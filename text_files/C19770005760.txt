 (Til samtlige vurderingsråd og kommuner uden for  

 København).
 Arbejdsgrundlaget for vurderingen af den enkelte ejendom foreligger ved  

 16. alm. vurdering i form af et basiskort, der erstatter de hidtidige  

 vurderingsskemaers bagside.
 Om vurderingsrådenes udfyldelse af basiskortet skal man meddele følgende  

 anvisninger:
A.
Basiskortets 5 bælter.
 Bælte A indeholder maskinelt udskrevne oplysninger om ejendommens  

 identifikation: kommune, vurderingskreds og -distrikt, vejkode, husnummer,  

 beliggenhed, ejers/administrators navn samt eventuel oplysning om fra hvilken  

 ejendom den pågældende ejendom, herunder ejerlejlighed, er udstykket siden  

 sidste vurdering.
 Bælte B indeholder maskinelt udskrevne matrikeloplysninger, svarende til  

 indholdet af de kommunale ejendomsskattekontorers stamkort: ejendommens  

 enkelte matrikelnumre med angivelse af ejerlav/by/kvarter og sogn, areal,  

 samt matrikulær notering og zonebeliggenhed, endvidere oplysninger om  

 eventuelle afvigelser fra matriklens arealangivelse (ekspropriation m.v.).
Bælte C og D indeholder maskinelt udskrevne oplysninger om ejendommens  

 benyttelseskode og ansættelseskode og ansættelser ved den seneste vurdering,  

 herunder de da foretagne grundværdispecifikationer og fordelinger af ansatte  

 værdier.
Såfremt det af vurderingsrådet fastsatte grundværdiniveau er  

 indberettet ved udfyldelse af vejliste, vil beregningsforslag for grundværdi  

 og grundværdispecifikation ved 16. alm. vurdering være udskrevet maskinelt i  

 de ikke-tonede felter i bælte C og D.
Som beregningsforslag er tillige  

 udskrevet fradrag i grundværdien for forbedringer, medmindre en del af det  

 hidtidige fradrag er givet for forbedringer, der er mere end 30 år gamle.
I  

 sidstnævnte tilfælde skal vurderingsrådet tage stilling til, i hvilket omfang  

 fradraget skal bortfalde, jfr. bl.a. at det for skove først bortfalder efter  

 60 år.
Endelig er benyttelseskoden og antallet af lejligheder ved den seneste  

 vurdering anført som beregningsforslag.
Finder vurderingsrådet, at de maskinelt udskrevne forslag til ansættelse  

 kan benyttes, skal ansættelserne ikke overføres til højre side af  

 basiskortet. Ønsker rådet derimod at ændre i det udskrevne forslag, skal  

 dette ske ved en tydelig overstregning heraf og påføring af den ændrede  

 ansættelse umiddelbart ovenover.
Sekretariatet skriver herefter de foretagne  

 rettelser i felterne i højre side af basiskortets bælte C og D, som er  

 beregnet til grundlag for indtastningen.
Bælte E indeholder et felt til beregning af bygningsværdien for  

 ukomplicerede bygninger.
Oplysningerne i dette felt er i lighed med felterne  

 på basiskortets bagside til vurderingsrådets interne brug, d.v.s. at  

 oplysningerne i disse felter ikke vil blive overført til  

 vurderingsfortegnelse og ejermeddelelse.
Endvidere er bælte E forsynet med en  

 bemærkningsrubrik, der anvendes, hvor oplysninger, som ønskes overført til  

 fortegnelse og ejermeddelelse - og hvortil der ikke findes specielle  

 rubrikker - skal anføres af vurderingsrådet.
Endelig forefindes en rubrik vedrørende lejeindtægt og lejeværdi for visse  

 udlejningsejendomme.
Herom fastsættes følgende:
B.
Basiskortets lejerubrik.
Som ved 15. alm. vurdering og forudgående almindelige vurderinger pålægges  

 det ved 16. alm. vurdering pr. 1. april 1977 vurderingsrådene i større,  

 egentlige bymæssige områder at udfylde denne rubrik om leje eller lejeværdi  

 for udlejningsejendomme af nærmere angiven type samt i forbindelse hermed at  

 markere ejendomme af denne type, der tilhører sociale boligselskaber,  

 andelsboligforeninger og lejerforeninger.
Rubrikken skal udfyldes af  

 vurderingsrådene i København og Frederiksberg kommuner, vurderingsrådene i  

 samtlige kommuner i skyldkredsene i Københavns amt samt vurderingsrådene i  

 følgende øvrige kommuner: Esbjerg, Fredericia, Frederikshavn, Haderslev,  

 Helsingør, Herning, Hillerød, Hjørring, Holbæk, Holstebro, Horsens, Kolding,  

 Korsør, Køge, Nakskov, Nykøbing F., Næstved, Odense, Randers, Roskilde,  

 Rønne, Silkeborg, Skive, Slagelse, Svendborg, Sønderborg, Vejle, Viborg,  

 Åbenrå, Ålborg og Århus.
 Det er særdeles vigtigt, at denne rubrik udfyldes meget omhyggeligt, idet  

 oplysningerne skal danne grundlag for udarbejdelsen af  

 statsskattedirektoratets vurderings- og lejestatistik for  

 udlejningsejendomme.
I.
Ejendomme, for hvilke basiskortets lejerubrik skal udfyldes.
 Følgende ejendomsgrupper er omfattet af de pågældende bestemmelser:
 En betingelse for, at lejerubrikken for ejendomme af ovennævnte grupper  

 skal udfyldes, er dog, at ejendommen har karakter af udlejningsejendom.  

 Ejendomme med benyttelseskode 1 eller 2, der tilhører plejehjem, stiftelser  

 o.l. og indeholder friboliger eller boliger med nedsat leje, medtages således  

 ikke.
Der foretages særskilt markering i rubrikkens linie 5, af ejendomme  

 tilhørende Afgrænsningen af ejendomme tilhørende sociale boligselskaber kan  

 undertiden volde vanskeligheder; ejernavnet vil kunne være vejledende, idet  

 der i navnet oftest indgår ord eller ordforbindelser med "andels-",  

 "social-", "funktionær-" o.l.
I Københavnsområdet findes  

 under denne gruppe et betydeligt antal ejendomme tilhørende Københavns  

 Almindelige Boligselskab (K.A.B.) og betegnet med "Institutionen"  

 efterfulgt af et navn.
II.
Udfyldelsen af rubrikken.
 Linie 1: Samlet årlig leje inkl. ejerleje.
 Linie 2: Heraf leje af erhverv inkl. ejerleje.
 Linie 3: Ejerleje for beboelse og erhvervslokaler tilsammen.
 Linie 4: Ejerleje for erhvervslokaler.
 Som nævnt under afsnit I skal der tillige foretages markering af ejendomme  

 tilhørende sociale boligselskaber m.v. i linie 5.
 Om de enkelte linier i rubrikken bemærkes følgende:
I linie 1 anføres ejendommens samlede lejeindtægt (herunder pladsleje,  

 leje af reklamer m.v.) tillagt lejeværdien af de af ejeren benyttede  

 lejligheder og lokaler.
Såfremt vurderingsrådets skøn over lejeværdien af  

 ejers lejlighed(er) eller lokale(r) (ejerlejen) afviger fra den af ejeren  

 anførte lejeværdi, er det det skønnede beløb, der skal medtages i den samlede  

 leje.
Er der for ejendomme tilhørende andelsboligforeninger m.v. skønnet en  

 leje, der afviger fra den i vurderingsskemaet oplyste boligafgift, anføres  

 det skønnede beløb, jfr. afsnit III.
I linie 2 anføres den del af den samlede lejeindtægt, der falder på  

 forretnings- og erhvervslokaler m.v., inkl. lejeværdien af de af ejer  

 benyttede lokaler.
Linien skal alene udfyldes for ejendomme med  

 benyttelseskode 2 og 3.
 Findes der i ejendomme med benyttelseskode 1 mindre lejemål af  

 erhvervslokaler (f.eks. frisørsaloner, kælderlokaler, mindre lagerog  

 kontorlokaler eller garager), henføres lejen for disse lejemål til  

 beboelseslejen og anføres sammen med denne.
 I linie 3 anføres den af ejeren oplyste eller af vurderingsrådet skønnede  

 samlede lejeværdi for de af ejeren benyttede lejligheder og/eller  

 erhvervslokaler.
 Såfremt der i ejendomme med benyttelseskode 1 findes enkelte mindre  

 erhvervslokaler, der benyttes af ejer, medtages den oplyste eller skønnede  

 lejeværdi for disse lokaler ligeledes i denne linie (jfr. ovenfor under linie  

 2). Det samme gælder leje af garager.
I linie 4 anføres den oplyste eller skønnede lejeværdi af erhvervslokaler,  

 der benyttes af ejer.
Denne linie skal alene udfyldes for ejendomme med  

 benyttelseskode 2 og 3.
III.
Undersøgelse og kritik af de i vurderingsskemaerne anførte lejebeløb.
 1. Fejl og mangler.
Da der erfaringsmæssigt ofte er fejl og mangler ved ejerens udfyldelse af  

 vurderingsskemaets (formular U) rubrik 12, er det vigtigt, at  

 vurderingsrådene gennemgår de af ejeren afgivne oplysninger om  

 lejeindtægterne omhyggeligt.
Der bør foreligge en specifikation over lejen  

 for de enkelte lejemål; sammentællingen af lejebeløbene eftergås, og det  

 kontrolleres, at der er påført leje for alle de udlejede lejligheder og  

 lokaler i ejendommen, herunder viceværtboliger o.l.
I ganske enkelte tilfælde kan det forekomme, at den angivne leje  

 indeholder poster, der ikke skal medregnes i lejen.
Disse beløb må fradrages  

 i den leje, der anføres på basiskortet.
Der kan f.eks. være tale om betaling  

 for opvarmning, varmt vand, lys og gas.
Hvor dette forekommer, vil det oftest  

 være anført i skemaet, og samtidig kan beløbet være opført under ejendommens  

 driftsudgifter som en særlig post; hvis dette ikke er tilfældet, må der søges  

 oplysning om disse udgifters størrelse hos ejeren, eller der må fradrages et  

 skønsmæssigt beløb.
Hvis det drejer sig om en ejendom med både beboelse og  

 forretning, må fradragsbeløbet fordeles på henholdsvis beboelses- og  

 forretningslejen.
Lejen for blandede beboelses- og forretningslejemål deles skønsmæssigt på  

 beboelse og forretning.
I tilfælde, hvor der til et forretningslejemål hører  

 en beboelse af underordnet betydning, kan hele lejen dog henføres til  

 forretningslejemålet.
Omvendt kan hele lejen henføres til beboelsen, hvis den  

 erhvervsmæssige benyttelse er af underordnet betydning.
 Eventuelt driftstilskud i henhold til byggestøttelovgivningen (f.eks.  

 rentesikring) anført i vurderingsskemaet (formular U, rubrik 12) lægges til  

 boliglejen.
 2. Skøn over ejerlejen.
 Som nævnt under punkt II skal lejeværdien af de lejligheder og lokaler,  

 der benyttes af ejendommens ejer (nedenfor betegnet som de af ejer benyttede  

 lokaler), angives særskilt i lejerubrikken på basiskortet.
Ofte vil der ikke i skemaet være anført lejeværdi for disse lokaler, og  

 vurderingsrådet må da ansætte en lejeværdi efter skøn.
Hvis ejer har angivet  

 en lejeværdi, må vurderingsrådet undersøge, om de anførte beløb er passende;  

 en sådan undersøgelse bør i øvrigt foretages som et led i selve  

 vurderingsarbejdet, jfr.
Vurderingsvejledningen side 106 forneden og 107  

 foroven.
Som her anført må man for de af ejeren benyttede lokaler gå ud fra  

 en lejeværdi, der - alt efter ejendommens beliggenhed, alder og kvalitet -  

 svarer til lejen i det frie marked.
Dog vil det for beboelseslejligheder, der  

 bebos af ejeren (og hvoraf der normalt kun kan være en i en ejendom), i  

 reglen være praktisk at gå ud fra en leje, svarende til lejen for tilsvarende  

 lejligheder i ejendommen.
Hvis en køber ved køb af ejendommen har mulighed  

 for at overtage en lejlighed, og dette skønnes at påvirke prisen, må der ved  

 ansættelsen tages hensyn hertil.
Hvad angår erhvervslokaler er det ikke muligt at give almindelige  

 retningslinier, da det frie markeds leje varierer stærkt efter lokalernes  

 beliggenhed og kvalitet og de lokale efterspørgsels- og udbudsforhold.
Den  

 sikreste vejledning vil man få ved at undersøge købesummen for ejendomme, der  

 helt eller i væsentlig grad er købt til ejers eget brug, idet man herudfra  

 vil kunne beregne, hvilken leje køber har sat sig for; en forudsætning for at  

 komme til et rigtigt resultat ad denne vej er dog, at den betalte pris kan  

 anses for normal.
Endvidere kan der hentes vejledning af lejen i nybyggede  

 ejendomme under fornøden hensyntagen til forskelle i lokalernes kvalitet og  

 beliggenhed.
 For ejendomme tilhørende andelsboligforeninger, aktieselskaber organiseret  

 som andelsboligforeninger samt lejerforeninger anføres i rubrikkerne i  

 basiskortet en leje svarende til, hvad der efter ejendommens alder, tilstand  

 og beliggenhed ville have været sædvanlig, hvis ejendommen havde været en  

 almindelig udlejningsejendom, jfr. i øvrigt Vurderingsvejledningen side 93  

 for neden og side 94 for oven.
C.
Afslutning.
 Når basiskortet er underskrevet (af alle vurderingsrådets medlemmer), må  

 der ikke rettes i ansættelser m.v., idet basiskortet tjener som dokumentation  

 for den foretagne vurdering.
 Statsskattedirektoratet, den 8. marts  

 1977.
 Hans Westerberg.
/ E.
Stæhr-Larsen.
