 Resumé  



  

 En journalist klagede til ombudsmanden over Udenrigsministeriets afslag på  

 aktindsigt i korrespondancen mellem ministeriet og et rederi i forbindelse  

 med  

 at et af rederiets skibe blev holdt tilbage i en kinesisk havn.
Ministeriets afslag blev givet med henvisning til  

 offentlighedslovens § 12, stk. 1, nr. 1 og 2, og stk. 2, og § 13, stk. 1, nr.  

 6, og stk. 2. I afslaget skrev ministeriet bl.a. at man ikke mente der var  

 grundlag  

 for at tilsidesætte rederiets advokats vurdering og opfordring til at afslå  

 aktindsigt.
Ministeriet henviste endvidere til at der i sager hvor  

 udenrigstjenesten yder bistand til danskere i nød i udlandet, påhviler  

 udenrigstjenesten en diskretionspligt der svarer til den tavshedspligt der  

 påhviler præster, læger og advokater.
 Ombudsmanden udtalte at ministeriet i afgørelsen burde have  

 præciseret at ministeriet selv havde foretaget den konkrete vurdering af om  

 betingelserne for anvendelse af offentlighedslovens § 12 var til stede.
Ombudsmanden udtalte desuden at ministeriet efter ombudsmandens  

 opfattelse ikke havde grundlag for at undtage dokumenterne fra aktindsigt  

 under  

 hensyn til at udenrigstjenestens personale er undergivet en særlig tavsheds-  

 eller  

 diskretionspligt.
Endvidere var det heller ikke ud fra et almindeligt hensyn  

 til diskretion og beskyttelse af de personer og virksomheder der henvender  

 sig  

 til udenrigstjenesten, foreneligt med offentlighedsloven § 13, stk. 1, nr. 6,  

 at fastsætte en generel regel hvorefter oplysninger kan undtages fra  

 aktindsigt.
 På den baggrund henstillede ombudsmanden til Udenrigsministeriet  

 at genoptage behandlingen af begæringen. (J.nr. 1997-1319-401).
Aktindsigt i korrespondance mellem Udenrigsministeriet og et  

 rederi Den 16. april 1997 bad  

 journalist A Udenrigsministeriet om aktindsigt i korrespondancen mellem et  

 rederi og Udenrigsministeriet i forbindelse med at et af rederiets skibe  

 blev tilbageholdt i kinesisk havn i marts måned 1997.
Udenrigsministeriet afslog  

 ved brev af 2. maj 1997 As anmodning.
Som begrundelse herfor anførte  

 ministeriet:
 "1. ...
 Korrespondancen består af 25  

 dokumenter, der alle nøje er blevet gennemgået ét for ét.
 Begrundelsen, for at der ikke  

 kan gives aktindsigt i dem, er følgende:
 2. Advokat (Y), advokatfirma  

 (Z), der repræsenterer rederen, har over for Udenrigsministeriet stærkt  

 henstillet, at adgang til aktindsigt nægtes og navnlig med henvisning til, at  

 sagens dokumenter indeholder sådanne oplysninger om hans klients økonomiske  

 og  

 forretningsmæssige forhold og samarbejdspartnere, at klienten og formentlig  

 også andre risikerer at lide væsentlig økonomisk skade, såfremt disse  

 oplysninger gøres til genstand for omtale i medierne.
 Udenrigsministeriet finder  

 ikke grundlag for at tilsidesætte denne vurdering.
 3. Desuden skal det anføres,  

 at udenrigstjenesten hvert år modtager mange tusinde anmodninger om bistand  

 fra  

 danske borgere og virksomheder, der er kommet i vanskeligheder i udlandet.  

 Det  

 drejer sig om sager vedr. mistede penge og pas, sygdom, ulykker, dødsfald,  

 fængsling og tilbageholdelse, gidseltagning, barnebortførelse, søforklaring,  

 kommerciel og ikke-kommerciel incasso, retshjælp og meget mere.
For de mange personer og  

 virksomheder, der anmoder om udenrigstjenestens bistand i disse konsulære  

 sager, er det normalt en forudsætning, at sagerne behandles fortroligt af  

 udenrigstjenesten.
Som udgangspunkt er det de pågældende personer og  

 virksomheder (incl. deres pårørende og advokater), der må afgøre, hvorvidt  

 sagen og dens elementer skal være offentligt kendt, og i givet fald i hvilket  

 omfang.
For at udenrigstjenesten kan varetage denne omfattende konsulære  

 bistand til danske i nød i udlandet på bedst mulig måde, må udenrigstjenesten  

 respektere de nødstedtes ønske om fortrolighed, både mens sagen løber og  

 efterfølgende.
Det ville bringe udenrigstjenesten i en uholdbar situation i  

 forhold til bistandssøgende danske personer og virksomheder, hvis deres  

 problemer  

 - mod deres ønske - kunne blive genstand for medieomtale via reglerne om  

 aktindsigt.
 Efter Udenrigsministeriets  

 opfattelse påhviler der på dette område udenrigstjenesten en  

 diskretionspligt,  

 der svarer til den tavshedspligt, der påhviler eksempelvis præster, læger og  

 advokater om forhold vedrørende deres skriftesøgende, patienter og klienter.
 ...
 4. I lyset af ovenstående  

 finder Udenrigsministeriet at måtte afslå Deres begæring om aktindsigt med  

 henvisning til offentlighedslovens § 12, stk. 1 (Retten til aktindsigt  

 omfatter ikke oplysninger om (1) enkeltpersoners private, herunder  

 økonomiske,  

 forhold, (2) tekniske indretninger eller fremgangsmåder eller om drifts-  

 eller  

 forretningsforhold eller lignende, for så vidt det er af væsentlig økonomisk  

 betydning for den person eller virksomhed, oplysningen angår, at begæringen  

 ikke imødekommes.) og offentlighedslovens § 13, stk. 1, nr. 6  

 (Retten til  

 aktindsigt kan begrænses i det omfang, det er nødvendigt til beskyttelse af  

 væsentlige hensyn til private og offentlige interesser, hvor hemmeligholdelse  

 efter forholdets særlige karakter er påkrævet).
Udenrigsministeriet har overvejet,  

 hvorvidt de hensyn, der er nævnt under pkt. 2 og 3 ovenfor, og som fører til  

 afslag på anmodningen om aktindsigt, gælder dokumenterne i deres helhed, jf.  

 offentlighedslovens §§ 12, stk. 2 og 13, stk. 2. Dette er efter ministeriets  

 opfattelse tilfældet." A klagede dernæst til mig  

 over afgørelsen.
Ved brev af 3. juni 1997 bad  

 jeg Udenrigsministeriet om en udtalelse i sagen.
Ministeriet udtalte den 24.  

 juni 1997 bl.a. følgende:
"1. Indledningsvis  

 bemærkes, at der naturligvis ingen sammenhæng er mellem denne sag om konsulær  

 bistand fra udenrigstjenesten til en dansk reder og udenrigstjenestens  

 arbejde  

 i FNs menneskerettighedskommission.
Hver sag løses af udenrigstjenesten  

 på  

 sagens egne præmisser og de retlige forhold.
 Udenrigsministeriet har i den  

 foreliggende sag truffet sin afgørelse vedrørende anmodningen om aktindsigt  

 på  

 grundlag af to selvstændige og ligeværdige begrundelser og bestemmelser i  

 offentlighedsloven.
a.
Den ene begrundelse, der  

 finder støtte i offentlighedslovens § 12, er rederens advokats begrundede og  

 stærke henstilling om, at adgang til aktindsigt nægtes, navnlig med  

 henvisning  

 til, at sagens dokumenter indeholder sådanne oplysninger om hans klients  

 økonomiske og forretningsmæssige forhold og samarbejdspartnere, at klienten  

 og  

 formentlig også andre risikerer at lide væsentlig økonomisk skade, såfremt  

 disse oplysninger gøres til genstand for omtale i medierne.
Udenrigsministeriet finder  

 ikke grundlag for at tilsidesætte denne vurdering.
Det kan ikke udelukkes, at  

 et erstatningsansvar for Udenrigsministeriet ville blive følgen, såfremt  

 ministeriet tilsidesatte rederens/advokatens vurdering uden at have et  

 stærkt,  

 sagligt grundlag herfor.
b.
Den anden og lige så  

 vigtige begrundelse, der finder støtte i offentlighedslovens § 13, stk. 1,  

 nr.  

 6, er udenrigstjenestens diskretionspligt i konsulære sager, når de nødstedte  

 personer og virksomheder, der anmoder om hjælp fra udenrigstjenesten, ønsker  

 fortrolighed.
 Der henvises i denne  

 forbindelse til punkt 3 i Udenrigsministeriets skrivelse af 2. maj 1997 til  

 (B), der angår et spørgsmål af væsentlig og principiel interesse for  

 Udenrigsministeriet.
 Skulle det blive fastslået,  

 at udenrigstjenesten ikke har den angivne diskretionspligt, at  

 offentlighedslovens  

 undtagelsesbestemmelser ikke kan bringes i anvendelse i en sådan sag, og at  

 enkeltpersoners og virksomheders forhold kan gøres til genstand for offentlig  

 omtale i strid med deres udtrykkelige ønske, hvis de har bedt om  

 udenrigstjenestens bistand i en konsulær nødssituation i udlandet, foreligger  

 der en helt ny situation for udenrigstjenestens konsulære arbejde.
I så fald må  

 udenrigstjenesten ved indledningen af hver eneste konsulære bistandssag  

 udtrykkeligt gøre den nødstedte borger eller virksomhed opmærksom på, at de -  

 hvis de fastholder deres anmodning om konsulær bistand - risikerer, at deres  

 forhold kan gøres til genstand for medieomtale, selv om de måtte ønske  

 fortrolighed.
Blandt de konsekvenser dette ville få for landsmænd i nød i det  

 fremmede vil være, dels at nogle af dem i så fald ville foretrække at forsøge  

 at klare sig uden udenrigstjenestens bistand, dels at en del af dem, der  

 alligevel ville søge konsulær bistand, ville tilbageholde vigtige og  

 relevante  

 informationer for udenrigstjenesten, hvilket kunne medføre en forkert  

 sagsekspedition  

 med det resultat, at sagen ikke kan løses på det foreliggende grundlag eller  

 kun kan løses med et unødvendigt dårligt resultat for den bistandssøgende  

 borger eller virksomhed." Den 22. oktober 1998 afgav  

 jeg en redegørelse i sagen hvor jeg gav udtryk for min foreløbige  

 retsopfattelse og tilkendegav at jeg var indstillet på at henstille til  

 Udenrigsministeriet at genoptage behandlingen af As  

 aktindsigtsanmodning.
I  

 redegørelsen anførte jeg følgende:
  

  

 1. Retsgrundlaget Offentlighedslovens § 4, stk.  

 1 (lov nr. 572 af 19. december 1985 om offentlighed i forvaltningen), har  

 følgende ordlyd:
§ 4.  

  

 Enhver kan med de undtagelser, der er nævnt i §§ 7-14, forlange  

 at blive gjort bekendt med dokumenter, der er indgået til eller oprettet af  

 en  

 forvaltningsmyndighed som led i administrativ sagsbehandling i forbindelse  

 med dens virksomhed.
En forvaltningsmyndighed kan give aktindsigt i videre  

 omfang, medmindre andet følger af regler om tavshedspligt m.v. Udenrigsministeriet har som  

 begrundelse for afslaget på aktindsigt henvist til følgende  

 undtagelsesbestemmelser  

 i offentlighedsloven:
§ 12.  

  

 Retten til aktindsigt omfatter ikke oplysninger om 1)  

 	  

 enkeltpersoners  

 private, herunder økonomiske, forhold, 2)  

 	  

 tekniske indretninger  

 eller fremgangsmåder eller om drifts- eller forretningsforhold eller  

 lignende,  

 for så vidt det er af væsentlig økonomisk betydning for den person eller  

 virksomhed,  

 oplysningen angår, at begæringen ikke imødekommes.
Stk. 2.  

  

 Omfattes kun en del af et dokument af bestemmelsen i stk.  

 1, skal den pågældende gøres bekendt med dokumentets øvrige indhold. § 13.  

  

 Retten til aktindsigt kan begrænses i det omfang, det er  

 nødvendigt til beskyttelse af væsentlige hensyn til ...
 6)  

 	  

 private og offentlige  

 interesser, hvor hemmeligholdelse efter forholdets særlige karakter er  

 påkrævet.
Stk. 2.  

  

 Gør hensyn som nævnt i stk. 1 sig kun gældende for en del  

 af et dokumenet, skal den pågældende gøres bekendt med dokumentets øvrige  

 indhold. Som begrundelse for at  

 undtage akterne efter § 13, stk. 1, nr. 6, henviser Udenrigsministeriet bl.a.  

 til at udenrigstjenesten på dette område har en diskretionspligt svarende til  

 den tavshedspligt der påhviler præster, læger og advokater.
 Offentlighedslovens § 14 er  

 sålydende:
§ 14.  

  

 Pligten til at meddele oplysninger er begrænset af særlige  

 bestemmelser om tavshedspligt fastsat ved lov eller med hjemmel i lov for  

 personer, der virker i offentlig tjeneste eller hverv.
Det gælder ikke, for  

 så  

 vidt angår den almindelige tavshedspligt efter staffeloven, forvaltningsloven  

 og tjenestemandslovgivningen. Af Danske Lovs 2. bog,  

 kapitel 5, artikel 20, fremgår:
Præsten maa ikke aabenbare  

 hvad nogen for hannem i lønlig Skriftemaal bekient haver, med mindre det  

 kunde  

 angaa noget Forræderj, eller Ulykke, som ved Præstens Aabenbarelse kunde  

 forrekommis;  

 Og dog bør dens Navn, som det bekient haver, saa vit mueligt er, at  

 fortiis. Af lægelovens § 9 fremgår:
§ 9.  

  

 En læge er under ansvar efter borgerlig straffelovs § 263,  

 stk. 2, jfr. § 275, forpligtet til at iagttage tavshed om, hvad han under  

 udøvelsen af sit kald erfarer eller får formodning om angående privatlivet  

 tilhørende hemmeligheder, medmindre han ifølge lovgivningen er forpligtet til  

 at udtale sig, eller medmindre han handler i berettiget varetagelse af en  

 almen  

 interesse eller af eget eller andres tarv. 2. Henvisningen til § 12 Udenrigsministeriet har som  

 hjemmel for afslaget for det første henvist til offentlighedslovens § 12,  

 stk.  

 1, nr. 1 og 2.
 Efter bestemmelsen i § 12,  

 stk. 1, nr. 1, kan oplysninger om enkeltpersoner undtages fra de almindelige  

 regler om aktindsigt for så vidt oplysningerne vedrører private - herunder  

 økonomiske - forhold.
 Bestemmelsens  

 anvendelsesområde er efter forarbejderne begrænset og fordrer en generel  

 vurdering  

 af oplysningernes karakter, navnlig hvorvidt oplysningerne kan betegnes som  

 følsomme - dvs. er af en sådan karakter at de efter den almindelige  

 opfattelse  

 i samfundet bør kunne forlanges unddraget offentlighedens kendskab, jf.  

 Folketingstidende  

 1985-86, tillæg A, sp. 226.
 Efter bestemmelsen i § 12,  

 stk. 1, nr. 2, kan oplysninger om tekniske indretninger eller fremgangsmåder  

 eller om drifts- eller forretningsforhold eller lignende kun undtages for så  

 vidt det er af væsentlig økonomisk betydning for den person eller virksomhed  

 oplysningerne angår, at begæringen om aktindsigt ikke imødekommes.
Denne bestemmelse er efter  

 forarbejderne kun anvendelig hvis indrømmelsen af aktindsigt efter et  

 konkret skøn må antages at medføre en nærliggende risiko for at der - typisk  

 af konkurrencemæssige grunde - påføres den pågældende virksomhed et økonomisk  

 tab af nogen betydning, jf.
Folketingstidende 1984-85, tillæg B, sp. 3088, og  

 ombudsmandens udtalelser i Folketingets Ombudsmands beretninger for året  

 1987,  

 s. 242, året 1989, s. 60, og året 1997, s. 105.
Kompetencen til at afgøre  

 hvorvidt (A)s begæring om aktindsigt skal imødekommes, tilkommer  

 Udenrigsministeriet.  

 At ministeriet har afgørelseskompetencen, indebærer først og fremmest som en  

 konsekvens af det almindelige legalitetsprincip at ministeriet er forpligtet  

 til at efterprøve om betingelserne for anvendelse af loven er opfyldt.
Det  

 påhviler derfor ministeriet at tage stilling til om betingelserne for at  

 anvende undtagelsesbestemmelserne i offentlighedslovens § 12, stk. 1, nr.  

 1 og 2, er til stede.
Dette indebærer for så vidt  

 angår bestemmelsen i nr. 1, at ministeriet tager stilling til hvilke typer  

 oplysninger om private forhold det menes nødvendigt at beskytte, og i hvilket  

 omfang disse oplysninger er af en sådan karakter at de må betegnes som  

 følsomme.
For så vidt angår bestemmelsen i nr. 2, indebærer den at  

 ministeriet  

 tager stilling til hvilke konkrete forretningsforhold eller lignende det  

 menes nødvendigt at beskytte, hvilke økonomiske tab der kunne blive tale om,  

 og på hvilken måde aktindsigten vil kunne påføre personerne eller  

 virksomhederne  

 skade.
Jeg har forstået af  

 ministeriets brev til (A) af 2. maj 1997 og af udtalelsen af 24. juni 1997 at  

 ministeriets afgørelse om anvendelse af § 12, stk. 1, er truffet på baggrund  

 af  

 at advokat (Y) henstillede at aktindsigt blev afslået.
Det var advokatens  

 opfattelse at sagens dokumenter indeholdt sådanne oplysninger om hans klients  

 økonomiske og forretningsmæssige forhold og samarbejdspartnere, at klienten  

 og formentlig også andre risikerede at lide væsentlig økonomisk skade  

 såfremt disse oplysninger blev gjort til genstand for omtale i medierne.  

 Ministeriet  

 tilføjede i både afgørelsen og udtalelsen til mig:
Udenrigsministeriet finder  

 ikke grundlag for at tilsidesætte denne vurdering. Ministeriet har i brevet og  

 udtalelsen udelukkende refereret advokatens indstilling.
Ministeriet har  

 hverken over for (A) eller over for mig nærmere konkretiseret på hvilket  

 grundlag der kunne tilbageholdes oplysninger vedrørende private forhold,  

 eller oplysninger af væsentlig økonomisk betydning for personer eller  

 virksomheder, herunder konkretiseret på hvilken måde aktindsigten kunne  

 påføre  

 skade.
 Jeg kan derfor ikke - på  

 baggrund af brevet og udtalelsen og efter min gennemgang af sagen i øvrigt -  

 lægge til grund at Udenrigsministeriet som forudsat selv har foretaget den  

 konkrete vurdering af om betingelserne for anvendelse af offentlighedslovens  

 §  

 12 var til stede.
 Det er min opfattelse at  

 ministeriet som den kompetente afgørelsesmyndighed burde have foretaget en  

 selvstændig vurdering af om betingelserne for at anvende  

 undtagelsesbestemmelserne i offentlighedslovens § 12 var til stede.
3. Henvisningen til § 13, stk. 1, nr. 6 Udenrigsministeriet har for  

 det andet henvist til at der påhviler udenrigstjenesten en diskretionspligt  

 der svarer til den tavshedpligt der påhviler præster, læger og advokater om  

 forhold vedrørende deres skriftesøgende, patienter og klienter.
Herudover har  

 ministeriet - mere generelt - henvist til hensynet til de berørte personer og  

 virksomheder.
Jeg har forstået at det er disse hensyn der ligger til grund  

 for  

 ministeriets henvisning til undtagelsesbestemmelsen i offentlighedslovens §  

 13, stk. 1, nr. 6. Jeg vil derfor efter en indledende gennemgang af  

 bestemmelsens anvendelsesområde tage stilling til følgende:
 1.  

  

 Om Udenrigsministeriet har en egentlig  

  

 pligt  

  

 - der gælder forud for offentlighedslovens regler om aktindsigt  

 - til at hemmeligholde sager eller oplysninger som følge af tavsheds- eller  

 diskretionshensyn.
 2.  

  

 Om offentlighedslovens § 13, stk. 1, nr. 6, i øvrigt hjemler en  

 generel adgang til at undtage sager eller oplysninger fra aktindsigt under  

 henvisning til diskretionshensyn svarende til den tavshedspligt der påhviler  

 præster, læger og advokater, eller under henvisning til hensyn til de berørte  

 personer eller virksomheder i øvrigt.
 I forbindelse med  

 fremsættelsen af forslaget til den tidligere offentlighedslovs § 2, stk. 2,  

 nr.  

 4, som danner grundlag for den nuværende offentlighedslovs § 13, stk. 1, nr.  

 6,  

 blev følgende bemærkninger fremsat (Folketingstidende 1969-70, tillæg A, sp.  

 589f  

 ):
Justitsministeriet har i  

 overensstemmelse med kommissionsudkastet fundet det påkrævet at indsætte en  

 bestemmelse, hvorefter interesser, der enten ikke egner sig til selvstændig  

 formulering, eller som man ikke ved lovens udformning har kunnet overskue,  

 vil  

 kunne begrunde undtagelse fra offentlighedsprincippet.
Det forudsættes, at  

 der  

 kun vil blive gjort brug af bestemmelsen i tilfælde, hvor hemmeligholdelse af  

 hensyn til det offentliges eller enkeltpersoners interesse er klart påkrævet.
... I forbindelse med revision af  

 offentlighedsloven afgav et udvalg en betænkning, nr. 857/1978. I denne  

 betænkning anførtes bl.a. følgende om den hidtidige bestemmelse i § 2, stk.  

 2,  

 nr. 4 (s. 259):
Herudover er det blevet  

 anset for påkrævet at indsætte en generalklausul i lovens § 2, stk. 2, nr. 4,  

 der giver hjemmel for at nægte aktindsigt i tilfælde, hvor væsentlige hensyn  

 til beskyttelsen af andre interesser end de udtrykkeligt nævnte gør sådan  

 undtagelse påkrævet.
Bestemmelsen har følgende ordlyd:
 § 2.
 ...
Stk. 2.  

  

 Bestemmelsen i § 1 er endvidere uanvendelig, hvis adgangen  

 til at blive gjort bekendt med sagens dokumenter findes at burde vige for  

 væsentlige hensyn til ...
4)  

 	  

 beskyttelse af andre  

 interesser, hvor hemmeligholdelse efter forholdets særlige karakter er  

 påkrævet. Udvalget konkluderede videre  

 (s. 260):
 ...
Der kan være anledning til  

 indledningsvis at fastslå, at den eksemplifikation på bestemmelsens  

 anvendelsesområde, der er givet i forarbejderne (Se Folketingstidende  

 1969-70,  

 tillæg A, sp. 589 - min kommentar), utvivlsomt ikke er udtømmende, men at  

 også  

 andre beskyttelsesinteresser end de nævnte kan komme i betragtning. ... I  

 det omfang, der er spørgsmål om at begrænse offentlighedsprincippet af hensyn  

 til interesser, der falder uden for de i lovmotiverne nævnte, vil der dog  

 givetvis blive stillet strengere krav med hensyn til styrken af det aktuelle  

 beskyttelsesbehov.
I det hele taget må det i overensstemmelse med  

 forarbejderne  

 lægges til grund, at undtagelse efter bestemmelsen kun kan gøres,  

  

 hvor det er klart påkrævet  

  

 , ...
 En samlet vurdering af de  

 tilfælde, hvor bestemmelsen efter de foreliggende oplysninger har været bragt  

 i  

 anvendelse i praksis, efterlader det indtryk, at den i betydelig udstrækning  

 -  

 til dels med støtte i den ovenfor gengivne motivudtalelse - er blevet  

 benyttet  

 til at tilgodese beskyttelsesinteresser, der som sådanne er anerkendt ved  

 udformningen af lovens øvrige undtagelsesbestemmelser, men hvor de  

 udtrykkelige bestemmelser har vist sig utilstrækkelige.
... Om den generelle forståelse  

 af bestemmelserne i den dagældende offentlighedslovs § 2, stk. 2, anførte  

 udvalget (s. 263):
 ... At adgangen til  

 aktindsigt kun kan begrænses af hensyn til  

  

 væsentlige  

  

 interesser må endvidere antages at indebære, at begæringer om at få  

 oplysninger kun kan afslås, såfremt der er  

  

 nærliggende  

  

 fare for, at de nævnte interesser vil lide skade af betydning ....
 Udvalget henviste videre (s.  

 265) til en udtalelse i en tidligere ombudsmandssag, gengivet i Folketingets  

 Ombudsmands beretning for året 1974, s. 328 (  

 340f  

 ), hvoraf fremgår:
 ...
Jeg finder i denne  

 forbindelse at burde pege på den bestående almindelige risiko for, at de  

 meget  

 generelt formulerede undtagelsesregler i offentlighedslovens § 2, stk. 2,  

 herunder navnlig reglen vedrørende nr. 4 (...), kan føre til en betænkelig  

 udvanding af offentlighedslovens hovedprincip.
Denne risiko må efter min  

 mening  

 imødegås, dels ved en forholdsvis stram fortolkning af undtagelsesreglerne,  

 jfr. herved offentlighedskommissionens betænkning nr. 325/1963, side 61,  

 (...)  

 og Folketingstidende 1969-70, tillæg A, sp. 589, hvorefter afslag på  

 aktindsigt efter nr. 4 forudsætter, at der foreligger 'tilfælde hvor  

 hemmeligholdelse af hensyn til det offentliges eller enkeltpersoners  

 interesse er klart påkrævet', dels ved at der i forbindelse med kontrol med  

 lovens overholdelse, bl.a. fra ombudsmandsinstitutionens side, fordres en  

 konkretiseret og solid begrundelse for vedkommende myndigheds afslag på  

 aktindsigt.
... Udvalget anbefalede herefter  

 at den hidtidige generalklausul i § 2, stk. 2, nr. 4, blev opretholdt.  

 Udvalget understregede dog (s. 285) at generalklausulen som hidtil kun  

 forudsattes anvendt i begrænset omfang, og kun hvor der var klart behov  

 herfor.
På denne baggrund blev  

 bestemmelsen i den nuværende offentlighedslovs § 13 vedtaget.
I  

 Folketingstidende  

 1985-86, tillæg A, sp. 229, forudsættes det at bestemmelsen som hidtil kun  

 anvendes i begrænset omfang hvor der er et klart behov derfor.
Der henvises i  

 øvrigt til beskrivelsen i den nævnte betænkning.
3.1. Særlig tavheds- eller diskretionspligt Udenrigsministeriet har  

 henvist til at der påhviler udenrigstjenesten en diskretionspligt der svarer  

 til den tavshedspligt der påhviler præster, læger og advokater om forhold  

 vedrørende deres skriftesøgende, patienter og klienter.
Muligheden for at undtage  

 oplysninger fra aktindsigt på grundlag af tavshedspligtsforskrifter er  

 reguleret af offentlighedslovens § 14. Af forarbejderne til den tidligere  

 offentlighedslovs § 7 (lov nr. 280 af 10. juni 1970) som ligger til grund for  

 §  

 14 i den nuværende lov, fremgår (Folketingstidende 1969-70, tillæg A, sp.  

 539f  

 ) at de almindelige regler om  

 tavshedspligt i straffeloven, tjenestemandslovgivningen og i kommunale  

 tjenestemandsvedtægter må vige for begæringer om aktindsigt efter lov om  

 offentlighed i forvaltningen da offentlighedsordningen ellers ville være  

 illusorisk.
Derefter tilføjes:
 ...
 Den specielle tavshedspligt,  

 som ud fra særlige hensyn er fastsat i andre love, bør derimod udelukke  

 anvendelse af offentlighedsprincippet.
... Af forarbejderne til den  

 nugældende bestemmelse fremgår (Folketingstidende 1985-86, tillæg A, sp.  

 230f  

 ):
 I overensstemmelse med  

 princippet i den gældende offentlighedslovs § 7 fastslås det i denne  

 bestemmelse,  

 at pligten til at meddele oplysninger efter offentlighedsloven er begrænset i  

 det omfang, de pågældende dokumenter indeholder oplysninger, der er  

 undergivet  

 tavshedspligt efter særlige bestemmelser om tavshedspligt, der er fastsat ved  

 lov eller hjemmel i lov.
 ...
Den gældende formulering i §  

 7 om 'lovgivningens bestemmelser om tavshedspligt' har i praksis givet  

 anledning til tvivl om, hvorvidt bestemmelser om tavshedspligt, der er  

 fastsat  

 administrativt, kan begrænse pligten til at give aktindsigt.
Der henvises til  

 betænkningen side 290 ff.
Det er derfor i forslaget præciseret, at særlige  

 bestemmelser  

 om tavshedspligt, der er fastsat med hjemmel i lov, kan begrænse pligten til  

 at  

 give aktindsigt.
Det følger heraf, at bestemmelsen om tavshedspligt skal være  

 fastsat med hjemmel i en lovbestemmelse, der udtrykkelig i lovteksten eller  

 forarbejderne hertil afgiver hjemmel for administrativ fastsættelse af  

 tavshedspligt,  

 der med hensyn til tavshedspligtens omfang går videre end straffelovens  

 almindelige regler.
 ...
 Straffelovens og  

 forvaltningslovforslagets almindelige bestemmelser om tavshedspligt vil efter  

 bestemmelsen ikke have betydning med hensyn til pligten til at give  

 aktindsigt.
... I henhold til straffelovens §  

 152 og forvaltningslovens § 27 må en oplysning ikke videregives når den ved  

 lov  

 eller anden gyldig bestemmelse er betegnet som fortrolig, eller når det i  

 øvrigt er nødvendigt at hemmeligholde den.
Disse bestemmelser tilgodeser at  

 visse oplysninger er af en sådan karakter at myndighederne har pligt til at  

 udvise tavshed eller diskretion.
Som det fremgår ovenfor,  

 følger det af bestemmelsen i offentlighedslovens § 14 og af lovens  

 forarbejder  

 at disse hensyn til at hemmeligholde oplysninger efter forvaltningslovens og  

 straffelovens bestemmelser (i det følgende betegnet tavshedspligtshensyn) er  

 subsidiære i forhold til retten til aktindsigt.
Tavshedspligtshensyn kan  

 således  

 kun begrænse retten til aktindsigt når en speciel tavshedspligt er fastsat  

 ved lov eller med hjemmel i lov.
Den tavshedspligt der på  

 dette område gælder for Udenrigsministeriets ansatte, er den som følger af de  

 almindelige regler i forvaltningsloven og straffeloven.
Der er ikke ved lov  

 eller i henhold til lov - herunder lov om udenrigstjenesten - hjemlet nogen  

 særlig tavsheds- eller diskretionspligt for udenrigstjenesten eller for  

 Udenrigsministeriets ansatte i øvrigt.
 Udenrigsministeriet har derfor  

 efter min opfattelse ikke grundlag for at undtage dokumenterne fra aktindsigt  

 under hensyn til at udenrigstjenestens personale er undergivet en særlig  

 tavsheds- eller diskretionspligt.
3.2. Hensyn til diskretion og personer eller virksomheder i øvrigt Som nævnt ovenfor kan  

 undtagelse af oplysninger efter offentlighedslovens § 13, stk. 1, kun  

 foretages  

 hvis det i forhold til konkrete oplysninger findes  

  

 nødvendigt  

  

 at begrænse retten til aktindsigt på grund af  

  

 væsentlige hensyn  

  

 (mine fremhævelser)  

 til de beskyttelsesinteresser der er angivet.
Denne formulering tilsigter at  

 tilkendegive at en begæring om aktindsigt kun kan afslås hvor der efter en  

 konkret vurdering er nærliggende fare for at de nævnte interesser vil lide  

 skade af betydning.
Opsamlingsbestemmelsen i § 13, stk. 1, nr. 6, forudsætter  

 yderligere at hemmeligholdelse af de pågældende oplysninger skal være klart  

 påkrævet før bestemmelsen finder anvendelse.
Jeg henviser til de nævnte  

 forarbejder; navnlig Folketingstidende 1985-86, tillæg A, sp. 229,  

 Folketingstidende 1969-70, tillæg A, sp.  

 589f,  

 og betænkning nr. 857/1978, s. 260 og s. 263, samt John Vogter,  

 Offentlighedsloven  

 med kommentarer (1992), s. 217.
I afgørelsen af 2. maj 1997  

 og i udtalelsen af 24. juni 1997 anførte Udenrigsministeriet at de nødstedte  

 personer og virksomheder der henvender sig til udenrigstjenesten med  

 anmodning  

 om hjælp, ønsker fortrolighed.
Jeg forstår at det først og fremmest er  

 hensynet  

 til disse personer og virksomheder og hensynet til udenrigstjenestens  

 mulighed  

 for at bistå dem som ministeriet har ønsket at varetage, og at det således er  

 disse hensyn som ligger til grund for ønsket om at udvise diskretion og for  

 ministeriets henvisning til offentlighedslovens § 13, stk. 1, nr. 6.
Jeg har forståelse for  

 ministeriets ønske om at udvise diskretion og tage hensyn til nødstedte  

 personer  

 eller virksomheder i udlandet.
Imidlertid mener jeg ikke at der er grundlag  

 for med henvisning til § 13, stk. 1, nr. 6, at opstille en generel regel  

 hvorefter disse sager eller oplysninger der i disse sager betros til  

 udenrigstjenesten, kan undtages fra aktindsigt.
 Dette bygger jeg på følgende  

 overvejelser:
1)  

  

 For det første er udgangspunktet efter offentlighedslovens §  

 14 at den almindelige tavshedspligt viger for offentlighedslovens regler om  

 aktindsigt, jf. det jeg har anført ovenfor.
Det behov for diskretion som  

 Udenrigsministeriet generelt har henvist til, har således ikke været så  

 tungtvejende at behovet har udmøntet sig i en speciel  

 tavshedspligtsforskrift.
For så vidt angår  

 sammenligningen med lægers og præsters tavshedspligt, bemærker jeg at den  

 tavshedspligt som gælder for læger og præster, netop er udtrykkeligt  

 lovreguleret i lægelovens § 9 og Danske Lov 2-5-20, jf.
Folketingstidende  

 1969-70, tillæg B, sp.  

 2930f.  

 Det må endvidere antages at denne tavshedspligt - særligt for så vidt angår  

 tavshedspligten i lægelovens § 9 - har en beskeden selvstændig rækkevidde i  

 forhold til offentlighedslovens aktindsigtsregler.
Jeg henviser nærmere til  

 Johannes Nehm, Søren Thorning og Michael von Magnus, Lægeloven med  

 kommentarer  

 (1990), s. 81ff.
 Jeg bemærker desuden at  

 forskellen på de særlige hensyn til lægers, præsters og advokaters diskretion  

 i forhold til Udenrigsministeriets personales også kommer til udtryk i  

 retsplejelovens vidneregler hvor læger, præster og advokater er omfattet af  

 de strengere vidneudelukkelsesregler i retsplejelovens § 170, mens  

 udenrigstjenestens personale er omfattet af reglerne i retsplejelovens § 169  

 om tjenestemænd eller andre der handler i offentligt hverv.
 2)  

  

 For det andet bliver hensynet til de berørte parter varetaget  

 gennem undtagelsesbestemmelserne i offentlighedslovens § 12. Der er  

 således gennem disse bestemmelser fastsat normer for hvilke oplysninger  

 vedrørende  

 personers eller virksomheders forhold det er muligt at undtage fra  

 offentlighed.
3)  

  

 For det tredje har Folketinget i forbindelse med udarbejdelsen  

 af offentlighedsloven afvist at indføre en almindelig adgang til at holde  

 erklæringer afgivet til brug for en sags behandling i den offentlige  

 forvaltning undtaget fra aktindsigt.
Dette indebærer at det ikke er muligt  

 for  

 personer der afgiver oplysninger til en myndighed at forbeholde sig  

 diskretion.  

 På samme måde er det heller ikke muligt for en myndighed at give bindende  

 tilsagn om diskretion.
Sådanne forbehold eller tilsagn vil være uden gyldig  

 betydning.
Jeg henviser til Folketingstidende 1969-70, tillæg B, sp. 2079ff,  

 John Vogter, Offentlighedsloven med kommentarer (1992), s. 181, Jon Andersen  

 mfl., Forvaltningsret (1994), s. 284, og ombudsmandens udtalelse gengivet i  

 Folketingets Ombudsmands beretning for året 1987, s. 197. I en situation hvor  

 det er nødvendigt for myndigheden at indhente oplysninger fra en part, ville  

 det rigtigste derfor efter omstændighederne være på forhånd at informere  

 parten om i hvilket omfang oplysningerne er undergivet aktindsigt, jf.
John  

 Vogter, Offentlighedsloven med kommentarer (1992), s. 181, og Jon Andersen  

 mfl., Forvaltningsret (1994), s. 285.
4)  

  

 For det fjerde ville en sådan generel adgang til at undtage  

 sager og oplysninger fra aktindsigt medføre at en stor del af  

 udenrigstjenestens  

 sager helt eller delvis ville være undtaget.
Dette ville vanskeligt harmonere  

 med princippet om offentlighed i forvaltningen ligesom der ikke i  

 forarbejderne  

 er støtte for en sådan fortolkning af den meget snævre undtagelsesbestemmelse  

 i § 13, stk. 1, nr. 6.
5)  

  

 For det femte fordrer offentlighedslovens § 13, stk. 1, nr. 6,  

 at der tages konkret stilling fra sag til sag og fra oplysning til oplysning,  

 og at undtagelsen fra aktindsigt vurderes at være  

  

 klart påkrævet  

  

 for at varetage det beskyttelsesværdige hensyn.
Jeg  

 henviser også herved til § 13, stk. 2, om ekstraheringspligt.
 Samlet er det således min  

 opfattelse at det heller ikke ud fra et almindeligt hensyn til diskretion og  

 beskyttelse af de personer og virksomheder der henvender sig til  

 udenrigstjenesten, er foreneligt med offentlighedslovens § 13, stk. 1, nr. 6,  

 at fastsætte en generel regel hvorefter oplysninger der i disse sager betros  

 til udenrigstjenesten, kan undtages fra aktindsigt.
 I den forbindelse må jeg dog  

 præcisere at jeg ikke afviser at det i særlige situationer kan være  

 berettiget  

 at undtage modtagne oplysninger i en sag om nødstedte personer eller  

 virksomheder  

 efter § 13, stk. 1, nr. 6. En sådan undtagelse vil dog kun kunne ske på  

 baggrund af en konkret vurdering af om undtagelse af oplysningerne er klart  

 påkrævet til beskyttelse af væsentlige hensyn til de nævnte personer eller  

 virksomheder.
 Jeg bemærker ligeledes at  

 ombudsmanden tidligere har godkendt at Udenrigsministeriet i et vist omfang  

 kan undtage oplysninger fra aktindsigt under hensyn til rigets  

 udenrigspolitiske eller udenrigsøkonomiske interesser efter  

 offentlighedslovens § 13, stk. 1, nr. 2, jf. f.eks. sagen gengivet i  

 Folketingets  

 Ombudsmands beretning for året 1996, s. 270. Jeg har dog ikke anledning til  

 at komme nærmere ind på denne bestemmelse da ministeriet i denne sag alene  

 har  

 henvist til bestemmelsen i § 13, stk. 1, nr. 6.
4. Sammenfatning Det er min opfattelse at  

 ministeriet som den kompetente afgørelsesmyndighed burde have foretaget en  

 selvstændig vurdering af om betingelserne for at anvende  

 undtagelsesbestemmelserne i offentlighedslovens § 12 var til stede.
Udenrigsministeriet har  

 efter min opfattelse ikke grundlag for at undtage dokumenterne fra aktindsigt  

 under hensyn til at udenrigstjenestens personale er undergivet en særlig  

 tavsheds- eller diskretionspligt.
Det er ligeledes min opfattelse at det  

 heller  

 ikke ud fra et almindeligt hensyn til diskretion og beskyttelse af de  

 personer  

 og virksomheder der henvender sig til Udenrigstjenesten, er foreneligt med  

 offentlighedslovens § 13, stk. 1, nr. 6, at fastsætte en generel regel  

 hvorefter oplysninger der i disse sager betros til udenrigstjenesten, kan  

 undtages fra aktindsigt.
Under henvisning til  

 ovenstående er jeg indstillet på at henstille til Udenrigsministeriet at  

 genoptage  

 behandlingen af sagen og - i lyset af det jeg har anført - træffe en ny  

 afgørelse. Ministeriet svarede mig den  

 15. januar 1999. Af svaret fremgik:
 ...
 Som begrundelse for  

 henstillingen anfører Ombudsmanden for det første, at ministeriet som den  

 kompetente afgørelsesmyndighed burde have foretaget en selvstændig vurdering  

 af, om betingelserne for at anvende undtagelsesbestemmelsen i  

 offentlighedslovens § 12 var til stede.
Som anført i  

 Udenrigsministeriets udtalelse til Ombudsmanden af 24. juni 1997 fandt  

 ministeriet ikke grundlag for at tilsidesætte advokat (Y)s begrundede  

 henstilling  

 om, at aktindsigt blev nægtet under hensyn til oplysningerne om økonomiske og  

 forretningsmæssige forhold samt risikoen for at lide væsentlig økonomisk  

 skade  

 ved offentliggørelse af disse oplysninger.
Dette skete på basis af  

 ministeriets  

 egen vurdering af de foreliggende oplysninger.
 Udenrigsministeriet er  

 imidlertid indstillet på at tage Ombudsmandens henstilling til efterretning,  

 således at det klart vil fremtræde, at advokat (Y)s udtalelse alene vil  

 indgå  

 som et moment ved ministeriets stillingtagen til, om betingelserne for at  

 undtage dokumenterne efter offentlighedslovens § 12, stk. 1, nr. 1 og 2, er  

 opfyldt.
 For det andet anfører  

 Ombudsmanden, at Udenrigsministeriet ikke har grundlag for at undtage  

 dokumenter  

 fra aktindsigt under hensyn til, at udenrigstjenestens personale er  

 undergivet  

 en særlig tavsheds- eller diskretionspligt.
 Uddybende henviser  

 Ombudsmanden til, at der ikke ved lov eller i henhold til lov er hjemlet  

 nogen  

 særlig tavsheds- eller diskretionspligt for Udenrigstjenesten eller for  

 Udenrigsministeriets ansatte i øvrigt.
 Ombudsmanden anfører  

 endvidere i den forbindelse, at en generel regel, hvorefter oplysninger i  

 sager  

 der betros Udenrigsministeriet, kan undtages fra aktindsigt ud fra et  

 almindeligt hensyn til diskretion og beskyttelse af de berørte personer, ikke  

 er foreneligt med offentlighedslovens § 13, stk. 1, nr. 6.
 Udenrigsministeriet har  

 noteret sig, at Ombudsmanden ikke afviser, at det i særlige situationer kan  

 være berettiget at undtage modtagne oplysninger i en sag om nødstedte  

 personer  

 eller virksomheder efter § 13, stk. 1, nr. 6, efter en konkret vurdering af,  

 om  

 undtagelse af oplysningerne er klart påkrævet til beskyttelse af væsentlige  

 hensyn til de berørte personer eller virksomheder.
 Behandlingen af begæringen om  

 aktindsigt vil efter Ombudsmandens henstilling blive genoptaget i  

 overensstemmelse med ovenstående.
... Den 17. februar 1999 afgav  

 jeg min endelige udtalelse i sagen, hvoraf fremgik:
Henvisningen til § 12 Udenrigsministeriet har i sit  

 svar af 15. januar 1999 anført at afgørelsen om anvendelse af  

 undtagelsesbestemmelserne  

 i offentlighedslovens § 12 ikke udelukkende er truffet på baggrund af advokat  

 (Y)s henstilling herom, men derimod på basis af ministeriets egen  

 vurdering af  

 de foreliggende oplysninger.
Efter min opfattelse burde  

 det have fremgået tydeligt af Udenrigsministeriets afgørelse af 2. maj 1997  

 at  

 ministeriet selv havde foretaget den konkrete vurdering af om betingelserne  

 for  

 anvendelse af offentlighedslovens § 12 var til stede.
Herunder burde  

 begrundelsen  

 for afgørelsen have fremtrådt som ministeriets egen stillingtagen.
Jeg har noteret mig at det  

 efter ministeriets fornyede behandling af sagen vil fremgå at advokat  

 (Y)s  

 udtalelse alene indgår som et moment ved ministeriets stillingtagen til om  

 betingelserne for at undtage dokumenterne efter offentlighedslovens § 12,  

 stk. 1, nr. 1 og 2, er opfyldt.
Jeg går ud fra at dette sker i det omfang  

 ministeriet  

 fortsat finder grundlag for at anvende denne undtagelsesbestemmelse.
 I lyset af at ministeriet har  

 erklæret sig indforstået med at genoptage behandlingen af sagen, har jeg ikke  

 fundet det nødvendigt at tage stilling til om begrundelsen i ministeriets  

 afgørelse  

 af 2. maj 1997 i øvrigt lever op til kravene i forvaltningslovens § 24.
Henvisningen til § 13, stk. 1, nr. 6 Det er min endelige  

 opfattelse at Udenrigsministeriet ikke har grundlag for at undtage  

 dokumenterne  

 fra aktindsigt under hensyn til at udenrigstjenestens personale er undergivet  

 en særlig tavsheds- eller diskretionspligt.
 Det er ligeledes min  

 opfattelse at det heller ikke ud fra et almindeligt hensyn til diskretion og  

 beskyttelse  

 af de personer og virksomheder der henvender sig til udenrigstjenesten, er  

 foreneligt med offentlighedslovens § 13, stk. 1, nr. 6, at fastsætte en  

 generel regel hvorefter oplysninger der i disse sager betros til  

 udenrigstjenesten,  

 kan undtages fra aktindsigt.
 Jeg henviser i øvrigt til det  

 jeg har anført i min foreløbige redegørelse under punkt 3.
 På denne baggrund har jeg  

 henstillet til Udenrigsministeriet at genoptage behandlingen af sagen og -  

 i lyset af det jeg har anført - træffe en ny afgørelse.
Jeg har bedt ministeriet  

 orientere mig om resultatet af sin fornyede behandling af sagen, men jeg  

 foretager mig som udgangspunkt ikke mere medmindre jeg hører fra Dem  

 igen. Den 17. marts 1999 meddelte  

 ministeriet mig at ministeriet havde genoptaget sagen og i lyset af min  

 udtalelse havde givet A delvis aktindsigt.
 Jeg gav den 28. maj 1999  

 ministeriet besked om at jeg ikke foretog mig mere i sagen.
 NOTER: (*1) FOB 1987, s. 242,  

 FOB 1989, s. 60,  

 FOB 1997, s. 105, FOB 1987, s. 197.
