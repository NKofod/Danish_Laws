Cirkulæreskrivelse om meddelelse om  

 befordringsgodtgørelse i forbindelse med ekskursion Kommentar m.v.:
 Der er ikke hjemmel til at udbetale  

 befordringsgodtgørelse til ekskursion, uanset at ekskursionen er  

 arrangeret af uddannelsesinstitutionen.
 Meddelelse om afgørelsen:
 Medlemmet havde fået bevilget  

 uddannelsesgodtgørelse og befordringsgodtgørelse til  

 voksenunderviseruddannelsen i perioden fra den 8. januar til den 20. december  

 1996.
 Uddannelsesstedet arrangerede fælles ekskursion den  

 26. januar 1996 til Odense.
 Arbejdsmarkedsstyrelsen har til sagen udtalt, at der i  

 visse situationer vil kunne udbetales befordringsgodtgørelse, hvor  

 uddannelsen i henhold til en foreliggende uddannelsesplan afvikles et andet  

 sted end det "normale" uddannelsessted.
 Det er styrelsens opfattelse, at der vil kunne udbetales  

 befordringsgodtgørelse til uddannelsessøgende under  

 praktikophold, hvor praktikstedet er beliggende uden for skolens  

 område.
 Det er endvidere styrelsens opfattelse, at der ikke vil  

 kunne udbetales befordringsgodtgørelse til studiedage, hvor den  

 uddannelsessøgende selv fastsætter, hvor en studiedag  

 afvikles.
 Det er tillige styrelsens opfattelse, at der heller ikke  

 vil kunne udbetales befordringsgodtgørelse i forbindelse med afvikling  

 af fælles ekskursioner, uanset om disse fremgår af en studieplan  

 eller er tilrettelagt af skolen.
Det er dog styrelsens opfattelse, at der i den  

 sidstnævnte situation vil kunne udbetales godtgørelse, for  

 så vidt angår transporten fra "hjemmet" til skolen.
Den  

 befordring, der måtte være fra skolen til "udflugtsmålet"  

 vil ikke kunne komme ind under befordringsgodtgørelsen.
 Direktoratet traf herefter afgørelse om, at  

 medlemmet ikke var berettiget til befordringsgodtgørelse til den  

 fælles ekskursion til Odense, da transporten foregik mellem medlemmets  

 bopæl og Odense.
 Medlemmet og kassen påklagede direktoratets  

 afgørelse.
 Medlemmet anførte i sin klage bl.a., at 20 % af  

 uddannelsen bestod af praktik - heri medregnet "besøgspraktikker", der  

 var det samme, som medlemmet hidtil havde benævnt "ekskursioner". Disse  

 var en forudsætning for gennemførelsen af uddannelsen, hvorfor  

 hun ikke fandt det rimeligt, at der ikke kunne udbetales  

 befordringsgodtgørelse dertil.
 Kassen anførte i sin klage bl.a., at når  

 uddannelsesinstitutionen havde flyttet undervisningen til en "anden adresse"  

 i én eller flere dage, og når uddannelsesinstitutionen  

 efterfølgende attesterede ansøgningsblanketten for disse dage,  

 så burde der også kunne udbetales befordringsgodtgørelse  

 for disse dage - uanset hvilken benævnelse dagene fik.
 Ankenævnet fandt, at medlemmet ikke var berettiget  

 til befordringsgodtgørelse for ekskursionen til Odense den 26. januar  

 1996.
 Ankenævnet henviste til § 17, stk. 5, i lov om aktiv  

 arbejdsmarkedspolitik, samt til § 149 e, stk. 1 i Arbejdsmarkedsstyrelsens  

 bekendtgørelse nr. 1185 af 22. december 1995 om en aktiv  

 arbejdsmarkedsindsats.
 Ankenævnet lagde vægt på, at der  

 ifølge ovennævnte bekendtgørelse kunne udbetales  

 befordringsgodtgørelse til "den daglige transport mellem bopæl  

 og....uddannelsessted". Der ses således ikke at være hjemmel til  

 at udbetale befordringsgodtgørelse til den omhandlede fælles  

 ekskursion, hvor transporten foregik mellem medlemmets bopæl og Odense,  

 uanset at ekskursionen var arrangeret af uddannelsesinstitutionen.
 Det bemærkes, at ankenævnet ikke hermed har  

 taget stilling til, i hvilket omfang der i øvrigt kan udbetales  

 befordringsgodtgørelse i situationer, hvor dele af uddannelsen  

 afvikles et andet sted, end på det normale uddannelsessted.
