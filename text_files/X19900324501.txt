En selvstændig erhvervsdrivende, der er berettiget til mindstesatsen,  

 er efter overgang til deltidsforsikring omfattet af  

 arbejdsløshedsforsikringslovens § 70 Kristelig Arbejdsløshedskasse Ved skrivelse af den 21. november 1989 har arbejdsløshedskassen  

 forespurgt, hvorvidt et medlem, der får udbetalt dagpenge med mindstesatsen,  

 jf. § 4, stk. 3, i Direktoratet for Arbejdsløshedsforsikringens  

 bekendtgørelse nr. 421 af 16. juni 1989, efter overgang til deltidsforsikring  

 skal have reguleret satsen i overensstemmelse hermed.
 Det fremgår nærmere af sagen, at medlemmet den 28. februar 1989 ophørte  

 som selvstændig erhvervsdrivende, at hun den 1. marts 1989 blev overflyttet  

 til arbejdsløshedskassen fra Danske Næringsdrivendes Arbejdsløshedskasse på  

 grundlag af skolerengøringsbeskæftigelse, dog på nedsat tid og med fortsat  

 tilmelding til arbejdsformidlingen.
Medlemmet opfyldte betingelserne i § 9, stk. 2, i ovennævnte  

 bekendtgørelse og var pr. 3. juli 1989 berettiget til mindstesatsen.
Den 30.  

 september 1989 blev medlemmet omforsikret til deltid og blev umiddelbart  

 herefter fuldt ledig.
 I denne anledning skal man meddele, at direktoratet finder, at medlemmet  

 efter omforsikring til deltid er omfattet af reglerne i  

 arbejdsløshedsforsikringslovens § 70, således at medlemmet efter den 30.  

 september 1989 er berettiget til 2/3 af mindstesatsen.
 Direktoratets afgørelse kan inden fire uger efter afgørelsens modtagelse  

 indbringes for Arbejdsmarkedets Ankenævn, jf. § 99, stk. 1, i lov om  

 arbejdsformidling og arbejdsløshedsforsikring mv.
 Klagen skal sendes til Direktoratet for Arbejdsløshedsforsikringen,  

 Finsensvej 78, 2000 Frederiksberg, der snarest videresender klagen til  

 ankenævnet sammen med sagens akter og direktoratets eventuelle bemærkninger.
 P.D.V.
 E.B.
