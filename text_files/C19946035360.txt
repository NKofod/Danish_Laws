(Julebrev) Vejledningen omfatter sparekasser, andelskasser samt selskaber omfattet af  

 lov om visse kreditinstitutter.
Vejledningen vedrører institutter med en  

 arbejdende kapital på under 100 mio. kr. ved sidste regnskabsårs udløb samt  

 koncerner, hvori disse institutter er moderselskab.
 1. Generelt vedrørende årsregnskabet for 1994.
 1.1. Regnskabsbekendtgørelsen m.v.
 Årsregnskaberne skal udarbejdes med udgangspunkt i  

 regnskabsbekendtgørelsen af 25. november 1994.
 Årsregnskaberne for institutter, der indgår i en koncern skal endvidere  

 udarbejdes under iagttagelse af de retningslinier, der fremgår af  

 Finanstilsynets vejledning af 15. juli 1992 vedrørende koncerninterne  

 transaktioner.
Regnskabsbekendtgørelsen af 25. november 1994 er en sammenskrivning af den  

 tidligere bekendtgørelse med de udstedte ændringsbekendtgørelser.
Endvidere  

 er der indsat ændrede bestemmelser vedrørende afskrivninger af konstaterede  

 tab, en ny bestemmelse om opdeling af korrektivkontoen i a- og b-hensættelser  

 og enkelte nye bestemmelser om noteoplysninger.
Endelig er beløbsangivelserne  

 i indberetningsskemaer og regnskaber ændret til 1.000 kr. mod tidligere hele  

 kr.
Sidstnævnte træder dog på grund af en indsat overgangsbestemmelse først i  

 kraft med virkning fra 1. januar 1995. Beløb i årsregnskabet for 1994 samt  

 indberetningerne i relation hertil skal derfor anføres i hele kr.   

 uanset at der på indberetningsskemaerne står 1.000 kr.
De øvrige ændringer i  

 regnskabsbekendtgørelsen vil blive omtalt under de relevante punkter.
 1.2. Indberetning til tilsynet.
 1.2.1. Endelige årsregnskaber og revisionsprotokollater.
 Instituttet/koncernen skal senest 8 dage efter afholdelse af det  

 bestyrelsesmøde, hvor regnskabet er godkendt og senest inden udgangen af  

 marts 1995, jf. dog det i afsnit 9 anførte, indsende det reviderede og af  

 bestyrelsen godkendte årsregnskab samt årsberetning til Finanstilsynet.  

 Herudover skal instituttet fremsende en af bestyrelsen underskreven  

 revisionsprotokol vedrørende årsregnskabet 1994.
Regnskabet indsendes på fællesform FC for instituttet og på fællesform KD  

 for koncernen.
Regnskabet skal være underskrevet af direktionen, bestyrelsen  

 og revisionen.
Underskrifterne på årsregnskab og årsberetning må ikke være  

 fotokopierede.
For koncernregnskab og moderselskabsregnskab kan foretages  

 fælles påtegning, således at man på KD 18 kan nøjes med at henvise til den  

 fælles påtegning af moderselskabets regnskab.
Endvidere indsendes for dattervirksomheder inden udgangen af marts måned  

 1995 et revideret og af dattervirksomhedens bestyrelse godkendt endeligt  

 årsregnskab samt årsberetning.
Regnskabet indsendes på fællesform FC.
Regnskabet skal være underskrevet af datterselskabets bestyrelse,  

 direktion og valgte revisorer.
Medmindre instituttet af tilsynet har fået  

 meddelt dispensation fra lovens § 34, stk. 2, skal de samme revisorer, der  

 underskriver instituttets regnskab, også underskrive datterselskabets  

 regnskab.
 For datterselskaber, der er børsmæglerselskaber, skal der ikke indsendes  

 regnskab på fællesform FC. Årsregnskabet for disse selskaber udarbejdes og  

 indsendes i overensstemmelse med reglerne i regnskabsbekendtgørelsen for  

 børsmæglerselskaber.
 Ved indberetningen af de endelige årsregnskaber anmodes  

 institutterne/koncernerne om at benytte regnskabsbekendtgørelsens FC-  

 henholdsvis KD-skemaer opkopieret til A4-format.
Såfremt institutterne/koncernerne ved indberetningen endnu ikke ser sig i  

 stand til at fremsende samtlige underskrifter på FC 26/KD 18 bedes disse  

 sider fremsendt i kopi med de foreliggende underskrifter.
Originalsiderne med  

 samtlige underskrifter fremsendes hurtigst muligt herefter.
 Endvidere bedes vedlagte følgeskrivelse vedrørende det endelige  

 årsregnskab medsendt i udfyldt stand.
1.2.2. Generalforsamling/repræsentantskabsmøde Der henvises til bestemmelserne i bank- og sparekasselovens § 36, stk. 2.
 Institutterne kan således ikke nøjes med at forelægge et sammendrag af  

 årsregnskabet for generalforsamlingen/repræsentantskabet.
 1.2.3. Offentliggørelse af årsregnskaberne.
 Der henvises til bank- og sparekasselovens § 37, stk. 5, samt  

 regnskabsbekendtgørelsens §§ 146-151.
Det bemærkes, at beløb i årsregnskabet for 1994 som en  

 overgangsbestemmelse skal anføres i hele kr.
I et eventuelt trykt årsregnskab  

 kan der dog afrundes til hele tusinde kr.
Ved offentliggørelse i dagspressen  

 kan afrundes til hele tusinde kr. eller hele mio. kr.
 For så vidt angår de noter, der er angivet på fællesform FC/KD bemærkes,  

 at tilsynet vil tillade at instituttet/koncernen i et eventuelt trykt  

 regnskab ændrer på opstillingen og rækkefølgen under forudsætning af, at  

 samtlige noteoplysninger medtages.
 Hvad angår sammenligningstal til noterne skal tilsynet oplyse, at  

 sammenligningstal skal anføres i umiddelbar tilknytning til tallene for  

 regnskabsåret.
Vedrørende anlægsnoterne på FC 11, FC 12, FC 13, FC 14 og FC 15  

 henholdsvis KD 9, KD 10, KD 11, KD 12 og KD 13 kan instituttet henholdsvis  

 koncernen nøjes med at anføre sammenligningstal for den bogførte beholdning  

 ultimo året for hver enkelt anlægstype, da disse noter i sig selv forklarer  

 udviklingen i forhold til året før.
Sammenligningstal for den bogførte  

 beholdning ultimo året kan opstilles som en supplerende linie under de  

 respektive ultimoposter.
 Endelig kan instituttet undlade at anføre sammenligningstal til noterne  

 ad. uafviklede forretninger på FC 18 og 19.
 2. Definitioner m.v.
 2.1. Kredit- og finansieringsinstitutter.
Regnskabsbekendtgørelsens § 2, nr. 2 og 3, indeholder en definition af  

 henholdsvis kredit- og finansieringsinstitutter.
I  

 kapitaldækningsbekendtgørelsen er der i bilag 2, side 7 endvidere angivet  

 eksempler på kreditinstitutter og finansieringsinstitutter.
 I relation til definitionen af finansieringsinstitutter er Finanstilsynet  

 blevet gjort opmærksom på, at det bilag i bank- og sparekasseloven, der  

 henvises til i regnskabsbekendtgørelsens § 2, nr. 3, ikke er medtaget i alle  

 trykte udgaver af loven.
 Tilsynet skal derfor gøre opmærksom på, at det pågældende bilag findes i  

 såvel den officielle trykte udgave af lovbekendtgørelsen som i Schultz' 10.  

 udgave af bank- og sparekasseloven.
 2.1.1. Afgrænsning af danske kreditinstitutter.
 Ud over de institutter, der omfattes af bank- og sparekasseloven, er p.t.  

 følgende danske institutter kreditinstitutter:
Carnegie Kreditinstitut A/S Finansieringsinstituttet for Industri og Håndværk A/S P.H.
Bankieraktieselskab Samson Bankieraktieselskab Danmarks Skibskreditfond Dansk Eksportfinansieringsfond BRFkredit A/S Landsbankernes Reallånefond Realkredit Danmark Nykredit TOTALKREDIT Realkreditfond Dansk Landbrugs Realkreditfond Kommunekredit Danske Kredit A/S Unikredit A/S Mellemværender med  Kongeriget Danmarks Hypotekbank og 
Finansforvaltning  og  Kongeriget Danmarks Fiskeribank  skal  

 post eres som mellemværender med staten , det vil sige som ind- eller  

 udlån.
 2.1.2. Udenlandske kreditinstitutter.
En oversigt over kreditinstitutter i EU findes i De Europæiske  

 Fællesskabers Tidende.
Nr.
C156 37. årgang, 7. juni 1994 indeholder en liste  

 over kreditinstitutter pr. 31. december 1992.
 2.2. Andre definitioner.
 2.2.1. Associerede virksomheder.
 Associerede virksomheder er defineret i regnskabsbekendtgørelsens § 2, nr.  

 8.
 2.2.2. Kapitalinteresser.
 Kapitalinteresser er defineret i regnskabsbekendtgørelsens § 2, nr. 10.
 2.2.3. Salgs- og tilbagekøbsforretninger.
 Definitionen på en salgs- og tilbagekøbsforretning fremgår af  

 regnskabsbekendtgørelsens § 2, nr. 20.
 Der henvises i øvrigt til den af Finanstilsynet udsendte vejledning  

 vedrørende salgs- og tilbagekøbsforretninger.
 3. Status.
 3.1. Værdiansættelsen af posterne i balancen samt ikke-balanceførte  

poster.
 Værdiansættelsen af posterne i årsregnskabet skal foretages i  

 overensstemmelse med regnskabsbekendtgørelsens regler og BSL § 32 under  

 iagttagelse af de præciseringer, der fremgår af denne vejledning.
 For årsregnskaberne for 1994 gælder som generel overgangsregel, at  

 instituttet/koncernen i bestemmelser, hvor der stilles krav om anvendelse af  

 anskaffelses- eller købspris kan anvende værdien i årsregnskabet for 1990 for  

 aktiver, der er erhvervet før 1. januar 1991. For øvrige betydende  

 kapitalandele kan institutterne dog anvende den værdi, kapitalandelene er  

 optaget til i regnskabet pr. 31. december 1992, som købspris.
 Ved værdiansættelse af papirer, der i henhold til  

 regnskabsbekendtgørelsens værdiansættelsesregler skal opføres til de  

 officielt noterede kurser, anvendes "alle handler" som den  

 officielt noterede kurs for papirer, der er noteret på Københavns Fondsbørs.
 3.1.1. Værdiansættelsen af aktivposter.
 3.1.1.1.Pantebreve.
 Pantebreve opføres til købsprisen tillagt en eventuel indtægtsført  

 underkurs, jf. reglerne herom i regnskabsbekendtgørelsens § 66, stk. 6, eller  

 for pantebreve erhvervet før 1. januar 1991 til værdien i årsregnskabet for  

 1990.
 I henhold til regnskabsbekendtgørelsens § 68 skal fast forrentede  

 tilgodehavender, herunder pantebreve, nedskrives, således at forrentningen  

 mindst svarer til markedsrenten for tilsvarende fordringer.
 3.1.1.2. Unoterede værdipapirer.
Unoterede værdipapirer skal i henhold til regnskabsbekendtgørelsens § 66,  

 stk. 1, opføres til købsprisen.
Såfremt værdien af unoterede papirer i handel  

 og vandel på balancetidspunktet er lavere end købsprisen, skal værdien dog  

 nedreguleres til denne lavere værdi, jf. § 66, stk. 2.
 Ved fastsættelsen af den ovennævnte værdi i handel og vandel tages for  

 unoterede aktier udgangspunkt i den regnskabsmæssige indre værdi.
 Uanset ovenstående vil tilsynet tillade, at institutterne/koncernerne ved  

 værdiansættelsen af unoterede A-aktier benytter børskursen for tilsvarende  

 B-aktier, såfremt det gælder, at de pågældende A- og B-aktier kun adskilles  

 af stemmeretten.
 Endvidere vil tilsynet tillade, at unoterede investeringsforeningsandele  

 løbende optages til den af investeringsforeningen beregnede kursværdi.
 3.1.1.3. Øvrige betydende kapitalandele.
 Øvrige betydende kapitalandele, det vil sige kapitalandele på 20 pct. og  

 derover i virksomheder, der på grund af stemmeretsbegrænsninger m.v., ikke er  

 associerede virksomheder, værdiansættes efter de regler, der gælder for  

 kapitalandele i associerede virksomheder, idet institutterne dog kan anvende  

 den værdi, kapitalandelene er optaget til i regnskabet pr. 31. december 1992,  

 som købspris.
 Værdiansættelsen af disse øvrige betydende kapitalandele skal dog være  

 forsigtig.
 3.1.1.4. Kapitalandele i tilknyttede virksomheder.
 Kapitalandele i tilknyttede virksomheder er i henhold til definitionerne i  

 regnskabsbekendtgørelsens § 2 finansielle anlægsaktiver og skal som sådan  

 værdiansættes enten til den regnskabsmæssige indre værdi eller til købsprisen  

 med eventuelle reguleringer foranlediget af op- eller nedskrivninger, jf.  

 reglerne herom i regnskabsbekendtgørelsens § 63 og 64.
 3.1.1.5. Faste ejendomme.
Der skal foretages en forsigtig værdiansættelse af ejendomme, som  

 instituttet har overtaget i forbindelse med afvikling af et engagement.
Dette  

 vil normalt indebære, at en ejendom ikke må optages til en værdi, der  

 overstiger den værdi, ejendommen ville indgå med ved opgørelse af sikkerheder  

 for et engagement, det vil sige realisationsværdi, hvori der er foretaget  

 fradrag af skønnede salgs- og liggeomkostninger m.v.
Egne ejendomme, som måtte være helt eller delvis tomme - f.eks. ved  

 lukning af filialer - er omfattet af begrænsningen i § 25 i BSL, om at et  

 institut ikke må eje fast ejendom eller have aktier (andele) i  

 ejendomsselskaber til en højere bogført værdi end 20 pct. af dets ansvarlige  

 kapital.
Tilsynet skal indskærpe, at institutterne skal foretage en forsigtig  

 vurdering af disse ejendomme.
 I de tilfælde, hvor et institut har indgået et "sale and lease  

 back" arrangement, og hvor lejen må skønnes at være højere end en normal  

 markedsleje, skal denne merforpligtelse tilbagediskonteret til  

 opgørelsestidspunktet passiveres.
 3.2. Bogføring af aktiver, passiver og ikke-balance-førte poster.
 3.2.1. Passivposterne.
 3.2.1.1. Passivpost 5. Periodeafgrænsningsposter.
 Skyldige omkostninger der vedrører regnskabsåret og forfalder til betaling  

 i et efterfølgende regnskabsår og ikke er uvisse med hensyn til deres  

 størrelse, eksempelvis feriepengeforpligtelser, føres her.
 3.2.2. Ikke-balanceførte poster.
 3.2.2.1. Post 1. Garantier m.v.
 Ved hensættelse på garantier m.v. overføres et til hensættelsen svarende  

 beløb til aktivpost 12. Andre aktiver og passivpost 4. Andre passiver.  

 Herefter reduceres aktivpost 12 med den foretagne hensættelse og hensættelsen  

 udgiftsføres under resultatopgørelsens post 11. Afskrivninger og hensættelser  

 på debitorer (netto), jf. regnskabsbekendtgørelsens § 38, stk. 8.
 Det bemærkes, at garantien også skal reduceres med et til hensættelsen  

 svarende beløb.
For så vidt angår garantier overfor indskydergarantifonden har tilsynet  

 erfaret, at nogle institutter ikke bogfører disse.
Man skal derfor gøre  

 opmærksom på, at disse garantier skal bogføres på sædvanlig vis, jævnfør  

 regnskabsbekendtgørelsens § 38, hvoraf fremgår, at samtlige afgivne garantier  

 og indeståelser herunder garantier for egen regning, skal opføres med  

 garantiens eller indeståelsens fulde beløb, indtil garantien/indeståelsen er  

 udgået.
 Tilsynet skal endvidere præcisere, at garantier overfor  

 indskydergarantifonden i kapitaldækningsopgørelsen skal vægtes under  

 "Poster under stregen" med mellemliggende risiko (vægt 0,5) og  

 modpartsvægt 1.
 Hvad angår garantier stillet i forbindelse med konvertering af  

 realkreditlån skal tilsynet uanset regnskabsbekendtgørelsens § 38, stk. 1,  

 indtil videre tillade følgende:
En konverteringsgaranti, der tillige er en indfrielsesgaranti, det vil  

 sige en garanti for, at lån der skal omlægges, bliver indfriet, eller er en  

 margingaranti, det vil sige en garanti, der dækker forskellen mellem  

 restgælden på det gamle lån og hovedstolen på det nye samt omkostningerne til  

 retablering af den oprindelige panteretsstilling inden for rammerne af  

 tinglysningslovens §§ 40-41, kan bogføres med 1 krone på betingelse af, at  

 der er tale om en situation, hvor en afslutning af sagen og hermed en ophævelse af garantien alene afhænger af  

 pengeinstituttet.
 Der kan eksempelvis være tale om, at der i en periode er nogle formelle  

 forhold, som ikke er faldet på plads, for eksempel den formelle aflysning af  

 det gamle pantebrev og sletning af retsanmærkninger, men hvor  

 pengeinstituttet har opnået de nødvendige respektpåtegninger eller -accepter  

 og det/de gamle lån kan dokumenteres indfriet, således at situationen er  

 "helt i pengeinstituttets hænder".
 Som yderligere specifikation af en margingaranti kan nævnes, at  

 margingarantien skal dække forskellen, opgjort som det højeste af følgende  

 beløb med tillæg af omkostninger:
 1. Forskellen mellem omlægningslånets pantebrevs  

 hovedstol og pantebrevsrestgælden på det (de) indfrielige lån.
 2. Forskellen mellem obligationshovedstolen på  

 omlægningslånet og obligationsrestgælden på det (de) indfrielige lån.
 3. Den under punkt 1 angivne difference multipliceret  

 med 100 og divideret med omlægningslånets udbetalingskurs.
 Konverteringsgarantier skal i kapitaldækningsopgørelsen vægtes under  

 "Poster under stregen" med mellemliggende risiko (vægt 0,5).
 3.2.2.2. Post 2.2. Aktiver købt på termin.
 Under denne post føres bruttobeløbet af de nævnte forretninger, uanset om  

 forretningerne måtte være afdækket af modgående salgsforretninger eller ikke.
Udover instituttets/koncernens beholdning af købsterminsforretningen føres  

 også instituttets/koncernens beholdning af købsfutures her.
Købte futures  

 registreret i Garantifonden, der er dækket med identiske solgte futures, der  

 ligeledes er registreret i Garantifonden, medtages dog ikke i denne  

 opgørelse.
Bekendtgørelsen foreskriver i § 69, stk. 3, og § 70, stk. 2, at uafviklede  

 terminsforretninger værdiansættes til terminskursen på opgørelses  

 tidspunktet.
Som gældende kurs kan således bruges terminskursen på en  

 modgående, men i øvrigt identisk forretning med samme restløbetid.
 3.2.2.3. Post 2.4. Øvrige forpligtelser.
Tilsynet skal gøre opmærksom på, at uafviklede spotforretninger ikke skal  

 medtages her.
Uafviklede spotforretninger indgår alene som en del af den i  

 balancen medtagne nettomarkedsværdi af finansielle instrumenter.
 4. Resultatopgørelsen.
 4.1. Hensættelser i årsregnskabet.
 Generelt.
 Arbejdet i den af tilsynet nedsatte arbejdsgruppe vedrørende afskrivninger  

 af konstaterede tab og ophør med indtægtsføring af renter på dubiøse  

 engagementer er nu afsluttet, og der er som følge heraf indsat ændrede regler  

 vedrørende afskrivninger af konstaterede tab samt indført regler om en  

 opdeling af korrektivkontoen i a- og b-hensættelser i den nye  

 regnskabsbekendtgørelse af 25. november 1994.
 Reglerne, der fremgår af regnskabsbekendtgørelsens § 67 samt  

 indberetningsskemaerne vedrørende hensættelser, vil blive gennemgået i de  

 følgende afsnit.
 Det bemærkes, at de nye regler ikke indebærer en ændring af de hidtidige  

 principper for hensættelser, der er således alene tale om en specifikation af  

 korrektivkontoen samt ændrede regler for afskrivninger af tab.
 Hvad angår principperne for hensættelser skal tilsynet stadig alvorligt  

 indskærpe nødvendigheden af, at institutterne i forbindelse med udarbejdelsen  

 af årsregnskabet nøje gennemgår samtlige udestående fordringer og foretager  

 en individuel bedømmelse af den risiko, de enkelte engagementer måtte rumme.  

 På baggrund af denne gennemgang foretages sådanne afskrivninger eller  

 hensættelser til tab som instituttets ledelse skønner nødvendigt.
 Ved vurderingen skal der ikke alene tages hensyn til den øjeblikkelige  

 situation, men også til virksomhedens/låntagerens sandsynliggjorte fremtidige  

 betalingsproblemer.
Hensættelsesbehovet skal særligt nøje vurderes i situationer, hvor  

 instituttet har nedsat eller nulstillet renten på kreditter m.v. som følge af  

 debitors økonomiske problemer.
Dette gælder, hvad enten kunden har fået  

 meddelelse om denne nedsættelse eller ej.
Som udgangspunkt vurderes  

 sikkerheder til realisationsværdien.
 4.1.1. FB27A, FB28A, FB29A og FB30A.
 Institutterne anmodes om sammen med FC-regnskabet at indsende FB27A-FB30A.
 Skemaerne er vedlagt som bilag 1-4.
 Finanstilsynet skal på baggrund af sine erfaringer indskærpe vigtigheden  

 af, at FB-skemaerne 27A-30A udfyldes korrekt.
For så vidt angår udfyldelsen af bilag 3, 4 og 5 indskærpes især, at udlån  

 m.v. fordelt på flere virksomheder og/eller konti men vedrørende samme  

 debitor(risiko), skal betragtes som eet mellemværende, jf.
BSL § 23, stk. 1.
 Institutter, der udarbejder koncernregnskab og for hvilke det gælder, at  

 de ti største hensættelser på koncernniveau enten debitormæssigt eller  

 beløbsmæssigt afviger fra de ti største hensættelser på institutniveau,  

 anmodes endvidere om samtidigt med indberetningen af KD-regnskabet til  

 tilsynet at indsende bilag 5, der omfatter de 10 største hensættelser ultimo  

 året, opgjort på koncernniveau.
 Det bemærkes, at der ved opgørelsen af udlån på skema FB30A (bilag 4-5)  

 benyttes maximumbeløb, såfremt dette er større end det bogførte beløb.
 4.1.2. Opdeling af korrektivkontoen i a- og b-hensættelser.
 Korrektivkontoen skal fra og med årsregnskabet for 1994 opdeles i to dele:
 Ved enhver hensættelse foretages en markering af, hvorvidt der er tale om  

 en a-hensættelse eller en b-hensættelse.
 En hensættelse vedrørende en given juridisk enhed kan kun rubriceres som  

 enten a eller b.
Hensættelserne samt rubriceringen af disse skal foretages efter en  

 vurdering af fradrag for eventuelle stillede sikkerheder.
Det er således ikke  

 et krav, at der skal hensættes, hvis det vurderes, at de stillede sikkerheder  

 kan dække engagementet.
 Kriterierne for hvornår en hensættelse skal markeres som en b-hensættelse  

 er følgende:
 For årsregnskabet for 1994 er der jf. regnskabsbekendtgørelsens § 154,  

 indført en overgangsbestemmelse , således at den ovenfor nævnte opdeling af  

 korrektivkontoen alene skal foretages for korrektivkontoens ultimosaldo.
 I årsregnskabet for 1994 skal institutterne/koncernerne derfor alene  

 specificere a- henholdsvis b-hensættelser særskilt under de respektive søjler  

 ud for post I foroven "Hensat ultimo på udlån og garantidebitorer"  

 samt ud for post I forneden "Hensat ultimo på andre poster" på  

 FB27A.
 For de øvrige poster på disse skemaer gælder i 1994, at såvel a- som  

 b-hensættelser føres samlet under søjlen for b-hensættelser, mens felterne  

 under søjlen for a-hensættelser udfyldes med 0.
 For så vidt angår FB27A post C "Nyhensat i året" og post D  

 "Tidligere hensat nu tilbageført", der er en ny specifikation af  

 den tidligere post C "Hensat i året (nyhensat netto)" gælder  

 ligeledes, som en overgangsbestemmelse, at beløb under de to poster i 1994  

 skal føres netto under post C, mens felterne under post D udfyldes med 0.
 På skemaerne FB28A-FB30A gælder tillige som overgangsbestemmelse i 1994,  

 at såvel a- som b-hensættelser føres samlet under søjlerne for  

 b-hensættelser, mens felterne under søjlerne for a-hensættelser udfyldes med  

 0.
 Fra og med regnskabsåret 1995 bortfalder ovennævnte overgangsbestemmelser,  

 således at de på indberetningsskemaerne anførte specifikationer skal angives  

 fuldt ud.
Tilsynet skal i forbindelse hermed gøre opmærksom på, at selvom der i  

 halvårsindberetningerne for 1995 kun skal foretages en opdeling af  

 ultimohensættelserne på a- og b-hensættelser, så skal der i årsregnskabet for  

 1995 foretages en specifikation af samtlige bevægelser på korrektivkontoen  

 for henholdsvis a- og b-hensættelser, hvorfor arbejdsgange og edb-systemer  

 bør indrettes med henblik herpå.
Det bemærkes, at der ved bevægelser forstås  

 bevægelser fra primo til ultimo saldi.
 4.1.3. Afskrivninger af konstaterede tab.
 Beløb skal fjernes fra hensættelseskonto, såvel a- som b-hensættelser,  

 senest efter endelig konstatering af tab.
 Tab betragtes som endeligt konstateret med heraf følgende krav om  

 afskrivning senest i følgende tilfælde:
For engagementer med større hensættelser skal der foretages  

 delafskrivninger.
Hvilke grænser, der skal anvendes ved vurderingen af,  

 hvornår en hensættelse må anses for at være "større", vil bero på  

 en konkret vurdering i det enkelte institut og være afhængig af instituttets  

 størrelse og kundesammensætning.
På engagementer, hvor afviklingen løber over  

 flere regnskabsår, skal instituttet som minimum hvert halve år vurdere - samt  

 efter behov foretage - delafskrivninger.
Tabene fordelt på udlånsintervaller skal anføres på FB29A.
Ved denne  

 fordeling af tabene benyttes som engagementsgrundlag engagementets størrelse  

 umiddelbart før afskrivningen.
Ved delafskrivninger placeres den enkelte  

 delafskrivning ligeledes efter engagementets størrelse umiddelbart før  

 delafskrivningen.
 4.1.4. Tilbageføring af tilskrevne renter og ophør med indtægtsføring  

af renter.
Ifølge regnskabsbekendtgørelsen må tilbageføring af tidligere års  

 tilskrevne renter ikke finde sted.
Indtægtsføring af renter skal ophøre i det  

 omfang, renten kan anses for uerholdelig.
Indgår renten alligevel på et  

 senere tidspunkt, skal den indtægtsføres under den til tilgodehavendet  

 hørende renteindtægtspost.
 Til brug for en vurdering af, hvornår renten kan anses for uerholdelig og  

 institutterne derfor skal ophøre med at indtægtsføre renter, kan nævnes, at  

 renter alt andet lige må betragtes som uerholdelige i følgende tilfælde:
Det bemærkes, at vurderingen af rentens erholdelighed uanset ovenstående  

 skal suppleres med en vurdering af eventuelle stillede sikkerheder.
Det er  

 således ikke et krav, at man skal stoppe for indtægtsføring af renter, hvis  

 det vurderes, at stillede sikkerheder kan dække såvel hovedstol som  

 tilskrevne renter.
Endvidere bemærkes, at det er tilladt at opretholde en renteberegning  

 overfor en kunde (eventuelt i manuel form), uanset at instituttet  

 regnskabsmæssigt stopper for renteindtægtsføring uden at dette påvirker  

 korrektivkontoen.
Endvidere er det tilladt at tilbageføre tilskrevne renter  

 inden for samme regnskabsår.
 4.2. Øvrige resultatopgørelsesposter.
 4.2.1. Skat.
Uanset, om instituttet vælger acontoskatteordningen eller den gamle  

 ordning, hvorefter skatten betales senest den 20. november året efter  

 indkomstskatteåret, skal skatten af den forventede skattepligtige indkomst  

 beregnes på grundlag af den gældende skattesats.
For tiden udgør satsen i  

 henhold til selskabsskatteloven 34 pct.
 Udskudt skat afsættes ligeledes med udgangspunkt i den gældende  

 skattesats, p.t. 34 pct.
 Det forventede tillæg/fradrag til skatten udgifts-/indtægtsføres under  

 øvrige renteudgifter/renteindtægter i samme år, som den forventede skat  

 afsættes.
 Det vil sige at institutter, som vælger at fortsætte den gamle ordning,  

 således at den forventede skat tillægges 11,75 pct., skal udgiftsføre dette  

 tillæg under øvrige renteudgifter m.v. i samme regnskabsår, som den  

 forventede skat afsættes.
 Institutter, som vælger acontoskatteordningen skal ligeledes bogføre det  

 forventede tillæg/fradrag som følge af tidspunktet for betalingen af  

 acontoskatten som øvrige renteudgifter/renteindtægter samme år, som den  

 forventede skat afsættes.
 Beregnet skat af årets indkomst skal i henhold til  

 regnskabsbekendtgørelsens § 28 passiveres under passivpost 4. Andre passiver.
 Det forventede tillæg/fradrag føres derimod som en periodeafgrænsningspost  

 uanset den valgte skattemetode.
 Regulering af tillæg/fradrag på grund af efterfølgende ændringer i  

 skatteberegningen bogføres under øvrige renteudgifter/renteindtægter i samme  

 år, som den forøgede/reducerede skat føres som efterregulering af tidligere  

 års skat.
 Institutter/koncerner, der anvender den nye aconto skattemetode, jf. lov  

 nr. 291 af 29. april 1992 om ændring af forskellige skattelove, skal anføre  

 dette i en note.
 5. Pro-rata-konsolidering.
I bank- og sparekasseloven er i § 37a, stk. 11, indsat en forskrift for,  

 hvornår pro-rata-konsolidering skal finde sted.
Denne forskrift trådte i  

 kraft den 1. januar 1993.
 6. Vejledning til de enkelte årsregnskabsskemaer.
 FC3.
 Overskudsfordelingspost 2.1. Overført fra tidligere år :
Det bemærkes, at institutterne ikke skal føre hele passivpost 8.5.1. Overført fra tidligere år her.
Formålet med denne overførselspost  

 er blot at vise en eventuel overførsel, der stammer fra passivpost 8.5.1.
 FC5.
Man skal henlede opmærksomheden på, at egenkapitalpost 8.3. Reserver  

 vedrører bundne , lovgivne eller vedtægtsmæssige henlæggelser, jf. § 35 i  

 regnskabsbekendtgørelsen.
Under egenkapitalpost 8.5.2. Overført af årets  

 resultat føres den del af regnskabsårets overskud eller underskud, der ikke  

 er fordelt på andre poster under egenkapitalen eller anvendt til andre  

 formål, jf. § 37 i regnskabsbekendtgørelsen.
 FC7.
 Institutter, der værdiansætter kapitalandele i datterselskaber til den  

 ejede andel af virksomhedens indre værdi, skal være opmærksomme på følgende:
 Ved en eventuel opskrivning af grunde og ejendomme i et datterselskab,  

 skal opskrivningen i henhold til regnskabsbekendtgørelsens § 62 udelukkende  

 føres som en kapitalbevægelse i datterselskabet, idet den værdiforøgelse, der  

 er konstateret ved opskrivningen føres under passivpost 8.4.  

 Opskrivningshenlæggelser.
I moderselskabet vil den pågældende opskrivning - alt andet lige -  

 indebære en opskrivning af moderselskabets kapitalandele i dattervirksomheden  

 svarende til påvirkningen på dattervirksomhedens indre værdi.
Denne  

 sidstnævnte opskrivning skal i moderselskabet henlægges til passivpost 8.3.2.  

 Bunden reserve vedrørende dattervirksomheder og føres under post 8.3  

 "Anden tilgang" på FC7.
 Tilsynet har endvidere fundet anledning til at gøre opmærksom på følgende  

 sammenhænge mellem poster på FC3 og FC7:
- FC3 post 2.1. Overført fra tidligere år skal svare til FC7 post   

 8.5.d.
Overført til overskudsfordeling.
- FC3 post 2.2. Overført fra overkurs ved emission skal svare til FC7 post  

 8.2.c.
Overført til overskudsfordeling.
- Summen af FC3 post 2.3. Overført fra bunden sparekassereserve, FC3 post  

 2.4. Overført fra bunden reserve vedrørende dattervirksomheder og FC3 post  

 2.5. Overført fra andre reserver skal svare til FC7 post 8.3.c.
Overført til  

 overskudsfordeling.
- Summen af FC3 post. 4.1. Henlagt til bunden reserve vedrørende  

 dattervirksomheder og FC3 post 4.2. Henlagt til andre reserver skal svare til  

 FC7 post 8.3.a.
Henlagt af det til disposition værende beløb.
 - FC3 post 4.3. Overført til næste år skal svare til FC7 post 8.5.a.  

 Henlagt af det til disposition værende beløb.
 FC9/KD7.
 Noten ad. aktivpost 4. Udlån:
 For kassekreditter opgøres restløbetiden som det tidsrum, der ligger  

 mellem opgørelsestidspunktet og tidspunktet for næste genforhandling af  

 kassekreditten.
 Noten ad. aktivpost 5. Obligationer m.v. :
 Vedrørende opdelingen i obligationer m.v. værdiansat til markedsværdi og  

 obligationer m.v., der ikke er værdiansat til markedsværdi bemærkes følgende:
Obligationer m.v. værdiansat til markedsværdi omfatter alle noterede  

 obligationer m.v., og obligationer m.v., der ikke er værdiansat til  

 markedsværdi, omfatter alle unoterede obligationer m.v.
Unoterede  

 obligationer m.v., der i henhold til regnskabsbekendtgørelsens § 66, stk. 2,  

 er nedskrevet til værdien i handel og vandel, skal forblive opført under  

 litra c.
 FC10/KD8.
 Noten ad. aktivpost 6. Aktier m.v. :
 Det ovenfor anførte vedrørende obligationer gælder også for aktierne  

 omhandlet i denne note.
 FC15/KD13.
 Noten ad. aktivpost 10.2. Maskiner og inventar m.v.:
 I henhold til regnskabsbekendtgørelsens § 59, stk. 2, kan materielle  

 anlægsaktiver, som stadig fornys, og hvis samlede værdi er af uvæsentlig  

 betydning for instituttet, straksafskrives.
 Straksafskrivningen føres under resultatopgørelsens post 9.3.  

 Afskrivninger på maskiner og inventar m.v. og anføres på den supplerende note  

 til anlægsskemaet på FC15.
 Såfremt instituttet vælger at udgiftsføre maskiner, inventar m.v. direkte  

 under resultatopgørelsens post 8.3. Øvrige administrationsudgifter el ler  

 resultatopgørelsens post 10. Andre driftsudgifter, skal beløbet ikke medtages  

 i noten på FC15.
 FC16/KD14.
Noten ad.
Grunde og ejendomme:
 Under litra f "Andre ejendomsinteresser" anføres alle  

 ejendomsinteresser der ikke er medtaget under de foranstående punkter.  

 Eksempelvis føres alle aktier i ejendomsselskaber, der ikke er  

 datterselskaber, her.
I FC-regnskabet samt i et eventuelt trykt årsregnskab kan institutterne  

 undlade at oplyse punkt C.
Ejendomsinteresser, hvori der ikke drives  

 kreditvirksomhed i procent af instituttets ansvarlige kapital.
 FC17/KD15.
 Noten ad. passivpost 2.4. Særlige indlånsformer:
For særlige indlån opgøres restløbetiden som det tidsrum, der ligger  

 mellem opgørelsestidpunktet og det tidligste tidspunkt for udløbet af  

 bindingsperioden.
Efter bindingsperiodens ophør betragtes mellemværendet som  

 et anfordringsmellemværende, såfremt der ikke foreligger anden aftale.
 FC18.
 Noten ad. garantier m.v. :
 Garantier afgivet overfor indskydergarantifonden føres under post 1.1.2.  

 Øvrige garantier.
 FC20.
 Noten ad. ægte salgs- og tilbagekøbsforretninger :
 I noten anføres den bogførte værdi af aktiver, der som led i en ægte  

 salgs- og tilbagekøbsforretning er solgt med samtidig aftale om tilbagekøb.
FC21 Noten ad. kapitalsammensætning og vægtede aktiver og ikke-balanceførte  

 poster:
Noten er ny.
De enkelte poster opgøres efter samme principper som de  

 tilsvarende poster i kapitaldækningsindberetningen.
Nr. 1. Kernekapital efter  

 fradrag opgøres som FS2, post 3. Nr. 2. Medregnet supplerende kapital og  

 ansvarlig indskudskapital opgøres som FS3, post 12. Nr. 3. Ansvarlig kapital  

 og ansvarlig indskudskapital efter fradrag opgøres som FS1, litra A.
Nr. 4.  

 Vægtede aktiver og ikke-balanceførte poster i alt opgøres som FS1, litra E.  

 Ved beregningen tages dog udgangspunkt i årsregnskabets tal efter  

 overskudsfordeling.
 FC22.
 Noten ad. bestyrelse, direktion og repræsentantskab :
 Finanstilsynet skal oplyse, at der er tale om et direktivkrav, som  

 tilsynet ikke finder mulighed for at dispensere fra.
Det institutterne skal oplyse i noten, er størrelsen af personlige lån til  

 - samt garantier stiftet for - instituttets bestyrelse, direktion og  

 repræsentantskab.
Med repræsentantskab menes repræsentantskab i banker og  

 andelskasser, hvorfor sparekasser bedes udfylde feltet til litra c med et  

 nul.
 Det bemærkes, at lån til eller garantier stillet for et I/S, hvor en  

 direktør, et bestyrelsesmedlem eller et medlem af repræsentantskabet er  

 interessent, skal medtages i oversigten.
 Endvidere bemærkes, at kassekreditter medtages med maximumbeløb.
 7. Dispensationer.
 7.1. Koncernregnskabet.
 Finanstilsynet skal gøre opmærksom på at dattervirksomheder omfattet af  

 bank- og sparekasselovens § 1a, stk. 1, kun indgår i koncernregnskabet efter  

 Finanstilsynets bestemmelse, jf. regnskabsbekendtgørelsens § 101, stk. 1.
 Med henvisning til regnskabsbekendtgørelsens § 101, stk. 2, vedrørende  

 tilladelse til udeholdelse af koncernregnskabet, vil tilsynet tillade, at  

 datterselskaber med en mindre og i forhold til moderselskabet ubetydelig  

 virksomhed efter en konkret vurdering foretaget af det enkelte moderselskab  

 udeholdes af koncernregnskabet.
 Opmærksomheden skal henledes på, at en sådan udeholdelse efter  

 bekendtgørelsens § 101, stk. 2, alene vedrører udeholdelse af  

 koncernregnskabet.
 Solvenskravet for koncernen inklusive de udeholdte selskaber skal stadig  

 overholdes, og skal på anmodning kunne dokumenteres overfor tilsynet.
 I den konsoliderede kapitaldækningsopgørelse, der fremsendes til  

 Finanstilsynet kan institutterne dog undlade at medtage de udeholdte  

 selskaber.
 Det er endvidere en forudsætning for udeholdelsen, at årsregnskaberne for  

 disse datterselskaber udarbejdes på FC-skemaer og fremsendes til  

 Finanstilsynet samtidig med årsregnskaberne for de øvrige datterselskaber.  

 Det bemærkes, at institutterne for disse selskaber kan nøjes med at fremsende  

 FC-skemaerne 1-5 samt øvrige relevante noter, det vil sige de FC-noter, der  

 er forskellige fra nul.
Institutterne/koncernerne anmodes om samtidig med fremsendelsen af  

 KD-regnskabet at tilsende Finanstilsynet en oversigt over samtlige   

 datterselskaber.
Det bør af oversigten fremgå, hvorvidt det enkelte selskab  

 indgår - eller er udeholdt af koncernregnskabet.
Endvidere bedes  

 datterselskabernes registreringsnumre (aktieregistreringsnummer eller  

 lignende) anført.
 7.2. Pro-rata-konsolidering af kapitalinteresser.
 Finanstilsynet skal i relation hertil meddele følgende generelle  

 dispensation:
Hvis den i bank- og sparekasselovens § 37a, stk. 11, nævnte kredit- eller  

 finansieringsvirksomheds balancesum udgør mindre end 1 % af det  

 kapitalinteressebesiddende selskabs balancesum og mindre end 10 mio.
ECU.,  

 skal tilsynet i henhold til bank- og sparekasselovens § 37a, stk. 14,  

 tillade, at det kapitalinteressebesiddende selskab undlader at foretage  

 pro-rata-konsolidering.
 I koncernregnskabet værdiansættes nævnte kapitalinteresser herefter i  

 overensstemmelse med § 63 eller § 64 i regnskabsbekendtgørelsen, jf. dog  

 bemærkningerne om værdiansættelse af kapitalinteresser ovenfor.
 I andre tilfælde hvor et institut ønsker dispensation, skal der søges i  

 hvert enkelt tilfælde.
 8. Revisionen.
 Tilsynet skal her henvise til bestemmelserne i bekendtgørelse nr. 746 af  

 5. december 1989 om revisionens gennemførelse i institutter samt til  

 Finanstilsynets vejledning af 20. december 1993 vedrørende revisionen af  

 pengeinstitutternes m.v. årsregnskaber for 1993.
 Endvidere henvises til bestemmelserne i Finanstilsynets vejledning af 15.  

 juli 1992 vedrørende koncerninterne transaktioner.
 9. Indberetning af halvårsregnskaber samt  

 kapitaldækningsopgørelser  for 2. halvår 1994 .
 Finanstilsynet vil tillade, at institutterne undlader indsendelse af  

 halvårsregnskabet for 2. halvår 1994, såfremt følgende betingelser er  

 opfyldt:
 Indsendelsen skal dog ske senest den 28. februar 1995 .
 Det bemærkes, at ovennævnte ikke tilsidesætter de regler, der er anført i  

 afsnit 1.2.1. vedrørende udarbejdelsen og indsendelsen af årsregnskabet.  

 Dette indebærer, at det bestyrelsesmøde, hvori regnskabet godkendes, skal  

 afholdes inden den i nr. 1 anførte frist.
 Institutter, der ønsker at anvende ovenstående mulighed for undladelse af  

 indberetning af halvårsregnskab for 2. halvår 1994 anmodes om at give  

 Finanstilsynet meddelelse herom senest den 20. januar 1995.
 Meddelelsen kan afgives telefonisk på tlf. 31 23 11 88 (efter den 21.  

 december 1994 på tlf. 33 55 82 82), til overassistent Bettina Petersen  

 (sparekasser) eller kontorfuldmægtig Folmer Sørensen (andelskasser).
