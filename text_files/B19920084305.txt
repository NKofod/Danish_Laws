 I medfør af § 14, stk. 1, i lov nr. 290 af 29. april 1992 om æg og  

 ægprodukter, § 19, stk. 1, i lov nr. 342 af 14. maj 1992 om mælk,  

 mælkeprodukter, margarine m.v., § 24, stk. 1, i lov nr. 343 af 14. maj 1992  

 om kød samt § 28, stk. 3, og § 34 i lov nr. 814 af 21. december 1988 om  

 husdyrsygdomme, som ændret ved lov nr. 189 af 23. marts 1992, og efter  

 bemyndigelse fra landbrugsministeren fastsættes:
 § 1.  Denne bekendtgørelse omfatter betaling for den  

 veterinærkontrol, der finder sted ved indførsel fra lande, der ikke er  

 medlemmer af Det Europæiske Økonomiske Fællesskab, og som foretages i henhold  

 til:
§ 2.  Til dækning af Veterinærdirektoratets udgifter i  

 forbindelse med veterinærkontrol i henhold til de i § 1 nævnte  

 bekendtgørelser betales for kontrol på hverdage mellem kl. 6.00 og kl. 17.00  

 80 kr. pr. påbegyndt kvarter.
For kontrol på hverdage, der udføres mellem kl.  

 17.00 og kl. 22.00, betales 120 kr. pr. påbegyndt kvarter.
Kontrol i øvrige  

 tidsrum på hverdage, på lørdage efter kl. 14.00 samt på søn- og helligdage  

 betales med 160 kr. pr. påbegyndt kvarter.
 Stk. 2.  De i stk. 1 nævnte udgifter betales af  

 importøren.
 Stk. 3.  Dyrene, produkterne, sæden, embryonerne eller  

 levnedsmidlerne kan først frigives, når importøren har betalt for  

 veterinærkontrollen.
 § 3.  Betaling for påbudte laboratorieanalyser m.m.  

 sker i henhold til de gældende regler.
 § 4.  Håndtering og eventuel oplagring af  

 levnedsmidler og visse produkter samt af sæd og embryoner i forbindelse med  

 veterinærkontrol betales særskilt af importøren.
 § 5.  Bekendtgørelsen træder i kraft den 21. oktober  

 1992.
 Stk. 2.  Samtidig ophæves bekendtgørelse nr. 757 af 7.  

 september 1992 om betaling for veterinærkontrol ved indførsel fra lande, der  

 ikke er medlemmer af Det Europæiske Økonomiske Fællesskab.
 § 6.  Bekendtgørelsen gælder ikke for Grønland.
