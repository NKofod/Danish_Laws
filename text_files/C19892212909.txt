(Til rektorerne ved samtlige  

 uddannelsesinstitutioner med gymnasiale suppleringskursus) I henhold til bekendtgørelse nr. 114 af 5. april 1972 om gymnasiale  

 suppleringskursus fastsættes hermed følgende bestemmelser:
Fagene § 1.  Gymnasiale suppleringskursus omfatter følgende  

 fag med det anførte ugentlige timetal:
 Stk. 2.  Det i bekendtgørelsens § 6, stk. 3, omtalte  

 kursus omfatter følgende fag: matematik 3, fysik 3, kemi 1, biologi og  

 geografi (5-fagskursus).
 § 2.  I fag med mindst 10 ugentlige timer kan  

 undervisningen deles mellem to lærere, som begge medvirker ved eksamen, idet  

 de dog i tilfælde af uenighed med censor om karakterfastsættelsen kun  

 disponerer over en karakter tilsammen.
§ 3.  Med hensyn til fagenes indhold henvises til  

 særskilte cirkulærer om matematik, fysik, kemi, latin, græsk og  

 sundhedslatin.
For russisk er undervisningsindhold og eksamenskrav de for  

 gymnasiet gældende, jf. bekendtgørelse af 25. maj 1984. For biologi og  

 geografi er undervisningsindhold og eksamenskrav de for gymnasiets  

 matematisk-fysiske gren gældende, jf. bekendtgørelse af 25. maj 1984.
Optagelse § 4.  Kun følgende studerende kan optages på  

 gymnasiale suppleringskursus:
 Stk. 2.  Studerende i gruppe 1 tilmeldes automatisk gsk  

 og modtager besked direkte fra Den Koordinerende Tilmelding.
 Stk. 3.  Studerende i gruppe 2 skal selv søge optagelse  

 ved at henvende sig enten til et enkeltfagskursus med undervisning til højere  

 forberedelseseksamen (hvis suppleringskravet er et hf-fag) eller til en af de  

 koordinerende gsk-rektorer (hvis suppleringskravet er et af ovennævnte  

 gsk-fag).
Mødepligt § 5.  De studerende har pligt til at følge  

 undervisningen og til at udarbejde og aflevere de skriftlige opgaver og  

 rapporter, der kræves.
 Stk. 2.  Rektor skal orientere de studerende om  

 mødepligten og om konsekvenserne af dens manglende overholdelse.
 Stk. 3.  Retten til at følge undervisningen og aflægge  

 eksamen med nedsat pensum i et fag er normalt betinget af, at den studerende  

 har fulgt undervisningen, herunder afleveret det krævede skriftlige arbejde.
 Stk. 4.  Hvis en studerende forsømmer undervisningen  

 eller afleveringspligten med mere end ca. 20 % i noget fag skal rektor give  

 vedkommende en advarsel om, at såfremt forsømmelserne ikke bringes til ophør,  

 vil den studerende blive henvist til at aflægge eksamen på vilkår som  

 selvstuderende og evt. blive udelukket fra undervisningen.
Stk. 5.  Fortsætter forsømmeligheden på trods af  

 advarslen, træffer rektor evt. bestemmelse om udelukkelse fra undervisningen  

 og henviser den studerende til at aflægge eksamen på vilkår som  

 selvstuderende.
Rektor kan dog bestemme, at vedkommende får tilladelse til at  

 udføre evt. nødvendige laboratorieøvelser og få rettet de dertil hørende  

 rapporter.
 Stk. 6.  Rektors afgørelse kan af den studerende  

 indbringes for Undervisningsministeriet, Direktoratet for Gymnasieskolerne og  

 Højere Forberedelseseksamen.
Eksperimentelt arbejde § 6.  Det eksperimentelle arbejde i fagene fysik og  

 kemi skal have følgende omfang:
Fysik 1: 20 timer pr. kursus Fysik 2: 16 timer pr. kursus Fysik 3: 30 timer pr. kursus Kemi 1: 20-25 timer pr. kursus Kemi 2: 16 timer pr. kursus Kemi 3: 25 timer pr. kursus.
Stk. 2.  Hvis der på et hold er mere end 17 studerende,  

 kan der ske deling af holdet ved det eksperimentelle arbejde.
Ovenstående  

 timetal indregnes da i lærerens timetal ud over de normale timetal i faget,  

 idet der i kemi 1 indregnes det faktisk afholdte antal timer.
Eksamen § 7.  Eksamen afholdes på de vilkår, der fremgår af de  

 særskilte cirkulærer om fagene.
 Stk. 2.  Rektorerne foretager indberetning af pensa- og  

 eksamensopgivelser til direktoratet på samme måde, som er gældende for  

 gymnasiet og kursus til højere forberedelseseksamen.
 Stk. 3.  Rektorerne udsteder bevis for de aflagte prøver  

 på skemaer, som udarbejdes af direktoratet.
Selvstuderende § 8.  I henhold til bekendtgørelsens § 8 kan  

 studerende, som opfylder betingelserne for optagelse på gsk, men som ikke har  

 fulgt undervisningen, indstille sig til eksamen som selvstuderende.
Det  

 forudsættes, at selvstuderende har gennemført laboratoriearbejde, herunder  

 udarbejdet rapporter i det krævede omfang.
 Stk. 2.  Eksamen for selvstuderende kan kun aflægges i  

 de terminer, hvor der iøvrigt afholdes ordinær eksamen i vedkommende fag.
 Stk. 3.  Eksamenspensum er hele det krævede  

 undervisningspensum i vedkommende fag.
 Stk. 4.  Tilmelding til eksamen som selvstuderende sker  

 til en af de koordinerende gsk-rektorer inden den 1. marts, hhv. 1. oktober.
 Stk. 5.  En studerende kan højst aflægge prøve i samme  

 fag tre gange.
Administration § 9.  Gymnasiale suppleringskursus administreres af  

 følgende koordinerende rektorer:
 Rektor for Avedøre Gymnasium, som er ansvarlig for gsk-undervisning  

 tilknyttet ingeniøruddannelserne og 5-fagskurserne i Københavnsområdet.
 Rektor for Gentofte hf-kursus, som er ansvarlig for fagene matematik,  

 fysik og kemi tilknyttet andre uddannelser end ingeniøruddannelserne i  

 Københavnsområdet.
Rektor for N.
Zahles Gymnasieskole, som er ansvarlig for fagene græsk,  

 latin og russisk i Københavnsområdet.
 Rektor for Odense Katedralskole.
 Rektor for Aalborghus Gymnasium.
 Rektor for Århus Akademi.
 Rektor for Risskov Amtsgymnasium.
 Stk. 2.  De koordinerende rektorer modtager tilmeldinger  

 dels fra de videregående uddannelsesinstitutioner, dels direkte fra  

 studerende og opretter hold efter nærmere aftale med rektorerne for de  

 institutioner, hvor undervisningen finder sted, hhv. studienævnene ved de  

 fakulteter, hvor de studerende er optaget.
 Stk. 3.  De koordinerende rektorer indberetter til  

 direktoratet antal klasser, antal studerende og løntimetallet pr. hold for  

 hver enkelt undervisningsinstitution ved starten af den 4. undervisningsuge i  

 hvert semester.
 Stk. 4.  Løntimetallet i stk. 3 omfatter det ugentlige  

 undervisningstimetal samt evt. rettereduktion, apparatopstillingtimer, jf.  

 den i § 12 nævnte aftale, og timer til eksperimentelt arbejde, jf. § 6.
Økonomi § 10.  Lærere ved gymnasiale suppleringskursus  

 aflønnes efter aftale mellem Gymnasieskolernes Lærerforening og  

 Amtsrådsforeningen, Københavns og Frederiksberg kommuner og Finansministeriet  

 om ansættelse af adjunkter/lektorer ved Gymnasiale Suppleringskursus.
 § 11.  Udgifterne til gymnasiale suppleringskursus  

 afholdes af staten således:
Rektor for Avedøre Gymnasium: 2 honorarer Rektor for Gentofte hf-kursus: 1,5 honorar Rektor for N.
Zahles Gymnasium 1 honorar Rektor for Odense Katedralsk.: 0,5 honorar Rektor for Risskov Gymnasium: 0,5 honorar Rektor for Arhus Akademi: 0,5 honorar Rektor for Aalborghus Gymn: 0,5 honorar.
 Aftale om afregning fra Undervisningsministeriet til amtskommunerne,  

 Københavns og Frederiksberg kommuner og private gymnasieskoler,  

 studenterkurser og kurser til højere forberedelseseksamen af udgifter til  

 lærerløn i forbindelse med undervisning på gymnasiale suppleringskurser.
 Undervisningsministeriet refunderer den lønudbetalende myndighed  

 udgifterne til lærerløn med et fast beløb pr. ugentlig løntime pr. semester.  

 Beløbet fastsættes som nedenstående divideret med 2 og med 20,90:
Bruttoårslønnen på overenskomstens 12. løntrin + gymnasietillæg for ansatte med indtil 21 års anciennitet + 12,5 % af ovennævnte to størrelser, svarende til at halvdelen af timerne  

 læses som overtimer med 25 % tillæg + 1,5 % af ovenstående tre størrelser (ferietillæg) + arbejdsgiverens pensionstilskud (10 %-delen) For perioden fra 1. april 1989 udregnes beløbet således:
 Dette beløb divideres med 2 og med 20,90, hvorved fås kr. 7.672,82 pr.  

 semester pr. ugentlig løntime.
Aftalen har virkning fra 1. august 1988, og de i skoleåret 1988/89  

 allerede udbetalte refusioner anses for at være a conto betalinger.
Aftalen  

 er indgået under forudsætning af det eksisterende gsk-system og kan derfor  

 tages op til revision, hvis dette ændres, ligesom det forudsættes, at  

 anvendelsen af 12. løntrin som udgangspunkt kan genforhandles ved udgangen af 1989.
 Disse timereduktioner indregnes i lærerlønudgiften på de koordinerende  

 skoler som anført i følgeskrivelsen til den forannævnte overenskomst,  

 forventeligt således:
Der udbetales tilsynshonorar efter aftalen herom mellem Amtsrådsforeningen  

 og Gymnasieskolernes Lærerforening, idet antal klasser i hvert af de to semestre fastsættes som summen af antal fysikhold  

 og antal kemihold.
 Til udarbejdelse af eksamensopgaveudkast ydes 5 timer pr. lærer under den  

 forudsætning, at hver lærer udarbejder et opgaveudkast, og der ydes 1 time  

 for hver påbegyndt 6 studerende for retning af eksamensopgaverne.
 § 12.  Udbetaling finder sted til de lønudbetalende  

 myndigheder to gange årligt på grundlag af indberetninger til direktoratet  

 pr. 1. marts og pr. 1. oktober.
Ikrafttræden § 13.  Cirkulæret træder i kraft den 1. januar 1990.  

 Samtidig ophæves cirkulære af den 20. oktober 1989 om gymnasiale  

 suppleringskursus.
 § 14.  Studerende, der har påbegyndt gsk-undervisning  

 i efteråret 1989 og som ved en prøve opnår karakteren 6 eller derunder, kan  

 påny aflægge vedkommende prøve således:
 Reeksaminationsordningen gælder alle studerende ved gsk, uanset om de  

 følger et eller flere fag.
 Stk. 2.  Tilmelding til reeksamen skal ske til rektor  

 for den skole, hvor eksamen er afholdt inden den 25. juni hhv. den 25.  

 januar.
 Stk. 3.  Vilkårene ved reeksamen er de samme som ved den  

 ordinære eksamen.
 P.m.v.
 e.b.
