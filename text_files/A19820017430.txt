 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Lovens formål er at gennemføre De forenede  

 Nationers konvention af 6. april 1974 om en kodeks for liniekonferencer med  

 tilhørende resolution II om udenforstående linier og med de forbehold, der  

 følger af De europæiske Fællesskabers forordning nr. 954/ 79 af 15. maj 1979.
Stk. 2.  Industriministeren fastsætter nærmere  

 bestemmelser til opfyldelse af det i stk. 1 nævnte formål, herunder om  

 gensidighed foreligger.
Industriministeren kan i forbindelse hermed fastsætte  

 de regler, der er nødvendige for anvendelsen af De europæiske Fællesskabers  

 konkurrenceregler om søtransport.
 Stk. 3.  Hvor der i de bestemmelser, der er fastsat  

 efter stk. 2, 1. pkt., forudsættes gensidighed som en betingelse for opnåelse  

 af en given retsstilling, kan industriministeren fastsætte nærmere regler,  

 såfremt der ikke foreligger gensidighed.
§ 2.  I denne lov forstås ved Liniekonference eller konference:
 En gruppe på to eller flere linierederier, som driver international  

 linjefart med godsbefordring i en eller flere bestemte ruter inden for et  

 fastsat geografisk område, og som har en aftale eller ordning, hvorefter  

 virksomheden drives i henhold til ensartede eller fælles fragtrater og andre  

 aftalte vilkår for en sådan rutefart.
 Afskiber:
 En person eller enhed, som har indgået eller agter at indgå en ordning af  

 kontraktmæssig eller anden art med en konference eller et linierederi med  

 henblik på transport af gods, som den pågældende har en økonomisk interesse  

 i.
 Afskiberorganisation:
En forening eller tilsvarende organisation som fremmer, repræsenterer og  

 varetager afskiberes interesser, og som om nødvendigt er godkendt som sådan  

 af den eller de kompetente myndigheder i den stat, hvis afskibere den  

 repræsenterer.
I tvivlstilfælde afgør industriministeren, om en  

 sammenslutning af afskibere er en afskiberorganisation.
 International mægling:
 International mægling (»international mandatory conciliation«)  

 som omhandlet i kap. 6 i konventionen.
 Konventionsstat:
 En stat, som har tilsluttet sig konventionen.
 § 3.  Loven finder anvendelse på liniekonferencer og  

 den virksomhed, konferencerne udøver i liniefart med skibe mellem forskellige  

 konventionsstater.
 § 4.  Industriministeren kan fastsætte regler om, at  

 en part hjemmehørende i en anden konventionsstat ikke skal kunne gøre  

 rettigheder gældende for danske domstole efter denne lov eller forskrifter  

 efter denne lov, dersom parter, som hører hjemme i EF-medlemsstater samt i  

 OECD-lande, der indrømmer gensidighed, ikke gives samme rettigheder i den  

 pågældende stat.
§ 5.  Tvister, som vedrører anvendelsen af loven eller  

 de i medfør af loven fastsatte bestemmelser, eller som har deres oprindelse i  

 retsforhold, som er omtalt i loven eller de nævnte bestemmelser, kan  

 indbringes for danske domstole, når de Stk. 2.  Sagen kan afvises på grund af dens tilknytning  

 til en anden stat, eller hvis omstændighederne i øvrigt gør sagen uegnet til  

 afgørelse her.
 Stk. 3.  Sag om tvist, jfr. stk. 1, skal anlægges senest  

 2 år efter, at kravet er opstået, eller 6 måneder efter, at international  

 mægling er afsluttet.
 § 6.  Anlægges der sag om en tvist, som er undergivet  

 international mægling, afvises sagen.
Stk. 2.  Når der er anlagt sag om en tvist, der kan  

 undergives international mægling, og en af parterne ønsker foretaget sådan  

 mægling, udsætter retten på begæring sagen på ubestemt tid.
Begæring om  

 udsættelse skal fremsættes, inden domsforhandlingen er foretaget.  

 Domstolsbehandling kan i så fald først fortsætte, når tvisten ikke er løst  

 ved mæglingsforslagets godtagelse.
 § 7.  Liniekonferencer og afskiberorganisationer kan  

 optræde som parter under internationale mæglingsforhandlinger og for danske  

 domstole inden for lovens anvendelsesområde.
 Stk. 2.  Et dansk linierederi, som er medlem af en  

 liniekonference, kan modtage forkyndelse af stævning på konferencens vegne.
 § 8.  Mæglingsforslag, der er bindende vedtaget, skal  

 anerkendes og fuldbyrdes i overensstemmelse med de om internationale  

 voldgiftskendelser gældende regler.
 § 9.  I forskrifter, der udstedes i medfør af loven,  

 kan der fastsættes straf af bøde for overtrædelse af bestemmelser i  

 forskrifterne.
 Stk. 2.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 § 10.  Tidspunktet for lovens ikrafttrædelse  

 fastsættes af industriministeren.
 § 11.  Loven gælder ikke for Færøerne og Grønland, men  

 kan ved kongelig anordning sættes i kraft for disse landsdele med de  

 afvigelser, som de særlige færøske og grønlandske forhold tilsiger.
