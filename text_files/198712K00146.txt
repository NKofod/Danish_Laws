Nr LSF 146 Forslag til Lov om ændring af lov om begrænsning af energiforbruget i  

 bygninger (Tilskud til energibesparende foranstaltninger i pensionisters  

 boliger) Fremsat af boligministeren (Kofod-Svendsen) den 15. januar 1988 § 1 I lov om begrænsning af energiforbruget i bygninger, jf.
lovbekendtgørelse nr. 342 af 20. juni 1984, som ændret ved lov nr. 611 af 12. december 1984 foretages følgende ændringer:
 1. I § 4, stk. 1, indsættes efter »bygningen«:  

 »(varmesyn)».
2. I § 5, stk. 1, 1. pkt., indsættes efter  

 »gennemgangen«: »en varmesynsrapport.
Varmesynsrapporten indeholder«.
 3. § 10 affattes således:
» § 10. Tilskud kan ydes til ejere af parcelhuse, række-,  

 kæde- og dobbelthuse og stuehuse til landbrugsejendomme m.v., der tjener til helårsbolig for ejeren, såfremt ejeren eller dennes ægtefælle er pensionist, der er berettiget til personligt tillæg til betaling af varmeudgifter efter § 17, stk. 2, i lov om social pension.« 4. § 11 affattes således:
» § 11. Tilskud ydes til 1) rimelige udgifter til energibesparende foranstaltninger, der er omfattet af de regler, der fastsættes af boligministeren efter § 2, stk. 1, og 2) udgifter til energikonsulenthonorar for varmesyn og medvirken ved ansøgning om tilsagn og udbetaling af tilskud.
Stk. 2. Der kan kun ydes tilskud, hvis der foreligger en varmesynsrapport for bygningen, og en energikonsulent har foretaget en prioritering af de foranstaltninger, der er anført i varmesynsrapporten.
Stk. 3. Tilskuddet ydes af de af kommunalbestyrelsen godkendte udgifter, inklusive merværdiafgift, 1) med 50 pct. af udgifterne til de energibesparende foranstaltninger, som energikonsulenten udpeger ved prioriteringen, og 2) med 100 pct. af energikonsulentens honorar.
Stk. 4. Tilskud kan ydes flere gange til samme bolig.
Det samlede tilskud beregnes efter stk. 3 og kan i alt højst udgøre 20.000 kr. pr. bolig.
Tilskud, der vil udgøre mindre end 500 kr., udbetales ikke.
Tilskud til energikonsulenthonorar kan dog under alle omstændigheder udbetales.
Stk. 5. Boligministeren kan give tilsagn om tilskud inden for en beløbsramme, der fastsættes for et år ad gangen på de årlige finanslove.« 5. § 12, stk. 2, ophæves.
 6. I § 13, stk. 1, indsættes efter »omsætningsafgift«:
 »(merværdiafgift)».
7. I § 14, stk. 1, udgår: »lov om statstilskud til  

 energibesparende foranstaltninger i beboelsesejendomme, lov om statstilskud til energibesparende foranstaltninger vedrørende bygninger, lov om statstilskud til forbedring og opretning af beboelsesejendomme eller«.
 8. § 15 affattes således:
» § 15. Ansøgning om tilsagn om tilskud indsendes til kommunalbestyrelsen i den kommune, hvor ejendommen er beliggende.
Stk. 2. På grundlag af ansøgningen kan kommunalbestyrelsen give tilsagn om tilskud.
Det er en betingelse for tilsagn om tilskud, at arbejdet ikke er påbegyndt, inden skriftligt tilsagn er givet.
Stk. 3. Ansøgning om udbetaling af tilskuddet indsendes til kommunalbestyrelsen.
Ansøgningen skal vedlægges regninger for de arbejder, ansøgningen omfatter, samt indeholde en erklæring fra energikonsulenten om, at de udførte arbejder er i overensstemmelse med det givne tilsagn.
Stk. 4. Kommunalbestyrelsen kan godkende udbetaling af tilskuddet, såfremt arbejdet er afsluttet og ansøgning om udbetaling er indsendt inden en nærmere fastsat frist.
Tilskuddet kan ikke udbetales med større beløb end anført i tilsagnet.
Stk. 5. Udgifterne ved administration af tilskudsordningen afholdes af kommunerne.
Udgifterne til tilskud afholdes af staten.
Stk. 6. Boligministeren kan fastsætte nærmere regler om tilskudsordningens gennemførelse, herunder om afgrænsning af de arbejder og de udgifter, hvortil der kan ydes tilskud, om tilskuddets beregning og udbetaling og om tidsfrister efter stk.
4, samt regler om revision af kommunernes regnskaber vedrørende tilskud.« 9. I § 18, 1. pkt., ændres »folkepension, enkepension eller invalidepension eller modtager invaliditetsydelse« til: »ydelser efter lov om social pension«.
§ 2 Stk. 1. Loven træder i kraft 1 måned efter bekendtgørelsen i Lovtidende.
 Stk. 2. Samtidig ophæves:
1. Lov nr. 452 af 17. september 1975 om statstilskud til nybyggeri og forbedring m.v. af erhvervsbygninger.
2. Lov nr. 455 af 17. september 1975 om gennemførelse af energibesparende foranstaltninger i statens bygninger m.v.
3. Lov nr. 423 af 25. august 1976 om statstilskud til energibesparende foranstaltninger vedrørende bygninger, jf.
 lovbekendtgørelse nr. 498 af 14. september 1977.
Bemærkninger til lovforslaget Almindelige bemærkninger Indledning I betænkning afgivet af Folketingets Socialudvalg den 11. december 1987 over lovforslag nr.
L 66 til lov om ændring af lov om social pension (varmetillæg) fremgår det, at et flertal inden for flertallet (Socialdemokratiets, Socialistisk Folkepartis og Det Radikale Venstres medlemmer af udvalget) fastholder, at der udover de 200 mio. kr., der med vedtagelsen af L 66 i alt er afsat til forbedring af varmetillæg til pensionister, yderligere skal anvendes 80 mio. kr. til forbedring af varmehjælp.
Det pålægges derfor af det pågældende flertal socialministeren inden den 15. januar 1988 at udarbejde et forslag til, hvorledes de 80 mio. kr. kan anvendes.
I forbindelse med Socialudvalgets behandling af L 66, blev der spurgt, om ministeren ville udarbejde forslag om fordeling af de yderligere 80 mio. kr., hvorefter beløbet kan anvendes til rente- og afdragsfrie lån til pensionister til finansiering af isolering af deres boliger, herunder lejeboliger.
Som svar herpå oplyste ministeren, at Socialministeriet var i gang med at undersøge de forskellige muligheder for at yde støtte til pensionister til finansiering af energibesparende foranstaltninger i deres boliger, herunder lejeboliger.
Det oplystes desuden, at løsningsmulighederne selvsagt skulle vurderes i sammenhæng med de allerede eksisterende regler i Boligministeriets lovgivning om begrænsning af energiforbruget i bygninger (varmesynsloven), og allerede af den grund krævedes nærmere overvejelser om forholdet til den bestående lovgivning.
Endvidere rejste spørgsmålet om støtte til pensionister i lejeboliger særlige problemer, som nærmere måtte afklares.
 På denne baggrund fremsættes nærværende lovforslag.
Baggrunden for at foreslå, at den nye tilskudsordning udarbejdes som ændringsforslag til lov om begrænsning af energiforbruget i bygninger (varmesynsloven), er, at varmesynsloven indeholder bestemmelser, som det er hensigtsmæssigt at udnytte i forbindelse med den foreslåede tilskudsordning.
Her tænkes specielt på det administrative system, som kommunerne tidligere har gjort brug af, samt energikonsulentordningen.
Den hidtidige generelle tilskudsordning i varmesynslovens kapitel 3 udløb ved udgangen af 1984.
For pensionisterne vil gennemførelsen af den foreslåede tilskudsordning betyde, at de berørte boliger forbedres.
Dette giver grundlag for, at pensionisternes boligkomfortniveau hæves, og derved forbedres mulighederne for en forlænget forbliven i egen bolig.
Dertil kommer selvsagt, at pensionisternes egen andel af varmeudgiften reduceres.
Lovforslagets gennemførelse er i overensstemmelse med bestræbelserne for gennem energibesparelser at forbedre miljøet.
Lovforslagets hovedpunkter Den foreslåede tilskudsordning tilsigter at yde tilskud til de mest rentable energibesparende foranstaltninger i parcelhuse, række-, kæde- og dobbelthuse og stuehuse til landbrugsejendomme m.v., dvs. enfamiliehuse, der tjener til helårsbolig for ejeren, hvis ejeren eller dennes ægtefælle er pensionist, der er berettiget til varmetillæg efter pensionsloven.
For ikke at belaste kommunernes administration unødigt, foreslås det, på linie med tidligere tilskudsordninger, at gøre brug af den eksisterende energikonsulentordning.
Herved kan det tillige sikres, at vurderingen af, hvilke foranstaltninger der bør gennemføres, foretages af en sagkyndig i samarbejde med ejeren på baggrund af en konkret vurdering af bygningen.
Endvidere sikres, at ejere af de boliger, der nu skal efterisoleres m.v., i de tilfælde, hvor sådanne forefindes, kan bruge allerede udarbejdede varmesynsrapporter.
Den foreslåede ordning omfatter alene ejere af enfamiliehuse, idet pensionister, der er lejere, kan opnå forhøjet boligydelse til dækning af en eventuel lejeforhøjelse i forbindelse med gennemførelsen af energibesparende foranstaltninger i den bygning, hvori boligen er beliggende.
Hertil kommer, at det teknisk vil være overordentligt vanskeligt at sikre, at et tilskud, der udbetales til ejeren af en udlejet bolig, kun kommer den befolkningsgruppe til gode, som lovforslaget sigter mod at tilgodese.
Efter lovforslaget skal ejeren i forbindelse med ansøgning om tilsagn om tilskud rette henvendelse til en energikonsulent.
På baggrund af en varmesynsrapport skal energikonsulenten i ejerens ansøgning foretage en prioritering af de foreslåede energibesparende foranstaltninger.
På grundlag af ansøgningen kan kommunalbestyrelsen give tilsagn om tilskud, hvis arbejdet ikke er påbegyndt forinden.
Når foranstaltningerne er udført, indsendes udbetalingsansøgning til kommunalbestyrelsen.
Energikonsulenten skal i udbetalingsansøgningen attestere, at de udførte arbejder er i overensstemmelse med det givne tilsagn.
Ordningen tænkes at fungere ved hjælp af et reservationssystem, som er udviklet i forbindelse med tidligere tilskudsordninger.
For at illustrere virkningen af lovforslagets gennemførelse kan gives følgende eksempel:
Hvis en enlig pensionist har et årligt olieforbrug på 2.500 l olie, hvilket her sættes til 10.000 kr., vil pensionistens egen andel af varmeudgiften udgøre 5.775 kr. og varmetillægget 4.225 kr. om året.
Hvis der investeres 20.000 kr. i energibesparende foranstaltninger i huset, kan der herved f.eks. ved tag/loftsisolering, tætningsarbejder, isolering af rør og kedel samt automatik opnås en årlig oliebesparelse på 525 l olie, hvilket svarer til 2.100 kr.
Varmeudgiften er herefter 7.900 kr.
Herefter vil pensionistens egen andel af varmeudgiften udgøre 4.225 kr., hvilket svarer til en reduktion på 1.550 kr.
For det offentlige vil varmetillægget udgøre 3.675 kr., hvilket svarer til en reduktion på 550 kr.
Heraf vedrører de 75 pct. statens udgifter.
I eksemplet er varmetillæggets størrelse beregnet efter Socialministeriets nye generelle regler om varmetillæg, der gælder fra 1. januar 1988. De nye regler angiver et minimumsniveau for varmetillægget, som den enkelte kommune kan beslutte at forhøje.
Økonomiske og administrative konsekvenser af lovforslaget Boligministeren kan for 1988 give tilsagn om tilskud indenfor et samlet beløb på 80 mio. kr.
For 1989 og følgende år fastsættes en eventuel beløbsramme på de årlige finanslove.
Udbetalingerne af tilskud til arbejder, hvortil der er givet tilsagn i et finansår, kan finde sted i finansåret eller i et senere finansår.
Det skønnes, at ordningen med de foreslåede tilskudsbeløb og procentsatser vil kunne omfatte i størrelsesordenen 7-9.000 boliger årligt, hvori der gennemføres energibesparende foranstaltninger med en privatøkonomisk rentabilitet på op imod 20 pct. pro anno svarende til en tilbagebetalingstid på godt fem år.
De løbende udgifter ved ordningens administration afholdes af kommunerne, idet udgifterne i forbindelse med etablering af et administrativt edb-system samt løbende udgifter til information dog afholdes af staten indenfor tilsagnsrammen.
Ved udarbejdelsen af lovforslaget, er der på baggrund af erfaringer fra tidligere tilsvarende ordninger tilstræbt en tilrettelæggelse af ordningen, der medfører mindst mulig administration for kommunerne.
Her tænkes bl.a. på, at det er energikonsulenterne, der ud fra en teknisk og økonomisk vurdering udpeger og prioriterer de foranstaltninger, der i det enkelte hus kan opnås tilskud til.
Bemærkninger til de enkelte bestemmelser Til § 1 Til nr. 1 Ved ændringen præciseres det, at gennemgangen af bygningen er det samme som et varmesyn.
Betegnelsen varmesyn er almindelig anvendt, bl.a. i bekendtgørelsen om varmesyn, energiattest og energikonsulenter.
Til nr. 2 Hensigten med ændringen er at præcisere, hvad der forstås ved en varmesynsrapport.
Betegnelsen varmesynsrapport er almindelig anvendt, bl.a. i bekendtgørelsen om varmesyn, energiattest og energikonsulenter.
Tilskud til pensionister er ikke betinget af, at der udstedes energiattest.
Til nr. 3 Tilskuddet ydes til ejeren.
Afgørende for, om der kan ydes tilskud, er, at ejeren eller dennes ægtefælle modtager pension efter lov om social pension og samtidig efter samme lovs § 17, stk. 2, er berettiget til personligt tillæg til betaling af varmeudgifter.
Pensionister er berettiget til varmetillæg efter pensionsloven, hvis deres indtægter ud over den sociale pension ikke overstiger 40.000 kr. for enlige og 60.000 kr. for gifte, og hvis deres varmeudgifter samtidig overstiger 2.400 kr. for enlige og 3.600 kr. for gifte.
Er pensionisten ikke berettiget til varmetillæg, kan tilskud til energibesparende foranstaltninger ikke ydes.
Der kan kun ydes tilskud til huse med een bolig til helårsbeboelse, enten som fritliggende enfamiliehuse eller som helt eller delvis sammenbyggede enfamiliehuse (dobbelthuse, rækkehuse, kædehuse) samt stuehuse.
Tofamiliehuse, dvs. huse hvor de to boliger er adskilt af en etageadskillelse (vandret lejlighedsskel), er ikke omfattet af tilskudsordningen.
Ved afgrænsningen af den type bygninger, hvortil der kan ydes tilskud efter § 10, stk. 1, benyttes de bygningsdefinitioner, som kommunen skal anvende i bygnings- og boligregistret, jf.
Boligministeriets regler i lov om bygnings- og boligregistrering.
Det er en betingelse for tilskud, at huset tjener til helårsbolig for pensionisten.
Til nr. 4 Tilskuddet kan kun ydes vedrørende energibesparende foranstaltninger, der er medtaget i den positivliste over energibesparende foranstaltninger, som boligministeren har fastsat efter § 2, stk. 1. Tilskuddet er betinget af, at der foreligger en varmesynsrapport for bygningen, og at en energikonsulent i forbindelse med ansøgningen om tilsagn foretager en prioritering af de energibesparende foranstaltninger, der er anført i varmesynsrapporten.
Der henvises herom til de almindelige bemærkninger.
Energikonsulentens honorar for varmesyn og medvirken ved tilsagnsansøgning og udbetalingsansøgning i forbindelse med denne tilskudsordning dækkes fuldt ud.
Tilskud vedrørende energikonsulentens honorar kan altid udbetales, også selv om der ikke udføres energibesparende foranstaltninger på bygningen.
Der er fastsat et 100 pct. tilskud til konsulenthonorar ud fra et ønske om at etablere et kvalificeret vurderingsgrundlag, inden der påbegyndes eventuelle foranstaltninger.
Samtidig sikres det, at pensionisten ikke selv hæfter for de udgifter i de tilfælde, hvor der ikke kan gennemføres tilskudsberettigede foranstaltninger.
Til nr. 5 Ændringen er redaktionel.
Til nr. 6 Ændringen er redaktionel.
Til nr. 7 Ændringen er redaktionel, idet tre love om ophørte tilskudsordninger udgår af bestemmelsen.
Til nr. 8 Tilskudsordningen er udformet som et reservationssystem som følge af den faste årlige ramme.
Der fastsættes i lighed med tidligere tilskudsordninger med reservationssystemer nærmere regler i en bekendtgørelse om ordningens gennemførelse.
Til nr. 9 Ændringen er en konsekvens af den ændrede pensionslovgivning.
Ydelserne efter lov om social pension omfatter folkepension, førtidspension og invaliditetsydelse, jf. pensionslovens § 1. Den ændrede bestemmelse indeholder derfor ikke realitetsændringer.
Til § 2 Til stk. 1 Da gennemførelse af forslaget indebærer etablering af et administrativt system, vil forslagets ikrafttrædelse først kunne ske en måned efter bekendtgørelse i Lovtidende.
Til stk. 2 De nævnte love omhandler en række ophørte tilskudsordninger.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget 1. I § 4, stk. 1, indsættes efter »bygningen«:  

 »(varmesyn)».
§ 4. En ejer, der ønsker en vurdering af sin bygnings energiøkonomiske stand, skal rette henvendelse til en energikonsulent, der herefter foretager en gennemgang af bygningen.
2. I § 5, stk. 1, 1. pkt., indsættes efter  

 »gennemgangen«: »en varmesynsrapport.
Varmesynsrapporten indeholder«.
§ 5. I tilfælde, hvor en bygning ikke opfylder de betingelser, der er opstillet i henhold til § 2, udarbejder energikonsulenten på baggrund af gennemgangen en opstilling over de foranstaltninger, der er nødvendige, for at energiattest kan udstedes.
Konsulenten udarbejder endvidere en skønsmæssig opgørelse over udgifterne ved foranstaltningernes udførelse.
 3. § 10 affattes således:
» § 10. Tilskud kan ydes til ejere af parcelhuse, række-,  

 kæde- og dobbelthuse og stuehuse til landbrugsejendomme m.v., der tjener til helårsbolig for ejeren, såfremt ejeren eller dennes ægtefælle er pensionist, der er berettiget til personligt tillæg til betaling af varmeudgifter efter § 17, stk. 2, i lov om social pension.« § 10. Tilskud kan ydes til ejere af en- og tofamilieshuse, ejerlejligheder og stuehuse på landet, der tjener til helårsbolig for ejeren.
Stk. 2. Tilskud kan ydes til ejere af andre helårsboliger med eget køkken, herunder til ejere af udlejningsejendomme, almennyttige boligselskaber og private andelsboligforeninger.
 4. § 11 affattes således:
» § 11. Tilskud ydes til 1) rimelige udgifter til energibesparende foranstaltninger, der er omfattet af de regler, der fastsættes af boligministeren efter § 2, stk. 1, og 2) udgifter til energikonsulenthonorar for varmesyn og medvirken ved ansøgning om tilsagn og udbetaling af tilskud.
Stk. 2. Der kan kun ydes tilskud, hvis der foreligger en varmesynsrapport for bygningen, og en energikonsulent har foretaget en prioritering af de foranstaltninger, der er anført i varmesynsrapporten.
Stk. 3. Tilskuddet ydes af de af kommunalbestyrelsen godkendte udgifter, inklusive merværdiafgift, 1) med 50 pct. af udgifterne til de energibesparende foranstaltninger, som energikonsulenten udpeger ved prioriteringen, og 2) med 100 pct. af energikonsulentens honorar.
Stk. 4. Tilskud kan ydes flere gange til samme bolig.
Det samlede tilskud beregnes efter stk. 3 og kan i alt højst udgøre 20.000 kr. pr. bolig.
Tilskud, der vil udgøre mindre end 500 kr., udbetales ikke.
Tilskud til energikonsulenthonorar kan dog under alle omstændigheder udbetales.
Stk. 5. Boligministeren kan give tilsagn om tilskud inden for en beløbsramme, der fastsættes for et år ad gangen på de årlige finanslove.« § 11. Tilskud kan ydes til rimelige udgifter til energibesparende foranstaltninger, der er omfattet af de regler, der fastsættes af boligministeren efter § 2, stk. 1. Udgifter til honorar til energikonsulent er tilskudsberettigede.
Stk. 2. Tilskud i medfør af § 10, stk. 1, ydes, når arbejderne er udført og ansøgning indsendt 1) inden udgangen af august 1983 med 20 pct., 2) i den resterende del af 1983 samt i 1984 med 10 pct.
af de af kommunalbestyrelsen godkendte udgifter inklusive merværdiafgift.
Stk. 3. Tilskud i medfør af § 10, stk. 2, ydes, når arbejderne er udført og ansøgning indsendt 1) inden udgangen af august 1983 med 30 pct., 2) i den resterende del af 1983 samt i 1984 med 15 pct.
af de af kommunalbestyrelsen godkendte udgifter inklusive merværdiafgift.
Stk. 4. Tilskud kan ydes flere gange til samme bolig.
Det samlede tilskud kan i alt højst udgøre 7.000 kr. for hver af de boliger, som de energibesparende foranstaltninger vedrører.
Tilskud, der efter stk. 2 og 3 vil udgøre mindre end 500 kr., udbetales ikke.
Tilskud til energikonsulenthonorar kan dog under alle omstændigheder udbetales.
Stk. 5. Fire femtedele af energikonsulentens honorar til arbejde i henhold til § 5, stk. 1, hvorom der er indgået aftale efter den 8. december 1983, kan forlods dækkes af det i stk. 4 nævnte tilskud.
 5. § 12, stk. 2, ophæves.
Stk. 2. Den del af udgifterne til en forbedring, som svarer til tilskudsbeløbet, medregnes ikke ved beregningen af lejeforhøjelse og kan ikke afskrives på vedligeholdelseskontoen.
 6. I § 13, stk. 1, indsættes efter »omsætningsafgift«:
 »(merværdiafgift)».
§ 13. Tilskud kan kun ydes til arbejde, der udføres på ejendommen af virksomheder, der er registreret efter lov om almindelig omsætningsafgift, og som driver bygge- og anlægsvirksomhed.
7. I § 14, stk. 1, udgår: »lov om statstilskud til  

 energibesparende foranstaltninger i beboelsesejendomme, lov om statstilskud til energibesparende foranstaltninger vedrørende bygninger, lov om statstilskud til forbedring og opretning af beboelsesejendomme eller«.
§ 14. Tilskud kan ikke ydes til et arbejde, hvortil der ydes tilskud efter lov om statstilskud til energibesparende foranstaltninger i beboelsesejendomme, lov om statstilskud til energibesparende foranstaltninger vedrørende bygninger, lov om statstilskud til forbedring og opretning af beboelsesejendomme eller lov om statstilskud til udnyttelse af vedvarende energikilder m.v.
 8. § 15 affattes således:
» § 15. Ansøgning om tilsagn om tilskud indsendes til kommunalbestyrelsen i den kommune, hvor ejendommen er beliggende.
Stk. 2. På grundlag af ansøgningen kan kommunalbestyrelsen give tilsagn om tilskud.
Det er en betingelse for tilsagn om tilskud, at arbejdet ikke er påbegyndt, inden skriftligt tilsagn er givet.
Stk. 3. Ansøgning om udbetaling af tilskuddet indsendes til kommunalbestyrelsen.
Ansøgningen skal vedlægges regninger for de arbejder, ansøgningen omfatter, samt indeholde en erklæring fra energikonsulenten om, at de udførte arbejder er i overensstemmelse med det givne tilsagn.
Stk. 4. Kommunalbestyrelsen kan godkende udbetaling af tilskuddet, såfremt arbejdet er afsluttet og ansøgning om udbetaling er indsendt inden en nærmere fastsat frist.
Tilskuddet kan ikke udbetales med større beløb end anført i tilsagnet.
Stk. 5. Udgifterne ved administration af tilskudsordningen afholdes af kommunerne.
Udgifterne til tilskud afholdes af staten.
Stk. 6. Boligministeren kan fastsætte nærmere regler om tilskudsordningens gennemførelse, herunder om afgrænsning af de arbejder og de udgifter, hvortil der kan ydes tilskud, om tilskuddets beregning og udbetaling og om tidsfrister efter stk.
4, samt regler om revision af kommunernes regnskaber vedrørende tilskud.« § 15. Ansøgning om udbetaling af tilskud indsendes til kommunalbestyrelsen i den kommune, hvor ejendommen er beliggende, bilagt regninger for de arbejder, ansøgningen omfatter.
Stk. 2. Det er en betingelse for, at kommunalbestyrelsen kan udbetale tilskud, at arbejdet enten først er påbegyndt efter den 1. juni 1982 eller først er påbegyndt efter, at en energikonsulent har udarbejdet en opstilling over de foranstaltninger, der er nødvendige, for at energiattest kan udstedes, jfr. § 5.
Stk. 3. Udgifterne ved administration af tilskudsordningen afholdes af kommunerne.
Statskassen refunderer kommunernes udgifter til tilskud.
Stk. 4. Boligministeren kan fastsætte regler om revision af kommunernes regnskaber vedrørende tilskud.
9. I § 18, 1. pkt., ændres »folkepension, enkepension eller invalidepension eller modtager invaliditetsydelse« til: »ydelser efter lov om social pension«.
§ 18. Kommunalbestyrelsen kan yde lån til ejere af en- og tofamilieshuse, ejerlejligheder og stuehuse på landet, der tjener til helårsbolig for ejeren, hvis ejeren eller dennes ægtefælle modtager eller får forskud på folkepension, enkepension eller invalidepension eller modtager invaliditetsydelse.
Lånet kan ydes til hel eller delvis finansiering af foranstaltninger, der er omfattet af de regler, der fastsættes af boligministeren efter § 2, stk. 1.
Bilag 2 Folketingsforhandlinger vedrørende lov om begrænsning af energiforbruget i bygninger Folketingsåret 1980-81 Tillæg A sp. 5155, tillæg C sp. 807.
 Fremsættelse sp. 11576, 1. behandling sp. 11858.
 Betænkning i tillæg B sp. 1345, 2. behandling sp. 12389, 3.
 behandling sp. 12820.
 Loven stadfæstet 10. juni 1981. (Lovt. nr. 301).
Folketingsåret 1981-82 Tillæg A sp. 4819, tillæg C sp. 607.
 Fremsættelse sp. 6175, 1. behandling sp. 7033.
 Betænkning i tillæg B sp. 1137, 2. behandling sp. 8306, 3.
 behandling sp. 8661.
 Loven stadfæstet 9. juni 1982. (Lovt. nr. 295).
Folketingsåret 1982-83 Tillæg A sp. 1497, tillæg C sp. 209.
 Fremsættelse sp. 2453, 1. behandling sp. 3052.
Betænkning i tillæg B sp. 815, 2. behandling sp. 3248, 3. behandling sp. 3756.
 Loven stadfæstet 22. december 1982. (Lovt. nr. 709).
Folketingsåret 1983-84 Tillæg A sp. 2033, tillæg C sp. 231.
 Fremsættelse sp. 3222, 1. behandling sp. 3407.
Betænkning i tillæg B sp. 295, 2. behandling sp. 3474, 3. behandling sp. 3735.
 Loven stadfæstet 21. december 1983. (Lovt. nr. 611).
 Tillæg A sp. 3577, tillæg C sp. 521.
 Fremsættelse sp. 3098, 1. behandling sp. 3548.
Betænkning i tillæg B sp. 589, 2. behandling sp. 6482, 3. behandling sp. 6777.
 Loven stadfæstet 6. juni 1984. (Lovt. nr. 282).
Folketingsåret 1984-85 Tillæg A sp. 825, tillæg C sp. 71.
 Fremsættelse sp. 832, 1. behandling sp. 1269.
Betænkning i tillæg B sp. 75, 2. behandling sp. 3096, 3. behandling sp. 3453.
 Loven stadfæstet 12. december 1984 (Lovt. nr. 611).
