 Forbrugerombudsmanden har i efteråret 1993 nedlagt foreløbige forbud  

 efter Markedsføringslovens § 16, stk. 2, mod 3 store professionelle  

 pantebrevsselskabers uberettigede krav ved omprioritering.
 Selv om selskabernes pantebreve indeholdt ubetingede forhåndstilsagn  

 om at rykke for realkreditlån, stillede selskaberne de uberettigede  

 betingelser, når rykningen blev aktuel i forbindelse med opmprioritering.
 Eksempler herpå er krav om, at det lån, der rykkes for, ikke må have  

 længere løbetid eller mindre afdrag end det gamle lån, at renten på  

 selskabets eget pantebrev forhøjes, og at der sker betaling af store  

 ekspeditionsgebyrer.
 Foreløbige forbud skal straks indbringes for Sø- og Handelsretten, der  

 inden 5 dage skal tage stilling til, om forbudet skal opretholdes, mens sagen  

 verserer for retten.
Sø- og Handelsretten tilsluttede sig Forbrugerombudsmandens  

 synspunkter og stadfæstede de 3 forbud indtil videre.
Sagerne skal endeligt  

 domsforhandles i Sø- og Handelsretten i foråret 1994.
 FORBRUGEROMBUDSMANDEN HAR I EFTERÅRET 1993 NEDLAGT FORELØBIGE FORBUD EFTER  

 MARKEDSFØRINGSLOVENS § 16, STK.2, JF. § 1, MOD 3 STORE PROFESSIONELLE  

 PANTEBREVSSELSKABERS UBERETTIGEDE KRAV VED OMPRIORITERING.
PANTEBREVSSELSKABERNE HAVDE ALLE I DERES PANTEBREVE AFGIVET ET  

 FORHÅNDSTILSAGN OM AT RYKKE FOR REALKREDITLÅN.
KENDETEGNENDE FOR DE 3  

 SELSKABERS ADFÆRD VAR, AT DE ALLE STILLEDE UBERETTIGEDE BETINGELSER FOR SOM  

 EFTERSTÅENDE PANTHAVER AT MEDDELE DEN HELT NØDVENDIGE RYKNINGSPÅTEGNING PÅ  

 DERES PANTEBREVE VED HUSEJERES ANMODNING HEROM I FORBINDELSE MED DISSES  

 OMPRIORITERING.
PANTEBREVSSELSKABERNE STILLEDE EKSEMPELVIS SOM BETINGELSE FOR AT AFGIVE  

 RYKNINGSPÅTEGNING KRAV OM, AT DET TILBUDTE NYE REALKREDITPANTEBREV  

 IKKE MÅTTE HAVE LÆNGERE LØBETID END DET ELLER DE LÅN, DER INDFRIEDES,  

AT AFDRAGET PÅ NYE REALKREDITPANTEBREV IKKE MÅ VÆRE MINDRE END PÅ DET  

 ELLER DE INDESTÅENDE REALKREDITLÅN, AT RENTEN PÅ DET EFTERSTÅENDE  

 PANTEBREV FORHØJES OG AT DER SKER BETALING AF ET SAMLET  

 EKSPEDITIONSGEBYR TIL EFTERPANTHAVEREN PÅ 3.000 KR.
FORBRUGEROMBUDSMANDEN  

 FORBØD OPKRÆVNING AF ET SAMLET EKSPEDITONSGEBYR PÅ MERE END 750 KR.
FORBRUGEROMBUDSMANDEN ANLAGDE DAGEN EFTER DE FORELØBIGE FORBUDS  

 NEDLÆGGELSE - SOM FORESKREVET I MARKEDSFØRINGSLOVEN - SAG VED SØ- OG  

 HANDELSRETTEN MED PÅSTAND OM STADFÆSTELSE AF DISSE.
SAGERNE BLEV HEREFTER  

 PROCEDERET I SØ- OG HANDELSRETTEN PÅ DET FORELIGGENDE GRUNDLAG.
 FORBRUGEROMBUDSMANDEN GJORDE UNDER DISSE PROCEDURER GÆLDENDE, AT DER VED  

 PANTEBREVSSELSKABERNES FREMSÆTTELSE AF UBERETTIGEDE KRAV FORELIGGER EN  

 OVERTRÆDELSE AF FORBUDET I MARKEDSFØRINGSLOVENS § 1 MOD  

 MARKEDSFØRINGSFORANSTALTNINGER, DER STRIDER MOD GOD MARKEDSFØRINGSSKIK.
FORBRUGEROMBUDSMANDEN HENVISTE ENDVIDERE, TIL STØTTE FOR SIT SYNSPUNKT OM,  

 AT DER VED AFVENTNING AF EN SÆDVANLIG FORBUDSSAG VIL VÆRE ØJENSYNLIG FARE  

 FOR, AT FORMÅLET VILLE BLIVE FORSPILDT, TIL, AT DEBITOR RISIKERER AT LIDE ET  

 VÆSENTLIGT TAB, IDET DEBITOR ENTEN MÅ OPGIVE AT GENNEMFØRE OMPRIORITERINGEN,  

 ELLER MÅ ACCEPTERE MERE BYRDEFULDE VILKÅR.
ERSTATNINGSREGLERNE, REGLERNE OM  

 TILBAGESØGNING AF ERLAGTE YDELSER ELLER EN SENERE ÆNDRING AF EVENTUELLE  

 UBERETTIGEDE TILLÆGSVILKÅR VED DOM VIL EFTER FORBRUGEROMBUDSMANDENS  

 OPFATTELSE IKKE YDE DEBITOR ET TILSTRÆKKELIGT RETSVÆRN.
SØ- OG HANDELSRETTEN TILSLUTTEDE SIG FORBRUGEROMBUDSMANDENS SYNSPUNKTER OG  

 STADFÆSTEDE DE 3 FORBUD INDTIL VIDERE.
SAGERNE SKAL ENDELIGT DOMSFORHANDLES I  

 SØ- OG HANDELSRETTEN I FORÅRET 1994, MEN EN EVENTUEL OVERTRÆDELSE AF DE  

 STADFÆSTEDE FORBUD KAN DOG ALLEREDE PÅ NUVÆRENDE TIDSPUNKT STRAFFES.
