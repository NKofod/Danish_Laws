Bekendtgørelse  

 af  

 ordning af 5. december 2001 med New Zealand om tilladelse til begrænset  

 arbejde under ferieophold (arbejdsferie) Den 5. december 2001 blev der i København  

 underskrevet en ordning mellem Danmark og New Zealand om tilladelse til  

 begrænset arbejde under ferieophold, også benævnt Working  

 Holiday Visa Scheme.
 Ordningen har følgende ordlyd:
Ordning  

 vedrørende Tilladelse  

 til Begrænset Arbejde  

 under Ferieophold  

 (Arbejdsferie)  

 mellem  

 Danmarks Regering  

 og  

 New Zealands Regering Danmarks Regering og New Zealands Regering (sammen omtalt som »de  

 undertegnende parter«) er blevet enige om gennemførelse af en ordning  

 vedrørende tilladelse til begrænset arbejde under ferieophold  

 (»ordning«) mellem de to lande.
Den Newzealandske Regerings ansvarsområder 1.	Under forbehold af det under paragraf 2 anførte vil New  

 Zealands Regering, efter ansøgning fra en dansk statsborger gennem et  

 visumudstedende kontor, udstede en tilladelse til arbejdsferie, som er gyldig  

 for en periode af tolv (12) måneder fra udstedelsesdatoen, til enhver  

 person, som opfylder hver enkelt af følgende betingelser:
(a)	er dansk statsborger, der primært er bosat i Danmark på  

 tidspunktet for ansøgningen; (b)	godtgør over for visummedarbejderen, at han/hun har til  

 hensigt hovedsageligt at holde ferie i New Zealand med beskæftigelse  

 som et sideaspekt mere end hovedformålet for besøget; (c)	er mellem atten (18) og tredive (30) år inkl. på  

 tidspunktet for indgivelse af ansøgningen; (d)	ikke er ledsaget af børn; (e)	er i besiddelse af et gyldigt dansk pas; (f)	er i besiddelse af en returbillet eller tilstrækkelige midler  

 til at købe en sådan billet; (g)	er i besiddelse af tilstrækkelige midler for hans/hendes  

 underhold under opholdet i New Zealand efter de relevante myndigheders  

 skøn; (h)	er indforstået med at tegne en sygeforsikring, som tillige  

 fuldt ud dækker hospitalsindlæggelse, og som skal være i  

 kraft under hele hans/hendes ophold i New Zealand; og (i)	betaler det fastsatte gebyr for ansøgningen om  

 arbejdsferietilladelsen.
 2.	New Zealands Regering kan hvert år udstede op til 200 af de i  

 paragraf 1 nævnte tilladelser til arbejdsferie til danske  

 statsborgere.
 3.	Under forbehold af det under paragraf 2 anførte vil New  

 Zealands Regering give en tilladelse til arbejdsferie til en dansk  

 statsborger under forudsætning af, at han/hun er i besiddelse af et  

 arbejdsvisum udstedt i overensstemmelse med paragraf 1 og opfylder hvert  

 enkelt krav anført under paragraf 1. Tilladelsen til arbejdsferie vil  

 blive givet den pågældende ved hans/hendes ankomst til New  

 Zealand og vil være gyldig i en periode, som ikke overstiger tolv (12)  

 måneder fra datoen for ankomsten til New Zealand.
4.	New Zealands Regering vil forlange af enhver dansk statsborger, som  

 er indrejst i New Zealand under ordningen, at den pågældende  

 overholder New Zealands love og regler og ikke tager arbejde, som strider  

 imod formålet med ordningen.
Det tillades ikke deltagerne i ordningen  

 at tage vedvarende arbejde under besøget, og de må ikke arbejde  

 for den samme arbejdsgiver i mere end tre måneder under deres  

 besøg.
De kan tilmelde sig et uddannelses- eller studieforløb  

 af op til tre måneders varighed i løbet af deres besøg i  

 New Zealand.
Den Danske Regerings ansvarsområder 5.	Under forbehold af det under paragraf 6 anførte vil Danmarks  

 Regering, efter ansøgning fra en newzealandsk statsborger gennem et  

 visumudstedende kontor, udstede en tilladelse til arbejdsferie, som er gyldig  

 for en periode af tolv (12) måneder fra udstedelsesdatoen, til enhver  

 person, som opfylder hver enkelt af følgende betingelser:
(a)	er newzealandsk statsborger, der primært er bosat i New  

 Zealand og ikke er i Danmark på tidspunktet for ansøgningen; (b)	godtgør over for visummedarbejderen, at han/hun har til  

 hensigt hovedsageligt at holde ferie i Danmark med beskæftigelse som et  

 sideaspekt mere end hovedformålet for besøget; (c)	er mellem atten (18) og tredive (30) år inkl. på  

 tidspunktet for indgivelse af ansøgningen; (d)	ikke er ledsaget af børn; (e)	er i besiddelse af et gyldigt newzealandsk pas; (f)	er i besiddelse af en returbillet eller tilstrækkelige midler  

 til at købe en sådan billet; (g)	er i besiddelse af tilstrækkelige midler for hans/hendes  

 underhold under opholdet i Danmark efter de relevante myndigheders  

 skøn; (h)	er indforstået med at tegne en sygeforsikring, som tillige  

 fuldt ud dækker hospitalsindlæggelse, og som skal være i  

 kraft under hele hans/hendes ophold i Danmark; og (i)	betaler det fastsatte gebyr for ansøgningen.
 6.	Danmarks Regering kan hvert år udstede op til 200 af de i  

 paragraf 5 nævnte tilladelser til arbejdsferie til newzealandske  

 statsborgere.
 7.	Under forbehold af det under paragraf 6 anførte vil Danmarks  

 Regering give tilladelse til arbejdsferie til enhver newzealandsk  

 statsborger, som opfylder hvert enkelt krav anført under paragraf 5.  

 Efter bemyndigelse fra Udlændingestyrelsen vil en tilladelse til  

 arbejdsferie blive udstedt af en dansk repræsentation i udlandet med en  

 gyldighedsperiode, der ikke overstiger tolv (12) måneder fra datoen for  

 ankomsten til Danmark.
8.	Danmarks Regering vil forlange af enhver newzealandsk statsborger,  

 som er indrejst i Danmark under denne ordning, at den pågældende  

 overholder Danmarks love og regler og ikke tager arbejde, som strider imod  

 formålet med ordningen.
Det tillades ikke deltagerne i ordningen at  

 tage vedvarende arbejde under besøget, og de må ikke arbejde for  

 den samme arbejdsgiver i mere end tre måneder under deres besøg.  

 De kan tilmelde sig et uddannelses- eller studieforløb af op til tre  

 måneders varighed i løbet af deres besøg i  

 Danmark.
Generelle bestemmelser 9.	Hver undertegnende part kan afslå en hvilken som helst  

 modtaget ansøgning.
 10.	Hver undertegnende part kan i overensstemmelse med egen lov  

 nægte enhver af den anden stats statsborgere, som deltager i ordningen,  

 og som den måtte betragte som uønsket, indrejse i landet, eller  

 udvise enhver person fra landet, som har skaffet sig adgang under denne  

 ordning.
11.	Hver undertegnende part kan på ethvert tidspunkt gennem  

 diplomatiske kanaler anmode om konsultationer om denne ordnings bestemmelser.  

 Den anden undertegnende part vil svare på anmodningen inden for 60  

 dage.
Ordningen vil blive underkastet en gennemgang efter to (2) år fra  

 ikrafttrædelsesdatoen og derefter på anmodning af hver af de  

 undertegnende parter.
Suspension af ordningen 12.	Hver undertegnende part kan af hensyn til den offentlige sikkerhed,  

 orden og sundhed, eller risiko for indvandring, helt eller delvist  

 midlertidigt suspendere ordningen.
Enhver sådan suspension, og datoen  

 for dens ikrafttræden, vil blive meddelt den anden underskriver gennem  

 diplomatiske kanaler.
Opsigelse 13.	Hver undertegnende part kan opsige ordningen ved forud at give tre  

 (3) måneders skriftlig varsel til den anden undertegnende  

 part.
Ikrafttræden 14.	Denne ordning træder i kraft den 1. februar 2002.
 Undertegnet i to eksemplarer i København, den 5.  

 december 2001 på dansk og engelsk, hvilke tekster skal have samme  

 gyldighed.
For Kongeriget Danmarks Regering Friis Arne Petersen For New Zealands Regering Dell Clark Higgie Ordningen trådte i kraft den 1. februar 2002.
