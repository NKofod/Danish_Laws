 1ste Afsnit.
§ 1 De i Henhold til Lov Nr. 105 af 14de April 1893 om smitsomme Sygdomme hos  

 Husdyrerne udfærdigede Instruktoriske Bestemmelser for Veterinærpolitiet ved  

 offentlig Behandling af smitsomme Sygdomme hos Husdyrene, jfr.
Instruks af  

 24de August 1894 for Veterinærpolitiet ved den offentlige Behandling af  

 smitsomme Sygdomme hos Husdyrene, (* 1) Ændring af 3die Januar 1912 i  

 Instruks for Veterinærpolitiet ved offentlig Behandling af smitsomme Sygdomme  

 hos Husdyrene af 24de August 1894, forsaavidt angaar Afsnittet Mund- og  

 Klovesyge (§§ 33-47), (* 2) Bekendtgørelse af 9de April 1915 angaaende  

 Foranstaltninger mod Mund- og Klovesyge og Bekendtgørelse af 22de Juni 1915  

 angaaende Afspærring i Tilfælde af Mund- og Klovesyge, forbliver indtil  

 videre i Kraft dog med de Ændringer, som Lov Nr. 156 af 14de April 1920 om  

 smitsomme Sygdomme hos Husdyrene medfører, og hvoraf de vigtigste er  

 følgende:
Miltbrand.
Der er sket den Forandring, at Sygdommen fremtidig skal  

 fastslaas ved mikroskopisk Undersøgelse (jfr.
Lovens § 4 sidste Stykke).
Mund- og Klovesyge.
I Følge Lovens § 3, 1. Stk., skal Mælken  

 holdes tilbage paa Ejendommen, med mindre der midlertidig maatte være givet  

 anden Bestemmelse af Landbrugsministeriet.
 Ondartet Katarrhalfeber henregnes fremtidig til de mildere  

 smitsomme Sygdomme, der er ommeldt under Lovens § 10 A, og de for denne  

 Sygdom hidtil gældende særlige instruktoriske Bestemmelser (Instruksens §  

 100-105) udgaar herefter.
Rødsyge er ligeledes henført til de mildere smitsomme Sygdomme i  

 Lovens § 10 (Akut Rødsyge under Gruppe A og de andre Former under Gruppe B),  

 og Bekendtgørelsen af 25. April 1904 angaaende de for denne Sygdom hidtil  

 gældende instruktoriske Bestemmelser udgaar.
Med Hensyn til Anvendelse af  

 Kroppene af Svin, der har været angrebne af Rødsyge, henvises til de af  

 Kødkontrollørforeningen udfærdigede, af Landbrugsministeriet godkendte  

 Vejledning ved Bedømmelse af Kød.
 Obduktioner af Dyr, der nedslaas ved offentlig Foranstaltning . I  

 Følge Lovens § 8, 6. Stk., gælder fremtidig den Bestemmelse (undtagen ved  

 Nedslagning i Anledning af Snive), at de nedslagne Dyr kun skal obduceres,  

 saafremt Veterinærfysikus finder det ønskeligt.
 2det Afsnit (nye Bestemmelser).
 Ondartet Lungesyge hos Hesten.
§ 2 Ved ondartet Lungesyge hos Hesten forstaas Hestens almindelige smitsomme  

 Lungebetændelse.
§ 3 Det offentlige Tilsyn omfatter kun Hestebesætningen (heri indbefattet  

 Æsler og Muldyr). Findes der paa Ejendommen flere fuldstændig isolerede  

 Hestestalde med særligt Personale, kan det offentlige Tilsyn indskrænkes til  

 den Del af Besætningen, som findes i den smittede Stald.
§ 4 Syge Dyr skal afsondres fra de sunde; hvis det paa nogen Maade er muligt,  

 skal de flyttes bort fra Stalden og passes af en Person, der ikke kommer til  

 de sunde Dyr.
Det Spiltov, hvori de har staaet, samt Nabospiltovene, saavel  

 som Krybber, Muleposer.
Spande eller fælles Vandtrug, samt Seletøj, Grimer og  

 Dækkener, der har været brugt til dem umiddelbart før Sygdommens Udbrud, skal  

 renses og desinficeres.
§ 5 Saalænge det offentlige Tilsyn varer, maa ingen af de under Tilsyn  

 staaende Heste afhændes.
De sunde Heste maa frit benyttes, men de maa ikke  

 indstaldes paa fremmede Steder eller benytte fremmede Foder- eller Drikkekar.  

 De maa ejheller føres til Markeder, Dyrskuer eller fælles Græsgange.
 Det maa paalægges Ejeren at vaage nøje over samtlige paa Ejendommen  

 Værende Hestes Sundhed og straks at anmelde det for Dyrlægen, hvis nogen af  

 dem skulde vise Tegn til begyndende Lungesyge.
 Fremmede Heste maa ikke indsættes paa Ejendommen, med mindre der paa denne  

 findes en isoleret Stald, hvori det syge Dyr ikke har været opstaldet.
§ 6 Døde Heste skal enten føres direkte til en Destruktionsanstalt eller  

 nedgraves eller afsmeltes paa Stedet.
Huden kan afhændes efter at være  

 desinficeret.
§ 7 Dyrlægen skal søge Oplysning om, hvorfra Smitten kan antages at  

 hidrøre, og om dens mulige videre Udbredelse, og han skal indstille til  

 Politimesteren, at der foretages de nødvendige Desinfektionsforanstaltninger  

 paa smittede Steder, saaledes ogsaa i Tilfælde af, at Handels-, Rejse-,  

 Købmands-, Mejeristalde og lignende kan formodes at være Arnested for  

 Smitten.
Det vil derimod i Almindelighed ikke være nødvendigt at foranledige  

 offentligt Tilsyn med andre Hestebesætninger paa Grund af Muligheden for  

 Smitteoverførelse.
§ 8 Dyrlægen kan tillade, at det syge Dyr, uden at komme i Berøring med andre  

 Heste, føres direkte til en anden Ejendom, hvor der ikke findes andre Heste,  

 og der undergives offentlig Tilsyn, eller at det føres til en til saadanne  

 Hestes Behandling indrettet Sygestald (Klinik). Hvis den angrebne Hest, uden  

 forud at have været under Dyrlægetilsyn, indsættes i en Klinik, paahviler det  

 dennes Leder at anmelde Tilfældet.
 Naar en saadan Fjernelse fra Besætningen sker straks, saa snart det første  

 Tilfælde af Lungesyge opdages i en Besætning, og der hurtigst muligt  

 foretages grundig Desinfektion af alt, hvormed den syge Hest har været i  

 Berøring, kan Varigheden af det offentlige Tilsyn begrænses til 3 Uger efter  

 Hestens Fjernelse.
§ 9 Saafremt Sygdommen har haft større Udbredelse indenfor Besætningen, skal  

 hele Stalden desinficeres, før det offentlige Tilsyn hæves.
§ 10.  (* 3) Dyrlægens Tilsyn paa det offentliges Vegne bør foretages 2 Gange i den  

 første Uge og derefter een Gang ugentlig, saalænge der henstaar syge Heste i  

 Besætningen.
Efter at de syge Heste er helbredede, behøvedes intet Tilsyn før  

 Slutningseftersynet, 5 Uger efter at den sidstangrebne Hest er død eller  

 helbredet.
 Skab hos Hesten.
§ 11 Naar Dyrlægen formoder, at en Hest (Æsel eller Muldyr) er angreben af  

 Sarcoptes- eller Dermatocoptesskab, skal han søge at faa Diagnosen sikret ved  

 Paavisning af Mider ved mikroskopisk Undersøgelse, eventuelt ved Indsendelse  

 af en Prøve af Skorperne til Veterinærfysikus.
Ved Sarcoptesskab er det  

 nødvendigt at foretage Afskrabning af Skorperne, saaledes ar det dybe Lag af  

 Overhuden tages med.
Foreligger der Skab, eller er der overvejende  

 Sandsynlighed derfor, skal Dyrlægen anmelde Tilfælde til Politimesteren og  

 indstille, at hele Hestebesætningen paa Ejendommen sættes under offentligt  

 Tilsyn.
§ 12 De skabede Heste skal underkastes en omhyggelig Behandling.
De haardt  

 angrebne maa ikke benyttes udenfor Ejendommen; de lettere angrebne og de  

 tilsyneladende sunde Heste kan frit benyttes udenfor Ejendommen, men maa ikke  

 indstaldes paa fremmed Sted og hverken under Brug eller paa Græs komme i  

 Berøring med andre Heste.
Fremmede Heste maa paa den smittede Ejendom kun  

 indsættes i Stalde, der ikke benyttes af Gaardens egne Heste.
§ 13 Samtidig med syge Heste tages under Behandling, maa der foretages  

Rensning og Desinfektion af deres Staldplads og af de Genstande,  

 navnlig Dækkener, Seletøj, Strigler, Børster m.m., til hvilke man kan  

 formode, at Midder kan have hæftet sig, og naar Behandlingen er tilendebragt,  

 maa denne Rensning og Desinfektion gentages.
§. 14 Dyrlægens Besøg paa det offentliges Vegne bør udføres saa ofte, som det  

 skønnes at være nødvendigt for personligt at lede den paabudte Behandling.
I  

 Almindelighed vil 2 Besøg den første Uge og derpaa et ugentligt Besøg være  

 tilstrækkeligt.
 De til Behandlingen anvendte Midler betales af det offentlige.
§ 15 Dyrlægen skal gøre Ejeren opmærksom paa den store Smittefare for  

 Mennesker, som er forbunden med Sarcoptesskab hos Heste, hvorfor de med de  

 angrebne Heste beskæftigede Personer omhyggelig skal vaske sig hver Gang, de  

 har været i Berøring med Hestene; og det skal paalægges Ejeren at drage  

 Omsorg for, at smittede Mennesker kommer under Lægebehandling.
§ 16 Dyrlægen maa paalægge Ejeren at være opmærksom paa ethvert Tegn, der kunde  

 tyde paa, at de andre Heste i Besætningen er smittede, og disse skal  

 underkastes et omhyggeligt Eftersyn, inden det offentlige Tilsyn hæves.
§ 17 Det offentlig Tilsyn kan hæves, saafremt Dyrlægen erklærer, at alle Heste  

 paa Ejendommen er fri for Skab, og at alle smittefarlige Genstande er  

 tilbørlig rensede og desinficerede, men samtidig med Ophævelsen af Tilsynet  

 skal det indskærpes Ejeren, at han er forpligtet til at anmelde, hvis der  

 senere skulde vise sig noget Tilfælde af Skab i hans Hestebesætning.
§ 18 Med Hensyn til Heste, der agtes indførte her til Landet, og som ved  

 Sundhedseftersynet viser Tegn til at lide af Skab, henvises til de i  

 Landbrugsministeriets Bekendtgørelse angaaende Indførsel af levende Heste  

 (herunder ogsaa Æsler og Muldyr) hertil Landet fra Udlandet af 25. Marts 1919  

 foreskrevne Bestemmelser.
 Smitsom Svælglamhed hos Kvæget.
§ 19 Det offentlige Tilsyn omfatter kun Kvægbesætningen.
Da Sygdommen af og til  

 optræder samtidig med Rygmarvstyfus hos Hestene, skal Dyrlægen gøre Ejeren  

 bekendt med dette Forhold og paalægge ham at være opmærksom paa, om nogen  

 Hest skulde vise Tegn, der lod befrygte denne Sygdoms Indtræden.
§ 20 De syge Dyr maa saa vidt muligt straks afsondres fra de sunde og passes af  

 en Person, der ikke kommer til disse.
For saa vidt det kan lade sig gøre, er  

 det rigtigst at fjerne de sunde Dyr fra Stalden.
I Græsningstiden kan det  

 tillades, at ogsaa de syge forbliver paa Græs, naar de kan holdes afsondret  

 der.
Er de paa Stald, skal deres Gødning henlægges paa et særligt Sted af  

 Møddingen og straks tildækkes med anden Gødning.
Mælk af syge Dyr maa kun  

 benytte paa Stedet og i kogt Tilstand.
Mælk af sunde Dyr maa frit benyttes.  

 Naar Dyret slagtes lige i Begyndelsen af Sygdommen, kan Politimesteren efter  

 Dyrlægens Indstilling tillade, at Kroppen nedsaltes og benyttes paa Stedet.
§ 21 Døde Dyr skal enten føres direkte til en Destruktionsanstalt eller  

 nedgraves eller afsmeltes paa Stedet.
Huden kan afhændes efter at være  

 desinficeret.
§ 22 Er Sygdommen opstaaet paa Stald, skal det Sted, hvor det syge Dyr har  

 staaet og de Genstande, hvormed det har været i Berøring, straks renses og  

 desinficeres.
Den øvrige Del af Stalden skal renses grundigt, og hvis  

 Sygdommen er optraadt paa mere end eet Sted i Stalden, skal hele Stalden  

 desinficeres, saa snart det kan lade sig gøre.
Opmærksomheden maa særlig  

 rettes paa, at Afløbsrenderne omhyggeligt renses og holdes godt i Orden.
Hø og Halm, der har været besudlet af Gødning eller andre Udtømmelser fra  

 de syge Dyr, skal brændes eller paa anden Maade gøres uskadeligt.
Der er  

 derimod ikke grund til at brænde Hø og Halm, blot fordi det har ligget over  

 en inficeret Stald.
§ 23.  (* 4) Dyrlægens Tilsyn paa det offentliges Vegne bør ordentligvis ske 2 Gange i  

 den første Uge.
Henstaar der ikke syge Dyr, behøves intet yderligere Tilsyn  

 før Slutningseftersynet, medmindre der skulde optræde nye Sygdomstilfælde,  

 hvorom det skal paalægges Ejeren at meddele Dyrlægen Underretning.
Henstaar  

 der syge Dyr i Besætningen, skal denne tilses 1 Gang ugentlig af Dyrlægen.  

 Tilsynet kan hæves 3 Uger efter at Sygdommen er ophørt, at regne fra den Tid,  

 da det sidstangreben Dyr døde, blev dræbt eller erklæret for Reconvalescent.  

 - Der skal ikke dekreteres offentligt Tilsyn paa Grund af smittefarligt  

 Samkvem.
 Smitsom Kastning hos Kvæget.
§ 24.  (* 5) Bliver Dyrlægen kaldet til en Ko, der har kastet i en Besætning, hvori der  

 ikke allerede er konstateret Tilstedeværelse af smitsom Kastning, skal han  

 søge at komme paa det rene med, om det er et Tilfælde af smitsom Kastning,  

 dels ved at søge Oplysning om, hvorvidt der umiddelbart før, under eller  

 efter Fostrets Afgang er bemærket Udflaad af grumset Exsudat fra Kønsvejene,  

 dels ved at indsende til Veterinærfysici Laboratorium eller til  

 Serumlaboratoriet et Stykke Efterbyrd med nogle (mindst 3-4) Fosterkager og  

 saa vidt muligt noget af Exsudatet.
Disse Dele maa uden Afskylning nedlægges  

 i en ren Flaske eller Krukke og indsendes snarest muligt.
Hvis Efterbyrden  

 ikke er frisk, skal der tillige indsendes en Blodprøve (8-10 Gram) af Koen.
§ 25.  (* 5) Hvis de kliniske Tegn, navnlig Afgang af Exsudat, gør Diagnosen  

 »smitsom Kastning« særdeles sandsynlig, skal Dyrlægen straks  

 indskærpe Ejeren eller hans Stedfortræder de i Lovens § 12 givne Forbud; i  

 andet Fald kan han vente dermed, til Laboratoriet har bekræftet Diagnosen.
De  

 nævnte Forbud opretholdes et Aar efter, at det sidste Tilfælde af smitsom  

 Kastning har vist sig i Besætningen.
Dersom Laboratorieundersøgelsen skulde  

 vise, at Kastningen var fremkaldt af en anden Aarsag end Infektion med  

 »Kastningsbacillen«, skal Dyrlægen meddele ejeren eller hans  

 Stedfortræder, at de nævnte Forbud ikke gælder.
§ 26.  (* 5) Er Kastningens smitsomme Natur konstateret, skal Dyrlægen i Henhold til  

 Lovens § 12, 3. Stk., meddele ejeren Anvisning til Sygdommens Bekæmpelse.
I  

 dette Øjemed skal han ved det første Udbrud dels overgive ham den derom af  

 det veterinære Sundhedsraad udarbejdede Anvisning (hvoraf Eksemplarer vil  

 blive Dyrlægen tilsendt fra Veterinærfysikus), dels meddele ham de særlige  

 Anvisninger, som de lokale Forhold giver Anledning til.
Disse indføres i  

 Dyrlægens autoriserede Protokol, og Ejeren skal ved sin Underskrift i  

 Protokollen bekræfte, at han har modtaget dem.
 Landbrugsministeriet, den 17de Juni  

 1920.
Th.
Madsen-Mygdal./ L.
P.
Larsen.
