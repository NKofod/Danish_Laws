Landsskatteretskendelse af 13. december 2002 vedr.
Pantebrev  

 ikke anset for fult og korrekt afgiftsberettiget efter stempelloven senest  

 31.  

 december 1999 I/S As klage skyldes, at afgiftsmyndigheden har truffet  

 afgørelse om, at et pantebrev skal afgiftsberigtiges efter  

 tinglysningsafgiftsloven, idet afgiftsmyndigheden har fundet, at pantebrevet  

 ikke var korrekt afgiftsberigtiget efter stempelloven.
Yderligere  

 tinglysningsafgift er herefter opgjort til 12.557 kr.
Det fremgår af sagens oplysninger, at I/S A den 28. december  

 1999 oprettede et pantebrev på 1.047.000 kr. til realkreditinstitut med pant  

 i  

 en ejendom i X.
På pantebrevet var afgivet erklæring om, at værdien af den  

 pantsatte ejendom ikke oversteg 100.000 kr.
Pantebrevet blev stemplet den 28.  

 december 1999 med 3.841 kr.
 På pantebrevets forside var anført:
  Stempel er beregnet med:
1,5 % af kr. 100.000,-  

    

  

 =  

    

  

 1.000,- 0,3 % af kr. 947.000,-  

    

  

 =  

    

  

  

 2.841,- 3.841,-  Pantebrevet blev anmeldt til tinglysning den 22. november 2000  

 og blev tinglyst samme dato.
Ved anmeldelsen blev der betalt yderligere 1.400  

 kr. i afgift.
Afgiftsmyndigheden har ved den påklagede afgørelse fundet, at  

 pantebrevet ikke var fuldt og korrekt stempelberigtiget senest den 31.  

 december  

 1999, hvorfor pantebrevet skal afgiftsberigtiges efter  

 tinglysningsafgiftsloven, jf. tinglysningsafgiftslovens § 32, stk. 2, og  

 bekendtgørelse nr. 25 af 17. januar 2000, § 10, stk. 1. Efter  

 tinglysningsafgiftslovens § 5, stk. 1, skal der betales en afgift på 1.400  

 kr.  

 samt 1,5 % af det pantsikrede beløb.
Det pantsikrede beløb er i det  

 foreliggende tilfælde 1.047.000 kr.
 Afgiftsmyndigheden har herefter fastsat yderligere  

 tinglysningsafgift således:
Variabel afgift, jf. § 5, stk. 1, 1,5 % af 1.047.000 kr., 15.705 kr.
Oprundet afgift, jf. § 2 15.800 kr.
Fast afgift, jf. § 5, stk. 1 1.400 kr.
Afgift i alt 17.200 kr.
Betalt afgift 5.241 kr.
Skyldig afgift ved anmeldelsen 11.959 kr.
Forhøjet afgift, jf. § 20 598 kr.
Skyldig afgift i alt 12.557 kr.
Klagerens advokat har over for Landsskatteretten nedlagt påstand  

 om, at der alene skal betales yderligere afgift på 500 kr.
Til støtte for  

 påstanden har advokaten anført, at der på pantebrevet var afgivet  

 værdierklæring efter stempellovens § 57, stk. 4, 2. pkt., om, at værdien af  

 den  

 pantsatte ejendom ikke oversteg 100.000 kr.
Stempelafgiften blev herefter  

 beregnet til 1,5 % af 100.000 kr. samt 0,3 % af 947.000 kr., i alt 3.841 kr.,  

 og pantebrevet blev den 28. december 1999 forsynet med et kasseret  

 stempelmærke  

 på dette beløb.
Stempelberegningen blev imidlertid foretaget forkert, idet  

 1,5  

 % af 100.000 kr. ikke udgør 1.000 kr. som anført på pantebrevet, men derimod  

 1.500 kr.
Der blev derfor betalt 500 kr. for lidt i stempelafgift.
Advokaten har gjort gældende, at merafgiften skal berigtiges  

 efter stempellovens regler og ikke efter tinglysningsafgiftsloven.
Advokaten  

 har herved anført, at pantebrevet utvivlsomt blev stempelberigtiget før  

 tinglysningsafgiftslovens ikrafttræden den 1. januar 2000. På grund af  

 fejludregning/fejlskrift blev pantebrevet imidlertid stempelberigtiget med  

 500  

 kr. for lidt.
En sådan fejludregning/fejlskrift bør efter advokatens  

 opfattelse  

 ikke give anledning til andet end efterfølgende korrekt stempelopkrævning  

 efter  

 stempelloven.
Advokaten har endvidere anført, at uanset om der tages  

 udgangspunkt i ordlyden af tinglysningsafgiftslovens § 32 eller ordlyden af  

 bekendtgørelse nr. 25 af 17. januar 2000, § 10, har det omhandlede pantebrev  

 været stempelberigtiget senest den 31. december 1999. Der er intet anført i  

 bestemmelserne om, at afgiftsberigtigelsen efter stempelloven skal være  

 foretaget korrekt eller fuldt ud.
Af bestemmelserne kan alene udledes et krav  

 om, at: der allerede er betalt afgift efter lov om stempelafgift,  

 jf.  

 tinglysningsafgiftslovens § 32, stk. 2, 2. pkt.
 Advokaten har videre anført, at denne opfattelse støttes af, at  

 afgiftsmyndigheden den 1. januar 2000 tillige blev afgiftsmyndighed for  

 fastsættelse af stempelafgift efter stempelloven, og at afgiftsprøvelse af  

 ukorrekt eller ikke stemplede dokumenter efter stempelloven fortsat kan ske  

 til  

 og med den 31. december 2002, jf. bekendtgørelse nr. 25 af 17. januar 2000, §  

 10, stk. 4.
Endvidere har advokaten anført, at værdierklæringen i det  

 foreliggende tilfælde blev afgivet, mens stempelloven var gældende.
At  

 pantebrevet anses for ukorrekt afgiftsberigtiget, medfører ikke, at  

 værdierklæringen bliver uvirksom eller ugyldig.
I et sådant tilfælde må  

 afgiftsmyndighedens opgave være at påse, at der sker korrekt  

 afgiftsberigtigelse efter stempelloven.
Afgiftsmyndigheden burde derfor have  

 behandlet sagen som en sag om fastsættelse af stempelafgift efter  

 stempellovens  

 § 23, stk. 2, nr. 2, hvilket afgiftsmyndigheden i medfør af bekendtgørelse  

 nr.  

 25 af 17. januar 2000, § 1, stk. 2, er pålagt at behandle spørgsmål om.
Afgiftsmyndigheden har i anledning af klagen over for  

 Landsskatteretten udtalt, at forholdet mellem stempelloven og  

 tinglysningsafgiftsloven er reguleret af overgangsbestemmelserne i  

 tinglysningsafgiftslovens § 32. Bekendtgørelse nr. 25 af 17. januar 2000, §  

 10,  

 skal derfor ses i sammenhæng med tinglysningsafgiftslovens § 32, stk. 2, der  

 blandt andet omhandler dokumenter, som er oprettet før den 1. januar 2000.  

 Efter § 32, stk. 2, finder tinglysningsafgiftsloven anvendelse på anmeldelse  

 til tinglysning, som registreringsmyndighederne modtager fra og med den 1.  

 januar 2000. Bekendtgørelsens § 10 sondrer derfor mellem dokumenter, der  

 anmeldes til tinglysning, og dokumenter, der ikke anmeldes til tinglysning.  

 Dokumenter, der anmeldes til tinglysning, er omfattet af bekendtgørelsens §  

 10,  

 stk. 1. Efter denne bestemmelse skal dokumenter, der er oprettet før den 1.  

 januar 2000, og som anmeldes til tinglysning fra og med den 1. januar 2000,  

 være stempelberigtiget efter stempelloven senest den 31. december 1999. I  

 modsat fald er dokumenterne omfattet af de materielle regler i  

 tinglysningsafgiftsloven.
Dokumenter, der ikke anmeldes til tinglysning, for  

 eksempel gældsbreve og lejekontrakter, er omfattet af bekendtgørelsens § 10,  

 stk. 2. Denne bestemmelse skal ses i sammenhæng med bekendtgørelsens § 10,  

 stk.  

 3 og 4, således at afgiftspligten for et ukorrekt stempelberigtiget dokument,  

 der er oprettet før den 1. januar 2000, som ikke er og ikke skal anmeldes til  

 tinglysning, vil bortfalde den 31. december 2002, medmindre forholdet inden  

 da  

 er kommet til afgiftsmyndighedens kendskab.
I perioden indtil den 31.  

 december  

 2002 vil disse dokumenter skulle afgiftsberigtiges efter reglerne i  

 stempelloven.
 Afgiftsmyndigheden har anført, at det omhandlede pantebrev blev  

 anmeldt til tinglysning efter den 1. januar 2000, hvorfor der ikke er  

 mulighed  

 for at berigtige pantebrevet efter reglerne i stempelloven, jf.  

 tinglysningsafgiftslovens § 32, stk. 2, jf. bekendtgørelsens § 10, stk. 1.
Endvidere har afgiftsmyndigheden anført, at det fremgår af  

 tinglysningsafgiftslovens  

 § 32, stk. 2, 2. pkt., at i de tilfælde, hvor et dokument, hvoraf der  

 allerede  

 er betalt afgift efter lov om stempelafgift, anmeldes til tinglysning eller  

 registrering, skal der alene betales den faste afgift på 1.400 kr. ved  

 anmeldelsen  

 til tinglysning.
Af bekendtgørelsens § 10, stk. 1, 1. og 2. pkt., fremgår, at  

 dokumenter, der er omfattet af stempelloven, skal være stempelberigtiget  

 senest  

 den 31. december 1999 ved indlevering til tinglysning og registrering.
I  

 modsat  

 fald er dokumenterne omfattet af reglerne i tinglysningsafgiftsloven.
For at  

 et  

 dokument kan betragtes som værende stempelberigtiget, skal det være korrekt  

 stemplet, ikke kun delvist stemplet.
Af bemærkningerne til lovforslaget til  

 tinglysningsafgiftsloven fremgår, at for at et dokument er omfattet af  

 bestemmelsen i § 32, stk. 2, 2. pkt., skal det være afgiftsberigtiget efter  

 og  

 i overensstemmelse med stempelloven.
Dokumentet skal således være retmæssigt,  

 dvs. korrekt, afgiftsberigtiget efter stempelloven senest den 31. december  

 1999. I modsat fald vil dokumentet blive omfattet af  

 tinglysningsafgiftslovens  

 § 32, stk. 2, 1. pkt., hvorefter det vil skulle afgiftsberigtiges efter de  

 materielle regler i tinglysningsafgiftsloven.
Afgiftsmyndigheden har anført, at der i det foreliggende  

 tilfælde er betalt 500 kr. for lidt i stempelafgift for pantebrevet.
Da der  

 således ikke er betalt den korrekte stempelafgift senest den 31. december  

 1999,  

 og da pantebrevet er anmeldt til tinglysning efter denne dato, er pantebrevet  

 omfattet af de materielle regler i tinglysningsafgiftsloven.
 Landsskatteretten skal  

 udtale:
 Tinglysningsafgiftslovens § 32, stk. 2, har følgende ordlyd:
 Loven finder anvendelse på anmeldelse til tinglysning eller  

 registrering, som registreringsmyndigheden modtager fra og med den 1. januar  

 2000. Anmeldes et dokument, hvoraf der allerede er betalt afgift efter lov om  

 stempelafgift, til tinglysning eller registrering, betales alene den faste  

 afgift på 1.400 kr. efter denne lov ved anmeldelsen. ( )  Af bekendtgørelse nr. 25 af 17. januar 2000, § 10, stk. 1,  

 fremgår:
 Dokumenter, der er omfattet af stempelloven, skal være  

 stempelberigtiget senest den 31. december 1999 ved indlevering til  

 tinglysning  

 og registrering.
I modsat fald er dokumenterne omfattet af reglerne i  

 tinglysningsafgiftsloven. ( )  I bemærkningerne til lovforslaget (L 208 af 25. marts 1999),  

 hvorved tinglysningsafgiftslovens regler blev foreslået indført, er blandt  

 andet anført (til § 32):
 Efter stk. 2 finder loven anvendelse på de anmeldelser til  

 tinglysning eller registrering, som foretages fra og med  

 ikrafttrædelsesdatoen.  

 Det er registreringsmyndighedens modtagelse af anmeldelsen, der er afgørende.  

 Der skal dog ikke betales afgift efter loven i det omfang, det dokument, der  

 anmeldes til tinglysning eller registrering, allerede er afgiftsberigtiget  

 efter og i overensstemmelse med stempelafgiftsloven.  Landsskatteretten bemærker, at der på forsiden af det omhandlede  

 pantebrev er anført, at stempelafgiften udgør 1,5 % af 100.000 kr. samt 0,3 %  

 af 947.000 kr.
Som følge af, hvad der alene kan karakteriseres som en simpel  

 regnefejl, er dette beløb udregnet til et beløb, der er 500 kr. for lavt.
 Under disse særlige omstændigheder finder retten, at klageren må  

 være berettiget til at afhjælpe denne åbenlyse fejl ved betaling af den  

 manglende stempelafgift på 500 kr., og at pantebrevet må anses for  

 afgiftsberigtiget efter og i overensstemmelse med stempelloven senest den 31.  

 december 1999, jf. tinglysningsafgiftslovens § 32, stk. 2, jf. bekendtgørelse  

 nr. 25 af 17. januar 2000, § 10, stk. 1. Yderligere tinglysningsafgift på  

 12.557 kr. ændres derfor til 0, mod at den manglende stempelafgift på 500 kr.  

 betales.
 Den påklagede afgørelse ændres i overensstemmelse hermed.
