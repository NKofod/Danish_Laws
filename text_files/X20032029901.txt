Indklagede  

 har anerkendt at være erstatningsansvarlig over for klageren som følge af  

 manglende fugtspærre og kuldebrosisolering samt efterfundering og har  

 anerkendt  

 skønsmandens skøn over udbedringsudgifter på henholdsvis 148.000 kr. og  

 442.800  

 kr.
I forbindelse med de manglende fugtspærre og kuldebrosisoleringen, lægger  

 voldgiftsretten dog vægt på, at der er tale om en ældre bygning, og at der  

 efter voldgiftsrettens opfattelse er andre og billigere løsninger end  

 forslået  

 af skønsmanden.
De 148.000 kr. fratrækkes således 122.000 kr. og erstatningen  

 udgør herefter 26.000 kr.
For så  

 vidt angår den manglende efterfundering af skillevægge og gulve, kan den  

 omstændighed at indklagede uden beregning opførte yderligere skillevægge  

 efter  

 voldgiftsrettens opfattelse ikke føre til, at indklagede tillige skal afholde  

 udgifterne til efterfundering af disse vægge.
Erstatningen for denne mangel  

 udgør herefter 332.800 kr.
Indklagede  

 har anerkendt erstatningsansvar for udbedring af træk- og kuldegener og  

 klageren anerkendes ligeledes erstatning for udbedring af skorsten,  

 følgeskader, loftsmaling, udluftning, teknisk bistand ved  

 udbedringsarbejderne,  

 genhusning og flytning i de 1  1 ½ måned, som udbedringsarbejderne  

 skønnes at  

 vare.
Klagerens krav tages herefter til følge med 456.400 kr.
 Voldgiftssag afgjort af Voldgiftsnævnet for Bygge- og  

 Anlægsvirksomhed.
 Vedrører ABT 93, mangler.
Efter bevisførelsen lægges det til grund, at indklagede anmodede  

 klagerens rådgiver om at udfærdige skitser til brug for ombygningen af  

 klagerens  

 ejendom.
Det var også indklagede, der betalte for arkitektbistanden.  

 Indklagedes tilbud af 15. maj 1995 omfattede såvel projekt som udførelse af  

 byggearbejder, og klageren har ikke haft andre rådgivere i forbindelse med  

 byggeriet.
Indklagede må derfor betragtes som totalentreprenør i forhold til  

 klageren, men således at der ved vurderingen af indklagedes ansvar som  

 totalentreprenør må tages udgangspunkt i tilbuddet af 15. maj 1995, hvor det  

 tilbudte  begrænsede  projekt er specificeret til at vedrøre  

 skitsetegninger,  

 målsat plantegning, snittegning, facadetegning og ansøgning om  

 byggetilladelse.
Indklagedes tilbud indeholder en specificeret beskrivelse af,  

 hvilke byggearbejder der er omfattet af tilbuddet, som lyder på en samlet  

 pris  

 på ca. 820.000 kr. inkl. moms.
Det er ubestridt, at etablering af fugtspærre  

 og  

 kuldebrosisolering samt efterfundering af gulve og skillevægge ikke er  

 omfattet  

 af beskrivelsen i tilbuddet.
Indklagede har anerkendt at være erstatningsansvarlig over for  

 klageren som følge af manglende fugtspærre og kuldebrosisolering samt  

 efterfundering og har anerkendt skønsmandens skøn over udbedringsudgifter på  

 henholdsvis 148.000 kr. og 442.800 kr.
Ved afgørelsen af, om der heri skal  

 fradrages beløb ud fra et forbedringssynspunkt, lægger voldgiftsretten vægt  

 på,  

 at ombygningen vedrørte en ældre ejendom, hvor gulvsænkningen alene må  

 antages  

 at have forværret et eksisterende problem med fodkulde, og hvor merprisen  

 efter  

 skønsmandens oplysninger ville have været 122.000 kr., hvis arbejdet var  

 blevet  

 udført i forbindelse med ombygningen.
Herefter, og idet der efter  

 voldgiftsrettens opfattelse er andre mulige  og billigere   

 løsninger end  

 foreslået af skønsmanden, jf. også dennes besvarelse af spørgsmål D,  

 fratrækkes  

 de 122.000 kr. i det i øvrigt anerkendte beløb på 148.000 kr., således at  

 erstatningen for manglende dampspærre og kuldebrosisolering herefter udgør  

 26.000 kr.
For så vidt angår manglende efterfundering af skillevægge og  

 gulve, lægger voldgiftsretten efter skønsmandens oplysninger under  

 afhjemlingen  

 til grund, at der ville have været yderligere udgifter til udgravning og  

 fjernelse af muld på 45  50.000 kr., hvis arbejdet var blevet udført i  

 forbindelse med ombygningen.
Indklagedes tilbud omfattede kun etablering af  

 enkelte nye skillevægge, og den omstændighed, at indklagede uden beregning  

 opførte yderligere skillevægge, da de eksisterende viste sig for dårlige, kan  

 ikke føre til, at indklagede tillige skal afholde udgifterne til  

 efterfundering  

 af disse vægge.
Udgiften til efterfundering af de vægge, der ikke var  

 omfattet  

 af tilbuddet, er skønsmæssigt fastsat til 63.000 kr., og samlet fratrækkes  

 der  

 herefter 110.000 kr. i erstatningen for manglende efterfundering, således at  

 erstatningen udgør 332.800 kr.
Indklagede har anerkendt erstatningsansvar for udbedring af  

 træk- og kuldegener med 26.000 kr.
I overensstemmelse med skønsmandens skøn  

 tillægges der klageren yderligere 5.000 kr. til udbedring af forventede  

 skader  

 på eternitplader i forbindelse med udbedringsarbejderne.
 I overensstemmelse med indklagedes anerkendelse tillægges der  

 klageren erstatning til udbedring af skorsten og følgeskader med i alt 15.400  

 kr., 2.600 kr. til udbedring af loftsmaling i badeværelse og 600 kr. til  

 udbedring af udluftning i facadevæg i tilbygning.
Det er ikke dokumenteret, at indklagede er ansvarlig for mangler  

 ved en stolpevæg, og der tilkendes derfor ikke klageren erstatning for  

 mangler  

 i forbindelse hermed.
Efter skønsmandens oplysninger, herunder hans  

 besvarelse  

 af tillægsspørgsmål, er det ikke med den fornødne sikkerhed godtgjort, at der  

 har været mangler ved indklagedes arbejde med klinkegulvet i entreen og i  

 forbindelse med oplægning af overligger over terrassedøren.
Der tilkendes  

 derfor heller ikke klageren erstatning på disse punkter.
Det samme gælder  

 kravene vedrørende trappegelænder og loftsbjælke.
Der har ubestridt været  

 reklameret over begge forhold i forbindelse med eller kort tid efter  

 byggeriets  

 aflevering i 1996, men kravene blev efter indklagedes advokats skrivelse af  

 10.  

 februar 1997 først genfremsat i 1999. Under disse omstændigheder har klageren  

 fortabt sine krav ved passivitet.
Derimod har klageren krav på en erstatning  

 på  

 3.000 kr. til udbedring af revne i vinduer, som har betydning for vinduernes  

 styrke, og som han ikke har reklameret for sent over.
Efter udbedringsarbejdernes omfang er det nødvendigt for  

 klageren at have teknisk bistand til at føre tilsyn med arbejdernes  

 udførelse.  

 Beløbet hertil fastsættes efter voldgiftsrettens skøn til 30.000 kr.
Klageren  

 har endvidere krav på rimelige udgifter til genhusning samt flytning og  

 tildækning af møbler i de 1  1 ½ måned, som udbedringsarbejderne  

 skønnes at  

 vare.
Beløbene fastsættes skønsmæssigt til henholdsvis 10.000 kr. og 5.000  

 kr.  

 Det er ikke godtgjort, at klagerens gulvtæpper ikke kan genanvendes, når  

 udbedringsarbejderne er udført, og der tilkendes derfor ikke erstatning for  

 ødelagte tæpper.
 Klagerens krav tages herefter til følge med i alt 456.400 kr.  

 med tillæg af procesrente som nedenfor bestemt.
 Efter sagens udfald sammenholdt med de nedlagte påstande skal  

 indklagede godtgøre klageren dennes skønsomkostninger med 60.000 kr., medens  

 ingen af parterne i øvrigt skal betale sagsomkostninger til den anden part.  

 Parterne skal hver betale halvdelen af de omkostninger, der har været  

 forbundet  

 med voldgiftsrettens virksomhed, efter opgørelse og påkrav.
 Thi bestemmes:
 Indklagede skal inden 14 dage til klageren betale 456.400 kr.  

 med procesrente af 200.000 kr. fra den 2. september 1999 til den 12.  

 september  

 2000, af 327.140 kr. fra den 12. september 2000 til den 4. oktober 2001 og af  

 456.400 kr. fra den 4. oktober 2001, til betaling sker.
Indklagede skal betale delvise sagsomkostninger til klageren med  

 60.000 kr.
I øvrigt skal ingen af parterne betale sagsomkostninger til den  

 anden part.
 Parterne skal hver betale halvdelen af de omkostninger, der har  

 været forbundet med voldgiftsrettens virksomhed efter opgørelse og påkrav.
