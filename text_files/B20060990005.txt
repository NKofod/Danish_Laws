Bestemmelser  

 om ændring af BL 7-1, 10. udgave af 10. november 2005, Bestemmelser om  

 lufttrafikregler  

  

 (BL 7-1 A, 1. udgave) I medfør af § 51 og § 82 i lov om luftfart, jf.  

 lovbekendtgørelse nr. 1484 af 19. december 2005,  

 fastsætter Statens Luftfartsvæsen herved efter bemyndigelse fra  

 Transport- og Energiministeriet, jf. bekendtgørelse nr. 795 af 3.  

 september 2001 om henlæggelse af opgaver til Statens Luftfartsvæsen og om  

 kundgørelse af de af luftfartsvæsenet udfærdigede forskrifter, følgende:
 1.  

 		  

 Pkt. 4.1.1.2 affattes således:
4.1.1.2  

 	  

 Luftfartøjschefen  

 skal endvidere drage omsorg for, at flyvningen bliver til så ringe ulempe for  

 omgivelserne som muligt.
Dette gælder særligt ved overflyvning af bebyggede  

 områder,  

 rekreative områder samt følsomme naturområder.
Overflyvning af de følsomme  

 naturområder skal udføres i overensstemmelse med BL 7-16, hvori disse områder  

 er anført.
 2.  

 		  

 Efter overskriften til pkt. 4.2  

 indsættes følgende tekst:
 Luftfartøjschefen har pligt  

 til at foretage sådanne manøvrer, herunder undvigemanøvrer baseret på  

 Resolution Advisories fra ACAS-udstyr, der bedst tjener til undgåelse af  

 sammenstød.  

 Intet i lufttrafikreglerne kan fritage luftfartøjschefen fra denne pligt.
 Anm.:  

 	  

 Det er vigtigt, at cockpitbesætningen  

 udviser årvågenhed med henblik på at opdage mulige konflikter med andre  

 luftfartøjer, uanset typen af flyvning eller luftrumsklassen, hvori  

 flyvningen  

 udføres samt under kørsel på manøvreområdet på en flyveplads.
 3.  

 		  

 Pkt. 4.2.2 affattes således:
4.2.2  

 	  

 Vigepligt Når to luftfartøjer nærmer  

 sig hinanden, skal det luftfartøj, der ikke har vigepligt, holde sin styrede  

 kurs og fart.
Et luftfartøj, der i henhold til nedenstående regler er pligtig  

 at vige for et andet, må ikke passere over, under eller foran dette,  

 medmindre  

 det sker i betryggende afstand, og der er taget hensyn til effekten af  

 randhvirvler (wake turbulence).
4.  

 		  

 Ikrafttræden Denne  

 BL træder i kraft den 23. november 2006.
