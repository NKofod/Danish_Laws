afsagt af  

 Tvistighedsnævnet den 10. januar 2001 i sag nr. 25.2000 Elev A mod virksomhed B v/C Mellem klageren, elev A, født den  

 23. februar 1981, og indklagede virksomhed B v/C, blev der den 24. november  

 1999 indgået en uddannelsesaftale, hvorefter klageren skulle uddannes inden  

 for  

 landbrug med specialet dyreassistent med uddannelsesperiode fra den 3. januar  

 2000 til den 28. marts 2003.
 Klageren har ved sin faglige  

 organisation, Specialarbejderforbundet i Danmark, ved klageskrift modtaget  

 den 13.  

 september 2000, indbragt sagen for Tvistighedsnævnet med påstand om, at  

 indklagede skal betale 25.000 kr. med procesrente fra sagens indbringelse for  

 Tvistighedsnævnet.
 Klageren har givet personligt møde  

 for Tvistighedsnævnet.
 Indklagede har ikke svaret i sagen  

 og har ikke givet møde for nævnet.
Klageren har forklaret, at  

 indklagede den 11. april 2000, da hun kom tilbage efter en uges ferie,  

 meddelte  

 hende, at han var utilfreds med, at hun havde for mange sygedage og  

    

  

 ikke arbejdede godt nok.
Han sagde, at hun  

 burde finde sig et andet arbejde.
På hendes spørgsmål bekræftede indklagede,  

 at  

 hun var afskediget, og indklagede sagde også, at hun ikke skulle blive på  

 arbejdspladsen.
 Klageren har til støtte for sin  

 påstand gjort gældende, at indklagede uberettiget har ophævet  

 ansættelsesforholdet.
I sagens behandling har som faste  

 medlemmer af Tvistighedsnævnet deltaget landsdommer Mogens Kroman (formand),  

 advokat Tine B.
Skyum, konsulent Pernille Knudsen (begge Dansk  

 Arbejdsgiverforening), konsulent Evelyn Jørgensen og konsulent Claus  

 Jørgensen  

 (begge Landsorganisationen i Danmark). Derudover har som særlig sagkyndig  

 dommer deltaget forretningsfører Karl Mikkelsen, SiD og Poul Vejby-Sørensen,  

 SALA.
Tvistighedsnævnet finder intet  

 grundlag for at tilsidesætte klagerens forklaring, hvorefter hun uberettiget  

 er  

 blevet bortvist fra ansættelsesforholdet.
Som følge heraf bør indklagede som  

 påstået betale klageren en godtgørelse på 25.000 kr. med tillæg af  

 procesrente.
 T h i  

    

  

 b e s t e m m e s:
 Indklagede, virksomhed B v/C, skal  

 inden 14 dage til klageren, elev A, betale 25.000 kr. med tillæg af  

 procesrente  

 fra den  

    

  

 13. september 2000.
 Hver part betaler sine egne  

 omkostninger.
 Denne kendelse kan inden 8 uger fra  

 modtagelsen indbringes for domstolene.
