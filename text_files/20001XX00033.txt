Skriftlig fremsættelse (5. oktober  

 2000) Undervisningsministeren (Margrethe Vestager):
 Herved tillader jeg mig for Folketinget at  

 fremsætte:
 Forslag til lov om ændring af lov om refusion af  

 udgifter til uddannelse i forbindelse med aktivering m.m.  

(Specialundervisning for voksne).
(Lovforslag nr.
L 42).
 Ved udarbejdelsen af loven burde udgiften til  

 specialundervisning for voksne have været undtaget fra lovens  

 refusionsordning, da udgiften ikke skal pålægges  

 arbejdsformidlingen og kommunerne, men fortsat afholdes af amtskommunen.
Udgiften til specialundervisning for voksne finansieres af  

 amtskommunen gennem bloktilskud.
Undervisningen  tilrettelægges efter  

 den enkeltes handicap og behov samt forudsætninger for kompensation.  

 Der er ofte tale om meget forskellige uddannelsestilbud, hvoraf nogle kan  

 være meget ressourcekrævende.
 Lovforslaget skal sikre, at aktiverede ledige med fysiske  

 eller psykiske handicap efter undervisningspligtens ophør fortsat  

 får den undervisning og specialpædagogiske bistand, som de har  

 behov for.
 Lovforslaget har ingen økonomiske eller  

 administrative konsekvenser, da amtskommunen også tidligere har afholdt  

 udgiften til specialundervisning for voksne i henhold til lov om  

 specialundervisning for voksne, og der ikke i den mellemliggende periode har  

 været afholdt udgifter til specialundervisning for voksne.
 Loven skal have virkning fra den 15. november 2000.
 Idet jeg iøvrigt henviser til forslaget med  

 tilhørende bemærkninger, tillader jeg mig at anbefale  

 lovforslaget til hurtig og velvillig behandling i det høje Ting.
