 Ved en i København den 13. juli 1967 og 24. oktober s.å.  

 stedfunden noteveksling er der truffet aftale om udvidelse til Færøerne af  

 protokollen af 7. juli 1966 om ændring af overenskomsten af 27. marts 1950  

 mellem Danmark og Storbritannien til undgåelse af dobbeltbeskatning, jfr.  

 udenrigsministeriets bekendtgørelse nr. 44 af 13. juli 1950 og efterfølgende  

 bekendtgørelser, senest nr. 6 af 24. januar 1967, Lovtidende C.  

 Notevekslingen har følgende ordlyd:
DEN BRITISKE AMBASSADE KØBENHAVN Den 13. juli 1967.
 Jeg har den ære at henvise til notevekslingen af 31. oktober 1960 mellem  

 Det forenede Kongerige Storbritannien og Nordirlands regering og Kongeriget  

 Danmarks regering, hvorved den i London den 27. marts 1950 undertegnede  

 overenskomst til undgåelse af dobbeltbeskatning og forhindring af  

 beskatningsunddragelse for så vidt angår indkomstskat udvidedes til Færøerne,  

 og til den i London den 7. juli 1966 undertegnede protokol om ændring af  

 artikel XVII i nævnte overenskomst, hvilken ændring i medfør af protokollens  

 artikel II, stk. 2, trådte i kraft den 16. februar 1967.
 På Det forenede Kongeriges vegne skal jeg nu foreslå, at bestemmelserne i  

 den omhandlede protokol også skal anses som gældende for udvidelsen til  

 Færøerne af overenskomsten, som om enhver henvisning i protokollen til  

 "Danmark" var en henvisning til "Færøerne" og enhver  

 henvisning til "dansk skat" var en henvisning til "færøsk  

 skat".
Såfremt ovenstående forslag kan tiltrædes af den danske regering, har jeg  

 den ære at foreslå, at nærværende note og Deres Excellences svar herpå skal  

 anses for at udgøre en aftale mellem de to regeringer.
Det forenede  

 Kongeriges regering skal skriftligt underrette Danmarks regering, når den  

 sidste af de foranstaltninger er truffet, som udkræves for at give denne  

 ændring lovskraft i Det forenede Kongerige.
Aftalen skal træde i kraft  

 tredive dage fra den dato, på hvilken den sidste af disse foranstaltninger er  

 truffet.
Den skal derefter alene have virkning med hensyn til aktieudbytter,  

 som forfalder på eller efter datoen for dens ikrafttræden, og skal med hensyn  

 til sådanne aktieudbytter betragtes som en integrerende del af overenskomsten  

 i dens udvidede form.
