Fremsat den 13. december 2006 af Bente Dahl (RV), Lone Dybkjær (RV),  

 Marianne Jelved (RV) og Martin Lidegaard (RV) Forslag til folketingsbeslutning om  

 at øge pensionstillægget for folkepensionister Folketinget opfordrer regeringen til at fjerne en række aldersbetingede  

 ydelser for pensionister og anvende provenuet til forhøjelse af  

 pensionstillægget.
Bemærkninger til forslaget Det at blive ældre kan i dag ikke hæftes op på én bestemt  

 alder. 65-års-grænsen er derfor i dag meningsløs og et udtryk for tidligere  

 tiders nedslidning.
Der er lige så stor forskellighed i befolkningsgruppen  

 over  

 65 år som i andre befolkningsgrupper med hensyn til både indkomst, formue og  

 helbred.
Det Radikale Venstre deler den opfattelse, der ligger bag bl.a.  

 Kommunernes Landsforenings Ældrepolitiske debatoplæg og Velfærdskommissionens  

 rapport.
Det Radikale Venstre mener, at der nødvendigvis må ske en  

 omprioritering af de eksisterende midler, fordi vi står med en række  

 velfærdspolitiske problemer, der vil vokse sig større og større, indtil vi  

 tager fat på at løse dem.
Prioriteringen er nødvendiggjort af den  

 demografiske  

 udvikling og af, at sammensætningen af gruppen af ældre udvikler sig på grund  

 af den stigende levealder.
 Det foreslås derfor, at en række aldersbetingede ydelser afskaffes,  

 og at de frigivne ressourcer anvendes til at øge pensionstillægget til  

 folkepensionister ved en udgiftsneutral omprioritering.
Som eksempler på aldersbetingede ydelser kan nævnes   

 	  

 boligydelse, der i  

 dag er højere for dem over 65 år end for dem under,   

 	  

 varmetillæg, der i  

 dag er højere for dem over 65 år end for dem under,   

 	  

 helbredstillæg, der i  

 dag er højere for dem over 65 år end for dem under,   

 	  

 nedslag  

 i ejendomsværdiskat for folk over 65 år,   

 	  

 tilskud  

 til praktisk hjemmehjælp og   

 	  

 mimrekort,  

 hvor der i dag er et transporttilskud til folk over 65 år.
Alle de nævnte ordninger er udtryk for, at staten disponerer på  

 ældres vegne.
Det Radikale Venstre ønsker i stedet, at folkepensionen  

 forbedres  

 for de fattigste ældre  så den enkelte selv kan disponere efter eget  

 ønske.
Skriftlig fremsættelse Bente Dahl  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at øge pensionstillægget for folkepensionister.
(Beslutningsforslag nr.
B 63).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
