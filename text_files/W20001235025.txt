Der blev i forbindelse med indlæggelsen foretaget EKG-måling,  

 som ikke viste tegn på blodprop eller hjertebelastning, og da den  

 24-årige under indlæggelsen desuden havde flere tilfælde af  

 smerter ved hjertet, blev der under et af disse målt EKG, som viste  

 normal rytme.
Der blev foretaget tilsyn fra hjertemedicinsk afdeling,  

 hvorunder klinisk undersøgelse af hjerte og lunger viste normale  

 forhold, og måling af EKG viste normal sinusrytme.
En  

 røntgenundersøgelse af brystkassen viste ligeledes ikke tegn  

 på hjertesygdom.
Da den 24-årige mand havde udtalte myoser i skulderen og  

 muskulaturen omkring rygsøjlen samt i musklerne mellem ribbenene, blev  

 det udfra de i øvrigt foreliggende undersøgelsesresultater  

 vurderet, at hans symptomer måtte tilskrives myoser.
Der blev i  

 forbindelse med udskrivningen foreslået medicinsk behandling med Pirkam  

 mod muskelsmerter.
 3 dage efter udskrivningen blev den 24-årige mand genindlagt akut  

  med en blodprop i hjertet.
Klage over manglende diagnostik af årsag  

 til brystsmerter Patientklagenævnet fandt, at den 24-årige mand havde  

 fået foretaget relevante undersøgelser i form af flere EKG  

 undersøgelser, kliniske undersøgelser og  

 røntgenundersøgelser, samt tilsyn fra specialafdeling i  

 hjertesygdomme.
Nævnet lagde vægt på, at der på baggrund af  

 oplysninger om flere tilfælde med smerter svarende til hjertet uden  

 udstråling, i overensstemmelse med almindelig anerkendt faglig praksis  

 var foretaget kliniske undersøgelser af hjerte og lunger, målt  

 blodtryk og puls, samt foretaget røntgenundersøgelse af  

 brystet.
Alle undersøgelsesresultaterne havde vist normale forhold,  

 ligesom måling af EKG, også under et smerteanfald, ikke viste  

 tegn på blodprop i hjertet, eller hjertebelastning i øvrigt.
 Nævnet anførte samtidig, at hjertesygdom hos en tidligere  

 rask 24-årig sportstrænet mand var sjældent forekommende,  

 ligesom det var sjældent, at intensiv kemoterapi var forbundet med  

 hjertepåvirkning hos en i øvrigt rask yngre person.
