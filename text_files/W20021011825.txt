For en ejendom, der var ejet i sameje af  

 klageren og hans svigersøn, skulle klageren kun beskattes af den del af  

 ejendommens overskud, som kunne henføres til den lejlighed, som han havde  

 haft  

 rådighed over.
Indtægter og udgifter som følge af, at klagerens samejer havde  

 udnyttet brugsretten til sin lejlighed i ejendommen til at foretage  

 udlejning,  

 fandtes ikke at skulle medføre ændring i den del af ejendommens overskud, som  

 klageren skulle beskattes af.
Klageren skulle derfor beskattes af egen  

 lejeværdi opgjort på grundlag af den del af ejendommens værdi, som ved  

 ejendomsvurderingen var blevet henført til den lejlighed, som han havde haft  

 rådighed  

 over, jf. ligningslovens § 15 I samt punkt 10.4.10 i cirkulære nr. 72 af 17.  

 april 1996. Klageren kunne ved opgørelsen af overskuddet for sin del af  

 ejendommen foretage standardfradrag, jf. ligningslovens § 15 J, stk. 4.
Landsskatteretskendelse af 13. august 2002 vedr.  

 Tofamilieshus ejet i sameje  overskud af ejendom A klager for indkomståret 1998 over, at skatteankenævnet har  

 forhøjet hans selvangivne overskud af ejendom med 11.630 kr.
Det fremgår af sagens oplysninger, at klageren i lige sameje med  

 sin svigersøn ejer en ejendom i X, der er vurderet som et tofamilieshus.  

 Ejendomsværdien og ejerboligværdien var pr. 1. januar 1998 ansat til  

 henholdsvis 670.000 kr. og 459.100 kr.
I 1990 fraflyttede svigersønnen  

 lejligheden på 1. sal, hvorefter denne blev udlejet som lejlighed.  

 Lejeindtægten ved udlejningen udgjorde 39.000 kr. i 1998. Klageren, som  

 fortsat  

 bebor stuelejligheden, har ikke modtaget nogen del af lejeindtægten.
 Af en den 23. juni 2000 underskrevet aftale mellem klageren og  

 svigersønnen fremgår bl.a. følgende:
   

  

 Aftale mellem B og C i  

 forbindelse med køb af ejendom i X i fællesskab med hver 50 % ejerandel.
 Det aftaltes i 1986, da handelen blev indgået, at B ønskede at  

 bebo lejligheden på 1. sal, da denne var lige til at flytte ind i, og at A  

 kunne disponere over stuelejligheden.
 Man aftalte også, at hver ejer selv istandgjorde og vedligeholdt  

 sin lejlighed nu og fremover.
 Vi aftalte også fordeling af bygninger, således:
 Til l. sals lejligheden hører overloft samt lade og  

 trappeopgang.
 Til stuelejligheden hører kælder samt vaskehus og indgang  

 (bagdør) i gården.
 Man aftalte også, at hver ejer selv istandgjorde og vedligeholdt  

 sin lejlighed nu og fremover.
 Aftalen gik også ud på, at hver ejer indsætter lige store andele  

 pr. md. til samtlige fællesudgifter. (50 % til hver) som  

 terminsydelser/varme/ejendomsskat/vand/forsikringer/fælles  

 vedligeholdelse.
 Kreditforeningslån blev også overtaget/optaget med 50 % til hver  

 og betalingsservice kører på samme måde.
 Endvidere gav vi forkøbsret til den andens ½ part ved eventuel  

 salg.
Det bemærkes, at stuelejligheden var i en forfærdelig stand og  

 blev kraftigt renoveret for A's regning.
Dette kunne kun lade sig gøre, fordi  

 A  

 havde anden bolig i perioden og kunne vente med at bebo lejligheden til ca.  

 maj  

 1986. For indkomståret 1998 har klageren selvangivet en procentvis  

 opgjort lejeværdi for stuelejligheden på 6.182 kr., hvorimod der ikke er  

 medregnet andel af lejeindtægten fra udlejningen af ejendommens 1. sal.
 Skatteankenævnet har ved den påklagede ansættelse for  

 indkomståret 1998 forhøjet kapitalindkomsten med 11.630 kr. vedrørende  

 overskud  

 af ejendommen.
Nævnet har herved bl.a. henset til, at klageren i henhold til  

 statsskattelovens § 4, stk. 1, litra b, og ligningslovens §§ 15 A  15 I  

 skal  

 medregne andel af lejeindtægten ved udlejning af ejendommens 1. sal.
Nævnet  

 har  

 i afgørelsen lagt vægt på, at klageren ejer en ideel andel på 50 % af  

 ejendommen, at den påståede mundtlige aftale først er fremkommet efter, at  

 nævnet har afsagt kendelse den 13. juni 2000, og at dokumentationsværdien af  

 den påståede aftale dermed svækkes.
Der er endvidere lagt vægt på, at nævnet  

 har fundet det betænkeligt at lægge vægt på en påstået mundtlig aftale  

 nedfældet på papir i brev af 23. juni 2000, navnlig når der er gået over 14  

 år  

 efter, at aftalen angiveligt skulle være indgået, og at den interne aftale om  

 benyttelse og brugsret ikke kan tillægges skattemæssig betydning, da aftalen  

 ikke vedrører ejerforholdet og dermed ikke indkomstopgørelsen.
 Nævnet har herefter opgjort overskuddet af ejendommen til 17.812  

 kr. således:
Egen lejeværdi, 2 % af 459.100 kr., 9.182 kr.
 Andel af lejeindtægt 1. sal, 50 % af 39.000 kr.
 19.500 kr.
Andel af varme og el 1. sal ¸  

  

 4.870  

 kr.
Standardfradrag, 2*3.000 kr., ¸  

  

 6.000  

 kr.
Overskud af ejendom 17.812 kr.
Endelig har nævnet anført, at klageren ikke kan støtte ret på  

 forventningsprincippet, idet han ikke har modtaget en positiv tilkendegivelse  

 vedrørende sagens specifikke forhold.
Endvidere har nævnet ikke fundet, at  

 det  

 forhold, at skattemyndigheden ikke har afkrævet skriftligt materiale om  

 sagens  

 specifikke forhold, kan give klageren en retsbeskyttet forventning.
 Klagerens advokat har over for Landsskatteretten nedlagt påstand  

 om, at den påklagede ansættelse for indkomståret 1998 nedsættes til det  

 selvangivne.
Advokaten har til støtte herfor bl.a. gjort gældende, at  

 klageren ikke skal medregne lejeindtægt for ejendommens 1. sal, idet ejerne  

 af  

 ejendommen har indgået en aftale om, at de hver især har rådighed over en  

 etage  

 i ejendommen, således at ejerne har opdelt ejendommen mellem dem.
Denne  

 aftale  

 om opdeling af ejendommen er mundtlig, og har været håndhævet i alle årene.  

 Skattemyndighederne har behandlet klageren og samejeren i overensstemmelse  

 med  

 deres aftale frem til skatteåret 1998. Der kan således ikke skiftes  

 beskatningsprincip uden grund.
Det er korrekt, at den mundtlige aftale blev  

 nedfældet på skrift den 23. juni 2000, men ejerne havde ikke grund til at  

 have  

 en skriftlig aftale, når en mundtlig aftale blev efterlevet af ejerne i  

 praksis.
Den mundtlige aftale var for ejerne lige så god som en skriftlig  

 aftale.
Skattemyndighederne har vurderet de enkelte lejligheder hver for  

 sig til ejendomsværdi.
Såfremt man mente, at der var tale om et I/S, burde  

 ejerne ved formueansættelsen blive godskrevet 50 % af den samlede  

 ejendomsværdi  

 og ikke værdien af de enkelte lejligheder.
Ved selv at have sat værdien på de  

 enkelte lejligheder og tilordnet disse værdier til de enkelte lejere, i  

 stedet  

 for at betragte hele bygningen som et I/S med en fast ideel ejerandel, har  

 kommunen valgt at godkende parternes faktiske aftale og handlet i  

 overensstemmelse hermed.
Endelig har klageren ikke modtaget nogen del af  

 huslejen for den anden lejlighed.
 Landsskatteretten skal  

 udtale:
 Indledningsvis finder retten af de af skatteankenævnet anførte  

 grunde, at klageren ikke er bibragt en retsbeskyttet forventning om, at  

 overskuddet af ejendommen skal opgøres i overensstemmelse med det af klageren  

 selvangivne.
Herefter lægger retten ved sagens afgørelse til grund, at  

 klageren og hans svigersøn i forbindelse med købet af ejendommen i 1986  

 indgik  

 en mundtlig aftale om benyttelse af ejendommen m.v. med det indhold, som  

 fremgår af den skriftlige aftale underskrevet den 23. juni 2000, således at  

 klageren i indkomståret 1998 havde eksklusiv brugsret til lejligheden i  

 stuen,  

 medens svigersønnen havde eksklusiv brugsret til lejligheden på 1. sal.
Der  

 er  

 herved særligt henset til, at klageren og hans svigersøn i ejertiden ifølge  

 det  

 oplyste har disponeret over ejendommen i overensstemmelse med den skriftlige  

 aftales indhold, idet klageren har beboet lejligheden i stuen, og da  

 svigersønnen har beboet henholdsvis udlejet lejligheden på 1. sal.
Det er  

 således ikke tillagt afgørende betydning, at den skriftlige aftale først er  

 underskrevet og fremlagt for de stedlige skattemyndigheder efter, at  

 skatteankenævnet afsagde kendelse den 13. juni 2000.
Retten finder på denne baggrund, at klageren kun skal beskattes  

 af den del af ejendommens overskud, som kan henføres til den lejlighed, som  

 han  

 har haft rådighed over.
Indtægter og udgifter som følge af, at klagerens  

 samejer har udnyttet brugsretten til sin lejlighed i ejendommen til at  

 foretage  

 udlejning, findes ikke at skulle medføre ændring i den del af ejendommens  

 overskud, som klageren skal beskattes af.
Klageren skal derfor beskattes af  

 egen lejeværdi opgjort på grundlag af den del af ejendommens værdi, som ved  

 ejendomsvurderingen er blevet henført til den lejlighed, som han har haft  

 rådighed over, jf. ligningslovens § 15 I samt punkt 10.4.10 i cirkulære nr.  

 72  

 af 17. april 1996. Klageren kan ved opgørelsen af overskuddet for sin del af  

 ejendommen foretage standardfradrag, jf. ligningslovens § 15 J, stk. 4.
 Overskuddet af klagerens del af ejendommen kan herefter opgøres  

 således:
 Lejeværdi af egen bolig, 2 % af 459.100 kr.
 9.182 kr.
 ¸  

  

 standardfradrag, 1 % af 459.100 kr. dog maks. 3.000 kr.
 3.000 kr.
Overskud af ejendom 6.182 kr.
 Den påklagede afgørelse ændres derfor i overensstemmelse med  

 klagerens påstand.
