Der blev ikke ved konsultationerne henvist til røntgen eller  

 planlagt efterfølgende kontrolkonsultation.
Der var ikke anført  

 noget om de pågældende konsultationer i journalen.
Dokumentation  

 herfor blev indhentet fra Sygesikringen.
Lægen anførte, at hun  

 ikke erindrede konsultationerne.
 En efterfølgende undersøgelse på en  

 ortopædkirurgisk afdeling viste en venstresidig løsning i  

 lårbensknoglens øvre vækstlinie med 45 graders afglidning  

 af ledhovedet, svarende til skadestidspunktet.
Utilstrækkelig undersøgelse og  

 journalføring Patientklagenævnet fandt, at der var grundlag for  

 kritik af lægens undersøgelse af patienten, idet nævnet  

 lagde vægt på, at der ved første konsultation enten burde  

 være blevet ordineret røntgenundersøgelse eller aftalt ny  

 konsultation med henblik på kontrol af tilstanden.
Nævnet lagde  

 endvidere vægt på, at patienten ved 2. konsultation, hvor han  

 stadig efter 3 måneder havde smerter og dårlig gangfunktion,  

 burde være henvist til røntgenundersøgelse.
Patientklagenævnet fandt endvidere, at der var  

 grundlag for kritik af lægens journalføring, idet nævnet  

 lagde vægt på, at der altid bør gøres  

 journalnotater i et omfang, der opfylder kravene til lægers  

 journalføringspligt.
Det blev indskærpet over for lægen,  

 at hun i fremtiden bør vise større omhu i forbindelse med  

 journalføringen.
