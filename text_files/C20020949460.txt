Vejledning om sundhedspersoners tavshedspligt   dialog og  

  

 samarbejde med patienters pårørende 1. Formålet med vejledningen Vejledningen redegør for de muligheder og begrænsninger, der er  

 for dialog og samarbejde mellem sundhedspersoner og patienters pårørende som  

 følge af reglerne om tavshedspligt.
Sundhedsstyrelsen udarbejdede i 1997 i samarbejde med Den  

 Almindelige Danske Lægeforening, en række patientorganisationer og  

 sygdomsbekæmpende  

 organisationer samt Forbrugerrådet en  

 vejledning om sundhedspersoners tavshedspligt   dialog og samarbejde med  

 patienters pårørende.
Denne vejledning har været meget efterspurgt, og  

 Sundhedsstyrelsen har nu foretaget en revision af vejledningen.
2. Baggrund Sundhedspersoners tavshedspligt udspringer af et grundlæggende  

 princip om, at patienter skal kunne give fuldstændige oplysninger i tillid  

 til,  

 at disse oplysninger ikke gives videre til andre.
Offentligt ansatte har  

 tavshedspligt.
Alle autoriserede sundhedspersoner har tavshedspligt.  

 Medhjælpere  

 er omfattet af den samme tavshedspligt.
Den normale situation er, at patienterne ønsker, at pårørende  

 informeres og inddrages i behandlingsforløbet.
Imidlertid har pårørende  

 oplevet  

 at blive afvist, når de har bedt om oplysninger om patienters  

 helbredstilstand,  

 fordi sundhedspersonalet har henvist til deres tavshedspligt.
De pårørende  

 har  

 derfor ikke mulighed for at få de mest nødvendige oplysninger om patientens  

 helbredstilstand, hvilket kan indebære væsentlige problemer for såvel  

 patienten  

 som de pårørende, ikke mindst i kritiske faser af sygdomsforløbet.
Pårørende vil ofte kunne bidrage med oplysninger, som vil kunne  

 anvendes i behandlingen af patienten.
Det kan fx være relevant, når der er  

 tale  

 om patienter med psykiske lidelser og patienter med livstruende sygdomme.  

 Pårørende kan opleve det som uforståeligt, at sundhedspersonalet ikke til  

 gengæld kan oplyse dem om, hvad patienten fejler og om det forventede  

 sygdomsforløb og behandlingsmulighederne.
 Problemerne skyldes ofte misforståelser og manglende kendskab til  

 tavshedspligtens omfang over for pårørende.
Vejledningen er generel og gælder både for det somatiske og det  

 psykiatriske område, men når der er tale om indlæggelse og ophold på en  

 psykiatrisk afdeling, kan særlige forhold gøre sig gældende.
Der er derfor  

 flere steder i vejledningen nævnt eksempler, der omhandler sindslidende og  

 deres pårørende.
 Reglerne om sundhedspersoners tavshedspligt og videregivelse af  

 helbredsoplysninger mv. til pårørende er omfattet af lov om patienters  

 retsstilling §§ 26, 27 og 28.
Reglerne om tavshedspligt er ikke helt enkle.
Ved fortolkning af  

 reglerne kræves ofte, at der udøves et konkret skøn, der kan indebære en  

 vanskelig afvejning af tavshedspligten over for pårørendes ønsker om gennem  

 information og dialog at være i stand til at hjælpe patienten gennem  

 forløbet.
3. Hovedindholdet af tavshedspligten Tavshedspligten omfatter oplysninger af en vis følsom karakter, de  

 såkaldt fortrolige oplysninger.
Oplysninger, der ikke er fortrolige, kan  

 normalt frit videregives.
 Når en oplysning er fortrolig, betyder det derfor, at der gælder  

 begrænsninger i adgangen til at videregive den pågældende oplysning.
 Enhver videregivelse er imidlertid ikke udelukket.
Fortrolige oplysninger kan eller skal videregives til patientens  

 pårørende, hvis patienten har givet samtykke  

 til videregivelse sundhedspersonen  

 ifølge lovgivningen har pligt til at videregive fortrolige oplysninger sundhedspersonen  

 handler i berettiget varetagelse af andres tarv, herunder patientens tarv de nærmeste  

 pårørende kan give et stedfortrædende samtykke til behandling (for varigt  

 inhabile patienter).
 Tavshedspligten er således ikke absolut, men må  

 afvejes  

 i forhold til de i lovgivningen opstillede  

 væsentlige hensyn og interesser.
4. Fortrolige oplysninger Oplysninger om personlige og økonomiske forhold er fortrolige  

 oplysninger.
Langt den overvejende del af de oplysninger om en patient, som  

 sundhedspersonalet i forbindelse med arbejdet får kendskab til, er derfor  

 fortrolige.
 Tavshedspligten omfatter fx oplysninger om helbred, herunder indlæggelse  

 på et sygehus og behandling på en skadestue, sociale problemer, misbrug af  

 nydelsesmidler eller lignende, strafbare forhold, privatøkonomi, gæld, formue  

 og skatteforhold.
Sundhedspersoner kan modtage information fra personer, uden at det  

 kommer i strid med tavshedspligten.
De kan også gå i dialog med de pårørende  

 om  

 disses oplevelse af situationen og de problemer, de pårørende oplever.
 Sundhedspersoner kan uden at overtræde tavshedspligten informere  

 pårørende om generelle forhold vedrørende en sygdom og  

 behandlingsmulighederne,  

 og om de pårørendes muligheder for at yde og få støtte generelt.
5. Hvem har sundhedspersonen tavshedspligt overfor Tavshedspligten betyder, at sundhedspersoner ikke må videregive  

 fortrolige oplysninger til uvedkommende.
5.1 Pårørende Patientens ægtefælle, samlever og andre pårørende er i juridisk  

 forstand som udgangspunkt »uvedkommende«, når der er tale om sygdom, selvom  

 de  

 ud fra en sædvanlig betragtning ikke betragtes som uvedkommende.
De pårørende kan være nære slægtninge, men det kan også være en  

 god ven.
Det afgørende er den faktiske tilknytning.
 Selvom det   især ved alvorlige og livstruende sygdomme   kan have  

 stor betydning, at pårørende indgår i behandlingsprocessen, skal patienten  

 være  

 indforstået med, at pårørende får fortrolige oplysninger.
 Patienten bør oplyses om muligheden for at tage pårørende med til  

 lægesamtaler.
 Der kan ikke gives oplysninger til pårørende »under fire øjne« med  

 en aftale om, at patienten ikke må få noget at vide om samtalen.
 Det kan heller ikke forlanges, at patienten selv er til stede  

 under en samtale med de pårørende, med mindre patienten selv ønsker det.
5.1.2 Særligt om forældre Hvis der er tale om at videregive oplysninger om et barn eller en  

 ung under 18 år, gælder der ikke tavshedspligt over for forældrene  

 (forældremyndighedens indehaver). Som udgangspunkt skal forældrene aktivt  

 informeres om deres børns forhold.
Den 15   17  

 årige  

 kan dog selv give samtykke til behandling.
Tavshedspligt over for forældrene kan imidlertid være nødvendig, hvis  

 der er afgørende hensyn til barnet og dets forhold til forældrene fx i  

 tilfælde  

 af lægelig behandling af barnet eller den unge i relation til  

 sexuallivet  

 , eller hvis en videregivelse kan give anledning  

 til alvorlige konflikter.
Oplysning om, at barnet eller den unge er i live  

 eller opholdsstedet skal altid videregives til forældrene.
Efter lov nr. 387 af 14. juni 1995 om forældremyndighed og samvær  

 § 19, stk. 1, har den af forældrene, som ikke har  

 forældremyndigheden, ret til efter anmodning at få orientering om barnets  

 forhold  

 fra skoler, børneinstitutioner samt social- og sundhedsvæsenet.
Myndigheden  

 eller institutionen kan nægte at give oplysninger, hvis det er til skade for  

 barnet.
Der må ikke gives fortrolige oplysninger om  

 forældremyndighedsindehaverens  

 forhold.
 Denne bestemmelse giver ikke ret til aktindsigt, men en ret til at  

 få orientering, typisk i form af mundtlige oplysninger.
 Efter bestemmelsen i § 19, stk. 2, kan statsamtet i  

 særlige tilfælde efter anmodning fra indehaveren af forældremyndigheden eller  

 en af de i stk. 1 nævnte institutioner fratage den af forældrene, der  

 ikke  

 har forældremyndigheden, adgangen til at få orientering om barnet.
6. Samtykke Den person, oplysningerne vedrører, kan give samtykke til, at  

 fortrolige oplysninger kan videregives til pårørende.
 En patients samtykke til videregivelse skal forsøges indhentet som  

 et naturligt led i de rutiner, der benyttes ved indlæggelse, behandling,  

 udskrivning mv.
Indhentelse af samtykke bør ske i dialog med patienten og på  

 grundlag af en tilstrækkelig information af patienten i dennes konkrete  

 situation.
Det bør  

 bl  

 . a. indgå i dialogen, hvilken  

 betydning, praktisk såvel som psykologisk, det kan have, at pårørende bliver  

 informeret eller ikke informeret.
Sundhedspersonalet bør være opmærksom på, hvornår og hvordan  

 samtykke indhentes.
Det er fx af stor betydning, at sundhedspersonen er  

 opmærksom på det sprogbrug, der benyttes.
 Eksempel:
 Udfaldet af patientens  

 stillingtagen kan fx afhænge af, om spørgsmålet om videregivelse formuleres  

 som  

 et ønske om, at pårørende  

 kontaktes  

 og informeres om  

 indlæggelse og/eller andre forhold eller som et ønske om diskretion.
 Et samtykke gælder ikke generelt, men omfatter kun de konkrete  

 typer af oplysninger, som det aftales, at det vil være relevant at  

 videregive.
En oplysning til de pårørende om, at patienten er indlagt eller  

 udskrevet, kan være tilstrækkelig.
Behovet for at videregive andre  

 oplysninger  

 kan vurderes løbende.
 Eksempel:
En psykiatrisk patient  

 ønsker ikke, at pårørende får oplysning om indlæggelsen.
Det kan imidlertid  

 være afgørende for patientens stillingtagen at forklare, at en videregivelse  

 ikke nødvendigvis indebærer, at pårørende kommer på besøg, men at det kan  

 være  

 af stor betydning, at de ved, hvor patienten opholder sig (de pårørende er  

 bekymrede  

 og leder efter patienten).
Patienten skal være i stand til at overskue konsekvenserne af at  

 give eller afslå samtykke.
Evnen til at overskue konsekvenserne må vurderes i  

 den konkrete situation.
Det forhold, at en patient har en psykiatrisk eller  

 anden  

 alvorlig, måske livstruende lidelse, betyder ikke nødvendigvis, at patienten  

 ikke kan tage stilling.
Patientens tilstand og oplysningernes karakter er  

 afgørende.
 Der skal lægges stor vægt på selvbestemmelsesretten, men  

 personalet skal være opmærksom på, at der ikke indgår urealistiske  

 forestillinger om patientens evne til at kunne overskue konsekvenserne.  

 Ellers  

 er der risiko for, at det i realiteten er personalet, der bestemmer, men  

 under  

 dække af patientens selvbestemmelse.
 De fleste pårørende forstår og accepterer, at de ikke kan få  

 oplysninger om patienten uden patientens vidende og samtykke.
En patients stillingtagen til videregivelse af oplysninger i  

 tilknytning til indlæggelsen eller på et senere tidspunkt kan ikke anses for  

 at  

 være bindende for den resterende del af behandlings- eller  

 indlæggelsesforløbet.
Sundhedspersonalet skal løbende være opmærksom på,  

 hvornår og under hvilke betingelser samtykke er givet/afslået, idet  

 sygdomsforløbet kan indebære, at patientens holdninger og ønsker ændres.
 Eksempel:
 I forbindelse med  

 udskrivning kan det være relevant at få patientens samtykke til, at pårørende  

 får oplysninger om medicin mv. for at kunne støtte patienten efter  

 udskrivningen.
6.1 Samtykkets form Et samtykke til videregivelse af oplysninger til pårørende skal  

 principielt være skriftligt og indgå i journalen.
 Det er ikke nødvendigt, at et samtykke gentages over for en anden  

 sundhedsperson, fx overlægen.
7. Videregivelse som følge af lovmæssig forpligtelse Lovgivningen  

 pålægger i visse tilfælde læger og andre sundhedspersoner på eget  

 initiativ eller på anmodning at anmelde eller indberette et forhold til en  

 anden myndighed.
Lovgivningen pålægger sundhedspersoner en oplysningspligt overfor  

 forældremyndig  

 - hedens indehaver, når patienten er 15   17  

 år og selv kan give informeret samtykke til behandling, og i de tilfælde,  

 hvor  

 den af forældrene, som ikke har forældremyndigheden, har ret til efter  

 anmodning at få orientering om barnets forhold, jf. under pkt.5.1.2 8. Særlige tilfælde, hvor videregivelse kan ske uden  

 patientens samtykke Der kan forekomme situationer, hvor det ikke er muligt at få  

 patientens samtykke til at videregive fortrolige oplysninger, fx  

 helbredsoplysninger.
Det kan skyldes, at patienten er ude af stand til at  

 tage  

 stilling på grund af sin tilstand, fx hvis patienten er bevidstløs eller  

 inhabil.
 Det kan også skyldes, at patienten ikke ønsker, at oplysningerne  

 skal videregives.
 I sådanne situationer må det overvejes, om videregivelse om  

 nødvendigt alligevel kan finde sted.
 Tavshedspligtsreglerne  

 giver mulighed  

 for, at sundhedspersonalet, til trods for at der ikke foreligger samtykke fra  

 den pågældende, alligevel kan videregive oplysninger om patienten.
8.1 Varetagelse af andres tarv Når der ikke foreligger samtykke fra patienten eller en  

 lovbestemt  

 oplysningspligt, må der foretages en konkret  

 vurdering af, hvorvidt der foreligger tilstrækkeligt vægtige grunde til at se  

 bort fra tavshedspligten.
 Når der er tale om videregivelse til pårørende, er det afgørende,  

 om videregivelsen kan anses for »berettiget«, dvs. om sundhedspersonen  

 handler  

 i berettiget varetagelse af andres tarv, fx patientens eller de pårørendes  

 tarv.
Ved vurderingen af, om disse hensyn kan berettige til  

 videregivelse af i øvrigt  

 tavshedsbelagte  

 oplysninger, må der foretages en afvejning i forhold til de hensyn, der  

 begrunder tavshedspligten.
Der må foretages et konkret skøn.
De hensyn, der  

 taler for videregivelse, må klart overstige hensynet til patientens ønske om  

 fortrolighed.
8.1.2 Patientens tarv En patient kan være i en tilstand, hvor den pågældende er ude af  

 stand til at varetage sine interesser og dermed ikke i stand til at forstå en  

 information og tage stilling til samtykke.
 I en sådan situation kan der gives bestemte oplysninger til  

 pårørende, hvis en konkret vurdering medfører, at en sådan videregivelse må  

 antages at være i patientens interesse.
 Formålet kan være, at de pårørende bliver bedre i stand til at  

 forstå, hjælpe og støtte patienten.
 Formålet kan også være de pårørendes stillingtagen, når der er  

 tale om varigt inhabile patienter, og de pårørende kan give et  

 stedfortrædende  

 samtykke til behandling.
 Det er sundhedspersonalet, der afgør, om en videregivelse af  

 oplysninger til de pårørende er berettiget varetagelse af patientens tarv, og  

 hvilke oplysninger, der er nødvendige at videregive.
 Eksempel:
 Der kan være tale om, at  

 pårørende informeres, fordi patienten er ude af stand til at tage vare på sig  

 selv, fx på grund af svær demens, kronisk sindslidelse, akut, svær sygdom  

 eller  

 ulykkestilfælde eller i den sidste fase ved alvorlig sygdom.
 Eksempel:
 Det kan være relevant, at en  

 psykiatrisk afdeling underretter pårørende til en indlagt patient, for at de  

 bedre kan forstå patientens reaktioner og indgå i behandlingsprocessen.
 Eksempel:
 De pårørende kan få  

 relevante oplysninger om fx økonomiske forhold for at kunne tage sig af  

 huslejebetaling  

 mv. for at undgå direkte velfærdstab for  

 patienten.
Det er vigtigt, at patientens selvbestemmelsesret respekteres.
Det  

 er et alvorligt tillidsbrud at videregive oplysninger, hvis patienten ikke  

 ønsker det.
Det er derfor kun berettiget at gøre det, hvis patientens  

 afvisning  

 må  

 tilsidesættes  

 , fordi patienten på grund af sin  

 tilstand ikke kan forstå og overskue konsekvenserne, og videregivelsen  

 vurderes  

 at være i patientens interesse.
 Er det klart for sundhedspersonalet, at patienten gerne vil have,  

 at pårørende informeres, kan oplysningerne videregives.
8.1.3 Hensynet til de pårørende For at varetage andres tarv end patientens kan man i nogle  

 tilfælde tilsidesætte patientens selvbestemmelsesret.
Hvis fx andres liv  

 eller  

 helbred udsættes for nærliggende fare, og patienten ikke ønsker videregivelse  

 af relevante oplysninger, kan det være berettiget at orientere/oplyse de  

 pågældende.
 Hvis en patient lider af en alvorlig  

 smittefarlig  

 sygdom og ikke vil give samtykke til, at pårørende, som udsættes for smitte,  

 får oplysning om sygdommen, kan det være berettiget alligevel at videregive  

 oplysningen.
 Eksempel:
En patient, der er  

 HIV-smittet  

 , nægter at oplyse herom til ægtefællen eller  

 samleveren, som vurderes at være udsat for en nærliggende smitterisiko.
Her  

 vil  

 det være berettiget at oplyse den pågældende om sygdommen.
 Som udgangspunkt er en tilkendegivelse om at ville begå selvmord  

 en  

 tavshedsbelagt  

 oplysning.
 Eksempel:
 I en konkret sag har  

 domstolene dog udtalt, at det ikke var brud på tavshedspligten, at læger  

 underrettede  

 faderen, hos hvem en voksen datter boede, om at datteren ønskede at blive  

 udskrevet fra sygehuset og havde fremsat selvmordstrusler.
 Domstolene udtalte bl.a., at  

 selvmord kan være en voldsom begivenhed for omgivelserne.
 Hvis en patient har fremsat trusler om vold mod pårørende, og  

 truslerne vurderes som alvorlige, vil en videregivelse i den konkrete  

 situation  

 kunne anses for berettiget.
 Eksempel:
 I forbindelse med et weekendophold  

 eller udskrivning kan det være nødvendigt, at pårørende orienteres herom.
9. Afdøde Tavshedspligten ophæves ikke med patientens død.
 En sundhedsperson kan dog som udgangspunkt videregive oplysninger  

 om en afdød patients sygdomsforløb, dødsårsag og dødsmåde til afdødes  

 nærmeste  

 pårørende, såfremt det ikke må antages at stride mod afdødes ønske, og  

 hensynet  

 til afdøde eller andre private interesser ikke taler afgørende imod.
 Der kan ikke gives fortrolige oplysninger til de nærmeste  

 pårørende, hvis journalen indeholder oplysninger om afdøde eller om forholdet  

 mellem afdøde og pårørende, hvor det må antages, at den afdøde ikke ville  

 have  

 ønsket, at de pårørende blev gjort bekendt med disse oplysninger.
 Eksempel:
 De efterladte pårørende bør  

 ikke oplyses om selvmord, hvis det fremgår, at afdøde ikke ønskede  

 oplysningen  

 videregivet.
10. Særligt om patientens adgang til aktindsigt Det fremgår af Sundhedsministeriets vejledning nr. 155 af 14.  

 september 1998 om aktindsigt m.v. i helbredsoplysninger, pkt. 8, at  

 aktindsigt  

 i oplysninger i patientjournaler mv. kan begrænses i det omfang, patientens  

 interesse i at blive gjort bekendt med oplysningerne findes at burde vige for  

 afgørende  

 hensyn til den pågældende selv eller til andre private interesser.
 Eksempel:
 Ved »afgørende hensyn til  

 andre private interesser«, forstås fx tilfælde, hvor pårørende har afgivet  

 oplysninger til journalen uden patientens vidende, og kendskab hertil må  

 antages at kunne være alvorligt belastende for forholdet mellem patienten og  

 de  

 pårørende.
 Der bør dog som udgangspunkt gives patienten aktindsigt i den  

 resterende del af journalen, medmindre andre hensyn taler herimod.
11. Afslutning Når der er tale om  

 tavshedsbelagte  

 oplysninger, er udgangspunktet patientens selvbestemmelsesret.
 Samtykke forudsætter, at patienten er informeret, og at patienten  

 har mulighed for at nægte at give samtykke, hvis det uanset konsekvenserne,  

 er  

 det, der er vigtigst for patienten.
Langt de fleste patienter giver gerne samtykke til videregivelse  

 af oplysninger til pårørende.
I den løbende dialog mellem patienten og  

 sundhedspersonalet understreges patientens selvbestemmelsesret.
Dette  

 forudsætter, at samtykke tages alvorligt og indgår som et naturligt led i  

 grundig information og samtaler om patientens situation.
12. Ophævelse Vejledningen ophæver Sundhedsstyrelsens vejledning 1997 om  

 sundhedspersoners tavshedspligt   dialog og samarbejde med patienters  

 pårørende.
Sundhedsstyrelsen, den 4. juli 2002 Michael von Magnus /Elisabeth Hersby Bilag Autoriserede sundhedspersoners tavshedspligt er  

 reguleret flere steder i lovgivningen.
 Straffelovens §§ 152   152f foreskriver tavshedspligt dels  

 for offentligt ansatte (§ 152) dels for andre persongrupper, herunder  

 autoriseret sundhedspersonale (§152b) og deres medhjælpere (§ 152c). Det  

 vil sige, at der gælder en tavshedspligt for personer, der er beskæftiget  

 indenfor sundhedssektoren, uanset om de arbejder i den private eller  

 offentlige  

 del.
 For sundhedspersonale indeholder lov nr. 482 af 1. juli 1998 om  

 patienters retsstilling kapitel 5 (§§ 23   32) regler om tavshedspligt  

 og  

 videregivelse af helbredsoplysninger m.v.
 Når der er tale om at videregive helbredsoplysninger m.v. til en  

 patients pårørende er de relevante bestemmelser lovens §§ 26, 27 og 28.
 Sundhedsstyrelsen har udarbejdet vejledning nr. 161 af 16.  

 september 1998 om information og samtykke og om videregivelse af  

 helbredsoplysninger mv.
