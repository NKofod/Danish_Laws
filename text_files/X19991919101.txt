Bindende forhåndsbesked Ligningsrådet blev spurgt om følgende:
Spørgsmål Svar Ad spørgsmål 1:
Nej.
Goodwill kan fastsættes til kr. 500.000. Se  

 sagsfremstilling og begrundelse.
Sagsfremstilling og begrundelse Virksomheden A er startet af B den 1. januar 1995.  

 Virksomheden påtænkes omdannet til anparts- eller aktieselskab  

 med virkning fra den 1. Januar 1999.
Virksomheden A leverer konstruktioner til faststoffysiske  

 målinger.
Den enkelte leverance tilpasses efter kundens behov og  

 leveres enten som turn-key leverance eller alene som konstruktion.  

 Virksomheden har intet fast katalog, idet hver enkelt opgave er  

 kundespecificeret.
B har en baggrund som maskinarbejder og 30 års  

 erfaring inden for området i kraft af ansættelse på  

 Forskningscenter Risø. Virksomheden A har ingen ansatte.
Produktionen  

 er udlagt til underleverandører.
Den største del af virksomhedens leverancer  

 går til eksport.
Kunderne er videnskabelige institutter og  

 universiteter i Europa og USA, men der er også enkelte kunder i Danmark  

 Af danske kunder kan bl.a. nævnes: Dansk Rumforskningsinstitut,  

 Forskningscenteret Risø samt HC. Ørstedsinstituttet under  

 Københavns Universitet.
B´s repræsentant har anført, at der ikke er  

 goodwill i virksomheden, idet den alene eksisterer på grundlag af B´s  

 know-how.
Det er rådgivers opfattelse, at de enkelte ordrer hjemtages  

 på grund af B´s specielle kendskab til fagområdet.
Der foreligger  

 ikke en model til beregning af goodwill inden for branchen.
 Den kommunale skatteforvaltning har udtalt, at efter den  

 vejledende beregningsregel kan goodwill beregnes til kr. 2.289.000, men  

 på grund af skatteyders specielle viden, bør det overvejes, om  

 ikke der er tale om salg af know-how.
Told- og Skatteregionen har udtalt, at goodwill i  

 skattemæssig henseende er knyttet til afståelse af  kundekreds,  

 forretningsforbindelser eller lignende.
Goodwill kan ikke knyttes til  

 personer, der besidder specielle kvalifikationer, men alene til virksomheden  

 og dens kundekreds jf.
TfS 1992.431. Virksomheden A har en større  

 kundekreds bestående af både danske og udenlandske universiteter  

 og institutioner, men regionen finder at kundekredsen alene består  

 på baggrund af B´s kvalifikationer, og at der dermed ikke kan beregnes  

 en goodwill i forbindelse med omdannelse af virksomheden.
 Told- og Skattestyrelsen har bemærket  

 følgende:
 Spørgsmålet er, om der er knyttet goodwill  

 til virksomheden og, hvilken værdi goodwill i givet fald kan  

 fastsættes til.
 Goodwill i skattemæssig henseende er knyttet til  

 afståelse af kundekreds, forretningsforbindelse eller lign.
 Det fremgår af Ligningsvejledningens afsnit  

 E.I.4.1.1., at skatteretlig goodwill kun kan være knyttet til en  

 virksomhed, der er i drift og ikke til personer med særlige  

 kvalifikationer.
 Det er på baggrund af det om virksomheden oplyste  

 Told- og Skattestyrelsens opfattelse, at virksomheden A, der bl.a. har  

 kundekontakt til videnskabelige institutter og universiteter i Europa og USA,  

  i vidt omfang er opbygget på og fortsat baserer sig på B´s evner  

 og person.
 Det afgørende kriterium for bedømmelsen af,  

 om der er knyttet en skattemæssig goodwill til virksomheden er  

 imidlertid, om en uafhængig køber af virksomheden vil  

 tillægge de pågældende kundeforhold værdi.
 Efter det oplyste, er B den eneste tilknyttet  

 virksomheden, der har erfaring med konstruktioner til faststoffysiske  

 målinger, ligesom det er oplyst, at B besidder særlig expertice  

 på området.
 Det er på den baggrund Told- og Skattestyrelsens  

 opfattelse, at en køber vil anse det for væsenligt, at B fortsat  

 tilknyttes virksomheden, f.eks. i en oplæringsperiode.
 Det forhold, at B´s tilknytning til virksomheden må  

 anses for væsentlig for en køber af virksomheden udelukker  

 imidlertid ikke, at der kan fastsættes en goodwillværdi.
 Selvom B efter det oplyste besidder særlig expertice  

 på området, kan det efter Styrelsens opfattelse ikke udelukkes at  

 andre, eksempelvis en underleverandør eller anden person med rette  

 faglige forudsætninger, direkte eller efter en kortere oplæring  

 kan udfylde B´s plads i virksomheden A i relation til tilretning og  

 konstruktion af instrumenter.
 Told- og Skattestyrelsen er af den opfattelse, at  

 kundekontakten til videnskabelige institutter og Universiteter i Europa og  

 USA, samt de anførte danske kunder repræsenterer en  

 goodwillværdi for en potentiel køber også uafhængigt  

 af B´s fortsatte tilknytning til virksomheden.
 En fastsættelse af goodwill-værdi beror  

 på en konkret vurdering af den overdragelse, der  

 påtænkes.
 Told- og Skattestyrelsen fandt i den foreliggende  

 situation, hvor der er tale om en overdragelse til et af B ejet selskab, og  

 hvor B fortsætter som ansat, at der utvivlsomt var knyttet goodwill til  

 virksomheden.
 Skatteforvaltningen havde på baggrund af den  

 vejledende beregningsregel beregnet goodwill til kr. 2.289.000.
 Den vejledende beregningsregel er imidlertid alene  

 vejledende for skønnet over handelsværdien for goodwill og  

 må derfor helt eller delvis fraviges, hvis særlige forhold  

 gør sig gældende.
 Told- og Skattestyrelsen var af den opfattelse, at der ved  

 den skønsmæssige fastsættelse af goodwillværdien  

 burde lægges vægt på, at virksomheden er opbygget på  

 og fortsat baserer sig på B´s person og evner samt, at virksomheden  

 retter sig imod et specielt og snævert fagområde.
 Told- og Skattestyrelsen har på den baggrund  

 indstillet, at værdien af goodwill ved overdragelse til et nystiftet  

 selskab pr. 1. Januar 1999 fastsættes til kr. 500.000.
 Ligningsrådet tiltrådte Told- og  

 Skattestyrelsens indstilling, idet der er lagt vægt på  

 følgende:
 - At det forhold at en uafhængig køber af  

 virksomheden må forudsættes at anse det for væsentligt, at  

 B fortsat i en kortere eller længere periode tilknyttes virksomheden,  

 ikke udelukker, at der kan fastsættes en goodwillværdi.
 - At kundekontakten m.v. til videnskabelige institutter og  

 universiteter i Europa og USA repræsenterer en goodwillværdi.
 - At der i den foreliggende situation er tale om en  

 overdragelse til et af B ejet selskab, hvor B rent faktisk fortsætter  

 som ansat.
 Vedrørende spørgsmålet om  

 værdien af goodwill kan anføres:
 - At den vejledende beregningsregel er alene vejledende  

 for skønnet over handelsværdien for goodwill og må helt  

 eller delvis fraviges, hvis særlige forhold gør sig  

 gældende.
 - At der ved den skønsmæssige  

 fastsættelse af goodwillværdien bør lægges  

 vægt på, at virksomheden er opbygget og fortsat hovedsageligt  

 baserer sig B´s personlige evner og kvalifikationer samt, at virksomheden A  

 retter sig imod et specielt og snævert fagområde.
 - At der ved fravigelse af den vejledende beregningsregel  

 er lagt vægt på, at det har betydning for en uafhængig  

 køber, at B tilknyttes virksomheden så længe, at det  

 sikres, at andre vil kunne tilegne sig tilsvarende kvalifikationer.
 Ligningsrådet tiltrådte på den baggrund  

 Told- og Skattestyrelsens indstilling, hvorefter værdien af goodwill  

 ved overdragelse til et nystiftet selskab på 1. Januar 1999 kan  

 fastsættes til kr. 500.000.
 Med henvisning til kommunens bemærkninger blev det  

 tilføjet, at der ikke ved den bindende forhåndsbesked var taget  

 stilling til, om der kan beregnes en fortjeneste ved overdragelse af know-how  

 ved virksomhedsomdannelsen.
