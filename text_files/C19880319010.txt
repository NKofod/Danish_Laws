I.
Orientering.
 Tunge løft og ensidigt gentaget arbejde er hovedemnerne for 1988.
 Indsatsen mod ensidigt gentaget arbejde er 2. fase i arbejdstilsynets  

 systematiske forebyggelsesarbejde mod arbejdsbetingede bevægeapparatsskader.
 For så vidt angår tunge løft henvises til cirkulæreskrivelse nr. 12/1987.
 Til brug for indsatsen ensidigt gentaget arbejde findes følgende  

 informations- og vejledningsmateriale:
 - At-meddelelse nr. 4.10.4, der giver nærmere vejledning om, hvad ensidigt  

 gentaget arbejde er og hvilke foranstaltninger, der kan iværksættes til at  

 imødegå følgerne heraf.
- Et kompendium »Ensidigt gentaget arbejde« og en videofilm  

 »Kan det være anderledes«.
Materialet er et arbejdsredskab for  

 arbejdstilsynets tilsynsførende, BST-medarbejdere og arbejdsmiljøkonsulenter  

 i branchesikkerhedsråd og organisationer, som de kan benytte i forbindelse  

 med vejledning til virksomheder om, hvordan ensidigt gentaget arbejde kan  

 modvirkes eller reduceres.
Hver kreds har modtaget kompendiet og en kopi af  

 filmen.
- En lysbilledeserie, der er overspillet på videofilm, og et teksthæfte  

 med titlen »Til det gør ondt...« Hver kreds har modtaget  

 teksthæftet og kopi af filmen.
Yderligere eksemplarer af videofilmen kan  

 bestilles i Direktoratet for Arbejdstilsynet.
 - Desuden findes der følgende At-meddelelser, der er relevante: nr. 4.08.2  

 Psykisk træthed, nr. 4.08.3 Stress, nr. 4.10.1 Ensidigt belastende arbejde,  

 nr. 4.10.2 Siddende arbejde, nr. 4.10.3 Ryg-, nakke- og skulderbesvær.
 Der vil endvidere blive udsendt:
- en folder om ensidigt gentaget arbejde og - en avis med eksempler på, hvordan en række virksomheder på forskellig  

 vis har arbejdet med at løse problemerne med ensidigt gentaget arbejde.
 For at øge opmærksomheden om problemerne ved ensidigt gentaget arbejde og  

 arbejdstilsynets indsat sendes TV-OBS henholdsvis den 3. maj og den 23.  

 august 1988.
II.
Instruktion.
1. Tidsperiode Indsatsen skal gennemføres i perioden 1. april til 31. december 1988.
2. Ressourcer Kredsene skal i gennemsnit anvende ca. 5% af den samlede virksomhedstid i  

 1988 på indsatsen.
3. Tilsynspolitik Indsatsen er en informations- og vejledningsindsats.
 Informationen og vejledningen koncentreres om, hvorfor det er nødvendigt  

 at arbejde aktivt med at modvirke og reducere ensidigt gentaget arbejde, og  

 hvordan der på virksomhederne aktivt kan arbejdes med at modvirke eller  

 reducere ensidigt gentaget arbejde.
 Der afgives ikke påbud i forbindelse med indsatsen.
4. Resultatopgørelse Det er vigtigt, at indsatsen forløber som planlagt og giver gode  

 resultater.
Til opgørelse af, om dette er tilfældet, skal følgende iagttages:
4.1. Kredsene skal Ad a) ugeberetningssystem.
Der skal foretages en registrering af  

 virksomhedstiden, som bruges i forbindelse med indsatsen.
Ad b) rapport.
Inden den 15. januar 1989 skal kredsene udarbejde en kort  

 rapport om, hvordan indsatsen er forløbet.
Rapporten indsendes til  

 direktoratet.
 Rapporten skal som minimum indeholde beskrivelse af:
- hvordan status for »ensidigt gentaget arbejde« problemet var  

 ved indsatsens start - hvordan indsatsen mod det ensidigt gentagne arbejde blev tilrettelagt - hvordan virksomheders, organisationers og andres holdning var til  

 indsatsen, og hvordan samarbejdet med dem har været under indsatsen - hvilke resultater indsatsen foreløbig har haft - om der er behov for yderligere initiativer med hensyn til ensidigt  

 gentaget arbejde - om direktoratets indsatsforberedelse og indsatsgennemførelse har været  

 tilfredsstillende.
4.2. Direktoratet skal Ad a) aktivitetsregistreringssystem.
Der skal ske en registrering af  

 tiden, som bruges i forbindelse med indsatsen.
Ad b) kvalitativ effektmåling.
I januar 1989 foretages en måling af, i  

 hvilket omfang arbejdstilsynets informationer/vejledninger er modtaget og  

 forstået af relevante instanser, hvorvidt de har været brugbare, samt  

 hvorvidt de har givet anledning til konkrete initiativer på indsatsområdet  

 »Ensidigt gentaget arbejde«.
5. Spørgsmål Spørgsmålet om indsatsen mod ensidigt gentaget arbejde bedes rettet til  

 direktoratets 10. kontor.
III.
Ikrafttræden.
 Cirkulæreskrivelsen træder i kraft den 25. april 1988 og bortfalder den  

 31. december 1988.
