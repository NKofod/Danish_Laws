Egen læge afventede kvindens henvendelse, men da dette ikke skete,  

 ringede hun til denne.
Imidlertid traf lægen kvindens mor.
På  

 moderens forespørgsel oplyste lægen, at datteren ønskede  

 henvisning til en psykolog.
Klage over praktiserende læges brud  

 på tavshedspligt Patientklagenævnet oplyste, at det følger af lov om  

 patienters retsstilling § 23, stk. 1, at en patient har krav på, at  

 sundhedspersoner iagttager tavshed om, hvad de under udøvelsen af  

 deres erhverv erfarer eller får formodning om angående  

 helbredsforhold, øvrige rent private forhold og andre fortrolige  

 oplysninger.
 Ved helbredsoplysninger forstås oplysninger om en patients  

 tidligere, nuværende og fremtidige fysiske og psykiske tilstand,  

 herunder om en persons kontakt med sundhedsvæsenet, for eksempel at en  

 person har været indlagt til behandling eller er indlagt samt  

 oplysninger om medicinmisbrug og misbrug af narkotika, alkohol og lignende.  

 Andre oplysninger end helbredsoplysninger kan for eksempel være  

 oplysninger om patientens familiære forhold, sociale problemer,  

 strafbare forhold, gæld, indkomst- og skatteforhold.
 Nævnet lagde vægt på, at det af et notat i journalen  

 samt af lægens udtalelse fremgik, at hun på forespørgsel  

 orienterede kvindens mor om henvisningen til en psykolog.
 Da der var tale om en helbredsoplysning, fandt nævnet, at  

 lægen havde brudt sin tavshedspligt, jf. lægelovens § 9, ved at  

 videregive oplysningen til kvindens mor i forbindelse med  

 telefonsamtalen.
Klage over praktiserende læges vurdering og videregivelse af  

 oplysninger til lægevagten En praktiserende læge blev kontaktet af lægevagten i amtet,  

 der havde konstateret, at en af lægens patienter, en 45-årig  

 mand, havde forholdsvis mange kontakter til lægevagten.  

 Lægevagten anmodede derfor lægen om helbredsmæssige  

 oplysninger på patienten.
Lægen skrev herefter til  

 lægevagten og oplyste blandt andet patientens diagnose, at patienten  

 havde fået fjernet milten, at han ikke burde behandles med morfika  

 eller sløvende midler, og at han i øvrigt var rigeligt  

 medicineret.
Samtidig hermed blev patienten orienteret skriftligt om brevet  

 til lægevagten.
 Der blev klaget over, at lægen havde vurderet, at han ikke  

 måtte modtage morfika af nogen art ved anfald, og at lægen  

 videregav oplysninger til lægevagten uden forinden, at have informeret  

 ham og uden at have indhente hans samtykke hertil.
Nævnet fandt, at der ikke var grundlag for kritik af lægens  

 vurdering af patienten.
Nævnet fandt endvidere, at det var i  

 overensstemmelse med Sundhedsstyrelsens retningslinjer at informere  

 lægevagten om, at patienten skulle beskyttes mod overforbrug af  

 morfika.
Nævnet lagde vægt på, at lægen havde  

 modtaget oplysninger fra lægevagten om, at patienten havde rettet  

 henvendelse utallige gange, samt at han muligvis led af et såkaldt  

 syndroma X, hvorfor der skulle udvises tilbageholdenhed med ordination af  

 morfika.
Nævnet fandt imidlertid, at lægen havde brudt sin  

 tavshedspligt ved at have videregivet oplysningerne til lægevagten uden  

 forinden, at have indhentet samtykke fra patienten.
Afgørelsen blev truffet af et flertal i nævnet.
To  

 lægelige medlemmer afgav en mindretalsudtalelse.
