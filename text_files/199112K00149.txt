Nr LSF 149 Forslag til Lov om ændring af konkurrencelov (Aktindsigt og  

 hemmeligholdelse) Fremsat af industriministeren (Anne Birgitte Lundholt) den 10. december 1991 Vedtaget ved tredjebehandling den 21. april 1992 Lov nr. 280 af 29/04/1992 § 1 I lov nr. 370 af 7. juni 1989, konkurrencelov, foretages følgende  

 ændringer:
 1. I § 8, stk. 1, ændres »§ 10, stk. 2« til:  

 »§ 10, stk. 4«.
 2. I § 9 ændres »§ 10, stk. 2« til: »§ 10,  

 stk. 4«.
 3. § 10 affattes således:
» § 10. Lov om offentlighed i forvaltningen gælder kun for  

 sager, som er omfattet af denne lov, hvis anmodningen om aktindsigt angår 1) aftaler og vedtagelser, der er anmeldelsespligtige efter § 5, eller 2) oplysninger, der er indberettet i henhold til rådets pålæg efter § 7,  

 nr. 1, hvor konkurrencen ikke er tilstrækkelig virksom.
 Stk. 2. § 12, stk. 1, nr. 2, i lov om offentlighed i forvaltningen  

 gælder ikke ved behandling af anmodning om aktindsigt i sager efter stk. 1,  

 medmindre anmodningen angår oplysninger om tekniske forhold, herunder  

 forskning, produktionsmåder og produkter, eller enkelte kunders forhold i  

 virksomheder, der er under tilsyn af Finanstilsynet.
Stk. 3. Hvor en virksomhed eller sammenslutning m.v. vil kunne  

 lide væsentlig økonomisk skade, kan rådet bestemme, at andre oplysninger end  

 nævnt i stk. 2 ikke må udleveres, hvis 1) udleveringen vil give andre virksomheder m.v. en uberettiget  

 konkurrencemæssig fordel eller 2) der i øvrigt foreligger særlige omstændigheder.
 Stk. 4. Ved Konkurrencerådets offentliggørelse af oplysninger  

 finder stk. 2 og 3 tilsvarende anvendelse.
Stk. 5. Den, der skal afgive oplysninger efter §§ 5, 6 og 7, nr.  

 1, kan over for rådets formand begære, at oplysninger, som i medfør af stk.  

 2-4 ikke må udleveres eller gøres offentligt tilgængelige, heller ikke må  

 afgives over for rådets medlemmer.
Formanden afgør endeligt, i hvilket omfang  

 og i hvilken form oplysningerne bør afgives.« 4. I § 18, stk. 1, ændres »§ 10, stk. 1 og 2«  

 til: »§ 10, stk. 4, jf. stk. 2«.
 5. I § 18, stk. 3, ændres »§ 10, stk. 1 og 2«  

 til: »§ 10, stk. 4, jf. stk. 2«.
§ 2 Loven træder i kraft den 1. juni 1992.
Oprindeligt fremsat forslag § 1 I lov nr. 370 af 7. juni 1989, konkurrencelov, foretages følgende  

 ændringer:
 1. I § 8, stk. 1, ændres »§ 10, stk. 2« til:  

 »§ 10, stk. 4«.
 2. I § 9 ændres »§ 10, stk. 2« til: »§ 10,  

 stk. 4«.
 3. § 10 affattes således:
 » § 10. Lov om offentlighed i forvaltningen gælder kun for  

 sager, som er omfattet af denne lov, hvis anmodningen om aktindsigt angår:
1) aftaler og vedtagelser, der er anmeldelsespligtige efter § 5, eller 2) oplysninger, der er indberettet i henhold til rådets pålæg efter § 7,  

 nr. 1, hvor konkurrencen ikke er tilstrækkelig virksom.
 Stk. 2. § 12, stk. 1, nr. 2, i lov om offentlighed i forvaltningen  

 gælder ikke ved behandling af anmodning om aktindsigt i sager efter stk. 1,  

 medmindre anmodningen angår oplysninger om tekniske forhold, herunder  

 forskning, produktionsmåder og produkter, eller enkelte kunders forhold i  

 virksomheder, der er under tilsyn af Finanstilsynet.
 Stk. 3. Hvor en virksomhed eller sammenslutning m.v. vil kunne  

 lide væsentlig økonomisk skade, kan rådet bestemme, at andre oplysninger end  

 nævnt i stk. 2 ikke må udleveres, hvis:
1) udleveringen vil give andre virksomheder m.v. en uberettiget,  

 konkurrencemæssig fordel, eller 2) der iøvrigt foreligger særlige omstændigheder.
 Stk. 4. Ved Konkurrencerådets offentliggørelse af oplysninger  

 finder stk. 2 og 3 tilsvarende anvendelse.
Stk. 5. Den, der skal afgive oplysninger efter §§ 5, 6 og 7, nr.  

 1, kan over for rådets formand begære, at oplysninger, som i medfør af stk.  

 2-4 ikke må udleveres eller gøres offentligt tilgængelige, heller ikke må  

 afgives over for rådets medlemmer.
Formanden afgør endeligt, i hvilket omfang  

 og i hvilken form oplysningerne bør afgives.« 4. I § 18, stk. 1, ændres »§ 10, stk. 1 og 2«  

 til: »§ 10, stk. 4, jf. stk. 2«.
 5. I § 18, stk. 3 ændres »§ 10, stk. 1 og 2« til:  

 »§ 10, stk. 4, jf. stk. 2«.
§ 2 Loven træder i kraft den 1. marts 1992.
Bemærkninger til lovforslaget Almindelige bemærkninger 1. Baggrund 1.1. Konkurrenceloven, der med virkning fra 1. januar 1990 afløste  

 monopolloven og pris- og avanceloven, har til formål at fremme konkurrencen  

 og dermed styrke effektiviteten i produktion og omsætning af varer og  

 tjenesteydelser m.v. ved størst mulig gennemsigtighed vedrørende  

 konkurrenceforhold og ved foranstaltninger imod begrænsninger i  

 erhvervsfriheden og andre skadelige virkninger af konkurrencebegrænsninger.
 Ved lovens administration er der konstateret en række  

 uhensigtsmæssigheder, som vedrører dels offentlighedens vidtgående adgang til  

 aktindsigt i Konkurrencerådets sager og dels lovens begrænsede mulighed for  

 hemmeligholdelse af oplysninger under hensyn til virksomheders internationale  

 konkurrencesitutation.
1.2. Konkurrencelovens gennemsigtighedsmålsætning forudsætter, at  

 offentligheden har adgang til at gøre sig bekendt med konkurrencerelevante  

 oplysninger i Konkurrencerådets besiddelse.
Den nuværende, vidtgående adgang  

 til aktindsigt efter lovens § 10, stk. 1 og 2, kan vedrøre følsomme,  

 virksomhedsinterne oplysninger, som Konkurrencerådet har indhentet eller  

 modtaget til brug for sin vurdering, og hvis offentliggørelse vil være til  

 økonomisk skade for den pågældende virksomhed uden nødvendigvis at fremme  

 konkurrencen i overensstemmelse med lovens målsætning.
 Adgangen til aktindsigt i sådanne oplysninger gør virksomhederne  

 tilbageholdende med at afgive oplysningerne.
Tilsvarende gælder i sager om, hvorvidt aftaler m.v. er  

 anmeldelsespligtige til Konkurrencerådet.
Konkurrencerådets hensigtsmæssige  

 varetagelse af denne opgave forudsætter, at de oplysninger, som  

 Konkurrencerådet i den forbindelse kommer i besiddelse af, ikke undergives  

 aktindsigt, før der er truffet beslutning om, hvorvidt der er  

 anmeldelsespligt efter konkurrencelovens § 5.
Det fremgår af lovens § 8, at Konkurrencerådet skal foretage og kan  

 offentliggøre undersøgelser.
Ordet »kan« blev indføjet i lovteksten  

 for at præcisere, at offentliggørelse kan undlades, hvis dette ikke skønnes  

 at tjene til fremme af lovens formål.
Uanset denne præcisering er der tvivl  

 om, hvorvidt en anmodning om aktindsigt i det materiale, der ligger til grund  

 for en undersøgelse - eventuelt en igangværende undersøgelse - kan afvises.
 Konkurrencerådets aktive formidling af konkurrencerelevante oplysninger  

 kan ikke fungere på en fornuftig og sammenhængende måde, såfremt  

 offentligheden kan gøre sig bekendt med oplysninger, som Konkurrencerådet  

 enten endnu ikke har truffet endelig beslutning om at offentliggøre eller  

 endog har besluttet ikke at offentliggøre ud fra en vurdering af, at en  

 offentliggørelse ikke vil tjene til fremme af lovens formål.
1.3. Efter lovens § 10, stk. 2, kan virksomhederne kun kræve  

 hemmeligholdelse af ikke-tekniske oplysninger, hvis udlevering eller  

 offentliggørelse af oplysningerne kan medføre væsentlig økonomisk skade, og  

 der foreligger særlige omstændigheder.
Særlige omstændigheder kan f.eks.  

 foreligge, hvis der ikke er nogenlunde ligelig adgang til oplysninger om de  

 enkelte, mere betydende danske og udenlandske aktører på det danske marked.  

 Det er derimod efter Konkurrenceankenævnets praksis ikke afgørende, om danske  

 virksomheder som følge af forskelle i lovgivningen eller administrativ  

 praksis ikke kan få tilsvarende oplysninger om forholdene på udenlandske  

 markeder, og dette gælder, selvom danske virksomheder, der både leverer til  

 hjemmemarkedet og eksporterer, dermed bringes i en ulige konkurrencemæssige  

 stilling, når markedet bedømmes under eet.
Hvad angår bedømmelsen af forholdene på det danske marked, har  

 Konkurrenceankenævnet udtalt, at det ikke kan afvises, at en dansk  

 virksomhed, som pålægges indberetningspligt, og hvis indberettede oplysninger  

 er offentligt tilgængelige, i mangel af lighed kan bringes i en vanskelig  

 konkurrencemæssig position over for ikke blot udenlandske virksomheder, som  

 allerede er betydende aktører på det danske marked, men tillige over for  

 udenlandske virksomheder, der er på vej ind på det danske marked, eller står  

 over for at befæste deres stilling på dette marked.
På baggrund af  

 konkurrencelovens udformning og formuleringen af § 10, stk. 2, samt denne  

 regels forarbejder, har Konkurrenceankenævnet imidlertid fundet, at en sådan  

 forestående konkurrencemæssig situation vanskeligt i sig selv kan begrunde,  

 at de indberettede oplysninger ikke gøres offentligt tilgængelige.
 Under hensyn til erhvervslivets stigende internationalisering er det  

 betænkeligt helt at se bort fra de nævnte forhold ved vurdering af, om  

 oplysninger bør hemmeligholdes.
 1.4. På baggrund af de nævnte uhensigtsmæssigheder foreslås en ændring af  

 Konkurrencelovens regler om gennemsigtighed.
2. Forslagets indhold Ved lovforslaget begrænses offentlighedens adgang til aktindsigt i  

 Konkurrencerådets sager, således at den alene omfatter konkurrencebegrænsende  

 aftaler og vedtagelser, jf. lovens § 5, samt de oplysninger, Konkurrencerådet  

 indhenter med henblik på at skabe gennemsigtighed, hvor konkurrencen ikke er  

 tilstrækkelig virksom, jf. lovens § 7, nr. 1. Adgangen til aktindsigt  

 målrettes derved i højere grad mod klart markedsrelaterede og dermed  

 konkurrencerelevante oplysninger.
Endvidere foreslås en justering af reglerne om hemmeligholdelse, hvorefter  

 oplysninger, hvis udlevering eller offentliggørelse vil kunne medføre  

 væsentlig økonomisk skade for en virksomhed, i højere grad kan kræves  

 hemmeligholdt for at undgå, at konkurrerende virksomheder opnår en  

 uberettiget, konkurrencemæssig fordel.
Forslaget omfatter såvel  

 Konkurrencerådets aktive formidling af oplysninger som rådets beslutninger om  

 at imødekomme anmodninger om aktindsigt.
Denne ændring tilsigter ligeledes,  

 at oplysninger om enkeltvirksomheder i øget grad målrettes mod  

 konkurrencefremme.
 Lovforslaget tilsigter ingen ændring i Konkurrencerådets prioritering af  

 sin virksomhed, hvor gennemsigtighed blandt andet i form af offentliggørelse  

 af undersøgelser fortsat er det væsentligste middel til opnåelse af lovens  

 formål.
 Endelig foreslås en begrænsning i adgangen til at anke Konkurrencerådets  

 afgørelser om offentlighed.
3. Høring Forslaget er ved fremsættelsen sendt i høring hos: Industrirådet,  

 Advokatrådet, Håndværksrådet, Det Danske Handelskammer, Danmarks  

 Rederiforening, Dansk Arbejdsgiverforening, Danske Andelsselskaber,  

 Arbejderbevægelsens Erhvervsråd, Detailhandelens Fællesråd,  

 Entreprenørforeningen, Finansrådet, Realkreditrådet, Landsorganisationen i  

 Danmark, Liberale Erhvervs Råd, Kommunernes Landsforening, Amtsrådsforeningen  

 i Danmark, Danmarks Nationalbank, Oliebranchens Fællesrepræsentation,  

 Funktionærernes og Tjenestemændenes Fællesråd, Forbrugerrådet,  

 Fællesforeningen for Danmarks Brugsforeninger, Danske Elværkers Forening,  

 Danske Fjernvarmeværkers Forening, Foreningen af Statsautoriserede Revisorer,  

 Foreningen af Registrerede Revisorer, De Danske Landboforeninger, De Danske  

 Husmandsforeninger, De Danske Husmoderforeninger, De Samvirkende Danske  

 Husholdningsforeninger, Statsministeriet, Indenrigsministeriet,  

 Miljøministeriet, Landbrugsministeriet, Trafikministeriet,  

 Kommunikationsministeren, Energiministeriet, Fiskeriministeriet,  

 Boligministeriet, Skatteministeriet, Økonomiministeriet, Udenrigsministeriet,  

 Budgetdepartementet, Administrations- og Personaledepartementet,  

 Justitsministeriet og Kulturministeriet.
4. Økonomiske og administrative konsekvenser Forslaget skønnes ikke at medføre økonomiske eller administrative  

 konsekvenser.
Bemærkninger til lovforslagets enkelte bestemmelser Til § 1 Til nr. 1 og 2 Nr. 1 og 2 er redaktionelle ændringer som følge af den i nr. 3 foreslåede  

 ændring i Konkurrencelovens § 10, hvor Konkurrencerådets adgang til at  

 offentliggøre oplysninger reguleres af § 10, stk. 4.
Til nr. 3 Stk. 1 begrænser offentlighedens adgang til aktindsigt, således at  

 den alene omfatter nærmere angivne oplysninger, som typisk er af væsentlig  

 interesse for markedet.
Adgangen til aktindsigt i disse oplysninger er  

 nærmere reguleret i stk. 2 og 3, der fortsat giver en videregående adgang til  

 aktindsigt end efter offentlighedslovens almindelige regler.
Parters adgang  

 til aktindsigt vil være reguleret af forvaltningslovens almindelige regler.
Efter nr. 1 omfatter adgangen til aktindsigt aftaler og vedtagelser  

 efter lovens § 5, hvor Konkurrencerådet har besluttet, at der foreligger  

 anmeldelsespligt.
Den danske konkurrencelovgivning har en lang tradition for  

 offentlighed om aftaler og vedtagelser, som af gennemsigtighedshensyn bør  

 bevares.
 Hvis Konkurrencerådets afgørelse om anmeldelsespligt påklages til  

 Konkurrenceankenævnet, og klagen tillægges opsættende virkning, vil  

 oplysningerne være undergivet aktindsigt, når Konkurrenceankenævnet har  

 stadfæstet Konkurrencerådets afgørelse.
 Anmeldelse af ændringer efter lovens § 5, stk. 2, er ligeledes undergivet  

 aktindsigt efter nr. 1.
Efter nr. 2 opretholdes adgangen til aktindsigt i de oplysninger,  

 som efter lovens § 7, nr. 1, indkræves af Konkurrencerådet for at skabe  

 gennemsigtighed, hvor konkurrencen ikke er tilstrækkelig virksom.
Pålægger  

 rådet indberetning af oplysninger alene med det formål af følge udviklingen i  

 konkurrencevilkårene er disse oplysninger undtaget.
Stk. 2 svarer til den nuværende konkurrencelovs § 10, stk. 1, om  

 videregivelse af oplysninger om tekniske forhold m.v.
Det er præciseret, at  

 oplysninger om enkelte kunders forhold i alle finansielle virksomheder under  

 tilsyn af Finanstilsynet er omfattet af de begrænsninger i adgangen til  

 aktindsigt, som følger af § 12, stk. 1, nr. 2, i offentlighedsloven.
 Konkurrencerådets adgang til at offentliggøre oplysninger om tekniske  

 forhold m.v. vil fortsat ikke føre til offentlighed i videre omfang, end hvad  

 følger af dette stykke, jf. forslagets stk. 4.
Stk. 3 regulerer ligesom den nuværende konkurrencelovs § 10, stk.  

 2, hemmeligholdelse af ikke-tekniske oplysninger.
Som følge af forslagets  

 stk. 4 vil betingelserne for hemmeligholdelse af disse oplysninger fortsat  

 være ens ved Konkurrencerådets stillingtagen til en anmodning om aktindsigt  

 og ved Konkurrencerådets beslutning om offentliggørelse af en undersøgelse  

 m.v.
 Betingelserne for hemmeligholdelse efter nr. 2 er de samme, som  

 gælder efter den nuværende konkurrencelovs § 10, stk. 2. Praksis efter denne  

 bestemmelse vil derfor fortsat være retningsgivende for fastlæggelsen af,  

 hvilke særlige omstændigheder der kan begrunde hemmeligholdelse.
 Herudover kan oplysninger hemmeligholdes efter nr. 1, hvis  

 udlevering eller offentliggørelse kan medføre væsentlig skade for en  

 virksomhed, og virksomhedens konkurrenter herved opnår en uberettiget  

 konkurrencefordel.
Med den foreslåede ny bestemmelse er der mulighed for i tilfælde, hvor  

 offentliggørelse af oplysninger om en virksomhed vil kunne medføre en  

 uberettiget, konkurrencemæssig fordel for konkurrerende virksomheder, at tage  

 hensyn til dette.
Spørgsmålet om hemmeligholdelse skal i disse tilfælde  

 undergives en afvejning af oplysningernes betydning for fremme af  

 konkurrencen på det danske marked over for den skadevirkning, den pågældende  

 virksomhed udsættes for på hjemme- og eksportmarkedet ved en  

 offentliggørelse.
Kravet om, at den konkurrencemæssige fordel skal være uberettiget,  

 sammenholdt med lovens gennemsigtighedsmålsætning indebærer, at denne  

 undtagelse kun kan bringes i anvendelse, hvis der er et misforhold mellem  

 oplysningernes betydning for konkurrencen og risikoen for væsentlig økonomisk  

 skade.
Oplysningernes betydning for konkurrencen beror på markedsforholdene,  

 oplysningernes markedsrelevans og den pågældende virksomheds  

 konkurrencemæssige adfærd.
 På grund af sammenhængen mellem stk. 2-3 og stk. 1 er det fundet  

 nødvendigt i et nyt stk. 4 at præcisere, at Konkurrencerådet i sin  

 offentliggørelsesvirksomhed er underlagt samme regler for hemmeligholdelse af  

 oplysninger, som gælder i de tilfælde, hvor offentligheden har adgang til  

 aktindsigt efter stk. 1.
 Stk. 5 svarer til konkurrencelovens § 10, stk. 3, med  

 redaktionelle ændringer som følge af de ændringer, der i øvrigt foreslås.
Til nr. 4 og 5 Det følger af nr. 4, at Konkurrencerådets afgørelse om offentlighed ikke  

 kan indbringes for anden administrativ myndighed, bortset fra rådets  

 afgørelser om hemmeligholdelse af tekniske oplysninger m.v. efter § 10, stk.  

 2, i forbindelse med offentliggørelse af undersøgelser m.v.
 Nr. 5 er en konsekvens af nr 4.
Til § 2 Det foreslås, at loven træder i kraft den 1. marts 1992.
Efter 2. behandling den 9. april 1992 § 1 I lov nr. 370 af 7. juni 1989, konkurrencelov, foretages følgende  

 ændringer:
 1. I § 8, stk. 1, ændres »§ 10, stk. 2« til:  

 »§ 10, stk. 4«.
 2. I § 9 ændres »§ 10, stk. 2« til: »§ 10,  

 stk. 4«.
 3. § 10 affattes således:
» § 10. Lov om offentlighed i forvaltningen gælder kun for  

 sager, som er omfattet af denne lov, hvis anmodningen om aktindsigt angår 1) aftaler og vedtagelser, der er anmeldelsespligtige efter § 5, eller 2) oplysninger, der er indberettet i henhold til rådets pålæg efter § 7,  

 nr. 1, hvor konkurrencen ikke er tilstrækkelig virksom.
 Stk. 2. § 12, stk. 1, nr. 2, i lov om offentlighed i forvaltningen  

 gælder ikke ved behandling af anmodning om aktindsigt i sager efter stk. 1,  

 medmindre anmodningen angår oplysninger om tekniske forhold, herunder  

 forskning, produktionsmåder og produkter, eller enkelte kunders forhold i  

 virksomheder, der er under tilsyn af Finanstilsynet.
Stk. 3. Hvor en virksomhed eller sammenslutning m.v. vil kunne  

 lide væsentlig økonomisk skade, kan rådet bestemme, at andre oplysninger end  

 nævnt i stk. 2 ikke må udleveres, hvis 1) udleveringen vil give andre virksomheder m.v. en uberettiget  

 konkurrencemæssig fordel eller 2) der i øvrigt foreligger særlige omstændigheder.
 Stk. 4. Ved Konkurrencerådets offentliggørelse af oplysninger  

 finder stk. 2 og 3 tilsvarende anvendelse.
Stk. 5. Den, der skal afgive oplysninger efter §§ 5, 6 og 7, nr.  

 1, kan over for rådets formand begære, at oplysninger, som i medfør af stk.  

 2-4 ikke må udleveres eller gøres offentligt tilgængelige, heller ikke må  

 afgives over for rådets medlemmer.
Formanden afgør endeligt, i hvilket omfang  

 og i hvilken form oplysningerne bør afgives.« 4. I § 18, stk. 1, ændres »§ 10, stk. 1 og 2«  

 til: »§ 10, stk. 4, jf. stk. 2«.
 5. I § 18, stk. 3, ændres »§ 10, stk. 1 og 2«  

 til: »§ 10, stk. 4, jf. stk. 2«.
§ 2 Loven træder i kraft den 1. juni 1992.
