Nr BTL 151 Betænkning over Forslag til lov om ændring af lov om social pension  

 (Ændring af rådighedsbeløbet til personligt tillæg m.v.)   

 Nr L 151 1988-89, 1. samling Afgivet af Socialudvalget Afgivet: 19890224 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Udvalget har modtaget skriftlige henvendelser fra Folkepensionisternes og  

 Invalideorganisationernes Kontaktudvalg.
 Henvendelserne og ministerens kommentarer hertil er optrykt som bilag til  

 betænkningen tillige med nogle af udvalgets spørgsmål og socialministerens  

 svar herpå.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
Et mindretal inden for flertallet (Socialdemokratiets medlem af udvalget)  

 udtaler, at Socialdemokratiet kan stemme for lovforslaget.
Men mindretallet  

 er særdeles betænkeligt ved, at lovforslagets fordelingsmæssige konsekvenser  

 ikke er forhandlet færdig med kommunerne.
Mindretallet lægger derfor stor  

 vægt på de forbehold, som Kommunernes Landsforening har anført i sine  

 kommentarer til lovforslaget, og vi har noteret os ministerens svar, hvor  

 ministeren giver et løfte til kommunerne vedrørende netop økonomien, jf.  

 svaret på spm. 6, der er optrykt som bilag til betænkningen.
Et andet mindretal inden for flertallet (Socialistisk Folkepartis  

 medlemmer af udvalget) udtaler, at selv om der efter Socialistisk Folkepartis  

 opfattelse stadig kan være tvivl om de økonomiske konsekvenser af  

 lovforslaget, indstiller SF det til vedtagelse på baggrund af  

 socialministerens svar til udvalget, hvor al tvivl faktisk udelukkes.
De  

 pågældende svar er optrykt som bilag til betænkningen.
Hvis der til trods  

 herfor skulle opstå problemer, vil SF tage sagen op igen.
 Et tredje mindretal (Fremskridtspartiets medlem af udvalget) vil  

 redegøre for sin stilling til lovforslaget ved dettes 2. behandling.
Karen Højte Jensen (KF) Lizzie Lichtenberg (KF) Merete Aarup (KF) Hanne  

 Severinsen (V) Jørgen Winther (V) Jane Oksen (FP) Kirsten Lee (RV) Bente  

 Juncker (CD) Kofod-Svendsen (KRF) fmd.
Jytte Andersen (S) Hanne Andersen  

 (S) Pernille Forchhammer (S) Jytte Hilden (S) Grete Schødts (S) Taanquist  

 (S) nfmd.
Agerschou (SF) Birthe Hansen (SF) Bilag I Folkepensionistforeningernes og Invalideorganisationernes Kontaktudvalg 31. januar 1989 Vedrørende: Forslag til lov om ændring af lov om social pension. (Ændring  

 af rådighedsbeløbet til personlige tillæg m.v.) (L 151).  

 Folkepensionistforeningernes og Invalideorganisationernes Kontaktudvalg  

 ønsker i anledning af nævnte lovforslag at gøre opmærksom på § 61 i lov om  

 social pension: »Socialministeren og Folkepensionistforeningernes og  

 Invalideorganisationernes Kontaktudvalg forhandler inden fremsættelse af  

 forslag om ændringer af pensionsbeløb.« Dette er ikke sket ved denne  

 lejlighed, uagtet der aldrig tidligere har været tvivl om, at bestemmelsen  

 også omfatter rådighedsbeløb til personlige tillæg.  

 Folkepensionistforeningernes og Invalideorganisationernes Kontaktudvalg har  

 heller ikke været inddraget i udvalgsarbejde eller andre overvejelser  

 vedrørende disse bestemmelser i den nuværende socialministers  

 funktionsperiode, hvilket også er usædvanligt.
Folkepensionistforeningernes  

 og Invalideorganisationernes Kontaktudvalg var således inddraget i et  

 udvalgsarbejde om varmehjælpsbestemmelserne i den periode, hvor den nuværende  

 finansminister var socialminister - vi blev i øvrigt enige.
 Om selve det foreliggende lovforslag skal vi anføre:
Konsekvenserne for så vidt angår fordelingen af rådighedsbeløbet mellem  

 kommunerne fremgår ikke af lovforslaget, hvilket er en klar mangel.  

 Umiddelbart må det forventes, at de kommuner med forholdsvis flest  

 pensionister, der alene har folkepensionen som indtægt, må afgive penge til  

 kommuner med bedrestillede pensionister.
Dette er hverken hensigtsmæssigt  

 eller i overensstemmelse med intentionerne med rådighedsbeløbet.
I øvrigt kan  

 vi nære betænkeligheder ved den foreslåede bemyndigelse til  

 Sikringsstyrelsen.
 Folkepensionistforeningernes og Invalideorganisationernes Kontaktudvalg  

 skal foreslå, at Folketingets Socialudvalg afviser forslaget, som det  

 foreligger, subsidiært sikrer, at forslaget ikke får de beskrevne  

 fordelingsmæssige konsekvenser.
Med venlig hilsen Svend Jensen / Thomas Balle Kristensen Socialministeriet Departementet 15. februar 1989 Hermed følger socialministerens bemærkninger til skrivelse af 31. januar  

 1989 fra Folkepensionistforeningernes og Invalideorganisationernes  

 Kontaktudvalg vedrørende lovforslaget om ændring af pensionsloven. (Ændring  

 af rådighedsbeløbet til personligt tillæg) (L 151 - bilag 1). Forslaget om  

 ændring af rådighedsbeløbets beregning medfører ikke, at der hermed sker  

 ændring af pensionsbeløbene, de personlige tillæg, for de enkelte  

 pensionister.
Som jeg har understreget i min fremsættelsestale, skal  

 forslaget alene ses som en teknisk ændring af beregningsmetoden for  

 kommunernes rådighedsbeløb for personligt tillæg med henblik på at fastholde  

 det hidtidige udgiftsniveau og tilpasse beregningen efter størrelsen af den  

 personkreds, som reglerne vedrører.
Efter pensionslovens § 61 skal forslaget  

 derfor ikke forhandles med Kontaktudvalget.
Kontaktudvalget forventer, at kommuner med flest pensionister, der alene  

 har folkepensionen som indtægt, må afgive penge til kommuner med  

 bedrestillede pensionister.
Dette synspunkt er helt forkert.
Tværtimod forholder det sig således, at det med forslaget vil blive  

 fastholdt, at de kommuner, der har flest pensionister med ingen eller mindre  

 ekstraindtægter, fortsat vil få et større rådighedsbeløb end kommuner med  

 mange pensionister med større ekstraindtægter.
Lovforslaget virker således  

 fremmende for de synspunkter, som Kontaktudvalget betegner som »i  

 overensstemmelse med intentionerne med rådighedsbeløbet«.
For så vidt angår forslaget om en bemyndigelse til chefen for  

 Sikringsstyrelsen til at kunne fastsætte beløbsgrænser for personligt tillæg  

 skal jeg - ligesom i fremsættelsestalen - understrege, at der med denne  

 bemyndigelsesbestemmelse ikke kan »gribes ind« i den kompetence,  

 som kommunernes sociale udvalg har med henblik på tildeling af personligt  

 tillæg, herunder fastsættelse af størrelsen af fuldt personligt tillæg.  

 Bemyndigelsesbestemmelsen giver således alene mulighed for at fastsætte  

 bagatelgrænser for tildelte personlige tillæg, herunder også for  

 pensionistens egenandel.
Bestemmelsen er således til fordel såvel ved  

 administrationen af personligt tillæg som for pensionisterne.
Folkepensionistforeningernes og Invalideorganisationernes Kontaktudvalg 21. februar 1989 Vedrørende: Lovforslag L 151, fastsættelse af rådighedsbeløb  

 Folkepensionistforeningernes og Invalideorganisationernes Kontaktudvalg  

 kommenterede ovennævnte lovforslag i skrivelse af 31. januar 1989 og gjorde  

 bl.a. gældende, at ændringsforslaget ville medføre en kommunal omfordeling af  

 det samlede rådighedsbeløb.
Socialministeren har i skrivelse af 15. februar 1989 gjort gældende, at  

 der ikke vil finde en sådan omfordeling sted.
Socialministeren har imidlertid  

 ikke os bekendt ladet foretage konsekvensberegninger, der kan støtte  

 ministerens opfattelse, og vi føler os fortsat overbeviste om, at der vil ske  

 en omfordeling.
 Vi skal opfordre Socialudvalget til at anmode ministeren om at gennemføre  

 konsekvensberegninger, og vi kan i den sammenhæng henvise til, at sådanne  

 konsekvensberegninger tidligere er foretaget, hvorfor det må antages, at  

 ministeren allerede har en model for sådanne beregninger.
Med venlig hilsen Svend Jensen / Thomas Balle Kristensen Socialministerens bemærkninger til skrivelse af 21. februar 1989 fra  

 Folkepensionistforeningernes og Invalideorganisationernes Kontaktudvalg I  

 1988 beregnedes kommunernes rådighedsbeløb til personlige tillæg efter  

 antallet af pensionister med fuldt pensionstillæg.
I lovforslag nr.
L 151  

 foreslås det, at rådighedsbeløbet for 1989 og følgende år beregnes efter  

 antallet af pensionisterne med fuldt personligt tillæg, dvs. en  

 tillægsprocent på 100.
 Indtægtsgrænserne for fuldt pensionstillæg i 1988 og fuldt personligt  

 tillæg i 1989 er følgende:
1988 1989 enlige 10.200 10.800 gifte 14.900 21.600 Som det fremgår, er grænserne for enlige næsten ens de to år.
For gifte er  

 grænsen for fuldt personligt tillæg i 1989 lidt højere end grænsen for fuldt  

 pensionstillæg i 1988. Disse små forskydninger kan kun i meget ringe omfang  

 medføre flytning af rådighedsbeløb mellem kommunerne.
Der er således med forslaget ikke tale om, at kommuner med forholdsvis  

 flest pensionister, der alene har pensionen som indtægt, skal afgive  

 rådighedsbeløb til personlige tillæg til kommuner med forholdsvis flere  

 bedrestillede pensionister.
Tværtimod sigter forslaget på at sikre, at  

 kommunerne med forholdsvis flest pensionister, der alene har pensionen som  

 indtægt og dermed det største behov for personlige tillæg, også fremover vil  

 få den forholdsmæssigt største andel af rådighedsbeløbet.
De gældende grænser for fuldt pensionstillæg for 1989 er 15.500 for enlige  

 og 30.900 for gifte.
Som nævnt i lovforslagets bemærkninger er grænserne for  

 fuldt pensionstillæg som følge af samspilsløsningen stigende frem til 1993.  

 Med forslagets ændrede beregningsgrundlag for rådighedsbeløbet sikres det, at  

 kommunerne med det største behov for personlige tillæg i 1989 og fremefter  

 fortsat vil få den største andel af det samlede rådighedsbeløb.
Bilag II Spørgsmål nr. 1:
»Udvalget anmoder om at måtte modtage Kommunernes Landsforenings  

 udtalelse til lovforslaget og dets økonomiske konsekvenser.« Spørgsmål nr. 2:
»Udvalget anmoder endvidere om at få tilsendt eventuelle andre  

 høringssvar, som vil have betydning for udvalgsarbejdet.« Svar:
 Forslaget vedrørende bagatelgrænsen er udarbejdet på baggrund af  

 drøftelser med Kommunernes Landsforening og Danmarks Apotekerforening.  

 Kommunernes Landsforening har således ønsket at medvirke til at finde en  

 løsning på de administrative problemer, som specielt apotekerne har, fordi  

 der ikke er fastsat en bagatelgrænse for medicinhjælp.
 Det samlede lovforslags økonomiske konsekvenser skal drøftes med de  

 kommunale organisationer på det førstkommende møde om  

 kompensationsforhandlinger.
 Socialministeriet har ikke modtaget skrivelser fra Kommunernes  

 Landsforening eller andre om lovforslaget.
 Spørgsmål nr. 3:
»Udvalget anmoder om at måtte modtage beregningseksempler, der  

 illustrerer tilfælde, hvor bagatelgrænserne bevirker, at en pensionist ikke  

 får udbetalt et beløb/ikke bliver afkrævet et beløb.« Svar:
Der er i bemærkningerne til lovforslaget nævnt, at bagatelgrænsen påtænkes  

 fastsat til ca. 3 kr. pr. præparat.
I nedenstående tabel er vist  

 kombinationer af medicinpris og personlig tillægsprocent, der giver enten en  

 egenandel for pensionisten på under 3 kr. og dermed en fuld ydelse  

eller et tilskud på under 3 kr. og dermed bortfald af ydelsen.
Udsalgspris Tillægsprocent Egenandel Tilskud egenandel bortfalder:
 100 kr. 98 pct. 2,00 kr. 98,00 kr.
 75 kr. 97 pct. 2,25 kr. 72,75 kr.
 50 kr. 95 pct. 2,50 kr. 47,50 kr.
 10 kr. 75 pct. 2,50 kr. 7,50 kr.
 tilskud bortfalder:
 10 kr. 25 pct. 7,50 kr. 2,50 kr.
 50 kr. 5 pct. 47,50 kr. 2,50 kr.
 75 kr. 3 pct. 72,75 kr. 2,25 kr.
 100 kr. 2 pct. 98,00 kr. 2,00 kr.
 Spørgsmål nr. 4:
»Ad svaret på spørgsmål nr. 1 og 2 Udvalget anmoder om at få oplyst, hvilke økonomiske konsekvenser  

 vedrørende lovforslaget der skal drøftes med de kommunale organisationer,  

 herunder oplysning om, hvilket talmateriale der ligger til grund for  

 drøftelserne.« Svar:
 Forslaget skal på linje med alle andre lovforslag, der berører kommunerne,  

 drøftes med de kommunale parter med hensyn til de kommunaløkonomiske  

 konsekvenser.
 Der vedlægges det beregningsnotat, der vil danne grundlag for denne  

 drøftelse på førstkommende møde med repræsentanter for de kommunale parter.
Socialministeriet Økonomisk-statistisk kontor 23. februar 1988 NOTAT om de kommunaløkonomiske konsekvenser af L 151 - lovforslag om ændring af  

 rådighedsbeløb til personligt tillæg m.v.
Efter forslaget ændres beregningen  

 af kommunens rådighedsbeløb til personlige tillæg, således at det fremover  

 udregnes som antallet af pensionister med fuldt personligt tillæg  

 (tillægsprocent på 100). Samtidig præciseres det, at  

 bemyndigelsesbestemmelsen i § 38 i pensionsloven, hvorefter chefen for  

 Sikringsstyrelsen kan fastsætte regler om udbetaling af pension, også kan  

 benyttes til at fastsætte regler om størrelsen af personligt tillæg.
Den første ændring skal ses som en teknisk korrektion i forhold til den  

 vedtagne samspilsløsning.Tidligere var Sikringsstyrelsens vejledende  

 aftrapningsinterval for personligt tillæg sammenfaldende med  

 aftrapningsintervallet for pensionstillægget.
Samspilsløsningen medfører  

 imidlertid, dels at aftrapningsintervallet for personligt tillæg blev fast  

 pr. 1. januar 1988, og dels at aftrapningsintervallet for pensionstillæg over  

 en årrække forskubbes, således at pensionstillægget i 1993 aftrappes i  

 forlængelse af de personlige tillæg.
 Lovforslaget bringer således igen overensstemmelse melem udregningen af  

 rådighedsbeløbet til personlige tillæg og den personkreds, der er berettiget  

 til disse.
 Indtægtsgrænserne for fuldt pensionstillæg i 1988 og fuldt personligt  

 tillæg i 1989 er følgende:
1988 1989 enlige 10.200 10.800 gifte 14.900 21.600 Som det fremgår, er grænserne for enlige næsten ens de to år.
For gifte er  

 grænsen for fuldt personligt tillæg i 1989 lidt højere end grænsen for fuldt  

 pensionstillæg i 1988.
Antallet af pensionister med fuldt pensionstillæg pr. 1. januar 1988 var  

 440.500. Det skønnes, at der pr. 1. januar 1989 er ca. 507.000 pensionister  

 med fuldt personligt tillæg.
Ca. halvdelen af personkredsudvidelsen skyldes  

 det nye indkomstgrundlag, hvorved de 440.000 bliver til 471.000 med det nye  

 indkomstgrundlag, og resten skyldes, at de ovenstående grænser for 1989 er  

 lidt højere end grænserne i 1988.
 På baggrund af disse små forskydninger i personkredsen, hvoraf kun ca.  

 halvdelen kan tilskrives forslaget, skønnes det ikke, at forslaget kan betyde  

 nogen mellemkommunale forskydninger.
 Det nye rådighedsbeløb udregnes efter forholdet mellem de 471.000 og de  

 507.000, således at de nye rådighedsbeløb bliver:
 Denne del af forslaget giver ikke anledning til regulering af  

 bloktilskuddet.
Bemyndigelsesbestemmelsen tænkes anvendt til at fastsætte en bagatelgrænse  

 for personligt tillæg til medicin.
Grænsen tænkes fastsat til ca. 3 kr. pr.  

 præparat, således at hvis pensionistens egenandel efter personligt tillæg  

 kommer under grænsen, bortfalder denne egenandel.
Omvendt: Hvis det  

 personlige tillæg til præparatet efter pensionistens egenandel bliver mindre  

 end 3 kr., bortfalder tillægget, og pensionisten skal betale den fulde pris  

 for præparatet.
Bagatelgrænsen tænkes indført for at begrænse de  

 administrative ulemper, der er forbundet med at skulle opkræve en lille  

 egenbetaling fra pensionisten og med at skulle udbetale meget små beløb som  

 personligt tillæg.
Udgifterne til personlige tillæg vil stige i de tilfælde, hvor  

 pensionistens egenandel bortfalder, og omvendt i de tilfælde, hvor det  

 personlige tillæg bortfalder.
Da fordelingen af de personlige  

 tillægsprocenter i intervallet 99-1 pct. er nogenlunde jævn, jf. vedlagte  

 tabel, er det rimeligt at antage, at en bagatelgrænse vil være  

 udgiftsneutral.
Under alle omstændigheder må det antages, at eventuelle  

 mer-/mindreudgifter for kommunerne vil være af så ringe størrelse, at de ikke  

 kan give anledning til kompensation over bloktilskuddet.
Pensionistens familietype Fordeling af tillægspct.: Enlige Samgifte Andre gifte Alle Antal Pct.sum Antal Pct.sum Antal Pct.sum Antal Pct.sum Tillægsprocent 1989:
0 314 9 274 8 275 10 863 26 1-10 pct. 14 0 20 1 3 0 37 1 11-20 pct. 14 1 16 0 3 0 33 1 21-30 pct. 15 1 18 1 2 0 35 1 31-40 pct. 17 0 10 0 1 0 28 1 41-50 pct. 10 0 8 0 2 0 20 1 51-60 pct. 17 1 18 1 2 0 37 1 61-70 pct. 25 1 28 1 - - 53 2 71-80 pct. 26 1 28 1 2 0 56 2 81-90 pct. 33 1 32 1 2 0 67 3 91-99 pct. 39 2 22 1 1 0 62 3 100 pct. 961 33 617 23 24 1 1.602 57 Alle 1.485 50 1.091 38 317 12 2.893 100 Spørgsmål nr. 5:
Udvalget anmoder om at modtage de konsekvensberegninger, der omtales i  

 henvendelsen af 21. februar 1989 fra Folkepensionistforeningernes og  

 Invalideorganisationernes Kontaktudvalg.' Svar:
Det fremgår ikke af henvendelsen præcist, hvilke konsekvensberegninger der  

 tænkes på.
Kontaktudvalget har telefonisk oplyst, at man har tænkt på de  

 beregninger, der blev foretaget i forbindelse med ændring af beregningen af  

 rådighedsbeløbet fra at være et beløb pr. pensionist til at være et beløb pr.  

 pensionist med fuldt pensionstillæg.
 Der var tale om ændringer i beregningen af rådighedsbeløbet af en helt  

 anden størrelsesorden end i det foreliggende forslag, idet kun ca. halvdelen  

 af pensionisterne fik fuldt pensionstillæg.
 I det foreliggende forslag er der tale om at udskifte beregningsmetoden  

 fra pensionister med fuldt pensionstillæg til pensionister med fuldt  

 personligt tillæg.
Der er endnu ikke nogen tilgængelig kommunefordelt statistik over antallet  

 af pensionister med fuldt personligt tillæg.
Det er derfor ikke praktisk  

 muligt at benytte den omtalte model til at analysere, om forslaget medfører  

 forskydninger af rådighedsbeløbet mellem kommunerne.
Jeg har i mine bemærkninger til Kontaktudvalgets henvendelse af 21.  

 februar 1989 til Socialudvalget og i mere uddybende form i bilag til svar på  

 spørgsmål 4 redegjort for, at der med forslaget kun er tale om meget små  

 forskydninger i beregningsgrundlaget for kommunernes rådighedsbeløb.
Således  

 medfører dette forslag isoleret kun en udvidelse af beregningsgrundlaget på  

 godt 7 pct.
 En stor del af denne udvidelse vil »falde« jævnt i alle  

 kommuner, da det ikke i praksis forholder sig sådan, at nogle kommuner kun  

 har pensionister med ekstraindkomster under 10.200/14.900 - de ville i givet  

 fald få et mindre rådighedsbeløb - og andre kun har pensionister med  

 ekstraindkomster mellem 10.200 og 10.800 (14.900 og 21.600) - de ville i  

 givet fald få en stor udvidelse af rådighedsbeløbet - og andre kommuner kun  

 har pensionister med ekstraindkomster over 10.800/21.600 - de ville i givet  

 fald ikke have og ikke få noget rådighedsbeløb.
 Da en stor del af udvidelsen af beregningsgrundlaget nødvendigvis vil  

 falde jævnt, og da den del af udvidelsen, der herefter er tilbage og evt. kan  

 falde skævt på kommuner, vil være meget lille, finder jeg det helt ubegrundet  

 at antage, at forslaget kan medføre mere end en minimal og i praksis  

 ubetydelig omfordeling af rådighedsbeløb mellem kommunerne i forhold til  

 fordelingen i 1988.
 Spørgsmål nr. 6:
»Udvalget anmoder om at få tilsendt en udtalelse fra Kommunernes  

 Landsforening om lovforslaget og dets økonomiske konsekvenser.« Svar:
 Der henvises til vedlagte udtalelse af 23. februar 1989 fra Kommunernes  

 Landsforening.
 For så vidt angår Landsorganisationens økonomiske bemærkninger til  

 lovforslaget skal jeg understrege, at hvis de kommunale parter under de  

 kommende forhandlinger om de økonomiske konsekvenser af lovforslaget kan  

 dokumentere, at det samlede lovforslag har udgiftsmæssige konsekvenser for  

 kommunerne, vil der naturligvis blive givet økonomisk kompensation herfor.
Socialministeriet 23. februar 1989 Ved forslag til lov om ændring af lov om social pension  

 fremsat af socialministeren den 15. december 1988 er der foreslået en ændring  

 af lovens § 38, således at chefen for Sikringsstyrelsen får bemyndigelse til  

 at fastsætte regler om størrelsen af personlige tillæg.
 Det fremgår af bemærkninger til lovbestemmelsen, at den udvidede  

 bemyndigelse skal anvendes til administrativt at fastsætte bagatelgrænser for  

 de beløb, der kan ydes som personligt tillæg til medicinudgifter.
 Der tænkes fastsat en grænse, der for tiden kan udgøre 3 kr. pr. præparat  

 (lægeordineret lægemiddel).
 Bagatelgrænsen skal anvendes, hvor pensionistens egenandel af  

 medicinudgiften efter fradrag af sygesikringstilskuddet og personligt tillæg  

 udgør mindre end 3 kr., således at også den bagatelagtige andel ydes som  

 personligt tillæg.
 Der vil endvidere ikke blive ydet personligt tillæg, hvis pensionisten  

 ikke er berettiget til personligt tillæg på mindst 3 kr. eller derover.
 Under henvisning til telefonsamtale den 23. februar 1989 skal  

 landsforeningen bekræfte, at man gerne vil medvirke til en ordning, som kan  

 løse de administrative problemer for Danmarsk Apotekerforening, hvorfor man  

 er enig i, at der åbnes mulighed for administrativt at fastsætte nævnte  

 bagatelgrænse.
 Landsforeningen skal dog gøre opmærksom på, at den foreslåede ordning ikke  

 vil blive udgiftsneutral for kommunerne.
 Der vil være flere pensionister, der i kraft af bagatelgrænsen får et  

 større personligt tillæg, end der vil være pensionister, som på grund af  

 bagatelgrænsen »mister« bagatelydelsen.
Landsforeningen forudsætter derfor, at de økonomiske konsekvenser af  

 lovforslaget drøftes nærmere som led i den generelle gennemgang af det  

 kommunale lov- og cirkulæreprogram.
Kompensationen vil eventuelt kunne ske  

 ved at forhøje kommunernes rådighedsbeløb til personlige tillæg.
 Landsforeningen forudsætter i øvrigt, at bagatelgrænsen kun kommer til at  

 omhandle udgifter til medicin.
