 I medfør af § 34 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 6-02, Bekendtgørelse vedrørende luftfartscertifikater, seneste  

 udgave.
 1.2 BL 6-05, Helbredskrav, seneste udgave.
 1.3 BL 6-102, Bestemmelser om svæveflyvercertifikat, S-certifikat, seneste  

 udgave.
2. Anvendelsesområde Denne BL fastsætter - bestemmelser for udstedelse af instruktørbevis/førsteinstruktør/svævefly  

 og - vilkårene for, at bevisets indehaver kan fungere som instruktør på  

 svævefly under praktisk uddannelse.
3. Udstedelse 3.1 Instruktørbevis/førsteinstruktør/svævefly udstedes af Statens  

 Luftfartsvæsen efter ansøgning på en autoriseret formular, når ansøgeren  

 opfylder udstedelseskravene i afsnit 4.
3.2 Instruktørbevis/førsteinstruktør/svævefly udstedes uden angivelse af  

 udløbsdato.
Statens Luftfartsvæsen kan dog i særlige tilfælde fastsætte en  

 udløbsdato.
4. Udstedelseskrav Ansøgeren skal a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til svæveflyvercertifikat, jf.
BL 6-05, d. være fyldt 20 år, e. have et gyldigt svæveflyvercertifikat, jf.
BL 6-102, gældende for den  

 pågældende luftfartøjstype/startmetode, f. have gennemgået og bestået en praktisk og teoretisk  

 instruktøruddannelse efter en uddannelsesnorm, der er godkendt af Statens  

 Luftfartsvæsen, g. have erhvervet en flyvetid som luftfartøjschef på svævefly på mindst  

 100 timer og herunder have udført mindst 15 flyvninger med passagerer eller  

 have fungeret som hjælpeinstruktør i mindst 10 timer og h. som luftfartøjschef på svævefly have udført mindst 2  

 distanceflyvninger, hver på mindst 100 km.
5. Rettigheder 5.1 Instruktørbevis/førsteinstruktør/svævefly giver på de vilkår, der er  

 nævnt i pkt. 5.2, indehaveren ret til at fungere som instruktør på svævefly  

 under praktisk uddannelse efter en uddannelsesnorm, der er godkendt af  

 Statens Luftfartsvæsen, samt at meddele tilladelse/attestere for - begrænset eneflyvning, - lokalflyvning, - svæveflyvercertifikat, - anden type, - startmetode, - flyvning med passagerer, - skyflyvning, - PFT/lokalflyvningstilladelse/svævefly, - PFT/S-certifikat og - IMC-PFT/S-certifikat.
5.2 Indehaveren skal a. medføre instruktørbeviset, og dette skal være gyldigt, b. have gyldigt svæveflyvercertifikat, jf.
BL 6-102, gældende for den  

 pågældende luftfartøjstype/startmetode og c. inden for de sidste 12 måneder have udført mindst 10 flyvninger med  

 svævefly fra instruktørposition eller have gennemgået PFT/S-certifikat fra  

 instruktørposition efter en PFT-norm, der er godkendt af Statens  

 Luftfartsvæsen.
 Anm.: Tilfælde, hvor et bevis er ugyldigt, fremgår af BL 6-02.
 5.3 En indehaver af et instruktørbevis/førsteinstruktør/svævefly, der i en  

 periode på 18 måneder ikke har haft en gyldig helbredsmæssig godkendelse  

 eller ikke har opfyldt vilkårene i pkt. 5.2 c, skal indsende beviset til  

 deponering hos Statens Luftfartsvæsen.
 5.3.1 For at få udleveret et bevis, der er deponeret i henhold til pkt.  

 5.3, og således generhverve ret til at fungere som instruktør på svævefly  

 under praktisk uddannelse, jf. pkt. 5.1, skal vedkommende have gennemgået og  

 bestået fornyede praktiske og teoretiske prøver til  

 instruktørbevis/førsteinstruktør/svævefly efter en uddannelsesnorm, der er  

 godkendt af Statens Luftfartsvæsen.
 5.4 Under flyvning som instruktør på svævefly, jf. pkt. 5.1, skal  

 instruktøren kunne dokumentere, at vilkårene, der er nævnt i pkt. 5.2, er  

 opfyldt.
6. Hjælpeinstruktør Statens Luftfartsvæsen kan tillade, at en organisation, der er godkendt af  

 Statens Luftfartsvæsen, benytter indehavere af S-certifikat til at hjælpe en  

 førsteinstruktør ved den praktiske uddannelse.
De pågældende  

 S-certifikatindehavere skal af organisationen anses for kvalificerede og  

 opfylde de krav, der er fastsat af organisationen.
Kravene skal tillige være  

 godkendt af Statens Luftfartsvæsen.
7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf Overtrædelse af bestemmelserne i afsnit 5 og afsnit 6 straffes med bøde.
10. Ikrafttræden 10.1 Denne BL træder i kraft den 1. september 1990.
 10.2 Samtidig ophæves BL 6-103, 1. udgave af 1. februar 1984.
