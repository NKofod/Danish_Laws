Skriftlig fremsættelse (8. oktober 2003) Økonomi- og  

 erhvervsministeren  

  

 (Bendt Bendtsen) :
 Herved tillader jeg mig for Folketinget at fremsætte:
Forslag til lov om  

 ændring af søloven (Oprettelse af Den Supplerende Fond for  

 Olieskadeerstatning) (Lovforslag nr.
L 12).
De seneste års olietankskibsulykker, såsom PRESTIGE ved den  

 spanske kyst, ERIKA ved den franske kyst og NAKODTKA ved Japan, har rejst  

 spørgsmål om, hvorvidt de internationale ordninger til sikring af ofre for  

 olieforurening kan dække omkostningerne ved disse meget store uheld.
Dette  

 har  

 medført, at man i FNs internationale søfartsorganisation  efter  

 pres fra ikke  

 mindst EU-landene  i maj i år har vedtaget en ny international protokol  

 om  

 oprettelse af en supplerende international olieskadeerstatningsfond.  

 Hovedformålet med de nye regler er at sikre, at der er flere midler til  

 rådighed ved forureningsuheld forårsaget af tankskibe, som transporterer svær  

 og forurenende olie.
Danmark har spillet en aktiv rolle ved udarbejdelsen af de  

 internationale regler, og med lovforslaget gennemføres reglerne om den  

 supplerende fond i søloven.
Lovforslaget vil gøre det muligt for Danmark at  

 blive blandt et af de første lande i verden, som ratificerer den nye  

 protokol.  

 Danmark vil dermed også medvirke til, at ordningen kan træde i kraft  

 internationalt.
Danmark har igennem længere tid deltaget i det internationale  

 olieskadeerstatningssystem, hvor erstatningsgrænsen pr. 1 november er 200  

 mio.  

 SDR.
Den nye fond fører til, at den nuværende erstatningsgrænse næsten  

 firedobles fra 200 mio.
SDR (ca. 1,9 mia. kr.) til 750 mio.
SDR (ca. 7,1 mia.  

 kr.). Disse midler vil være til rådighed ved hvert enkelt uheld, forudsat at  

 det pågældende land har tiltrådt ordningen.
Ordningen kan nærmest betegnes  

 som  

 en forureningsforsikring for de lande, som vælger at være med.
Den nye fond skal træde i funktion ved helt store olieuheld,  

 hvor skaderne overstiger 200 mio.
SDR.
Sådanne uheld er heldigvis sjældne,  

 men  

 når de sker, bør der være mulighed for at få erstatning for de indtrufne  

 skader.
Ved det typiske uheld kan der blive tale om indtægtstab i fiskeriet  

 og  

 turistindustrien samt omkostninger til fjernelsen af olie.
Den nye fond betales af olieimportørerne fra de lande, som  

 tiltræder ordningen.
Bidraget beregnes på baggrund af den importerede mængde  

 olie.
Det svarer til det betalingssystem, der gælder under den nuværende  

 olieskadeerstatningsfond.
Lovforslaget indeholder en skærpelse af straframmen  

 for manglende opfyldelse af pligten til at oplyse om, hvor meget olie den  

 enkelte har importeret.
 Jeg henviser i øvrigt til lovforslaget og de bemærkninger, der  

 ledsager det, og anbefaler forslaget til Folketingets velvillige behandling.
