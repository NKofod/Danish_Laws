Medlemmet havde ret til overflytning til anden a-kasse med nuværende rettigheder.
Ikke en betingelse herfor, at der reelt var sket indplacering og beregning af individuel dagpengesats af den tidligere a-kasse Ankenævnet har behandlet Deres klage på møde den 9. august 2007.
Nævnet traf denne A F G Ø R E L S E De har ret til at blive overflyttet til XX a-kasse (DSA) med nuværende rettigheder.
 Ankenævnet ændrer således Arbejdsdirektoratets afgørelse af den 3. maj 2006.
B E G R U N D E L S E Ankenævnet har lagt til grund, at  De afsluttede uddannelsen som sygeplejerske den januar 2006 og pr. januar 2006 blev optaget/overflyttet som fuldtidsforsikret medlem i XX,  De før overflytning til XX var medlem af YY a-kasse,  De ikke havde modtaget dagpenge fra YY og derfor ikke havde været indplaceret i dagpengesystemet mv.
Et medlem, som tager arbejde uden for a-kassens faglige område, skal lade sig overflytte.
Et medlem, som har afsluttet en erhvervsuddannelse, kan efter reglerne vælge at lade sig overflytte til en anden a-kasse som dimittend eller med bevarelse af sine nuværende rettigheder.
 Det er efter ankenævnets opfattelse ikke en forudsætning for at blive optaget med sine nuværende rettigheder, at der reelt er sket indplacering af medlemmet i en dagpengeperiode, og at der er beregnet en individuel dagpengesats.
 Det afgørende er efter ankenævnets opfattelse, at medlemmet ville opfylde betingelserne herfor og således kunne indplaceres mv., hvis hun bad om det.
 Ankenævnet er af den opfattelse, at det ikke har været lovgivers hensigt, at et medlem skulle have en forskellig retsstilling - ud fra det samme valg af medlemsstatus - afhængigt af, hvilken a-kasse medlemmet valgte at være medlem af efter afslutningen af en optagelsesberettigende uddannelse.
 Var De forblevet medlem af YY, ville De efter a-kassens (XXs) oplysning have haft ret til at bede YY om indplacering og beregning af dagpengesats på baggrund af Deres tidligere arbejde.
 Ankenævnet finder, at De kan overføre denne ret i forbindelse med overflytning til XX.
 Ankenævnet har ikke taget stilling til, hvilken a-kasse, der skal foretage ovennævnte indplacering og beregning, ligesom ankenævnet ikke har taget stilling til opfyldelsen af beskæftigelseskravet og beregningsreglerne.
Ankenævnet henviser til  § 42, i lov om arbejdsløshedsforsikring mv., jf. lovbekendtgørelse nr. 874 af 11. september 2005,  § 6, stk. 1, i Arbejdsdirektoratets bekendtgørelse nr. 1470 af 21. december 2005.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne XX De kan læse om afgørelsens retlige grundlag på de følgende sider.
 Kopi til:
Arbejdsløshedskasse Arbejdsdirektoratet, Stormgade 10, Postboks 1103, 1009 København K Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 42. Medlemmer, som tager erhvervsarbejde uden for kassens faglige område, skal lade sig overflytte til anden kasse, eller udtræde af kassen.
 Stk. 2. Et medlem, som har erhvervsarbejde, kan efter anmodning overflyttes til en anden kasse, hvis faglige område omfatter medlemmets beskæftigelse.
 Stk. 3. Direktøren for Arbejdsdirektoratet fastsætter efter forhandling med Beskæftigelsesrådet nærmere regler om overflytning af medlemmer fra en kasse til en anden, herunder om overflytning af medlemmer, der har gennemført en erhvervsmæssig uddannelse, der giver ret til optagelse i henhold til § 41, stk. 1, nr. 3, litra b, samt om, at der uanset stk. 2 i særlige tilfælde kan ske overflytning af medlemmer, som ikke er i beskæftigelse.
Bekendtgørelse om overflytning mellem a-kasser nr. 1470 af 21. december 2005 Overflytning efter endt uddannelse § 6. Et medlem, der har afsluttet en erhvervsmæssig uddannelse, som giver ret til optagelse i en anden a-kasse, kan blive overflyttet til denne enten 1) som dimittend, jf. § 9, stk. 2, eller 2) med sine nuværende rettigheder.
