 I henhold til § 2, stk. 3, § 3, stk. 1 og 4 og § 4, stk. 3, i lov om åben  

 uddannelse (erhvervsrettet voksenuddannelse - deltidsuddannelser og  

 enkeltfagskurser), jf. lovbekendtgørelse nr. 682 af 29. juli 1992, og § 28 i  

 lov om erhvervsskoler, jf. lovbekendtgørelse nr. 672 af 29. juli 1992  

 fastsættes:
Almindelige regler § 1.  Erhvervsskoler, der er godkendt hertil, kan  

 gennemføre merkonomuddannelsen og teknonomuddannelsen.
 Stk. 2.  For uddannelserne gælder i øvrigt reglerne i  

 bekendtgørelse om åben uddannelse.
 § 2.  Skolen skal inden for hver uddannelse udbyde en  

 eller flere uddannelseslinjer, jf. § 8, stk. 2, eller have sikret sig et  

 samarbejde herom med en eller flere erhvervsskoler inden for rimelig  

 geografisk afstand.
 § 3.  Formålet med merkonomuddannelsen er at give  

 deltagerne kvalificeret grundlag for at varetage funktioner i deres erhverv  

 inden for kommercielle og administrative fagområder.
 Stk. 2.  Formålet med teknonomuddannelsen er at give  

 deltagerne kvalificeret grundlag for at varetage funktioner i deres erhverv  

 inden for tekniske og administrative fagområder.
Adgangsbetingelser, tilmelding og optagelse § 4.  Adgang til merkonomuddannelsen har personer, der § 5.  Adgang til teknonomuddannelsen har personer, der  

 har haft 3 års relevant erhvervsbeskæftigelse.
Erhvervsuddannelse medregnes  

 heri.
 § 6.  Skolen yder interesserede oplysning og  

 vejledning om uddannelsernes tilrettelæggelse og mål og om de krav,  

 uddannelserne stiller til deltagerne.
§ 7.  Deltageren kan vælge at gennemføre en samlet  

 uddannelse eller at gennemføre et eller flere fag.
Tilmelding og optagelse  

 finder sted for hvert fag.
 Stk. 2.  Skolen kan bestemme, at optagelse i visse  

 enkeltfag er betinget af, at deltageren har gennemført det indledende kursus  

 i virksomhedsøkonomi, og at deltageren i øvrigt har faglige forudsætninger  

 for at kunne gennemføre det pågældende fag.
Uddannelsernes struktur § 8.  Hvert fag har et omfang svarende til en normeret  

 arbejdstid for den studerende på 12,5 pct. af et arbejdsår.
 Stk. 2.  En samlet uddannelse består af en  

 uddannelseslinje med normalt 6 fag, der skal udgøre en afrundet faglig  

 helhed, jf. bilag 1. I merkonomuddannelsen består en uddannelseslinje normalt  

 af tre fællesfag og tre specialefag, jf. bilag 1. I teknomomuddannelsen  

 består en uddannelseslinje af to fællesfag og enten fire specialefag,  

 (teknonomuddannelse med linjebetegnelse), eller to specialefag i gruppen  

 »specialefag I« og to specialefag i gruppen »specialefag  

 II«, (teknonomuddannelse uden linjebetegnelse), jf. bilag 1.
 Stk. 3.  Der er knyttet studiekredsarbejde, jf. §§  

 10-12, til fagene, som anført i bilag 1.
Stk. 4.  Skolen kan tilbyde suppleringsfag, jf. bilag I,  

 der ikke indgår i en uddannelseslinje.
Suppleringsfag kan have andet omfang  

 end angivet i stk. 1.
Undervisningen § 9.  Skolen fastsætter fagplaner for undervisningen,  

 hvis krav mindst svarer til kravene i ministeriets vejledende fagplaner.
 Stk. 2.  Skolens fagplaner skal angive fagenes formål,  

 mål og indhold.
§ 10.  I studiekredsarbejdet udføres et selvstændigt  

 arbejde af den enkelte deltager.
På baggrund af studiekredsarbejdet  

 udfærdiges en rapport.
Stk. 2.  Formålet med studiekredsarbejdet er at sikre  

 dybere indlæring af væsentlige dele af fagets stofområde samt at træne  

 deltagerne i § 11.  Studiekredsarbejdet udføres i grupper eller  

 individuelt efter skolens bestemmelse.
Studiekredsemner tildeles af læreren i  

 samråd med deltagerne.
Det skal fremgå, hvilken del af en grupperapport den  

 enkelte er ansvarlig for.
 Stk. 2.  Skolen afgør, hvornår i undervisningsåret  

 studiekredsarbejdet skal finde sted, og hvornår rapporten skal afleveres.
 Stk. 3.  Inden læreren træffer den endelige afgørelse  

 af, om rapporten kan godkendes, skal den forelægges for de øvrige deltagere i  

 undervisningen.
Stk. 4.  Efter forelæggelsen afgiver læreren sin  

 begrundede bedømmelse af rapporten i formen »godkendes« eller  

 »indstilles ikke godkendt«.
Afgørelsen »ikke godkendt«  

 træffes af skolens ledelse.
 § 12.  Skolen kan fritage for studiekredsarbejde, når  

 deltageren har udført et arbejde, som efter skolens vurdering kan sidestilles  

 med studiekredsarbejde i det pågældende fag.
 § 13.  Skolen påser, at lærerne har de fornødne  

 faglige og pædagogiske kvalifikationer for at varetage undervisningen,  

 herunder relevant og aktuel erhvervserfaring.
Eksamen § 14.  Der afholdes prøve i hvert fag.
Hvis faget  

 indeholder studiekredsarbejde er deltagelse i prøven betinget af, at  

 studiekredsrapporten er godkendt, jf. dog § 12 og § 22.
 § 15.  Skolen kan fritage for prøve, hvis ansøgeren  

 kan dokumentere tilsvarende viden og færdighed inden for faget.
 § 16.  Prøverne er skriftlige eller mundtlige og  

 afholdes normalt to gange årligt.
 Stk. 2.  For så vidt angår prøvernes form, afvikling og  

 tilladte hjælpemidler, gælder reglerne i bilag 2.
 Stk. 3.  For eksamen gælder i øvrigt bekendtgørelsen om  

 eksamensordningen ved handelsskolernes eksaminer.
§ 17.  Undervisnings- og Forskningsministeriet  

 fastsætter tidspunktet for afholdelse af de skriftlige prøver.
Skolen  

 fastsætter tidspunktet for mundtlige prøver.
Stk. 2.  Når en deltager godtgør at være forhindret i at  

 møde til eller i at fuldføre en prøve på grund af sygdom eller af anden  

 tvingende grund, tillader skolen den pågældende at aflægge prøven på et  

 senere tidspunkt, sygeeksamen.
Tidspunktet for sygeeksamen fastsættes som  

 anført i stk. 1. Under tilsvarende betingelser kan skolen fastsætte ny frist  

 for aflevering af studiekredsrapport, jf. § 11, stk. 2.
 § 18.  Bedømmelsen foretages af vedkommende lærer og  

 en censor.
 Stk. 2.  Ved bedømmelsen af deltagernes præstationer  

 anvendes 13-skalaen, jf. bekendtgørelse nr. 203 af 10. april 1987 om  

 karaktergivning i handelskolerne.
 Stk. 3.  For at bestå en prøve kræves mindst karakteren  

 6.
Stk. 4.  Deltageren kan højst 2 gange deltage i samme  

 prøve.
Skolen kan dog tillade deltagelse en tredje gang, hvis det findes  

 begrundet i usædvanlige forhold.
Prøver, hvori der er opnået karakteren 6  

 eller derover, kan ikke tages om.
Stk. 5.  Karakteren for hver præstation fastsættes  

 således: Censor og lærer giver hver en karakter.
Hvis karaktererne er  

 forskellige, og censor og lærer ikke bliver enige om eksamenskarakteren ved  

 forhandling, fastsættes karakteren som gennemsnitstallet mellem de to  

 karakterer.
Svarer gennemsnitstallet ikke til et tal på karakterskalaen,  

 afrundes til den nærmeste karakter.
Ligger gennemsnitstallet midt mellem to  

 karakterer, afrundes der opad, hvis censor har givet den højeste karakter, og  

 nedad, hvis censor har givet den laveste karakter.
Karaktererne 00 og 13 kan  

 ikke gives ved afrunding.
 Stk. 6.  Censors og eksaminators notater, drøftelser  

 m.v. til brug for bedømmelsen er hemmelige.
§ 19.  Skolen udsteder beviser for beståede prøver og  

 for den samlede uddannelse.
Når der er meddelt fritagelse for prøve i et fag  

 i henhold til § 15, opføres faget i beviset for den samlede uddannelse med  

 betegnelsen: »Fritaget«.
§ 20.  Ministeriet nedsætter et antal  

 opgavekommissioner med en formand udpeget af ministeriet.
Kommissionernes  

 medlemmer beskikkes normalt for 3 år.
Ingen kan beskikkes ud over det fyldte  

 70. år.
 Stk. 2.  Opgavekommissionerne sørger for, at der  

 udarbejdes skriftlige opgaver til eksamen.
§ 21.  Censorer beskikkes af ministeriet eller udpeges  

 af skolen efter meddelelse herom fra ministeriet.
Censorer udpeget af skolen  

 skal godkendes af ministeriet.
 Stk. 2.  Ingen kan virke som censor efter det fyldte 70.  

 år.
Stk. 3.  Censorerne skal Stk. 4.  Finder censor, at kravene efter stk. 3 ikke er  

 opfyldt, afgiver censor indberetning herom til skolen.
Skolen videresender  

 indberetningen til Undervisnings- og Forskningsministeriet med sine  

 eventuelle bemærkninger.
Desuden afgiver censor på opfordring fra skolen  

 eller fra ministeriet indberetning om eksamensafvikling og  

 eksamensresultater.
Selvstuderende § 22.  I fag, som indeholder studiekredsarbejde, har  

 selvstuderende adgang til eksamen, når de inden en af skolen fastsat frist  

 afleverer et udført arbejde, som efter skolens vurdering kan sidestilles med  

 studiekredsarbejde i det pågældende fag.
Nævnet for merkonomuddannelsen og teknonomuddannelsen § 23.  Ministeriet nedsætter et nævn - Nævnet for  

 merkonomuddannelsen og teknonomuddannelsen - hvis medlemmer beskikkes for 3  

 år ad gangen.
 Stk. 2.  Nævnet er rådgivende for ministeriet i  

 spørgsmål om uddannelsernes struktur, mål og indhold.
 Stk. 3.  Nævnets medlemmer udpeges af og blandt  

 medlemmerne af følgende organisationer:
1 fra Dansk Arbejdsgiverforening, 1 fra Finanssektorens Arbejdsgiverforening, 1 fra Dansk Industri, 1 fra Butik og Kontor-Arbejdsgiverforeningen, 1 fra Arbejdsgiverforeningen for Handel, Transport og Service, 1 fra Funktionærernes og Tjenestemændenes Fællesråd, 1 fra Handels- og Kontorfunktionærernes Forbund, 1 fra Finansforbundet, 1 fra Teknisk Landsforbund, 1 fra Landsorganisationen i Danmark, 1 fra Samarbejdende Merkonomer, 1 fra Ledernes Hovedorganisation og Fælles-repræsentationen  

 (Hovedorganisationen for Arbejdsleder- og Teknisk Funktionærforening i  

 Danmark) i fællesskab, 1 fra Foreningen af Registrerede Revisorer, 1 fra Foreningen af Statsautoriserede Revisorer, 1 fra Dansk Merkonomforening, 1 fra Danske Andelsselskaber, 1 fra Danske Indkøbschefers Landsforening, 1 fra Turismens Fællesråd, 1 fra Detailhandelens Fællesråd, 1 fra Dansk Dataforening, 1 fra Dansk Markedsføringsforbund, 1 fra Transportøkonomisk Forening, 1 fra Danmarks Aktive Handelsrejsende, 1 fra Håndværksrådet, 2 fra Handelsskolernes Forstander- og Inspektørforening, 2 fra Handelsskolernes Lærerforening, 1 fra Dansk Teknisk Lærerforening og 1 fra Forstandersammenslutningen for de tekniske skoler.
 Stk. 4.  Nævnets medlemmer skal have faglig viden inden  

 for de områder, hvor der etableres undervisning efter denne bekendtgørelse.
 Stk. 5.  Nævnet vælger af sin midte formand og  

 næstformand og fastsætter selv sin forretningsorden.
 Stk. 6.  Reglerne i forretningsordenen kan udformes med  

 varierede arbejdsformer og afstemningsregler m.v. under hensyn til  

 spredningen i nævnets sammensætning og arbejdsopgaver.
 Klageadgang m.v.
 § 24.  Klager over skolens afgørelser efter denne  

 bekendtgørelse kan indbringes for Undervisnings- og Forskningsministeriet.
Stk. 2.  Klagen indgives til skolen senest 4 uger efter  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
Skolen skal give ministeriet de  

 nødvendige oplysninger til behandling af sagen.
 § 25.  Ministeriet kan dispensere fra bekendtgørelsens  

 regler, når det findes begrundet i usædvanlige forhold.
§ 26.  Ministeriet kan tillade fravigelse af  

 bekendtgørelsen som led i forsøg.
Tilladelse gives for en begrænset tid på  

 grundlag af en forsøgsplan.
Ikrafttræden § 27.  Bekendtgørelsen træder i kraft den 1. september  

 1992.
 Stk. 2.  Samtidig ophæves følgende bekendtgørelser:
 Stk. 3.  Endvidere ophæves følgende skrivelser m.v.:
Undervisnings- og  

 Forskningsministeriets, den 24. august 1992 Bertel Haarder / Lise Bagge Rasmussen August 1992 Bilag 1 Oversigt over merkonomuddannelsens og teknonomuddannelsens uddannelseslinjer,  

 uddannelsernes fag fordelt på linjer, datoen for de enkelte vejledende  

 fagplaner, de fag, der er knyttet studiekredsarbejde til, (angivet med  

 »S« ud for faget) og suppleringsfagene.
MERKONOM UDDANNELSESLINJER MERKONOM Suppleringsfag indgår ikke i den samlede merkonomuddannelse.
 Omfang.
 Følgende suppleringsfag har et omfang svarende til en normeret arbejdstid  

 på 6,25 pct. af et arbejdsår:
 Arbejdsret II.
 Konkurs, akkord og andre former for kreditorforfølgning.
 Produktansvar.
 Projektstyring.
 Statistik I.
 Statistik II.
 Virksomhedens forsikringer.
 Suppleringsfaget »Virksomhedsstyring« har et omfang svarende til  

 en normeret arbejdstid på 25 pct. af et arbejdsår.
 De øvrige suppleringsfag har et omfang svarende til en normeret arbejdstid  

 på 12,5 pct. af et arbejdsår.
TEKNONOM UDDANNELSESLINJER August 1992 Bilag 2 Regler om prøvernes form, afvikling og tilladte hjælpemidler 1. Prøvernes form I alle fag, bortset fra merkonomfagene Sprog II og III, er prøverne  

 skriftlige.
I Sprog II og III er prøverne mundtlige.
Skriftlige prøver varer  

 4 timer.
De mundtlige prøver varer 20 minutter inklusive vurdering, og der er  

 30 minutters forberedelsestid.
2. Afvikling af prøverne Sprog I: Skriftlig prøve På grundlag af en autentisk tekst på ca. 2.000 ord på det pågældende sprog  

 med kulturelt, sociologisk og/eller kommercielt indhold besvares 3-4  

 kommenteringsspørgsmål fyldigt og selvstændigt på det pågældende sprog.
Sprog II: Mundtlig prøve 1. På grundlag af en række oplysninger på det  

 pågældende sprog gennemføres en situativ dialog.
 2. En ekstemporaltekst på 1.000-1.500 ord med  

 erhvervsrelateret indhold refereres, kommenteres og diskuteres.
 Eksaminationen foregår på det pågældende sprog.
Sprog III: Mundtlig prøve 1. Studiekredsrapporten præsenteres, kommenteres og  

 diskuteres.
 2. En ekstemporaltekst på 1000-2.000 ord med  

 markedsføringsmæssigt indhold refereres, kommenteres og diskuteres.
 Eksaminationen foregår på det pågældende sprog.
3. Tilladte hjælpemidler Til samtlige skriftlige prøver må medbringes retskrivningsordbog (ordbog  

 uden forklaringer), lommeregner, regnestok, skabeloner og symboloversigt.
 Såfremt regnestok benyttes, skal det bemærkes i besvarelsen.
 Herudover må der til skriftlige prøver eller forberedelse til mundtlige  

 prøver medbringes hjælpemidler i overensstemmelse med efterfølgende oversigt.
MERKONOM Hjælpemidlerne må ikke indeholde notater, medmindre det drejer sig om fag,  

 hvor alle skriftlige hjælpemidler er tilladt.
 Det er dog tilladt at foretage understregninger og paragrafhenvisninger i  

 ukommenterede love og/eller ukommenterede lovsamlinger.
TEKNONOM Hjælpemidlerne må ikke indeholde notater, medmindre det drejer sig om fag,  

 hvor alle skriftlige hjælpemidler er tilladt.
 Det er dog tilladt at foretage understregninger og paragrafhenvisninger i  

 ukommenterede love og/eller ukommenterede lovsamlinger.
