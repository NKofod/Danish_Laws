En ansøger, der var opereret for grå stær på det ene øje, søgte om  

 hjælp til brilleglas.
Bygningsfejlen, målt på ansøgerens øje, var over 3  

 dioptrier.
Ansøgeren fik recept på brilleglas med styrke på højre øje + 3,25  

 sf og bygningsfejl - 2,25 cyl.
Ankestyrelsen fandt, at reglerne i socialministeriets bekendtgørelse  

 om ydelse af hjælpemidler efter bistandslovens § 58 måtte fortolkes således,  

 at hjælp til brilleglas skulle ydes på grundlag af styrken af de briller, der  

 konkret udskrives recept til.
Selvom bygningsfejlen, målt på ansøgerens øje,  

 var større end 3 dioptrier, var det passende brilleglas på 2,25 cyl.  

 Ansøgeren opfyldte herefter ikke betingelserne for at få hjælp til  

 brilleglas.
 REDEGØRELSE FOR SAGEN:
En ansøger var i slutningen af 1983 opereret for grå stær på højre øje  

 +3,25 sf og bygningsfejl -2,25 cyl.
Ansøgeren søgte det sociale udvalg om  

 hjælp til betaling af brilleglas efter bistandslovens § 58.
Det sociale udvalg gav afslag på hjælp til brilleglas.
Udvalget begrundede  

 sin afgørelse med, at ansøgeren ikke opfyldte betingelserne i § 34, stk. 1, i  

 socialministeriets hjælpemiddelbekendtgørelse af 19. december 1983, hvorefter  

 indikationen for ydelse af brilleglas er, 1) synsstyrke på +-7 dioptrier  

 eller derover og 2) bygningsfejl på 3 dioptrier eller derover.
Desuden  

 anførte udvalget, at udgiften til brilleglasset, 117 kr., lå under  

 bagatelgrænsen på 200 kr.
 AFGØRELSEN, DER KLAGES OVER:
 Amtsankenævnet tiltrådte socialudvalgets afgørelse under henvisning til de  

 foreliggende oplysninger om ansøgerens synsstyrke.
 KLAGEN TIL ANKESTYRELSEN:
Sagen blev anket af ansøgeren.
Ansøgeren medsendte en erklæring fra en  

 øjenlæge, hvori det var anført, at bygningsfejlen, målt på ansøgerens øje,  

 var over 3 dioptrier, men at det passende brilleglas i ansøgerens tilfælde  

 var på 2,25 cylinder.
Det var endvidere anført, at der som regel efter en  

 operation for grå stær ville ske ændringer af øjet, der ville medføre, at der  

 skulle udskrives flere brilleglas over en kortere periode.
 LOVGRUNDLAG:
 Bistandsloven, § 58.
 Socialministeriets bekendtgørelse nr. 644 af 19. december 1983, §§ 2 og  

 34, stk. 1.
 ANKESTYRELSENS AFGØRELSE:
 Ankestyrelsen finder, at reglerne i socialministeriets bekendtgørelse om  

 ydelse af hjælpemidler efter bistandslovens § 58 må fortolkes således, at  

 hjælp til brilleglas skal ydes på grundlag af styrken af de briller, der  

 konkret udskrives recept til.
Selvom bygningsfejlen, målt på ansøgerens øje, er større end 3 dioptrier,  

 er det passende brilleglas i ansøgerens tilfælde på 2,25 cyl.
Betingelserne  

 for at få hjælp til brilleglas efter den ovennævnte bekendtgørelse er  

 herefter ikke opfyldt.
 Ankestyrelsen tiltræder således amtsankenævnets afgørelse.
