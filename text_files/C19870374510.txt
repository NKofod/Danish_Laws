I.
Orientering.
 Denne At-cirkulæreskrivelse erstatter At-cirlulæreskrivelse nr. 3/1987.  

 Dennes indhold er gentaget uændret, men i afsnit II suppleret med en instruks  

 for behandlingen af klager over påbud.
Tørmørtel er et mørtelprodukt, der hovedsageligt består af hydratkalk,  

 cement og sand.
Tørmørtel leveres i tør tilstand beregnet til opblanding med  

 vand inden brug.
Tørmørtel og tørmørtelstøv er ætsende, da mørtel indeholder  

 hydratkalk og cement.
 Arbejde med tørmørtel kan give anledning til udvikling af høje  

 støvkoncentrationer i den omgivende luft, dels i forbindelse med opblanding  

 af tørmørtlen med vand, dels i forbindelse med afkostning og/eller  

 udkradsning af fuger efter opmuring af murværk.
De høje støvkoncentrationer bevirker, at murersvende og murerarbejdsmænd  

 udsættes for påvirkninger fra det ætsende tørmørtelstøv.
Disse påvirkninger  

 giver risiko for ætsninger, eksem og sår på hud og i næse.
 Direktoratet er bekendt med, at man på en række byggepladser har erstattet  

 brugen af tørmørtel med traditionel vådmørtel.
 Det er direktoratets opfattelse, at brug af personlige værnemidler, til  

 beskyttelse imod hudkontakt og indånding af tørmørtelstøv for at undgå de  

 omtalte sundhedsskader, er uacceptabelt som en permanent løsning.
II.
Instruktion 1. Såfremt arbejde med tørmørtel støver i en sådan  

 grad, at det ville være påkrævet at benytte personlige værnemidler, skal  

 kredsene afgive påbud om substitution med hjemmel i § 19 om substitution i  

 Arbejdsministeriets bekendtgørelse nr. 540 af 2. september 1982 om stoffer og  

 materialer.
2. Indtil substitution kan gennemføres, skal der  

 anvendes personlige værnemidler under arbejdet til beskyttelse imod  

 hudkontakt og indånding af tørmørtelstøv for at forebygge/undgå de omtalte  

 symptomer.
Påbud afgives med hjemmel i § 21 i ovennævnte bekendtgørelse.
 3. Hvis et påbud efter pkt. 1 og 2 påklages til  

 direktoratet, skal sagsbehandleren her være opmærksom på, at disse påbud har  

 en sådan karakter, at en opsættelse normalt vil forspilde påbudets formål.
 Der skal derfor straks tages stilling til, om klagen af denne grund skal  

 fratages sin opsættende virkning, jf. arbejdsmiljølovens § 81, stk. 3.
III.
Ikrafttræden Straks.
 Samtidig bortfalder At-cirkulæreskrivelse nr. 3/1987.
