 På mødet den 3. september 1985 mellem mælkeudvalget og  

 landbrugsministeriet blev det besluttet at præcisere praksis vedrørende  

 administrationen af mælkekvotaordningen på følgende områder:
 1. Inddragelse af uudnyttede, supplerende basisandele.
 2. Endeligt ophør med leverancer af mælk.
 3. Videreoverdragelse af basisandel ved  

 videreoverdragelse af hele eller dele af en bedrift.
 ad 1.
Konstateres det, at en bedrift ikke har udnyttet en væsentlig del af den  

 supplerende basisandel, skal mælkeudvalget anmode producenten om begrundelse  

 for den manglende udnyttelse.
Den supplerende basisandel kan derefter alene  

 inddrages, såfremt det ved behandlingen af den konkrete sag viser sig, at  

 ansøgeren har givet urigtige eller vildledende oplysninger eller fortiet  

 oplysninger af betydning for afgørelsen af sagen om tildeling af den  

 supplerende basisandel.
Hvis der ikke modtages svar på henvendelsen til  

 producenten, skal Statskontrollen med mejeriprodukter og æg m.m., inden  

 inddragelse af basisandelen eventuelt finder sted, anmodes om at foretage en  

 kontrol på bedriften.
 ad 2.
 Hvis leverancen af mælk fra bedriften har været ophørt i 4 uger, skal  

 mælkeudvalget anmode producenten om begrundelse for ophøret af  

 mælkeleveringen.
Leveringsophøret kan ikke anses for endeligt, hvis det ved behandlingen af  

 den konkrete sag viser sig, at leverancerne af mælk kan forventes genoptaget  

 inden for rimelig tid.
I disse tilfælde skal der gives den efter  

 omstændighederne nødvendige frist (normalt 4 måneder), inden for hvilken  

 mælkeleverancen kan genoptages.
Denne frist kan, hvor det skønnes nødvendigt,  

 forlænges.
Hvis mælkeleverancen ikke genoptages inden udløbet af den meddelte  

 frist, kan producenten anses for endeligt at være ophørt med leverancen af  

 mælk fra bedriften.
På given foranledning skal man specielt præcisere,at i forbindelse med  

 salg eller bortforpagtning af hele eller dele af bedriften eller dennes  

 arealer, herunder opdeling af bedriften, skal det ikke anses for endeligt  

 ophør med leverancen af mælk fra bedriften, hvis mælkeleverancen genoptages  

 eller overdragelse finder sted inden for en periode på 4 måneder beregnet fra  

 ophøret af mælkeleverancen.
Denne frist på 4 måneder kan forlænges, såfremt  

 det skønnes nødvendigt for på hensigtsmæssig måde at kunne gennemføre  

 overdragelsen.
 ad 3.
Ved overdragelse af basisandel i forbindelse med ejendomsoverdragelse skal  

 princippet om, at basisandelen følger jorden, opretholdes.
Det følger heraf,  

 at basisandelen ikke kan inddrages, hvis hele eller dele af en bedrift  

 videreoverdrages.
Overdragelsen af basisandelen skal tidsmæssigt være  

 sammenfaldende med overdragelsen af jorden.
 ad 4.
 På given foranledning skal man desuden præcisere, at mælkeproducenter, som  

 er i færd med gennemførelsen af en gældssaneringsplan, kan tildeles en  

 supplerende basisandel, hvis 4. budgetår ikke er afsluttet inden begyndelsen  

 af det afgiftsår, for hvilket producenten ansøger om en supplerende  

 basisandel.
 Tildeling af supplerende basisandele til producenter i  

 gældssaneringsplanens 4. budgetår kan imidlertid kun finde sted, hvis det  

 planlagte produktionsniveau endnu ikke er realiseret, men kan forventes  

 realiseret inden udløbet af 4. budgetår.
 Landbrugsministeriet skal anmode om, at vejledningsmateriale vedrørende  

 ovennævnte punkter, hvor det er nødvendigt, ændres i overensstemmelse hermed.
P.
M.
V.
E.
B.
