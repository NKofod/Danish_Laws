§ 1 I bekendtgørelse nr. 493 af 4. juli 1989 om indvejning, klassificering og  

 afregning af slagtekroppe af svin samt indberetning af markedspriser for  

 disse, som ændret ved bekendtgørelse nr. 842 af 12. december 1990, foretages  

 følgende ændringer:
 1. § 6 affattes således:
 » § 6.  Følgende metoder til klassificering af  

 svinekroppe kan anvendes:
 Stk. 2.  For apparaterne  

 »Klassificeringscenter« og »Fat-O-Meater/Manuel  

 Klassificering« skal målingen finde sted på slagtekroppe udskåret som  

 anført i § 2. For apparatet »ULTRA-FOM« skal målingen finde sted på  

 slagtekroppen før åbningen af denne.
Stk. 3.  For apparatet »ULTRA-FOM« skal det  

 efter afslutningen af målingen være muligt på slagtekroppen at kontrollere,  

 at apparatet har målt værdierne x1, x2 og x3 på det sted, der er fastsat i  

 punkt 3 i tredje del af bilaget.
Den afmærkning, der modsvarer målestedet,  

 skal foretages samtidig med målingen.' 2. § 10, stk. 3 ophæves, og i stedet indsættes:
 » Stk. 3.  Udvalget udpeger efter godkendelse af  

 Landbrugsministeriet en overinspektør som leder af Slagterikontrollen.
Stk. 4.  Udvalget foretager indstilling til  

 Landbrugsministeriet om fastsættelse af bøde for overtrædelse af de  

 bestemmelser, som er omfattet af den i § 9 omhandlede kontrol.
Udvalget  

 foretager endvidere indstilling til Landbrugsministeriet om godkendelse af  

 nyt klassificeringsudstyr og andre forhold vedrørende indvejning,  

 klassificering og afregning af svinekroppe, som er omfattet af denne  

 bekendtgørelse«.
 3. § 11 affattes således:
 » § 11.  Udgifterne til tilsyns- og  

 kontrolforanstaltningerne i henhold til denne bekendtgørelse afholdes af  

 midler fra Svineafgiftsfonden i overensstemmelse med de for denne fond  

 gældende bevillingsregler«.
 4. Bilagets del 3 ophæves, og i stedet indsættes bilaget til denne  

 bekendtgørelse.
§ 2 Bekendtgørelsen træder i kraft den 1. januar 1992.
Landbrugsministeriet, den 17. december  

 1991 Laurits Tørnæs / A.
Buch Kristensen BILAG DEL 3 ULTRA-FOM 1. Svinekroppe klassificeres ved hjælp af apparatet  

 »ULTRA-FOM«.
 2. Apparatet er forsynet med en 4 MHz-ultralydsonde  

 (Krautkræmer MB 4 SE). Ultralydsignalet digitaliseres, oplagres og behandles  

 af en mikroprocessor (type INTEL 80 C 31).
 Apparatet »ULTRA-FOM« omregner selv måleværdierne til  

 skønsmæssigt indhold af magert kød.
 3. Svinekroppens indhold af magert kød beregnes efter  

 følgende formel:
y = 63,8662 - 0,4465 x1 - 0,5096 x2 + 0,1281 x3 Hvor:
y = beregnet indhold af magert kød i svinekroppen i procent x1 = spæklagets tykkelse (inklusive svær) i mm, målt 7 cm ved siden af  

 svinekroppens midterlinje mellem tredje- og fjerdesidste lændehvirvel x2 = spæklagets tykkelse (inklusive svær) i mm, målt 7 cm ved siden af  

 svinekroppens midterlinje mellem tredje- og fjerdebageste ribben x3 = musklens tykkelse i mm, målt på samme tid og samme sted som x2 Formlen gælder for kroppe på mellem 50 og 100 kg.
