Ved cirkulæreskrivelse af 24. april 1987 ændrede Justitsministeriet - med  

 virkning fra den 1. maj 1987 - forretningsgangen vedrørende udbetaling m.v.  

 af erstatning fra staten til ofre for forbrydelser.
Efter disse regler er det  

 således nu politiet, som forestår udbetalingen af de omhandlede  

 erstatningsbeløb, og politiet er endvidere bemyndiget til at træffe afgørelse  

 om alle spørgsmål vedrørende regres hos skadevolderen efter nærmere i  

 cirkulæreskrivelsen fastsatte retningslinier.
På given foranledning henledes opmærksomheden på, at den ændrede  

 forretningsgang også omfatter sager, hvor Justitsministeriet før den 1. maj  

 1987 har udbetalt erstatningen og herefter anmodet politikredsene om at  

 inddrive regreskravet.
Det er således heller ikke i disse sager nødvendigt at  

 forelægge spørgsmålet om eftergivelse m.v. for Justitsministeriet, ligesom  

 indbetalinger af regreskrav skal konteres efter de i cirkulæreskrivelsen  

 anførte retningslinier.
 P.M.V.
 E.B.
