 Danmark har den 23. marts 1993 godkendt en den 15. juni 1992 i København  

 undertegnet konvention mellem Danmark, Finland, Island, Norge og Sverige om  

 social sikring.
 Konventionen har følgende ordlyd:
NORDISK KONVENTION OM SOCIAL SIKRING Regeringerne i Danmark, Finland, Island, Norge og Sverige, som finder at den nordiske konvention om social tryghed fra 1981,  

 som afløste den oprindelige konvention fra 1955, har været af stor betydning  

 for at sikre nordiske statsborgere, der arbejder eller opholder sig et andet  

 nordisk land, den samme sociale tryghed som landets egne statsborgere, som konstaterer at det i medfør af aftalen om det Europæiske  

 Økonomiske Samarbejdsområde (EØS aftalen) vil være denne aftales regler om  

 social sikring der finder anvendelse for nordiske statsborgere der arbejder  

 eller opholder sig i andet nordisk land, som finder at der er behov for nordiske regler om social sikring  

 for personer, der ikke omfattes af EØS-reglerne, det vil sige dels en  

 begrænset kreds af nordiske statsborgere, dels statsborgere fra tredjeland, som finder at der tillige er behov for at opretholde visse  

 nordiske regler om social sikring som supplerer EØS-reglerne om social  

 sikring, er blevet enige om at indgå en ny nordisk konvention om social sikring som  

 affattes således:
Almindelige bestemmelser Artikel 1 I denne konvention betyder udtrykket ethvert af de kontraherende lande, statsborger i et nordisk land, love, bekendtgørelser og andre retsforskrifter om de grene af social  

 tryghed der er angivet i artikel 2, første stykke, dog ikke i den udstrækning  

 forholdet mellem på den ene side et eller flere nordiske lande og på den  

 anden side et eller flere lande uden for Norden derigennem er reguleret, i Danmark 1. Socialministeren, 2. Arbejdsministeren, 3. Sundhedsministeren, i Finland Social- og Sundhedsministeriet, i Island 1. Ministeren for sundhed og social sikring, 2. Socialministeren, 3. Finansministeren, i Norge 1. Sosialdepartementet, 2. Arbeids- og Administrationsdepartementet, 3. Barne- og Familiedepartementet, i Sverige Regeringen (Socialdepartementet), eller den myndighed som de nævnte myndigheder bestemmer dertil, myndighed eller institution som stiller en ydelse til rådighed, dels fritagelse for betaling, nedsat betaling eller refusion, for  

 sygehjælp, herunder tandlægehjælp, fødselshjælp, medicin, proteser og andre  

 hjælpemidler, dels erstatning for rejser som foretages i forbindelse med en  

 sådan sygehjælp, offentlig pension, som ikke beregnes på grundlag af tilbagelagte  

 beskæftigelsesperioder, tidligere erhvervsindtægt eller betalte bidrag, samt  

 tillægsydelser til en sådan pension, offentlig pension, som beregnes på grundlag af tilbagelagte  

 beskæftigelsesperioder, tidligere erhvervsindtægt eller betalte bidrag, samt  

 tillægsydelser til en sådan pension, at en person har bopæl i et land efter landets folkeregister, medmindre  

 særlige grunde fører til et andet resultat, Aftalen af 2. maj 1992 om det Europæiske Økonomiske Samarbejdsområde, et land der er omfattet af overenskomsten om Det europæiske Økonomiske  

 Samarbejdsområde, Rådets forordning (EØF) 1408/71 om anvendelsen af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter indenfor Fællesskabet, med de ændringer og  

 tilføjelser der er angivet i bilag VI til EØF overenskomsten, Rådets forordning (EØF) 574/72 om regler til gennemførelse af forordning  

 (EØF) 1408/71 om anvendelse af de sociale sikringsordninger på arbejdstagere,  

 selvstændige erhvervsdrivende og deres familiemedlemmer, der flytter indenfor  

 Fællesskabet, med de ændringer og tilføjelser der er angivet i bilag VI til  

 EØS overenskomsten.
Artikel 2 1. Denne konvention finder anvendelse for al  

 lovgivning i de nordiske lande der til enhver tid gælder inden for følgende  

 grene af social tryghed:
2. Ved godkendelsen af denne konvention afleverer  

 hvert nordisk land en fortegnelse over den gældende lovgivning for de grene  

 af social tryghed der er nævnt i første stykke.
Derefter giver hvert land een  

 gang om året inden udgangen af februar måned det danske udenrigsministerium  

 meddelelse om de ændringer i fortegnelsen som skyldes lovgivning der er  

 gennemført i det foregående kalenderår.
Artikel 3 1. Konventionen gælder for følgende personer såfremt  

 de ikke omfattes af forordningen:
 2. I den udstrækning det følger af bestemmelserne i  

 konventionen gælder konventionen tillige for personer som omfattes af  

 forordningen.
Artikel 4 Ved anvendelsen af lovgivningen i et nordisk land ligestilles statsborgere  

 i et andet nordisk land med landets egne statsborgere i den udstrækning andet  

 ikke følger af bestemmelserne i artikel 11-13.
Artikel 5 Skal en ydelse nedsættes efter et nordisk lands lovgivning når den falder  

 sammen med andre ydelser, skal ydelsen kunne nedsættes også når den falder  

 sammen med tilsvarende ydelser som udbetales efter et andet nordisk lands  

 lovgivning.
Bestemmelser om hvilken lovgivning der skal  

 anvendes Artikel 6 Den der har bopæl i et nordisk land, er omfattet af lovgivningen i  

 bopælslandet i den udstrækning andet ikke følger af andre bestemmelser i  

 dette afsnit.
Artikel 7 1. For personer, der har beskæftigelse i et andet  

 nordisk land end det hvori de har bopæl, eller som er beskæftiget i to eller  

 flere nordiske lande, eller som tilhører det rejsende personale ved fly-  

 eller landtransportvirksomhed, eller som midlertidigt udsendes af deres  

 arbejdsgiver fra et nordisk land for at udføre arbejde i et andet nordisk  

 land, finder bestemmelserne i afsnit II i forordningen og i afsnit III i  

 gennemførelsesforordningen tilsvarende anvendelse.
 2. Som arbejde i et nordisk land anses også arbejde  

 med udforskning og udvinding af naturforekomster på et nordisk lands  

 kontinentalsokkel, således som denne er bestemt i Genevekonventionen af 29.  

 april 1958 om den kontinentale sokkel.
 3. Bestemmelsen i andet stykke gælder tillige for  

 personer som omfattes af forordningen.
Artikel 8 Vedkommende myndigheder i to eller flere nordiske lande kan for særlige  

 persongrupper eller personer indgå overenskomst om undtagelser fra  

 bestemmelserne i dette afsnit.
Særlige bestemmelser om retten til ydelser Naturalydelser og dagpenge ved sygdom,  

 fødsel eller adoption Artikel 9 For personer, som flytter fra et nordisk land til et andet, eller som har  

 bopæl i et nordisk land og er sikret naturalydelser der og under ophold i et  

 andet nordisk land får behov for sygebehandling, eller som udfører arbejde i  

 et andet nordisk land end det hvori de har bopæl, samt deres  

 familiemedlemmer, finder bestemmelserne i afsnit III, kapitel 1, i  

 forordningen og i afsnit IV, kapitel 1 og 2, i gennemførelsesforordningen  

 tilsvarende anvendelse.
Artikel 10 1. For personer, som har bopæl i et nordisk land og er  

 sikret naturalydelser der og som under midlertidigt ophold i et andet nordisk  

 land modtager sygebehandling, dækker opholdslandet de merudgifter ved  

 hjemrejse til bopælslandet som opstår fordi vedkommende som følge af  

 sygdommen må benytte en rejseform der er dyrere end den han ellers ville have  

 anvendt.
 2. Bestemmelsen i første stykke gælder tillige for  

 personer som omfattes af forordningen.
 3. Bestemmelsen i første stykke finder ikke anvendelse  

 for en person som får tilladelse til at rejse til et andet nordisk land for  

 der at få den efter hans tilstand fornødne behandling.
Ydelser ved invaliditet, alderdom og  

 dødsfald.
Grundpension Artikel 11 1. En statsborger i et nordisk land er berettiget til  

 grundpension fra et andet nordisk land når vedkommende har optjent ret til  

 pension fra dette land på grundlag af mindst 3 års bopæl i landet.
 2. Perioder, hvori vedkommende har modtaget pension  

 fra et andet EØS-land, medregnes ikke ved afgørelsen af om bopælskravet efter  

 første stykke er opfyldt.
 3. Kravet i første stykke kan ikke opfyldes ved at  

 bopæls- og forsikringsperioder i andre lande tages i betragtning.  

 Bestemmelserne i afsnit III, kapitel 2, 3, og 8 i forordningen og i afsnit  

 IV, kapitel 1, 3, og 8 i gennemførelsesforordningen finder i øvrigt  

 tilsvarende anvendelse i forhold til lovgivningerne i de andre nordiske lande  

 ved beregning af grundpension efter denne artikel.
Artikel 12 En statsborger i et nordisk land er, sålænge han har bopæl i et EØS-land,  

 berettiget til den grundpension som han har optjent ret til i et nordisk  

 land.
Artikel 13 1. Er der ved beregning af grundpension ret til fra  

 mere end et nordisk land at få medregnet fremtidig bopælstid efter  

 pensionstilfældets indtræden medtages kun en del af den fremtidige bopælstid  

 ved beregningen i det enkelte land.
Denne del bestemmes på grundlag af de  

 faktiske bopælstider, der anvendes ved pensionsberegningen, efter forholdet  

 mellem den faktiske bopælstid i vedkommende land og den samlede, faktiske  

 bopælstid i landene.
 2. Bestemmelsen i første stykke gælder tillige for  

 personer som omfattes af forordningen.
Tillægspension Artikel 14 Ved fastsættelse af retten til tillægspension finder bestemmelserne i  

 afsnit III, kapitel 2, 3, og 8 i forordningen og i afsnit IV, kapitel 1, 3 og  

 8 i gennemførelsesforordningen tilsvarende anvendelse i forholdet til  

 lovgivningerne i de andre nordiske lande.
Artikel 15 1. Er de betingelser, som gælder for at få beregnet  

 tillægspension tillige på grundlag af en antagelse om forsikringsperioder som  

 ville være tilbagelagt hvis pensionstilfældet ikke var indtruffet, opfyldt i  

 mere end et nordisk land, medtages kun en del af de antagne  

 forsikringsperioder ved beregningen i det enkelte land.
Denne del bestemmes  

 på grundlag af de faktiske forsikringsperioder, der anvendes ved  

 pensionsberegningen, efter forholdet mellem den faktiske forsikringsperiode i  

 vedkommende land og den samlede, faktiske forsikringsperiode i landene.
 2. Bestemmelsen i første stykke gælder tillige for  

 personer som omfattes af forordningen.
Ydelser ved arbejdsskade Artikel 16 Ved fastsættelse af retten til ydelser ved arbejdsskade og ved beregning  

 af ydelserne finder bestemmelserne i afsnit III, kapitel 4, i forordningen og  

 i afsnit IV, kapitel 4, i gennemførelsesforordningen tilsvarende anvendelse i  

 forholdet mellem de nordiske lande.
Ydelser ved arbejdsløshed Artikel 17 1. Ved sammenlægning af forsikrings- eller  

 beskæftigelsesperioder, ved fastsættelse af retten til ydelser og ved  

 beregning af ydelserne ved arbejdsløshed finder bestemmelserne i afsnit III,  

 kapitel 6, i forordningen og i afsnit IV, kapitel 6, i  

 gennemførelsesforordningen tilsvarende anvendelse i forholdet mellem de  

 nordiske lande.
Forordningens artikel 69 og artikel 70 skal dog ikke finde  

 anvendelse i kraft af bestemmelsen i dette stykke.
2. De krav om forsikrings- eller  

 beskæftigelsesperioder, som er fastsat i forordningens artikel 67, tredje  

 stykke, gælder ikke for personer der enten har udført arbejde i et sådant  

 omfang at han eller hun har været omfattet af lovgivningen om ydelser ved  

 arbejdsløshed eller har modtaget arbejdsløshedsydelser i det nordiske land  

 hvori kravet om ydelser fremsættes.
Dog skal arbejdet være udført eller  

 arbejdsløshedsydelser være modtaget inden for en periode på fem år regnet fra  

 datoen for tilmelding som arbejdssøgende hos den offentlige arbejdsformidling  

 og i påkommende tilfælde medlemskab af vedkommende arbejdsløshedskasse.
 3. Bestemmelsen i andet stykke gælder tillige for  

 personer som omfattes af forordningen.
Øvrige bestemmelser Artikel 18 Vedkommende myndigheder skal sammen fastsætte de bestemmelser, der er  

 nødvendige for at sikre en ensartet nordisk anvendelse af denne konvention.
Artikel 19 Ved gennemførelsen af denne konvention skal myndigheder og organer i  

 fornøden udstrækning bistå hinanden.
I hvert nordisk land skal der findes et  

 særligt forbindelsesorgan, som udpeges af vedkommende myndighed.
Artikel 20 Artikel 86 i forordningen finder tilsvarende anvendelse ved spørgsmål om  

 begæringer, erklæringer, klage eller appel indgivet til en myndighed i et  

 andet nordisk land end det hvori vedkommende myndighed befinder sig.
Artikel 21 Artikel 111 i gennemførelsesforordningen finder tilsvarende anvendelse  

 mellem de nordiske lande ved tilbagesøgning af uberettiget modtagne beløb og  

 ved regreskrav for ydet forsorgshjælp.
Artikel 22 Denne konvention giver ikke ret til udbetaling af grundpension til den der  

 ikke har bopæl i et EØS-land.
Konventionen giver heller ikke ret til  

 optjening af rettigheder uden for EØS-landene.
Artikel 23 1. I henhold til artiklerne 36, 63 og 70 i  

 forordningen og til artikel 105 i gennemførelsesforordningen giver de  

 nordiske lande, hvis ikke andet aftales mellem to eller flere af landene,  

 afkald på enhver refusion mellem landene af udgifter til naturalydelser ved  

 sygdom og moderskab og ved arbejdsulykker og erhvervssygdomme, af ydelser til  

 arbejdsløse der søger beskæftigelse i et andet land end det kompetente, samt  

 af udgifter ved administrativ og lægelig kontrol.
 2. Afkald på refusion omfatter ikke naturalydelser til  

 en person som i henhold til forordningens artikel 22, stk. 1, litra c, og  

 artikel 55, stk. 1, litra c, af den kompetente institution får tilladelse til  

 at rejse til et andet nordisk land for der at få den efter hans tilstand  

 fornødne behandling.
 3. Bestemmelserne i denne artikel gælder for ydelser  

 til personer som omfattes af forordningen, såvel som for ydelser til personer  

 som omfattes af denne konvention, men ikke omfattes af forordningen.
Artikel 24 1. Denne konvention gælder ikke for ydelser og bidrag  

 for tiden før den træder i kraft.
 2. Ved afgørelser af retten til ydelser efter denne  

 konvention medregnes også forsikrings-, beskæftigelses- og bopælsperioder  

 inden konventionen trådte i kraft.
Artikel 25 Denne konvention medfører ikke nedsættelse af ydelser som løber når  

 konventionen træder i kraft.
Artikel 26 1. Har en person optjent ret til grundpension fra et  

 nordisk land på grundlag af bopæl i landet i en periode inden denne  

 konvention træder i kraft i hvilken han samtidig har optjent ret til  

 tillægspension i et andet nordisk land skal der for denne periode beregnes  

 grundpension alene fra sidstnævnte land som om han havde været bosat der.
 2. Bestemmelsen i første stykke finder tillige  

 anvendelse for personer som omfattes af forordningen.
Artikel 27 1. Grundpension til en nordisk statsborger, der indtil  

 konventionens ikrafttræden har været ydet efter reglerne i Nordisk Konvention  

 af 5. marts 1981 om social tryghed eller efter den nationale lovgivning i et  

 eller flere af de nordiske lande, omberegnes efter reglerne i forordningen  

 eller i denne konvention efter anmodning fra den pågældende eller efter  

 beslutning af den myndighed der udbetaler pensionen.
2. Har den pågældende anmodet om omberegning af  

 pensionen inden 2 år efter konventionens ikrafttræden ydes den omberegnede  

 pension med virkning fra konventionens ikrafttræden.
Det samme gælder når  

 pensionsmyndigheden inden for samme frist har underrettet pensionsmyndigheden  

 i et andet nordisk land om sin beslutning om at omberegne pensionen.
 3. Pensionen fastsættes efter de regler der gælder fra  

 konventionens ikrafttræden på grundlag af den pågældendes alder og bopælstid  

 da pensionstilfældet indtrådte.
4. Er den samlede grundpension ved omberegningen efter  

 første stykke lavere end den grundpension vedkommende fra samme tidspunkt  

 ville have ret til efter reglerne i Nordisk Konvention af 5. marts 1981 om  

 social tryghed ydes der et tillæg til pensionen som udgør forskellen mellem  

 den omberegnede grundpension og grundpensionen beregnet efter de tidligere  

 gældende regler.
Tillægget reguleres hvert år pr. 1. januar på grundlag af de  

 pensionsbeløb, der gælder på dette tidspunkt, og ydes med samme beløb for  

 hele året.
Tillægget ydes fra det land der udbetalte grundpension efter de  

 tidligere gældende regler.
 5. For en person, der efter at være flyttet fra et  

 nordisk land til et andet ved konventionens ikrafttræden modtog grundpension  

 fra fraflytningslandet efter artikel 20 i Nordisk Konvention af 5. marts 1981  

 om social tryghed, kan tillægget længst ydes indtil det tidspunkt da retten  

 til grundpension fra fraflytningslandet ville være ophørt efter tredje stykke  

 i den nævnte artikel.
 6. Bestemmelserne i denne artikel finder tillige  

 anvendelse for personer som omfattes af forordningen.
Artikel 28 1. Konventionen træder i kraft fra samme dato som EØS  

 aftalen træder i kraft for de nordiske lande under forudsætning af at  

 samtlige parter har givet det danske udenrigsministerium meddelelse om deres  

 godkendelse af konventionen.
 2. For Færøernes, Grønlands og Ålands vedkommende  

 træder konventionen først i kraft 30 dage efter at Danmarks henholdsvis  

 Finlands regering har meddelt det danske udenrigsministerium at Færøernes  

 Landsstyre og Grønlands Landsstyre henholdsvis Ålands Landsskapsstyrelse har  

 meddelt at konventionen skal have gyldighed for Færøerne og Grønland  

 henholdsvis Åland.
 3. Det danske udenrigsministerium underretter de  

 øvrige parter og Nordisk Ministerråds Sekretariat om modtagelsen af disse  

 meddelelser og om tidspunktet for konventionens ikrafttrædelse.
Artikel 29 1. En part kan opsige konventionen ved skriftlig  

 meddelelse herom til det danske udenrigsministerium som underretter de øvrige  

 parter om modtagelsen af meddelelsen og om dens indhold.
 2. En opsigelse gælder kun den part som har afgivet  

 den, og den får virkning fra begyndelsen af det kalenderår som indtræder  

 mindst seks måneder efter den dag da det danske udenrigsministerium modtog  

 meddelelsen om opsigelsen.
 3. Opsiges konventionen bevares rettighederne som er  

 erhvervet efter konventionen fortsat.
Artikel 30 Når denne konventionen træder i kraft ophører konventionen af 5. marts  

 1981 mellem Danmark, Finland, Island, Norge og Sverige om social tryghed med  

 senere ændringer at gælde.
Samtidig ophører overenskomsten af 12. november  

 1985 mellem Danmark, Finland, Island, Norge og Sverige om ydelser ved  

 arbejdsløshed at gælde.
Bestemmelserne om social bistand og om bidragsforskud  

 i konventionen af 5. marts 1981 gælder dog fortsat.
Artikel 31 Originalteksten til denne konvention deponeres i det danske  

 udenrigsministerium der tilstiller de øvrige parter bekræftede genparter  

 heraf.
 Til bekræftelse heraf har undertegnede befuldmægtigede repræsentanter  

 undertegnet denne aftale.
Udfærdiget i København, den 15. juni  

 1992 i et eksemplar på dansk, finsk, islandsk, norsk og svensk,  

 hvilke tekster alle har samme For Danmarks regering:
Else Winther Andersen For Finlands regering:
Johannes Bæckstrøm For Islands regering:
Ingva S.
Ingvarsson For Norges regering:
Arne Arnesen For Sveriges regering:
Carl-Johan Groth Ved denne konventions ikrafttræden ophæves konvention af 5. marts 1981 mellem Danmark, Finland, Island, Norge og  

 Sverige om social tryghed, jf.
Udenrigsministeriets bekendtgørelse nr. 50 af  

 21. april 1982, Lovtidende C aftale af 31. maj 1983 om ændring af 1981-konventionen, jf.  

 Udenrigsministeriets bekendtgørelse nr. 57 af 31. maj 1983, Lovtidende C overenskomst af 12. november 1985 mellem Danmark, Finland, Island, Norge  

 og Sverige om ydelser ved arbejdsløshed, jf.
Udenrigsministeriets  

 bekendtgørelse nr. 106 af 9. december 1987, Lovtidende C.
 Bestemmelserne om social bistand og om bidragsforskud i konventionen af 5.  

 marts 1981 gælder dog fortsat.
 Konventionen trådte i henhold til artikel 28 i kraft den 1. januar 1994  

 for de fem medunderskrivende lande og for selvstyreområdet Åland (Finland).
 Grønlands og Færøernes landsstyrer har henholdsvis den 5. oktober 1993 og  

 den 12. april 1994 tiltrådt konventionen, som i henhold til konventionens  

 artikel 28 for Grønlands vedkommende trådte i kraft den 1. januar 1994 og for  

 Færøernes vedkommende den 8. juli 1994.
