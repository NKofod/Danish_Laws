 I medfør af § 14, stk. 8, og § 18, stk. 1, i lov om boligbyggeri, jf.  

 lovbekendtgørelse nr. 135 af 25. februar 1992 fastsættes:
Reglernes anvendelsesområde § 1.  Bekendtgørelsen finder med de i stk. 2-5 nævnte  

 undtagelser anvendelse på boliger, der tilhører almennyttige boligselskaber,  

 jf. § 2 i lov om boligbyggeri.
Stk. 2.  Bekendtgørelsen finder ikke anvendelse på Stk. 3.  Bekendtgørelsens §§ 2-6 finder ikke anvendelse  

 på ungdomsboliger og på boliger for unge, der hidtil har været omfattet af §  

 77, stk. 2, i lov om boligbyggeri.
 Stk. 4.  Bekendtgørelsens §§ 2-10 finder ikke  

 anvendelse, hvis lejlighederne stilles til rådighed for kommunalbestyrelsen  

 til løsning af påtrængende boligsociale problemer eller til genhusning efter  

 lov om sanering eller lov om byfornyelse og boligforbedring.  

 Kommunalbestyrelsens anvisning bør så vidt muligt følge § 4, stk. 1, og § 7.
 Stk. 5.  Bekendtgørelsens §§ 2-3 og §§ 5-10 finder ikke  

 anvendelse, hvis lejlighederne anvises af selskabet efter særlige sociale  

 kriterier, fastsat ved aftale mellem kommunalbestyrelsen og selskabet.
Anvisning af ledige lejligheder § 2.  Boligselskabets ledige lejligheder skal efter  

 reglerne i §§ 3-7 stilles til rådighed for (udlejes til) de boligsøgende, der  

 i længst tid har været optaget på en venteliste.
 Stk. 2.  Boligtagere, som ønsker en anden lejlighed i en  

 af selskabets afdelinger, skal optages på en oprykningsventeliste, jf. § 3,  

 stk. 6, og § 10.
 § 3.  Enhver person, der er fyldt 15 år, kan optages  

 på ventelisten.
Stk. 2.  Ventelisten føres samlet for alle selskabets  

 afdelinger.
Der kan etableres en fælles venteliste for flere selskaber.
Stk. 3.  Boligselskabet opkræver ved optagelse på  

 ventelisten et gebyr, der ikke i væsentligt omfang må overstige selskabets  

 udgifter ved administrationen.
Yderligere administrationsgebyrer opkræves 1  

 gang årligt ved ajourføring af ventelisten.
Manglende betaling af gebyr  

 medfører sletning på ventelisten.
 Stk. 4.  Boligsøgende, der er optaget på ventelisten,  

 skal efter anmodning gøres bekendt med deres placering på listen.
Stk. 5.  I andelsboligforeninger skal ventelisten  

 baseres på medlemsfortegnelsen.
Enhver person, der er fyldt 15 år, kan  

 optages på medlemsfortegnelsen.
 Stk. 6.  Stk. 2-4 og stk. 5, 1. pkt., finder tilsvarende  

 anvendelse på oprykningsventelisten.
§ 4.  Husstande med 2 eller flere børn har fortrinsret  

 til lejligheder med 4 eller flere beboelsesrum.
Husstande med 1 eller flere  

 børn har fortrinsret til lejligheder med 3 beboelsesrum.
Husstande med 1 barn  

 har fortrinsret til lejligheder med 4 eller flere beboelsesrum, der ikke  

 udlejes efter 1. punktum.
 Stk. 2.  Selskabet kan dog beslutte, at lejligheder med  

 3 beboelsesrum kan udlejes til ægtepar, par, der lever i registreret  

 partnerskab, eller hermed sidestillede par, hvis det lokale behov for  

 lejligheder til husstande med børn ikke taler imod.
§ 5.  Overstiger bruttoetagearealet for en lejlighed  

 med 4 beboelsesrum ikke 85 m2, kan lejligheden udlejes efter § 4 som en  

 3-rumslejlighed.
Overstiger bruttoetagearealet for en lejlighed med 3  

 beboelsesrum ikke 65 m2, kan lejligheden udlejes som en 2-rumslejlighed.
Fortrinsret for ældre og personer med  

 handicap § 6.  Forud for andre boligsøgende har ældre og  

 personer med handicap fortrinsret til de lejligheder, som ved tilsagnet om  

 offentlig støtte er forbeholdt (klausuleret for) ældre og personer med  

 handicap, eller som med offentlig støtte efter bistandsloven er indrettet  

 særligt til ældre og personer med handicap.
 Stk. 2.  Ved udlejning efter stk. 1 kan § 4 om  

 nødvendigt fraviges.
Afvisning § 7.  Boligselskabet kan afvise udlejning til  

 boligsøgende, hvis lejligheden vil blive beboet af flere end 2 personer pr.  

 beboelsesrum.
Særlige fortrinsrettigheder § 8.  For at sikre den mest hensigtsmæssige udnyttelse  

 af selskabets lejligheder har boligtagere, som samtidig afgiver en lejlighed  

 i en afdeling, fortrinsret til at overtage en anden ledig lejlighed i  

 selskabet.
 Stk. 2.  Er den ønskede lejlighed større i rumantal  

 eller bruttoetageareal end boligtagerens nuværende lejlighed, forudsætter  

 fortrinsretten, at boligtagerens husstand omfatter mindst et barn.
Stk. 3.  Uanset stk. 2 gælder fortrinsretten til  

 2-rumslejligheder også for husstande uden børn.
Fortrinsretten til  

 3-rumlejligheder gælder også for par uden børn, når selskabet har truffet  

 beslutning efter § 4, stk. 2.
§ 9.  Boligselskabet kan beslutte, § 10.  Hvis flere boligsøgende med fortrinsret efter  

 §§ 8-9 ønsker den samme lejlighed, skal den udlejes til den boligsøgende, som  

 i længst tid har været optaget på en oprykningsventeliste, jf. § 2, stk. 2.
 Stk. 2.  Dog går den boligsøgende forud, som samtidig  

 afgiver en lejlighed i samme afdeling.
 Stk. 3.  Er den ledige lejlighed velegnet til ældre og  

 personer med handicap, eller falder den ind under de lejligheder, som er  

 nævnt i § 6, har en ældre eller en person med handicap, som er optaget på  

 oprykningsventelisten, en særlig fortrinsret forud for andre.
 Stk. 4.  Den ældre eller person med handicap, som  

 samtidig afgiver en lejlighed i samme afdeling, går forud for andre ældre og  

 personer med handicap til de lejligheder, som er nævnt i stk. 3.
 Stk. 5.  Den særlige fortrinsret i stk. 3 og stk. 4 for  

 ældre og personer med handicap forudsætter, at den ønskede lejlighed adgangs-  

 eller indretningsmæssigt er mere velegnet for den boligsøgende end dennes  

 nuværende lejlighed.
Bytning § 11.  Ved lejlighedsbytning gælder §§ 2-4 ikke.
Er  

 den ene lejlighed større end den anden i rumantal eller bruttoetageareal,  

 skal den største af lejlighederne efter bytningen bebos af mindst lige så  

 mange personer som før bytningen.
Er kun den ene af lejlighederne  

 almennyttig, og har denne 4 eller flere beboelsesrum, skal den efter  

 bytningen bebos af en husstand med mindst 1 barn.
Øvrige rettigheder § 12.  Der kan ikke tillægges boligsøgende  

 videregående fortrinsrettigheder end anført i §§ 2-11.
 § 13.  Ud over bestemmelserne i lov om leje om  

 brugsrettens overgang til andre kan boligselskabet tillade, at en person, der  

 blev forsørget af en afdød boligtager, herunder afdødes barn under 18 år,  

 fortsætter lejemålet.
 Stk. 2.  Stk. 1 finder tilsvarende anvendelse, hvis  

 boligtageren på grund af alder eller sygdom flytter til et plejehjem, en  

 ældrebolig eller lignende.
 Stk. 3.  Fortsættes et lejemål i en andelsboligforening  

 efter stk. 1 eller stk. 2 af en person, der ikke er fyldt 15 år, kan den  

 pågældende person optages på medlemsfortegnelsen uanset § 3, stk. 4.
§ 14.  Overgår brugsretten til en lejlighed i en  

 andelsboligforening varigt efter lov om leje eller efter § 13, kan  

 medlemsnummeret overdrages til den, der overtager lejligheden.
Dette gælder  

 dog ikke ved bytning.
 § 15.  Ved en boligsøgendes død overgår pladsen på  

 ventelisten eller på oprykningsventelisten og et eventuelt medlemsnummer til  

 den afdødes efterladte ægtefælle eller hermed sidestillede person.
 § 16.  Bortset fra de i §§ 13-15 nævnte tilfælde kan  

 overdragelse af ventelistepladser og medlemsnumre ikke finde sted.
Tilsyn § 17.  Kommunalbestyrelsen påser i nødvendigt omfang,  

 at selskabet udlejer ledige lejligheder i overensstemmelse med bestemmelserne  

 i bekendtgørelsen.
 § 18.  Kommunalbestyrelsen kan beslutte, at § 4, stk.  

 2, og § 9, nr. 2, ikke finder anvendelse, hvis udlejningssituationen,  

 herunder det lokale behov for lejligheder til husstande med børn, tilsiger  

 det.
 § 19.  Kommunalbestyrelsen kan beslutte, at selskabets  

 udlejning af ledige lejligheder i hvert enkelt tilfælde forudgående skal  

 godkendes.
Stk. 2.  Kommunalbestyrelsen kan afvise udlejning til  

 boligsøgende med husstandsindkomster af en sådan størrelse, at der vil være  

 et åbenbart misforhold mellem husstandsindkomst og boligafgift.
Afvisning af  

 boligsøgende under henvisning til indkomstforholdene kan kun ske efter en  

 konkret vurdering af den enkelte boligsøgendes økonomiske og personlige  

 forhold.
Stk. 3.  Såfremt kommunalbestyrelsen afviser en  

 boligsøgende i medfør af stk. 2, skal selskabet og den boligsøgende  

 underrettes herom skriftligt.
Er afslag ikke afsendt af kommunalbestyrelsen  

 senest 5 hverdage efter ansøgningens modtagelse i kommunen, er  

 kommunalbestyrelsens mulighed for at afvise den boligsøgende bortfaldet.
Ikrafttræden § 20.  Bekendtgørelsen træder i kraft den 1. april  

 1992.
 Stk. 2.  §§ 19, 20 og 33 i bekendtgørelse nr. 784 af 14.  

 december 1988 om almennyttig boligvirksomhed, som ændret ved bekendtgørelse  

 nr. 490 af 27. juni 1990 og ved bekendtgørelse nr. 583 af 8. august 1991  

 ophæves.
