 I medfør af § 2, stk. 5, § 6, § 11, stk. 2, og § 28 i lov om skibes  

 sikkerhed m.v., jf. lovbekendtgørelse nr. 584 af 29. september 1988, og efter  

 bemyndigelse i bekendtgørelse nr. 570 af 26. september 1988 fastsættes:
Anvendelsesområde § 1.  Forskriften gælder for eksisterende  

 passagerskibe i indenrigsfart, som er på 20 BRT og derover men under 300 BRT,  

 og som er bygget før 1. maj 1985.
 Stk. 2.  §§ 6, 7, 9 og 10 gælder tillige for  

 passagerskibe på 20 BRT og derover men under 300 BRT, som er bygget efter 1.  

 maj 1985.
Brandsikring § 2.  Fra alle passager- og mandskabsrum samt service-  

 og maskinrum skal der være mindst to udgangsveje til udskibningsdækket.
 Stk. 2.  I skibe med flere dæk skal den ene af  

 udgangsvejene være uafhængig af vogndækket.
 Stk. 3.  Søfartsstyrelsen kan tillade andre  

 arrangementer, hvis det godtgøres, at arrangementerne er lige så sikre som de  

 foreskrevne.
 § 3.  Vogndækssprinkleranlæg skal kunne betjenes fra  

 rum med to adkomstveje, hvoraf den ene skal være uafhængig af vogndækket,  

 eller anlægget skal alternativt kunne betjenes fra to steder, som er  

 uafhængige i brandmæssig henseende.
 § 4.  Alle brandslanger skal forsynes med kombinerede  

 tåge-/strålerør.
 § 5.  På passagerskibe i fast rutefart med en sejltid  

 på en time og derover skal der forefindes mindst en brandudrustning med  

 tilhørende to sæt reserveflasker.
 Stk. 2.  Udstyret skal anbringes ved styrepladsen eller  

 et andet hensigtsmæssigt sted.
 § 6.  Der skal installeres røgmeldere i aptering og  

 tjenesterum samt i alle øvrige rum, hvor en brand kan forekomme.
 Stk. 2.  Al brandovervågning skal kunne ske fra  

 styrepladsen.
Signaler og øvelser § 7.  Passagerer skal kunne orienteres samtidigt i  

 forbindelse med en nødsituation via et højttaleranlæg.
 § 8.  Hovedalarmsignalet, en række af 7 korte og en  

 lang tone, skal kunne afgives og være hørlig overalt på skibet.
 § 9.  Der skal afholdes øvelser med lokalt brandvæsen  

 mindst en gang om året.
Straf § 10.  Overtrædelse af denne forskrift straffes med  

 bøde eller hæfte.
Ikrafttrædelse § 11.  Forskriften træder i kraft den 1. maj 1993.
