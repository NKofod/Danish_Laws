Ligningsrådet meddelte afslag på en anmodning om tilladelse til at  

 foretage skattemæssige afskrivninger på et projekteret dyrehospital.  

 Betingelserne for meddelelse af tilladelse var principielt opfyldt for en  

 mindre del af bygningen, men denne del opfyldte ikke arealkravet Afskrivninger) x  sidestilling x  dyrehospital LR af 22/4 1997, 99/96-4238-00091 Ligningsrådet meddelte afslag på en anmodning om tilladelse til at  

 foretage skattemæssige afskrivninger på et projekteret dyrehospital.
Afslaget  

 baseredes på en konkret vurdering af den teknisk-økonomiske forældelse og den  

 fysiske slitage af det projekterede dyrehospital.
For så vidt angår en mindre  

 del af dyrehospitalet kunne tilladelse principielt meddeles, men denne del  

 opfyldte ikke arealkravet i AL § 20, stk. 2. Der henvises til Told- og  

 Skattestyrelsens kommentar i TfS 1997.øøø.
Reference AL § 18, stk. 2, jf. stk. 1, litra a AL § 20, stk. 2 LV 1996 E.C.4.1.5. og E.C.4.1.7.
 En dyrlæge ansøgte om tilladelse efter afskrivningslovens § 18, stk. 2,  

 jf. stk. 1, litra a, til at foretage skattemæssige afskrivninger på et  

 dyrehospital, som han påtænkte af opføre.
Det var oplyst, at dyrehopitalet var påtænkt indrettet i en bygning på ca.  

 285 kvm.
Der skulle i dyrehopitalet indrettes en »afdeling for mindre  

 dyr m.v.«. bestående af kontor, bogholderi, venteværelse, butik,  

 personalerum og to klinikker til behandling af mindre dyr, såsom hunde og  

 katte m.v.
Der skulle endvidere indrettes »stordyrrum« på ca. 56  

 kvm. med hunde- og kattebure (ca. 8 kvm.), »tvangsbokse« til  

 undersøgelse og operation af store dyr, hesteboks på 7,5 kvm., et afsnit til  

 obduktion af svin og et »koldlager«.
 Resten af bygningen ville i første omgang henstå som »råhus«.  

 Der ville om nogle år blive indrettet operationsrum, røntgenrum,  

 forberedelsesrum, laboratorium og lager i denne del af bygningen.
 Skatteyder drev på ansøgningstidspunktet en traditionel landpraksis og en  

 mindre dyrlægeklinik, der var indrettet i en del af den private bolig.  

 Omsætningen hidrørte for 10 % vedkommende fra mindre dyr og for 90 %  

 vedkommende fra større dyr, dels heste (10 %) og dels svin og kalve (næsten  

 udelukkende indtægt fra obduktion).
 Ligningsrådet kunne ikke imødekomme ansøgningen.
 Det er en forudsætning for, at der kan meddeles tilladelse til  

 sidestilling efter afskrivningslovens § 18, stk. 2, at det i den konkrete sag  

 må vurderes, enten at den omhandlede bygning kan sammenlignes med en  

 bestemt afskrivningsberettiget bygningskategori nævnt i afskrivningslovns §  

 18, stk. 1, litra a eller b, eller at den ikke kan sammenlignes med en  

 bygningskategori, som er undtaget fra afskrivning efter afskrivningslovens §  

 18, stk. 3-5, og herudover må antages at være udsat for en fysisk slitage  

 og/eller teknisk-økonomisk forældelse svarende til de i § 18, stk. 1, litra a  

 eller b, nævnte bygningskategorier.
For dyrlægeklinikken gælder, at den teknisk-økonomiske forældelse må  

 antages at kunne sammenlignes med den teknisk-økonomiske forældelse af de  

 ikke-afskrivningsberettigede lægeklinikker m.v.
Det er således den fysiske  

 slitage, som er afgørende i sager vedrørende dyrlægeklinikker.
 Vurderingen må bl.a. baseres på, hvilke dyr klinikken er indrettet til  

 modtagelse af, klinikkens kapacitet, og om der er mulighed for indlæggelse  

 eller alene for ambulant behandling.
 Da der i sagen var tale om en udbygning af klinikken i to etaper, blev det  

 ikke anset for muligt at foretage en konkret bedømmelse af den faktiske  

 anvendelse af de projekterede bygninger i deres endelige udformning, men  

 alene i den udformning, de ville have efter fuldendelsen af første etape.
Stordyrrummet måtte på grund af anvendelsen kunne antages at blive udsat  

 for et sådant slid, at sidestilling med de i afskrivningslovens § 18, stk. 1,  

 litra a, nævnte bygninger kunne komme på tale, da denne del af klinikken  

 ville blive anvendt til behandling af og overnatning for store dyr samt til  

 overnatning for mindre dyr.
For afdelingen for smådyr m.v. måtte slitagen  

 antages i højere grad at kunne sammenlignes med slitagen på en lægeklinik  

 m.v., jf. afskrivningslovens § 18, stk. 5, og sidestilling ville for denne  

 del af bygningen dermed være udelukket.
 Da stordyrrummet alene ville udgøre ca. 56 kvm. svarende til ca. 20 pct.  

 af bygnignens samlede areal, ville der imidlertid på grund af arealkravet i  

 afskrivningslovens § 20, stk. 2, ikke kunne afskrives på denne del af  

 bygningen.
