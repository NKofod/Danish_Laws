Nr LSF 13 Forslag til Lov om ændring af lov om levnedsmidler m.m.  

 (Brugerfinansiering af levnedsmiddelkontrol) Fremsat af sundhedsministeren (Ester Larsen) den 27. december 1990 Vedtaget ved tredjebehandling den 2. april 1991 Lov nr. 220 af 10/04/1991 § 1 I lov nr. 310 af 6. juni 1973 om levnedsmidler m.m., som senest ændret  

 ved lov nr. 192 af 29. marts 1989, foretages følgende ændringer:
1. Overalt i loven ændres »ministeren for  

 forureningsbekæmpelse« til »sundhedsministeren« og  

 »statens levnedsmiddelinstitut« til  

 »Levnedsmiddelstyrelsen«.
Hvor »statens  

 levnedsmiddelinstitut« er benævnt »instituttet«, ændres dette  

 til »styrelsen«.
 2. Efter »Kapitel 7. Myndighederne« indsættes som nyt  

 kapitel:
»Kapitel 7 a.
Gebyrer § 48 a.
Sundhedsministeren kan fastsætte regler om, at  

 virksomhederne skal betale et gebyr til hel eller delvis dækning af  

 myndighedernes omkostninger ved autorisation og godkendelse af de  

 virksomheder, der er omfattet af §§ 31, 34 og 37. Ministeren kan fastsætte  

 regler om opkrævning af gebyr for udstedelse af eksportcertifikater samt for  

 sagsbehandling i forbindelse med administration af visse anmeldelsesordninger  

 udfærdiget med hjemmel i lovens §§ 14 og 16.
Stk. 2. Ministeren kan fastsætte regler om, at virksomhederne skal  

 betale et årligt gebyr til hel eller delvis dækning af myndighedernes  

 omkostninger i forbindelse med tilsyn og kontrol efter denne lov.
Ministeren  

 kan herunder fastsætte regler om, at en virksomhed skal betale et gebyr til  

 dækning af ekstraordinære tilsyn og analyser som følge af, at der gentagne  

 gange er konstateret uregelmæssigheder i den pågældende virksomhed.
 Stk. 3. Ministeren kan fastsætte regler om opkrævning af særskilt  

 gebyr ved ikkerettidig betaling af gebyr efter stk. 1 og 2.
Stk. 4. Ministeren kan fastsætte regler om opkrævning af gebyrer  

 efter stk. 1-3 og kan herunder fastsætte regler for kommunale myndigheders  

 indbetaling af en nærmere fastsat andel af de opkrævede gebyrer til  

 staten.« 3. I § 46, stk. 1, indsættes efter  

 »gennemførelse«: »samt fastsættelse og opkrævning af gebyr  

 efter § 48 a.« § 2 Loven træder i kraft den 1. juni 1991.
Oprindeligt fremsat forslag § 1 I lov nr. 310 af 6. juni 1973 om levnedsmidler m.m., som senest ændret  

 ved lov nr. 192 af 29. marts 1989, foretages følgende ændringer:
1. Overalt i loven ændres »ministeren for  

 forureningsbekæmpelse« til »Sundhedsministeren« og  

 »statens levnedsmiddelinstitut« til  

 »Levnedsmiddelstyrelsen«.
Hvor »statens  

 levnedsmiddelinstitut« er benævnt »instituttet«, ændres dette  

 til »styrelsen«.
 2. Efter »Kapitel 7. Myndighederne.« indsættes som nyt  

 kapitel:
»Kapitel 7 a.
Gebyrer § 48 a.
Sundhedsministeren kan fastsætte regler om, at  

 virksomhederne skal betale et gebyr til hel eller delvis dækning af  

 myndighedernes omkostninger ved autorisation og godkendelse af de  

 virksomheder, der er omfattet af §§ 31, 34 og 37. Ministeren kan fastsætte  

 regler om opkrævning af gebyr for udstedelse af eksportcertifikater samt for  

 sagsbehandling i forbindelse med administration af visse anmeldelsesordninger  

 udfærdiget med hjemmel i lovens §§ 14 og 16.
Stk. 2. Ministeren kan fastsætte regler om, at virksomhederne skal  

 betale et årligt gebyr til hel eller delvis dækning af myndighedernes  

 omkostninger i forbindelse med tilsyn og kontrol efter denne lov.
Ministeren  

 kan herunder fastsætte regler om, at en virksomhed skal betale et gebyr til  

 dækning af ekstraordinære tilsyn og analyser som følge af, at der gentagne  

 gange er konstateret uregelmæssigheder i den pågældende virksomhed.
 Stk. 3. Ministeren kan fastsætte regler om opkrævning af særskilt  

 gebyr ved ikke-rettidig betaling af gebyr efter stk. 1 og 2.
Stk. 4. Ministeren kan fastsætte regler om opkrævning af gebyrer  

 efter stk. 1-3, og kan herunder fastsætte regler for kommunale myndigheders  

 indbetaling af en nærmere fastsat andel af de opkrævede gebyrer til  

 staten.« 3. I § 46, stk. 1, indsættes efter »gennemførelse«:  

 »samt fastsættelse og opkrævning af gebyr efter § 48 a.« § 2 Loven træder i kraft den 1. februar 1991.
Bemærkninger til lovforslaget Formålet med lovforslaget er at give sundhedsministeren mulighed for at  

 indføre brugerfinansiering af den offentlige levnedsmiddelkontrol af  

 virksomheder inden for levnedsmiddellovens område.
Ved brugerfinansiering  

 forstås, at virksomheder under tilsyn og kontrol helt eller delvist selv skal  

 afholde udgifter forbundet med myndighedernes autorisation/godkendelse,  

 tilsyn og kontrol.
 Forslaget giver mulighed for at udmønte budgetregulering som anført i  

 finanslovforslaget for 1991 på 50 mill. kr. i 1991 og 150 mill. kr. i 1992 og  

 følgende år gennem indførelse af brugerfinansiering inden for  

 levnedsmiddelkontrolområdet.
Forslaget er endvidere et element i opfølgningen af et igangværende  

 arbejde vedrørende modernisering af den offentlige levnedsmiddelkontrol.  

 Regeringens afbureaukratiseringsredegørelse fra december 1988 indeholder  

 forslag om, at hele levnedsmiddelkontrollen gennemgås med henblik på  

 rationalisering, samordning og forenkling af lovgivning og administration.  

 Finansministeriets Administrations- og Personaledepartement har i efteråret  

 1989 som led i turnusgennemgangen udarbejdet en rapport om det offentlige  

 levnedsmiddelkontrolsystem.
Turnusrapporten indeholder en række forslag til  

 modernisering af levnedsmiddelkontrolområdet, herunder bl.a. regelværket,  

 tilrettelæggelse af laboratoriekapaciteten og finansieringsmodeller.
Turnusrapporten er blevet fulgt op af et tværministerielt  

 embedsmandsudvalg, der blev nedsat i februar 1990 med den opgave at overveje  

 og stille forslag om, hvordan der kan opbygges et mere effektivt og  

 koordineret levnedsmiddelkontrolsystem i Danmark.
Udvalget, der endnu ikke  

 endeligt har afsluttet sit arbejde, er som en del af sit kommissorium anmodet  

 om at overveje finansieringsmodeller såvel på det såkaldte særlovsområde  

 vedrørende bl.a. kød- og fiskekontrol som den generelle levnedsmiddellovs  

 område.
Det fremgår videre, at et fremtidigt finansieringssystem skal virke  

 fremmende på formålene med levnedsmiddelkontrol og sikre en mere fast og  

 forudsigelig ramme for udgiftsfordelingen mellem det offentlige og private og  

 sikre et positivt medspil fra levnedsmiddelerhvervene.
Endelig skal systemet  

 sikre et lokalt engagement i tilsyns- og kontrolarbejdet samt opbygges  

 således, at konkurrenceforvridning undgås.
 Lovforslaget, der alene vedrører kontrollen inden for levnedsmiddellovens  

 område, tager udgangspunkt i udvalgets kommissorium og overvejelser, der  

 forudsætter hel eller delvis brugerfinansiering af levnedsmiddelkontrollen.  

 Når udvalgets endelige rapport foreligger, vil der blive taget stilling til  

 eventuelle yderligere forslag til ændringer på  

 levnedsmiddelreguleringsområdet, herunder levnedsmiddelloven.
Det eksisterende kontrolsystem og dets finansiering Levnedsmiddellovens hovedmålsætninger er, at forbrugerne skal beskyttes  

 mod sundhedsrisiko og mod vildledning i forbindelse med levnedsmidler.  

 Overtilsynet med, at loven og de med hjemmel i loven fastsatte regler  

 overholdes, påhviler sundhedsministeren, som har henlagt sine opgaver efter  

 loven til Veterinærdirektoratet og Levnedsmiddelstyrelsen.
Efter levnedsmiddellovens § 31 må tilvirkning af levnedsmidler og  

 tilsætningsstoffer med henblik på salg ikke påbegyndes, før autorisation  

 hertil er meddelt af sundhedsministeren, der har henlagt sin kompetence til  

 Veterinærdirektoratet for så vidt angår virksomheder, der tilvirker  

 levnedsmidler, og til Levnedsmiddelstyrelsen for så vidt angår virksomheder,  

 der tilvirker tilsætningsstoffer, næringsstofpræparater eller foretager  

 bestråling af levnedsmidler.
I 1989 havde i alt 683 virksomheder  

 autorisationer til levnedsmiddel- og/eller tilsætningsstofproduktion, fordelt  

 med 582 virksomheder i Veterinærdirektoratets regi og 101 virksomheder i  

 Levnedsmiddelstyrelsens regi.
 I henhold til lovens § 34, stk. 1, må der ikke påbegyndes virksomhed en  

 detail omfattende salg eller behandling af levnedsmidler samt virksomhed en  

 gros omfattende salg m.v., før godkendelse er meddelt af kommunalbestyrelsen.  

 I følge oplysninger fra Finansministeriets kortlægning af  

 laboratoriekapaciteten er der godkendt ca. 36.000 engros- og  

 detailvirksomheder med eller uden tilvirkning af levnedsmidler.
Efter lovens § 37, stk. 2, skal der indhentes fornyet autorisation eller  

 godkendelse i tilfælde af ejerskifte eller væsentlige ændringer af  

 virksomhedens bygningsmæssige forhold, indretning, produktion eller  

 vareudvalg.
Er forholdene tilfredsstillende, kan en autorisation eller  

 godkendelse iøvrigt tidligst tages op til fornyet behandling efter 5 år, jf.  

 § 37, stk. 3.
Kommunalbestyrelserne påser, at loven og de med hjemmel i loven fastsatte  

 regler overholdes, og kommunalbestyrelserne kan bemyndige  

 levnedsmiddelkontrolenhederne til helt eller delvist at varetage de opgaver,  

 der påhviler kommunalbestyrelsen.
Der eksisterer i dag i alt 38 kommunale  

 miljø- og levnedsmiddelkontrolenheder, der udfører den egentlige kontrol med  

 levnedsmiddelvirksomheder: fremstillingsvirksomheder, engros~ og  

 detailvirksomheder samt storkøkkener, herunder restauranter, kantiner og  

 offentlige institutionskøkkener m.v.
De kommunale miljø- og  

 levnedsmiddelkontrolenheders antal, stedlige placering og funktion m.v. er  

 reguleret i laboratorieplanen, jf. levnedsmidddelloven, § 52.
 Sundhedsministeren kan endvidere i henhold til lovens § 41 bestemme, at  

 bestemte arter af levnedsmidler eller tilsætningsstoffer underkastes en  

 særlig kontrol, og at vedkommende virksomhed skal betale udgiften herved.  

 Bestemmelsen er anvendt over for vitaminiserede levnedsmidler og for  

 næringsstofpræparater.
Inden for levnedsmiddellovens område er udgifter til tilsyn og kontrol i  

 dag i altovervejende grad offentligt finansieret.
Der anvendes i følge  

 Finansministeriets opgørelse (1988-tal) ca. 143 mill. kr. til den decentrale  

 indsats i kommunerne.
Levnedsmiddelstyrelsens og Veterinærdirektoratets  

 omkostninger til autorisation anslås at udgøre henholdsvis ca. 1 mill. kr. og  

 4 mill. kr., hvortil kommer de statslige myndigheders omkostninger ved  

 vejledning og rådgivning i forbindelse med kommunale myndigheders  

 kontrolarbejde.
Inden for det såkaldte særlovsområde vedrørende fiskeri-, kød-, mejeri- og  

 ægprodukter eksisterer hel eller delvis brugerfinansiering af de offentlige  

 tilsyns- og kontroludgifter.
Finansministeriet har således opgjort, at de  

 samlede offentlige kontroludgifter inden for særlovsområdet i 1988 beløb sig  

 til 341 mill. kr., hvoraf erhvervenes egenfinansiering udgjorde ca. 150 mill.  

 kr. (ca. 44 %). Graden af brugerfinansiering varierer i dag fra ca. 32 % på  

 Fiskeriministeriets område til ca. 45 % i gennemsnit på Landbrugsministeriets  

 område.
Andelen af direkte brugerfinansiering fra erhvervene har op gennem  

 1980'erne varieret fra år til år, men er specielt i de senere år øget  

 væsentligt.
Forslaget til fremtidigt finansieringssystem Forslaget giver sundhedsministeren mulighed for at indføre  

 brugerfinansiering af den offentlige kontrol inden for levnedsmiddellovens  

 område.
Det er hensigten at indføre brugerfinansiering trinvis med henblik på  

 i 1992 at opnå fuld dækning af de samlede offentlige udgifter forbundet  

 hermed.
Det vil være et overordnet hensyn ved den nærmere tilrettelæggelse af  

 finansieringen, at såvel det offentlige som virksomhederne så vidt muligt  

 ikke bliver unødigt administrativt belastet af opkrævningssystemet.
Der vil  

 endvidere ved tilrettelæggelsen skulle tages særligt hensyn til, at systemet  

 ikke medfører konkurrenceforvridning mellem virksomhederne.
Dette forudsætter  

 bl.a. en central fastsættelse af principperne for fordelingen af  

 kontrolomkostningerne på erhvervet.
Endvidere skal det sikres, at  

 størrelsesniveauet for betalingen i de enkelte virksomheder står i et  

 rimeligt forhold til kontrolbehovet i de enkelte virksomheder eller grupper  

 af virksomheder.
Vurderingen af kontrolbehovet, og som følge heraf  

 fastsættelsen af gebyrstørrelser, baseres bl.a. på forhold som virksomhedens  

 størrelse og risikopotentiale samt for så vidt angår  

 fremstillingsvirksomheder og detailvirksomheder med tilvirkning tillige  

 produktionens kompleksitet.
I medfør af forslaget vil der blive indført 1) et eengangsgebyr for  

 autorisation/godkendelse af levnedsmiddelvirksomheder efter lovens § 31  

 (autorisation af fremstillingsvirksomheder), § 34 (godkendelse af en gros og  

 en detail virksomheder) og § 37 (autorisation/godkendelse ved ejerskifte og  

 væsentlige ændringer af virksomhedens indretning og produktion m.v.). Hjemlen  

 i § 48 a, stk. 1, 2. punktum, tænkes anvendt til gebyropkrævning vedrørende  

 eksportcertifikater og visse anmeldelsesordninger f.eks. vedrørende  

 næringsstofpræparater.
Hjemlen afløser den hidtidige hjemmel i form af  

 tekstanmærkninger på finansloven, jf. finansloven for 1990, § 42 til § 11.  

 Landbrugsministeriet, nr. 60, og til § 30. Sundhedsministeriet, nr. 50 og 51.  

 Der vil derudover blive indført 2) et årligt gebyr for hel eller delvis  

 dækning af udgifter i forbindelse med myndighedernes tilsyn og kontrol.  

 Endelig giver forslaget mulighed for at fastsætte regler for betaling af 3)  

 gebyr til dækning af ekstraordinære tilsyn og analyser, der gennemføres som  

 følge af, at der gentagne gange er konstateret uregelmæssigheder.
 Den nærmere udformning af regler i medfør af loven vil blive drøftet med  

 Kommunernes Landsforening, Københavns og Frederiksberg kommuner og  

 Amtsrådsforeningen i Danmark samt den høringsberettigede kreds efter  

 levnedsmiddellovens § 11.
Der vil som nævnt finde en graduering sted af gebyrstørrelse på grundlag  

 af virksomhedernes størrelse, risikopotentiale samt produktionens  

 kompleksitet.
Såfremt der tages udgangspunkt i de tidligere anførte skøn over  

 de kommunale og statslige udgifter til levnedsmiddelkontrol i snæver  

 forstand, vil der ved fuld brugerfinansiering for den enkelte virksomhed i  

 gennemsnit være tale om en årlig udgift af størrelsesordenen 4.000-4.500 kr.,  

 idet f.eks. en mindre detailvirksomhed uden tilvirkning vil komme til at  

 betale et væsentligt mindre beløb og en stor producerende virksomhed et  

 væsentligt større beløb end gennemsnittet.
 I medfør af § 48 a., stk. 3, kan ministeren fastsætte regler om opkrævning  

 af særskilt gebyr ved ikke-rettidig betaling af de i stk. 1 og 2 nævnte  

 gebyrer.
I medfør af § 48 a, stk. 4, kan ministeren fastsætte regler for  

 rubricering af virksomheder i de forskellige kategorier, grupper og  

 afgiftsklasser samt hvilke myndigheder, der skal forestå den praktiske  

 administration og opkrævning.
Som udgangspunkt vil det i reglerne blive  

 bestemt, at den autorisationsudstedende/godkendende myndighed opkræver gebyr  

 for autorisation/godkendelse samt at den myndighed der forestår tilsyn og  

 kontrol samtidig forestår opkrævning af gebyr i tilknytning hertil.
Hvor  

 flere myndigheder er involveret, vil man så vidt muligt sigte mod, at den  

 enkelte virksomheds indbetaling sker til een myndighed.
 Bestemmelsen i § 48 a, stk. 4, giver endvidere mulighed for at pålægge  

 kommunalbestyrelsen at indbetale en del af provenuet ved gebyropkrævningen  

 til staten til dækning af de centrale myndigheders omkostninger i forbindelse  

 med vejledning m.v. af det kommunale levnedsmiddelkontrolsystem.
 Med den foreslåede ændring af lovens § 46 er det tilsigtet at etablere en  

 pligt for den ansvarlige for virksomhedens forhold til at give  

 tilsynsmyndighederne alle oplysninger af betydning for fastsættelse og  

 opkrævning af de i lovforslaget omhandlede gebyrer.
Administrative og økonomiske konsekvenser Forslaget forventes at medføre en merindtægt for kommunerne på 150 mill.  

 kr. (1991-prisniveau) på årsbasis, idet der dog i 1991 forventes merindtægter  

 på 50 mill. kr.
Der vil blive hjemtaget et beløb svarende til kommunernes merindtægt over  

 statstilskuddet til kommunerne.
Den endelige opgørelse afventer fastsættelse  

 af regler efter lovforslaget.
Det må forventes, at lovforslaget skønsmæssigt vil indebære  

 meromkostninger for kommunerne til administration af ordningen på 10 mill.  

 kr.
For de statslige myndigheders vedkommende anslås  

 administrationsomkostningerne at være meget beskedne.
Efter 2. behandling den 21. marts 1991 § 1 I lov nr. 310 af 6. juni 1973 om levnedsmidler m.m., som senest ændret  

 ved lov nr. 192 af 29. marts 1989, foretages følgende ændringer:
1. Overalt i loven ændres »ministeren for  

 forureningsbekæmpelse« til »sundhedsministeren« og  

 »statens levnedsmiddelinstitut« til  

 »Levnedsmiddelstyrelsen«.
Hvor »statens  

 levnedsmiddelinstitut« er benævnt »instituttet«, ændres dette  

 til »styrelsen«.
 2. Efter »Kapitel 7. Myndighederne« indsættes som nyt  

 kapitel:
»Kapitel 7 a.
Gebyrer § 48 a.
Sundhedsministeren kan fastsætte regler om, at  

 virksomhederne skal betale et gebyr til hel eller delvis dækning af  

 myndighedernes omkostninger ved autorisation og godkendelse af de  

 virksomheder, der er omfattet af §§ 31, 34 og 37. Ministeren kan fastsætte  

 regler om opkrævning af gebyr for udstedelse af eksportcertifikater samt for  

 sagsbehandling i forbindelse med administration af visse anmeldelsesordninger  

 udfærdiget med hjemmel i lovens §§ 14 og 16.
Stk. 2. Ministeren kan fastsætte regler om, at virksomhederne skal  

 betale et årligt gebyr til hel eller delvis dækning af myndighedernes  

 omkostninger i forbindelse med tilsyn og kontrol efter denne lov.
Ministeren  

 kan herunder fastsætte regler om, at en virksomhed skal betale et gebyr til  

 dækning af ekstraordinære tilsyn og analyser som følge af, at der gentagne  

 gange er konstateret uregelmæssigheder i den pågældende virksomhed.
 Stk. 3. Ministeren kan fastsætte regler om opkrævning af særskilt  

 gebyr ved ikkerettidig betaling af gebyr efter stk. 1 og 2.
Stk. 4. Ministeren kan fastsætte regler om opkrævning af gebyrer  

 efter stk. 1-3 og kan herunder fastsætte regler for kommunale myndigheders  

 indbetaling af en nærmere fastsat andel af de opkrævede gebyrer til  

 staten.« 3. I § 46, stk. 1, indsættes efter  

 »gennemførelse«: »samt fastsættelse og opkrævning af gebyr  

 efter § 48 a.« § 2 Loven træder i kraft den 1. juni 1991.
