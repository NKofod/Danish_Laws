 Finansministeriet har med Dansk Funktionærforbund indgået vedlagte  

 overenskomst af 2. november 1987.
Bemærkninger til overenskomsten 1. For såvidt angår lønfradrag/lønberegning gælder de  

 for tjenestemænd fastsatte regler, for tiden cirkulære 24. maj 1985 om  

 lønfradrag/beregning for tjenestemænd (LP.nr. 129/85) (Personaleadministrativ  

 vejledning kap. 28 bilag 8.).
 2. Eventuelle tvivlspørgsmål vedrørende overenskomsten  

 og dens fortolkning forventes forelagt Finansministeriet.
Finansministeriet, Lønnings- og Pensionsdepartementet, den 21. december  

 1987 P.M.V.
 E.B.
Steen Rasmussen Bilag OVERENSKOMST FOR OPTIKERE VED STATENS ØJENKLINIK Kapitel 1. Overenskomstens område § 1. Optikere, der ansættes ved Statens Øjenklinik, uden at ansættelse  

 sker som tjenestemand, aflønnes i overensstemmelse med de i nærværende  

 overenskomst indeholdte regler.
 Stk. 2. Tjenestemænd og pensionerede tjenestemænd fra staten,  

 folkeskolen, folkekirken, kommuner og statsfinansierede eller koncessionerede  

 virksomheder og andre, der oppebærer understøttelse eller egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år, er ikke omfattet af overenskomsten.
Kapitel 2. Løn § 2. Lønnen fastsættes og reguleres efter skalatrin 32, pr. 1. april 1988  

 skalatrin 33, som anført i den for perioden 1. april 1987 - 31. marts 1989  

 gældende lønjusteringsaftale for statens tjenestemænd.
Den ledende optiker  

 aflønnes dog efter skalatrin 42.
 Stk. 2. Til optikere aflønnet efter skalatrin 32 (pr. 1. april 1988  

 skalatrin 33) ydes der herudover et tillæg på 1.854,26 kr. årligt, som  

 reguleres efter Finansministeriets Lønoversigter, tabel 7.1.
Stk. 3. Hvor forholdene taler derfor, kan der indgås speciel aftale om  

 højere løn til den ledende optiker.
Ved nyansættelse optages forhandling  

 herom, hvis en af parterne ønsker det.
 Stk. 4. Lønnen udbetales månedsvis bagud.
 Kapitel 3. Arbejdstid m.v.
 § 3. Lønnen i § 2 er beregnet på grundlag af en ugentlig arbejdstid på 39  

 timer (fra 1. september 1988: 38 timer og fra 1. september 1990: 37 timer)  

 ugentlig.
 § 4. Overarbejde bør så vidt muligt undgås.
Stk. 2. For beordret og kontrollabelt overarbejde ydes der timebetaling  

 på 1/2028 af den pågældendes løn med tillæg af 50 pct.
Pr. 1. september 1988  

 udgør arbejdstidsnormen 1.976 timer pr. år og fra 1. september 1990: 1.924  

 timer pr. år.
 Stk. 3. Overarbejde skal dog så vidt muligt godtgøres med fritid af samme  

 varighed som det præsterede overarbejde med tillæg af 50 pct.
Stk. 4. Der ydes ikke overtidsbetaling til den ledende optiker.
I stedet  

 følges regler svarende til de for tjenestemænd gældende, jfr. økonomi- og  

 budgetministeriets cirkulære nr. 206 af 10. november 1971 om godtgørelse for  

 merarbejde til tjenestemænd i staten, for hvem der ikke gælder højeste  

 arbejdstid, samt Finansministeriets skrivelse af 21. november 1977 til  

 samtlige departementer m.v. vedrørende anvendelse af gældende regler for  

 merarbejde - j.nr. 1. kt. 760/77.
Kapitel 4. Ferie § 5. Ansatte i henhold til denne overenskomst er omfattet af ferieloven.
 Stk. 2. Til ansatte, der holder ferie med løn, ydes en særlig  

 feriegodtgørelse på 1 1/2 pct., der træder i stedet for ferietillæg efter  

 ferielovens § 14,stk. 1.
 Kapitel 5. Opsigelsesvarel m.v.
 § 6. Optikere er omfattet af lov nr. 261 af 9. juni 1948 om retsforholdet  

 mellem arbejdsgivere og funktionærer med senere ændringer.
Kapitel 6. Befordringsgodtgørelse samt time og dagpenge § 7. Ansatte har på tjenesterejser og ved udstationering ret til  

 befordringsgodtgørelse samt time- og dagpenge efter de for tjenestemænd til  

 enhver tid gældende regler og satser.
Indtil 1. april 1988 får optikere ved  

 Statens Øjenklinik time- og dagpenge efter sats B.
Kapitel 7. Faglig strid § 8. Som regel for behandling af faglig strid gælder den mellem  

 hovedorganisationerne senest vedtagne norm.
Kapitel 8. Hovedaftale § 9. Den mellem Dansk Arbejdsgiverforening og Landsorganisationen i  

 Danmark den 31. oktober 1973 indgåede hovedaftale med ændringer pr 1. marts  

 1981 finder tilsvarende anvendelse på nærværende overenskomstområde med de  

 fornødne tilpasninger.
Kapitel 9. Overenskomstens gyldighed § 10. Nærværende overenskomst har virkning fra 1. april 1987 og kan af  

 parterne opsiges med 3 måneders varsel til en 1. april, dog tidligst 1. april  

 1989.
 Stk. 2. Bestemmelserne i aftalen om tjenestemandslønninger pr. 1. april  

 1987 om stedtillæg og om ekstraordinær lønregulering, samt bestemmelserne i  

 nærværende overenskomst § 3, stk. 1, om arbejdstiden, kan dog tidligst  

 opsiges til 31. marts 1991.
Stk. 3. Bortset fra regulering efter stk. 2 stilles enhver regulerin g af aflønning i bero fra den 31. marts, da en evt. opsigelse får  

 virkning, og indtil ny overenskomst indgås.
København, den 2. november 1987 Dansk Funktionærforbund  

 Finansministeriet P.
M.
V.
