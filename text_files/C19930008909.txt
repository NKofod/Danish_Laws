 1. Ved afståelse af obligationer registreret i  

 Værdipapircentralen på samme konto inden for samme fondskode anvendes first  

 in first out-princippet (FIFO-princippet), jf. kursgevinstlovens § 8, stk. 3.
2. Bestemmelsen er ikke til hinder for, at  

 Ligningsrådet kan give tilladelse til, at en anden opgørelsesmåde anvendes.
I  

 medfør heraf bemyndiger Ligningsrådet hermed de kommunale skattemyndigheder  

 til at meddele skattepligtige tilladelse til ved opgørelsen af den  

 skattepligtige gevinst/tab ved afståelse af obligationer at anvende den  

 gennemsnitlige anskaffelsessum for samtlige obligationer i en enkelt  

 fondskode i stedet for hver enkelt obligations anskaffelsessum.
Tilladelse  

 kan gives for indkomstår, hvor der endnu ikke er indsendt selvangivelse.
 3. Klage over den kommunale skattemyndigheds afgørelse  

 stiles til Ligningsrådet og indsendes til den stedlige told- og skatteregion.  

 Klage over afgørelser truffet af Direktoratet for Københavns Skatte- og  

 Registerforvaltning og Frederiksberg Skattedirektoratet stiles til  

 Ligningsrådet og indsendes til henholdsvis Told- og Skatteregion København 2  

 (Nord), Aldersrogadee 20, 2200 København N og Told- og Skatteregion København  

 3 (Nordvest), Finsensvej 15, 2000 Frederiksberg.
 4. Cirkulæret har virkning for ansøgninger, der  

 indsendes fra den 1. juni 1993.
