 Der findes åbne dobbeltdækkerbusser, der er under 4 meter høje i ubelæsset  

 stand.
 Færselssstyrelsen finder, at disse åbne dobbeltdækkerbusser i belæsset  

 stand i visse situationer er mere end 4 meter høje, idet passagererne kan  

 rejse sig under kørslen.
 Busserne er dermed som udgangspunkt ulovlige at benytte i Danmark, da de  

 er i strid med § 11, stk. 1, i dimensionsbekendtgørelsen (Justitsministeriets  

 bekendtgørelse nr. 567 af 24. juni 1992 om køretøjers største bredde, længde,  

 højde, vægt og akseltryk), hvoraf det fremgår, at et køretøj hverken i  

 belæsset eller i ubelæsset stand må have en højde på mere end 4 meter.
 Færdselsstyrelsen finder dog, at sådanne busser tjener et særligt formål i  

 forbindelse med turistkørsel og rutekørsel på særlige sight-seeingruter.
 Færdselsstyrelsen bemyndiger derfor efter aftale med Trafikministeriet  

 politiet til at give tilladelse til kørsel med åbne dobbeltdækkerbusser,  

 såfremt nedenstående vilkår er opfyldt:
1. Busserne i ubelæsset stand ikke er mere end 4 meter  

 høje, 2. politiet efter en konkret vurdering finder, at der  

 ikke kan opstå fare for passagerer eller andre, og 3. politiet på forhånd har godkendt den strækning  

 bussen skal køre, og det i den forbindelse er kontrolleret, at der på hele  

 strækningen er en frihøjde på minimum 2 meter fra gulvet på bussens øverste  

 etage.
 Såfremt busserne kun er forsynet med udstigningsdør i venstre side, skal  

 politiet i forbindelse med godkendelse af strækningen endvidere påse, at af-  

 og påstigning kan ske forsvarligt f.eks. på en parkeringsplads.
 Det forudsættes, at der foreligger de nødvendige tilladelser i henhold til  

 buslovgivningen.
 Politiet skal i kørselstilladelsen stille krav om, at tilladelsen eller  

 kopi heraf skal medbringes under kørslen og på forlangende forevises  

 politiet.
 Færdselsstyrelsens cirkulæreskrivelse af 8. oktober 1996 om kørsel med  

 »åbne« dobbeltdækkerbusser ophæves hermed.
