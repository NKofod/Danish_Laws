Bekendtgørelse om begrænsning af  

 svovlindholdet i visse flydende og faste brændstoffer1)  2) I medfør af § 7, stk. 1, nr. 4, § 67, § 73, § 80 og § 110, stk. 3,  

 i lov om miljøbeskyttelse, jf. lovbekendtgørelse nr. 698 af 22.  

 september 1998, som senest ændret ved lov nr. 447 af 31. maj 2000,  

 fastsættes:
Kapitel 1 Anvendelsesområde og definitioner § 1. Bekendtgørelsen fastsætter  

 grænser for svovlindholdet i visse mineraloliebaserede flydende  

 brændstoffer og i visse faste brændstoffer.
Stk. 2. Bekendtgørelsen finder ikke anvendelse  

 på 1)	mineraloliebaserede flydende brændstoffer, der anvendes af  

 søgående skibe, bortset fra marinegasolie, jf. § 5, 2)	gasolie til skibe, der anvendes af skibe, som krydser grænsen  

 mellem Danmark og et tredjeland uden for Den Europæiske Union, 3)	mineraloliebaserede flydende brændstoffer, der er bestemt til  

 forarbejdning inden endelig forbrænding, og 4)	mineraloliebaserede flydende brændstoffer, der skal  

 forarbejdes i raffinaderiindustrien.
 § 2. Ved mineraloliebaserede flydende  

 brændstoffer forstås i denne bekendtgørelse fuelolie,  

 gasolie og marinegasolie, jf. §§ 3-5.
 Stk. 2. Ved faste brændstoffer forstås i  

 denne bekendtgørelse kul, petroleumskoks (pet-coke) og andre fossile  

 faste brændstoffer.
§ 3. Ved fuelolie forstås 1)	ethvert mineraloliebaseret flydende brændstof, som  

 henhører under KN-kode 2710 00 71 til 2710 00 78, 2)	ethvert mineraloliebaseret flydende brændstof, bortset fra  

 gasolie som defineret i §§ 4 og 5, som ud fra sine destillationsgrænser  

 henhører under de svære olier, der er bestemt til anvendelse som  

 brændstof, og hvoraf mindre end 65 volumenprocent (incl. tab)  

 destillerer ved 250° C efter ASTM D86-metoden, og 3)	ethvert mineraloliebaseret flydende brændstof som beskrevet i  

 nr. 2, uanset om destillationen kan bestemmes efter ASTM  

 D86-metoden.
§ 4. Ved gasolie forstås 2)	ethvert mineraloliebaseret flydende brændstof, som ud fra sine  

 destillationsgrænser henhører under de mellemdestillater, der er  

 bestemt til anvendelse som brændstof, og hvoraf mindst 85  

 volumenprocent (incl. tab) destillerer ved 350° C efter ASTM  

 D86-metoden.
Stk. 2. Definitionen i stk. 1 omfatter ikke 1)	dieselolie som defineret i artikel 2, stk. 2, i Europa-Parlamentets  

 og Rådets direktiv 98/70/EF af 13. oktober 1998, og 2)	brændstoffer til mobile ikke-vejgående maskiner og  

 landbrugstraktorer.
 § 5. Ved marinegasolie forstås  

 brændstof til skibe, der svarer til definitionen af gasolie i § 4,  

 eller som har en viskositet eller vægtfylde, der ligger inden for  

 grænserne for viskositeten eller densiteten for skibsdestillater i  

 tabel 1 i ISO 8217:1996.
 § 6. Ved ASTM-metoden, som nævnt i §§ 3-4,  

 forstås de prøvemetoder, der er fastlagt af American Society for  

 Testing and Materials i 1976-udgaven af standarddefinitioner og  

 specifikationer for mineralolieprodukter og smøremidler.
 Stk. 2. Ved fyringsanlæg, som nævnt i § 7,  

 stk. 2, nr. 1-2, forstås ethvert teknisk apparatur, hvori  

 brændstoffer forbrændes med henblik på anvendelse af den  

 producerede varme.
Kapitel 2 Maksimalt svovlindhold i flydende og faste  

 brændstoffer § 7. Fuelolie, hvis svovlindhold overstiger 1,0  

 vægtprocent, må ikke anvendes i Danmark.
Stk. 2. Energistyrelsen kan uanset bestemmelsen i stk. 1  

 give tilladelse til anvendelse af fuelolier med højere  

 svovlindhold 1)	i fyringsanlæg, som er omfattet af Rådets direktiv  

 88/609/EØF af 24. november 1988, og som betragtes som nye anlæg  

 efter definitionen i artikel 2, stk. 9, i nævnte direktiv, og som  

 overholder de SO2 -emissionsgrænser for sådanne  

 anlæg, der er fastsat i artikel 4 og i bilag IV til nævnte  

 direktiv, 2)	i andre fyringsanlæg, som ikke er omfattet af nr. 1, når  

 SO2-emissionerne fra de pågældende anlæg er 1700  

 mg SO2/Nm3 eller derunder med et iltindhold i  

 røggassen på 3 volumenprocent på tør basis, og 3)	til forbrænding i raffinaderier, hvis de gennemsnitlige  

 månedlige SO2-emissioner for alle raffinaderiets  

 anlæg, undtagen fyringsanlæg, der er omfattet af nr. 1, uanset  

 typen af brændstof eller brændstofkombinationer, i gennemsnit  

 ligger inden for en grænse på 1700 mg  

 SO2/Nm3.
§ 8. Gasolie, herunder marinegasolie, hvis  

 svovlindhold overstiger 0,2 vægtprocent, må ikke anvendes i  

 Danmark.
Fra 1. januar 2008 må svovlindholdet ikke overstige 0,1  

 vægtprocent.
 § 9. Kul og andre fossile faste  

 brændstoffer, hvis svovlindhold overstiger 0,9 vægtprocent,  

 må ikke anvendes i Danmark og forhandles til dette formål.
 Stk. 2. Petroleumskoks med et svovlindhold på op  

 til 1,0 vægtprocent må uanset bestemmelsen i stk. 1 anvendes i  

 Danmark og forhandles til dette formål.
 Stk. 3. Grænseværdierne for svovlindhold i  

 stk. 1-2 gælder for brændstoffer med et vandindhold på 0  

 vægtprocent og reduceres forholdsmæssigt ved vandindhold over 0  

 vægtprocent.
Stk. 4. Bestemmelsen i stk. 1 omfatter ikke 1)	kommunal dagrenovation, herunder visse typer erhvervsaffald, samt  

 briketter og lignende fremstillet heraf, og 2)	kul, der anvendes i kraftværker med en elektrisk kapacitet  

 på over 25 MW og en indfyret kapacitet på over 50 MW.
 Stk. 5. Energistyrelsen kan uanset bestemmelserne i stk.  

 1-2 give tilladelse til anvendelse eller forhandling af kul, petroleumskoks  

 og andre fossile faste brændstoffer med højere svovlindhold,  

 hvis det af produktionstekniske grunde er nødvendigt at anvende  

 sådanne brændstoffer, eller hvis ansøger kan dokumentere,  

 at der ved brug af afsvovlingsanlæg eller på anden måde  

 opnås en reduktion af SO2 -emissionen svarende til  

 anvendelse af brændstoffer med et svovlindhold efter stk. 1-2.
Kapitel 3 Kontrol og analyse § 10. Kommunalbestyrelsen fører tilsyn med,  

 at reglerne i §§ 7-9 samt vilkår fastsat i forbindelse med  

 dispensationer efter § 7, stk. 2, og § 9, stk. 5, overholdes.
Stk. 2. Det i stk. 1 nævnte tilsyn føres af  

 amtsrådet for virksomheder 1)	der er omfattet af amtsrådets godkendelseskompetence i  

 medfør af § 4, stk. 1 og 2, i bekendtgørelse nr. 807 af 25.  

 oktober 1999 om godkendelse af listevirksomhed som ændret ved  

 bekendtgørelse nr. 107 af 1. februar 2000, eller 2)	der drives af kommunalbestyrelsen.
 Stk. 3. I Københavns og Frederiksberg kommuner  

 varetager kommunalbestyrelsen de opgaver og  beføjelser, der efter  

 stk. 2 er henlagt til amtsrådet.
 § 11. Tilsynsmyndigheden foretager en  

 stikprøvevis kontrol med en sådan hyppighed og på en  

 sådan måde, at de udtagne prøver er repræsentative  

 for det undersøgte brændstof.
§ 12. Som referencemetode til bestemmelse af  

 svovlindholdet i flydende brændstoffer benyttes 1)	DS/EN/ISO 8754 og DS/EN/ISO 14596 for fuelolie og marinegasolie,  

 og 2)	DS/EN 24260, DS/EN/ISO 8754 og DS/EN/ISO 14596 for  

 gasolie.
 Stk. 2. Voldgiftsmetoden bliver DS/EN/ISO 14596.
 Stk. 3. Den statistiske fortolkning af kontrollen med  

 svovlindholdet i de gasolier, der anvendes, foretages i overensstemmelse med  

 DS/EN/ISO 4259.
Kapitel 4 Rapportering og oplysning § 13. Tilsynsmyndigheden udarbejder til brug for  

 den årlige rapportering til EU-Kommissionen en kortfattet rapport om  

 tilsynsvirksomheden i henhold til § 10 vedrørende de i §§ 7-8  

 nævnte brændstoffer, herunder oplysning om der ved  

 prøveudtagning og -analyse er anvendt akkrediterede laboratorier og om  

 de anvendte metoder, jf. § 12. Rapporten skal være Energistyrelsen i  

 hænde senest den 31. maj.
 § 14. Producenter, importører, forhandlere  

 og forbrugere af de i § 2 nævnte brændstoffer skal efter  

 anmodning give tilsynsmyndigheden alle oplysninger, der er af betydning for  

 tilsynets udøvelse.
 Stk. 2. Efter anmodning fra en forbruger skal forhandlere  

 af de i § 2 nævnte brændstoffer skriftligt give oplysning om det  

 maksimale svovlindhold i det leverede brændstof.
Kapitel 5 Straffe-, klage-, ikrafttrædelses- og  

 overgangsbestemmelser § 15. Medmindre højere straf er forskyldt  

 efter den øvrige lovgivning, straffes med bøde den,  

 der 1)	anvender eller forhandler de i § 2 nævnte brændstoffer i  

 strid med bestemmelserne i §§ 7-9, 2)	overtræder vilkår for en dispensation efter § 7, stk. 2,  

 eller § 9, stk. 5, eller 3)	undlader at give oplysning efter § 14.
Stk. 2. Straffen kan stige til fængsel i indtil 2  

 år, hvis overtrædelsen er begået forsætligt eller ved  

 grov uagtsomhed, og hvis der ved overtrædelsen er 1)	voldt skade på miljøet eller fremkaldt fare derfor,  

 eller 2)	opnået eller tilsigtet en økonomisk fordel for den  

 pågældende selv eller andre, herunder ved besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens kapitel  

 5.
 § 16. Energistyrelsens afgørelser efter §  

 7, stk. 2, og § 9, stk. 5, kan ikke påklages til anden administrativ  

 myndighed.
 § 17. Bekendtgørelsen træder i kraft  

 den 1. juli 2001.
Stk. 2. Samtidig ophæves bekendtgørelse nr.  

 580 af 22. juni 2000 om begrænsning af svovlindholdet i visse flydende  

 brændstoffer og §§ 4, 6 og 7, stk. 1-4, samt §§ 8-11 i  

 bekendtgørelse nr. 901 af 31. oktober 1994 om begrænsning af  

 svovlindhold i brændsel til fyrings- og transportformål.3) § 18. Indtil den 31. december 2002 kan  

 beholdninger af fuelolie med et svovlindhold på højst 2,5  

 vægtprocent uanset reglen i § 7, stk. 1, uden for Københavns og  

 Frederiksberg kommuner samt Københavns amtskommune 1)	forhandles til fyringsformål, hvis beholdningen er modtaget  

 eller produceret her i landet inden 1. januar 1985, eller 2)	anvendes af forbrugere til fyringsformål, hvis beholdningen er  

 modtaget af forbrugeren inden 1. oktober 1985, eller hvis olien er omfattet  

 af reglen i nr. 1.
Stk. 2. Indtil den 31. december 2002 kan beholdninger af  

 fuelolie med et svovlindhold på højst 1,5 vægtprocent  

 uanset reglen i § 7, stk. 1, uden for Københavns og Frederiksberg  

 kommuner samt Københavns amtskommune 1)	forhandles til fyringsformål, hvis beholdningen er modtaget  

 eller produceret her i landet inden 1. november 1988, eller 2)	anvendes af forbrugere til fyringsformål, hvis beholdningen er  

 modtaget af forbrugeren inden 1. november 1988, eller hvis olien er omfattet  

 af reglen i nr. 1.
Miljø- og Energiministeriet, den 25. maj  

 2001 Svend Auken /Knud Pedersen 1)   Bekendtgørelsen indeholder  

 bestemmelser, der gennemfører Rådets direktiv 1999/32/EF af 26.  

 april 1999 om begrænsning af svovlindholdet i visse flydende  

 brændstoffer og om ændring af direktiv 93/12/EØF  

 (EF-Tidende 1999 nr.
L 121/13) samt Rådets direktiv 93/12/EØF af  

 23. marts 1993 om svovlindholdet i visse flydende brændstoffer  

 (EF-Tidende 1993 nr.
L 74/81).
 2)   Bekendtgørelsen har som udkast  

 været notificeret i overensstemmelse med Europa-Parlamentets o g  

 Rådets direktiv 98/34/EF af 22. juni 1998  

 (informationsproceduredirektivet) som ændret senest ved direktiv  

 98/48/EF af 20. juli 1998.
 3)   Bekendtgørelse nr. 901 af 31.  

 oktober 1994 om begrænsning af svovlindhold i brændsel til  

 fyrings- og transportformål er allerede delvist ophævet.  

 Således blev § 2 ophævet ved bekendtgørelse nr. 529 af 25.  

 juni 1999 om kvaliteten af benzin og dieselolie til brug i  

 motorkøretøjer m.v.,  og §§ 1, 3, 5 og 7, stk. 5, blev  

 ophævet ved bekendtgørelse nr. 580 af 22. juni 2000 om  

 begrænsning af svovlindholdet i visse flydende brændstoffer.  

 Bekendtgørelse nr. 901 af 31. oktober 1994 er hermed endeligt  

 ophævet.
