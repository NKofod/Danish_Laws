Cirkulære om udsættelse med fuldbyrdelse af fængselsstraf og  

 den administrative behandling af sager om benådning (udsættelses- og  

 benådningscirkulæret) (Til politiet, anklagemyndigheden og domstolene samt  

 kriminalforsorgens institutioner og afdelinger) Kapitel 1 Udsættelse med fuldbyrdelse af fængselsstraf § 1.  

  

 Afgørelse om udsættelse som nævnt i udsættelses- og  

 benådningsbekendtgørelsens  

 § 1, stk. 1, træffes af politimesteren i den politikreds, hvor den dømte bor  

 eller opholder sig.
Der kan træffes indbyrdes aftale mellem politikredsene  

 om,  

 at afgørelse i stedet træffes af en anden politikreds.
Justitsministeriet,  

 Direktoratet for Kriminalforsorgen, skal i så fald underrettes herom.
 Stk. 2.  

  

 Er ansøgeren  

 idømt flere fængselsstraffe, som endnu ikke er iværksat, skal ansøgningen om  

 udsættelse behandles som om, den omfatter alle de pågældende fængselsstraffe.
 Stk. 3.  

  

 Vilkår om tilsyn  

 af kriminalforsorgen kan kun fastsættes efter aftale med den afdeling, hvor  

 den  

 dømte bor eller opholder sig.
 Stk. 4.  

  

 Er der givet  

 tilladelse til udståelse af straf på bopælen under intensiv overvågning og  

 kontrol efter straffuldbyrdelseslovens kapitel 13 a, skal der, forinden der  

 træffes afgørelse i sagen, indhentes en udtalelse fra den afdeling af  

 kriminalforsorgen, der skal føre tilsyn og kontrol med den dømte.
 Stk. 5.  

  

 Påklages  

 politimesterens afgørelse til Justitsministeriet, Direktoratet for  

 Kriminalforsorgen, skal sagen snarest muligt sendes til direktoratet sammen  

 med  

 en udtalelse om sagen.
 § 2.  

  

 Indgives en ansøgning til politimesteren i tilfælde, hvor afgørelsen skal  

 træffes af Justitsministeriet, Direktoratet for Kriminalforsorgen, jf.  

 udsættelses- og benådningsbekendtgørelsens § 1, stk. 2, skal politimesteren i  

 den politikreds, hvor den dømte bor eller opholder sig, snarest muligt sende  

 ansøgningen videre til direktoratet sammen med en udtalelse om sagen.
 Stk. 2.  

  

 Den dømte skal,  

 forinden sagen sendes videre, opfordres til at underskrive en erklæring om  

 samtykke til, at Justitsministeriet, Direktoratet for Kriminalforsorgen, til  

 brug for sagens behandling kan indhente oplysninger om den dømte fra  

 kriminalregisteret og fra eventuelle tidligere afsoningsinstitutioner eller  

 myndigheder, som har ført tilsyn med den dømte.
§ 3.  

  

 Inden Justitsministeriet, Direktoratet for Kriminalforsorgen, træffer  

 afgørelse  

 om foreløbig udsættelse med henblik på eventuel efterfølgende benådning,  

 indhentes en udtalelse fra politimesteren i den politikreds, hvor den dømte  

 bor  

 eller opholder sig, samt fra den ret, i hvis kreds dommen i straffesagen er  

 afsagt,  

 og vedkommende statsadvokat.
Er dommen i straffesagen afsagt af landsret  

 eller  

 Højesteret, indhentes dog alene udtalelse fra statsadvokaten.
 Stk. 2.  

  

 Forelæggelse af  

 en sag om tilbagekaldelse af en foreløbig udsættelse med henblik på eventuel  

 efterfølgende benådning, sendes gennem den afdeling af kriminalforsorgen, som  

 har ført tilsyn med den dømte.
 § 4.  

  

 Gives der tilladelse til udsættelse, skal politimesteren, jf. § 14, stk. 2, i  

 cirkulære om iværksættelse af fængselsstraf, forvaring og forvandlingsstraf  

 for  

 bøde eller arresthus, eller Justitsministeriet, Direktoratet for  

 Kriminalforsorgen, underrette afsoningsinstitutionen herom.
 Stk. 2.  

  

 Er der givet  

 tilladelse til udståelse af straf på bopælen under intensiv overvågning og  

 kontrol efter straffuldbyrdelseslovens kapitel 13 a, skal underretningen ske  

 til den afdeling af kriminalforsorgen, der skal føre tilsyn og kontrol med  

 den  

 dømte.
 § 5.  

  

 Når  

 udsættelsesperioden er udløbet, eller hvis tilladelsen til udsættelse er  

 tilbagekaldt, skal den dømte indkaldes til at møde til udståelse af  

 fængselsstraf i overensstemmelse med reglerne i  

 iværksættelsesbekendtgørelsens  

 kapitel 3 samt i kapitel 3 i cirkulære om iværksættelse af fængselsstraf,  

 forvaring og forvandlingsstraf for bøde i fængsel eller arresthus.  

 Gælder udsættelsen en fængselsstraf,  

 hvor der er givet tilladelse til udståelse på bopælen under intensiv  

 overvågning og kontrol efter straffuldbyrdelseslovens kapitel 13 a, sker  

 iværksættelsen i overensstemmelse med reglerne i kapitel 6 i bekendtgørelse  

 om  

 fuldbyrdelse af straf på bopælen under intensiv overvågning og kontrol.
 Stk. 2.  

  

 Gælder  

 udsættelsen kun en del af fængselsstraffen (opdeling), kan politimesteren  

 aftale med afsoningsinstitutionen, at den dømte i stedet for at modtage ny  

 indkaldelse forsynes med strafafbrydelsesbevis med angivelse af den dato,  

 hvor  

 den dømte har pligt til fornyet fremmøde.
 § 6.  

  

 Gives der tilladelse til foreløbig udsættelse med henblik på eventuel  

 efterfølgende benådning, skal afgørelsen forkyndes for den dømte af den  

 afdeling af kriminalforsorgen, i hvis område den dømte bor eller opholder  

 sig.  

 Denne afdeling afgiver endvidere den afsluttende udtalelse om forløbet af  

 udsættelsesperioden.
Kapitel 2 Opsættende virkning § 7.  

  

 Har  

 eller tillægges en ansøgning om udsættelse eller benådning opsættende  

 virkning,  

 skal politimesteren i den politikreds, som skal træffe afgørelse om  

 udsættelse  

 eller afgive udtalelse om benådning, herunder fritagelse for  

 forvandlingsstraf  

 for bøde, samtidig sørge for, at fuldbyrdelsen ikke bliver iværksat, så længe  

 sagen behandles.
Når der er truffet afgørelse om afsoningsinstitution, skal  

 institutionen underrettes om udsættelsen af straffuldbyrdelsen, jf. § 14,  

 stk.  

 1, i cirkulære om iværksættelse af fængselsstraf, forvaring og  

 forvandlingsstraf for bøde i fængsel eller arresthus.
 Stk. 2.  

  

 Træffer  

 Justitsministeriet, Direktoratet for Kriminalforsorgen, bestemmelse om, at en  

 ansøgning tillægges opsættende virkning, underrettes politimesteren i den  

 kreds, hvor straffesagen er behandlet, med henblik på, at denne sørger for,  

 at  

 fuldbyrdelsen ikke iværksættes.
 Stk. 3.  

  

 Er der givet  

 tilladelse til udståelse af straffen på bopælen under intensiv overvågning og  

 kontrol efter straffuldbyrdelseslovens kapitel 13 a, sker underretning som  

 nævnt i stk. 1 og 2 til den afdeling af kriminalforsorgen, der skal føre  

 tilsyn  

 og kontrol med den dømte.
§ 8.  

  

 Bestemmelse om udsættelse som nævnt i udsættelses- og  

 benådningsbekendtgørelsens § 8, stk. 1, træffes af politimesteren i den  

 politikreds, hvor straffesagen er behandlet.
Begæres spørgsmålet om  

 udsættelse  

 indbragt for landsrettens præsident eller Højesteret, sendes sagen til retten  

 gennem vedkommende statsadvokat eller, hvis sagen skal forelægges Højesteret,  

 gennem rigsadvokaten.
 Stk. 2.  

  

 I tilfælde, hvor  

 Den særlige Klageret bestemmer, at fuldbyrdelsen skal udsættes, jf.  

 udsættelses- og benådningsbekendtgørelsens § 8, stk. 2, skal politimesteren i  

 den politikreds, hvor straffesagen behandles, sørge for, at fuldbyrdelsen  

 ikke  

 bliver iværksat, så længe sagen behandles.
 Stk. 3.  

  

 Træffer retten,  

 jf. udsættelses- og benådningsbekendtgørelsens § 8, stk. 2, bestemmelse om,  

 fuldbyrdelsen skal udsættes, skal politimesteren i den politikreds, hvor den  

 dømte bor eller opholder sig, sørge for at fuldbyrdelsen ikke iværksættes, så  

 længe sagen behandles.
 § 9.  

  

 Træffer Justitsministeriet, Direktoratet for Kriminalforsorgen, bestemmelse  

 om,  

 at straffuldbyrdelsen midlertidigt skal udsættes som nævnt i udsættelses- og  

 benådningsbekendtgørelsens § 9, underrettes politimesteren i den politikreds,  

 hvor straffesagen er behandlet, med henblik på, at denne sørger for, at  

 fuldbyrdelsen ikke iværksættes.
 Stk. 2.  

  

 Er der givet  

 tilladelse til udståelse af straffen på bopælen under intensiv overvågning og  

 kontrol efter straffuldbyrdelseslovens kapitel 13 a, sker underretning som  

 nævnt i stk. 1, til den afdeling af kriminalforsorgen, der skal føre tilsyn  

 og  

 kontrol med den dømte.
Kapitel 3 Behandling af ansøgning om benådning § 10.  

  

 Udtalelse om en ansøgning om benådning afgives af politimesteren i den  

 politikreds, hvor straffesagen er behandlet.
Omfatter ansøgningen flere  

 fængselsstraffe, og er straffesagerne behandlet i forskellige politikredse,  

 skal der afgives en udtalelse fra hver af politikredsene.
 Stk. 2.  

  

 Den dømte skal  

 opfordres til at underskrive en erklæring om samtykke til, at  

 Justitsministeriet, Direktoratet for Kriminalforsorgen, til brug for sagens  

 behandling kan indhente oplysninger om den dømte fra kriminalregisteret og  

 fra  

 eventuelle tidligere afsoningsinstitutioner eller myndigheder, som har ført  

 tilsyn med den dømte.
Stk. 3.  

  

 Ved fremsendelse  

 af sagen, jf. § 12, vedlægges ansøgningen og eventuelle erklæringer,  

 politirapport, samtykkeerklæring m.v. samt straffesagens akter til  

 Justitsministeriet, Direktoratet for Kriminalforsorgen.
Er straffesagens  

 akter  

 i brug til andet formål, sendes i stedet domsudskrift og udskrift af  

 kriminalregisteret.
 § 11.  

  

 Er  

 ansøgningen altovervejende begrundet i hensynet til den dømtes  

 helbredsforhold,  

 sendes sagen direkte til Justitsministeriet, Direktoratet for  

 Kriminalforsorgen.
 Stk. 2.  

  

 Finder  

 politimesteren det åbenbart, at ansøgningen skal afslås, sendes sagen  

 ligeledes  

 direkte til Justitsministeriet, Direktoratet for Kriminalforsorgen.
Stk. 3.  

  

 I andre tilfælde  

 end dem, der er nævnt i stk. 1 og 2, sendes sagen til Justitsministeriet,  

 Direktoratet for Kriminalforsorgen, gennem den ret, i hvis kreds dommen i  

 straffesagen er afsagt, og vedkommende statsadvokat.
Er dommen i straffesagen  

 afsagt af landsret eller Højesteret, sendes sagen dog alene gennem  

 statsadvokaten.
Kapitel 4 Benådning i særlige tilfælde § 12.  

  

 Udtalelse om benådning på grund af den tid, der er forløbet, siden  

 fængselsstraffen har kunnet fuldbyrdes, sendes direkte til  

 Justitsministeriet,  

 Direktoratet for Kriminalforsorgen.
 Stk. 2.  

  

 Er den dømte nu  

 straffet eller sigtet for et strafbart forhold, som er begået, efter at  

 fuldbyrdelsesordre er givet, skal udtalelsen indeholde oplysninger om  

 forholdets art og omfang, samt, hvis der er tale om en sigtelse, om, hvorvidt  

 den pågældende over for politiet har erkendt sig skyldig i forholdet.
 Stk. 3.  

  

 Udtalelsen skal  

 endvidere indeholde oplysninger om tidligere indkaldelser til udståelse af  

 fængselsstraffen og afgørelser om udsættelse eller om benådning i tilfælde,  

 hvor ansøgningerne fra den dømte har haft eller været tillagt opsættende  

 virkning.
 Stk. 4.  

  

 Antages det i  

 øvrigt, at den manglende iværksættelse af fængselsstraffen skyldes den dømtes  

 forhold, skal udtalelsen indeholde oplysninger herom.
 Stk. 5.  

  

 § 10 finder i  

 øvrigt tilsvarende anvendelse.
Kapitel 5 Fritagelse for forvandlingsstraf for bøde § 13.  

  

 Udtalelse om fritagelse for at udstå forvandlingsstraf for bøde på grund af  

 den  

 dømtes helbredsforhold, afgives, hvis afgørelsen om forvandlingsstraf  

 fastholdes, af politimesteren i den politikreds, hvor forvandlingsstraffen er  

 fastsat.
 Stk. 2.  

  

 Sagen sendes  

 direkte til Justitsministeriet, Direktoratet for Kriminalforsorgen.
 Stk. 3.  

  

 § 10 finder i  

 øvrigt tilsvarende anvendelse.
Kapitel 6 Ikrafttræden m.v.
 § 14.  

  

 Cirkulæret træder i kraft den 1. juli 2005.
 Stk. 2.  

  

 Cirkulære nr. 69  

 af 16. maj 2001 om udsættelse med fuldbyrdelse af fængselsstraf og den  

 administrative behandling af sager om benådning (udsættelses- og  

 benådningscirkulæret) ophæves.
