 Vejledning om inddragelse af jordbrugskommissionerne i behandlingen af  

 naturforvaltningsprojekter 1.
Indledning Denne vejledning er udarbejdet i samarbejde med Skov- og Naturstyrelsen og  

 Amtsrådsforeningen.
Vejledningen har til formål at beskrive de tilfælde, hvor  

 jordbrugskommissionerne bør inddrages ved behandlingen af forslag til  

 naturforvaltningsprojekter m.v.
Disse tilfælde omtales under pkt. 3.
I pkt. 2 gives en generel omtale af naturforvaltningsloven og dens  

 administration.
Pkt. 4 indeholder en omtale af reglerne i landbrugsloven og  

 reglerne om jordbrugskommissionernes inddra gelse i behandlingen af  

 naturforvaltningsprojekter.
I tilslut ning hertil omtales  

 Jordbrugsdirektoratets opgaver i forbindel se med sådanne projekter.
2. Naturforvaltningsloven og dens administration Reglerne i naturforvaltningsloven (lovbekendtgørelse nr. 330 af 24. maj  

 1989) tager sigte på at yde støtte til naturbevaring, naturgenopretning,  

 statslig skovtilplantning og friluftsliv.
På de årlige finanslove fastsættes en beløbsramme, inden for hvilken  

 miljøministeren (Skov- og Naturstyrelsen) kan erhverve fast ejendom eller yde  

 lån og tilskud til amtskommuner, kommuner, almennyttige foreninger, private  

 m.v. til fremme af lovens formål.
De årlige bevillinger anvendes normalt  

 således: 40 % af midlerne til naturbevaring og naturgenopretning, 40 % til  

 statslig skovtilplantning og 20 % til aktiviteter til gavn for friluftslivet.
I medfør af lovens § 8 er der nedsat et rådgivende udvalg  

 (Naturforvaltningsudvalget), der bistår Skov- og Naturstyrelsen i sager af  

 større betydning.
Udvalget består af repræsentanter for en række myndigheder  

 og organisationer.
Skov- og Naturstyrelsen og Amtsrådsforeningen har den 6. september 1990  

 indgået »Aftale om samarbejde og arbejdsdeling mellem amterne og Skov-  

 og Naturstyrelsen om administrationen af naturforvaltningsmidlerne«  

 (jr.nr.
SN 402-0057). Baggrunden for aftalen er, at Skov- og Naturstyrelsen  

 årligt yder amtskommunen et generelt tilskud til mindre natur- og  

 friluftsprojekter på ikke-statsejede arealer.
Aftalen indebærer herudover  

 bl.a., at amterne og statsskovdistrikterne orienterer hinanden om alle  

 projekter forud for deres iværksættelse.
 Projekter vedrørende naturbevaring og naturpleje kan f.eks. gennemføres  

 ved aftale mellem amtet og de enkelte lodsejere i et område, f.eks.  

 vedrørende driften af engarealer, overdrev og heder.
 Store naturgenopretningsprojekter, f.eks. genopretning af en tørlagt sø,  

 kan medføre så omfattende ændringer af naturtilstanden, at det kan være  

 nødvendigt, at arealerne erhverves af det offentlige.
Skovtilplantning af nye statsskove vil normalt finde sted inden for de  

 områder, der udpeges som skovrejsningsområder i regionplanlægningen.
Der kan  

 dog også foretages tilplantning med henblik på arrondering af bestående  

 statsskove.
Den statslige skovtilplantning forudsættes gennemført på arealer,  

 der erhverves af Skov- og Naturstyrelsen (statsskovdistrikterne).
 Udbygningen af muligheder for friluftslivet sker dels ved indgåelse af  

 aftaler med lodsejere om offentlighedens adgang, f.eks. ad stier og markveje,  

 dels ved erhvervelse af arealer til offentlige anlæg, parkeringspladser m.v.
Miljøministeren kan sælge fast ejendom.
De dele af erhvervede  

 landbrugsejendomme, som ikke er nødvendige til gennemførelse af  

 naturforvaltningsprojekter, vil blive søgt frasolgt i overensstemmelse med  

 reglerne i landbrugsloven.
I forbindelse med naturforvaltningsprojekter kan det overvejes at  

 gennemføre projektet som et led i en jordfordeling.
Dette må bl.a. bero på  

 projektets karakter og ejendomsstrukturen i området, herunder om det ønskede  

 projektformål kan gennemføres, og om de berørte lodsejere ønsker  

 jordfordeling.
Der henvises til Landbrugsministeriets bekendtgørelse nr. 469  

 af 22. juni 1990 om gennemførelse af jordfordeling.
3. Jordbrugskommissionernes inddragelse i behandlingen af na  

 turforvaltningsprojekter Ved behandlingen af forslag til naturforvaltningsprojekter bør  

 jordbrugskommissionen inddrages med henblik på en vurdering af, om projektet  

 bør gennemføres ud fra en jordbrugsmæssig synsvinkel efter nærmere  

 retningslinier, der omtales nedenfor under pkt. 3.1-3.3.  

 Jordbrugskommissionerne sekretariatsbetjenes af amtet, der som omtalt i  

 afsnit 2 inddrages i alle naturforvaltningsprojekter.
Ved naturforvaltningsprojekter m.v., der rejses af amter eller  

 statsskovdistrikter, bør disse myndigheder i de enkelte tilfælde vurdere, på  

 hvilket tidspunkt jordbrugskommissionen mest hensigtsmæssigt inddrages i  

 sagens behandling.
Ved naturforvaltningsprojekter, der rejses af andre, er  

 det også hensigtsmæssigt, at jordbrugskommissionen inddrages på  

 projektstadiet.
 Den, der forestår gennemførelsen af et projekt, har ansvaret for, at der  

 indhentes tilladelse efter landbrugsloven, jf. pkt. 3.1.
Ved forelæggelse af forslag til erhvervelser og naturforvaltningsprojekter  

 for jordbrugskommissionen bør projektbeskrivelsen normalt indeholde de  

 oplysninger, der fremgår af Skov- og Naturstyrelsens standardskema  

 (»indstillingsskema«), jf. bilag 1. Landbrugsministeriets  

 bekendtgørelse nr. 807 af 15. december 1989 om ansøgninger i henhold til  

 landbrugsloven omtaler de oplysninger, som er nødvendige for, at  

 jordbrugskommissionen kan give de nødvendige tilladelser efter landbrugsloven  

 i forbindelse med behandling af et projekt.
Der henvises iøvrigt til  

 Landbrugsministeriets publikation »Landbrugsloven med tilknyttede  

 forskrifter« (1990).
W 3.1. Projekter m.v., der forudsætter tilladelse efter land brugsloven Vurderingen af, om et projekt bør gennemføres, afhænger bl.a. af, hvorvidt  

 jordbrugskommissionen vil kunne give de nødvendige tilladelser efter  

 landbrugsloven (lovbekendtgørelse nr. 504 af 17. juli 1989).
 Gennemførelse af projekter m.v., der indebærer, at landbrugspligtige  

 arealer inddrages til en ikke-jordbrugsmæssig anvendelse, forudsætter  

 tilladelse fra jordbrugskommissionen.
Inddragelse af arealer til ikke-jordbrugsmæssig anvendelse af varig  

 karakter, f.eks. etablering af større søarealer, forudsætter, at  

 landbrugspligten ophæves efter reglerne i lovens § 4. Inddragelse af arealer  

 til en midlertidig ikke-jordbrugsmæssig anvendelse kræver dispensation fra  

 dyrkningspligten i lovens § 7a.
Mindre arealer kan dog inddrages til sådanne  

 formål, uden at det er nødvendigt at indhente tilladelse.
En ændring af arealanvendelsen, hvorved jorderne overgår fra en  

 jordbrugsmæssig anvendelse, f.eks. dyrkningsjord, til en anden  

 jordbrugsmæssig anvendelse, f.eks. vedvarende græs eller overdrev, kan  

 derimod gennemføres uden tilladelse efter landbrugsloven.
Skovplantning  

 kræver heller ikke tilladelse efter landbrugsloven, bortset fra i områder,  

 hvor skovtilplantning er uønsket i en endelig vedtaget regionplan.
Amtsrådet  

 kan dog i særlige tilfælde meddele tilladelse til skovplantning inden for  

 disse områder.
Indtil den 1. september 1991 gælder en særlig  

 overgangsordning.
Der henvises til bekendtgørelse nr. 552 af 15. august 1989  

 om skovplantning på landbrugsejendomme.
Erhvervelse af en del af en landbrugsejendom forudsætter, at der  

 gennemføres udstykning.
Sager om udstykning og sammenlægning af  

 landbrugsejendomme kræver som hovedregel tilladelse efter landbrugsloven fra  

 jordbrugskommissionen.
Visse udstykningssager, der opfylder nærmere angivne  

 betingelser, kan dog gennemføres uden tilladelse fra jordbrugskommissionen på  

 grundlag af en erklæring fra en landinspektør.
Der henvises til  

 bekendtgørelse nr. 551 af 15. august 1989 om udstykningssager m.v. vedrørende  

 landbrugsejendomme.
Offentlige myndigheders erhvervelse af hele landbrugsejendomme kræver ikke  

 tilladelse efter landbrugsloven.
Anvendelse af en ejendom til  

 ikke-jordbrugsmæssige formål m.v. forudsætter dog tilladelse, jf. ovenfor.  

 Endvidere gælder reglerne vedrørende landbrugsejendommes drift, samdrift og  

 forpagtning i lovens §§ 7-12. Hvis beboelsesbygningen på en landbrugsejendom  

 ønskes nedrevet, skal der indhentes tilladelse fra jordbrugskommissionen, jf.  

 reglerne i lovens §§ 7 og 8.
 3.2. Projekter og erhvervelser, der forelægges Naturforvalt ningsudvalget  

 Ved naturforvaltningsprojekter og forslag til erhvervelser, der berører  

 jordbrugsmæssige interesser, skal der som hovedregel indhentes en udtalelse  

 fra jordbrugskommissionen.
Det gælder både situationer, hvor projektets gennemførelse forudsætter  

 tilladelse efter landbrugsloven, f.eks. ved genoprettelse af en tørlagt sø,  

 og hvor projektet kan gennemføres uden tilladelse efter landbrugsloven,  

 f.eks. erhvervelse af en hel landbrugsejendom med henblik på etablering af  

 overdrevsarealer og lignende.
Høring af jordbrugskommissionen undlades dog,  

 når der er tale om erhvervelse af en hel landbrugsejendom til  

 skovtilplantning, og ejendommen i sin helhed ligger inden for et område, der  

 i en endelig godkendt regionplan er udlagt som skovrejsningsområde.
 Er der tale om erhvervelse af en landbrugsejendom, hvor hovedparten af  

 jorderne ligger inden for et skovrejsningsområde, medens en eller flere  

 mindre lodder ligger uden for skovrejsningsområdet, høres  

 jordbrugskommissionen, bl.a. under hensyn til afhændelse af lodderne til  

 sammenlægning med andre landbrugsejendomme efter reglerne i landbrugsloven,  

 jf. pkt. 2.
 Er der tale om et større, samlet projekt, der omfatter flere ejendomme,  

 vil det ofte være hensigtsmæssigt, at jordbrugskommissionen overvejer at give  

 en principiel tilslutning til projektet, således at detailprojekter og  

 erhvervelse af de enkelte landbrugsejendomme inden for området kan  

 gennemføres uden yderligere høring af jordbrugskommissionen.
 Jordbrugskommissionens udtalelse vil indgå i det materiale, der forelægges  

 for Naturforvaltningsudvalget.
3.3. Øvrige projekter Projekter, der ikke er omfattet af retningslinierne ovenfor, forelægges  

 for jordbrugskommissionen, såfremt amtet eller Skov- og Naturstyrelsen efter  

 sagens karakter finder det påkrævet.
 Forelæggelse bør f.eks. ske, hvor der ønskes en vurdering af projekter,  

 som indeholder metodeudviklingsaspekter af særlig jordbrugsmæssig betydning,  

 projekter der indebærer specielle og ikke afprøvede samarbejdsformer med  

 lodsejerne, eller projekter der har specielle produktionsmæssige eller  

 driftsmæssige konsekvenser.
 Det kan være hensigtsmæssigt, at amtet med mellemrum giver  

 jordbrugskommissionen en generel orientering om naturforvalt ningspolitikken.  

 Statsskovdistrikterne bør inddrages i nødven digt omfang.
 Er der tale om projekter, der skal forelægges Jordbrugsdirektoratet efter  

 reglerne i pkt. 5, skal jordbrugskommissionens udtalelse medfølge ved  

 indsendelsen til Jordbrugsdirektoratet.
4. De jordbrugsmæssige interesser og jordbrugskommissionernes behandling af naturforvaltningsprojekter m.v.
Ved vurderingen af, om forslag til erhvervelser og  

 naturforvaltningsprojekter bør gennemføres, må der på baggrund af  

 landbrugslovens formålsbestemmelser lægges vægt på, at de bedst egnede landbrugsjorder bevares for jordbrugserhver- vene, og  

 at der tages hensyn til ejendomme med større investeringer i bygninger og  

 produktionsapparat m.v., herunder til ejendomme med gode og velindrettede  

 driftsbygninger.
Det bør også indgå i vurderingen, om der er behov for at erhverve eller inddrage hele ejendommen til  

 projektet, om dele af ejendomme, der erhverves, bør afhændes til supplering af  

 nærliggende landbrug, om der er nærliggende landbrugsejendomme, der har behov  

 for suppleringsjord, om der ved projektet sker et uheldigt indgreb for driften af  

 restejendommen som landbrug, om der er behov for at gennemføre jordomlægninger mellem land-  

 brugsejendomme i forbindelse med projektet, og om der er tale om landbrugsjorder, der nok er egnede til jord- brug, men  

 som på længere sigt må anses som mindre egnede til jordbrugsformål, f.eks.  

 hvis der ikke er muligheder for afvanding på grund af okkerforurening.
 Er der tale om projekter med henblik på genopretning af søer og moser  

 m.v., må det også indgå i vurderingen, at ændringer i grundvandsspejlet vil  

 få følgevirkninger for mulighederne for afvanding og dyrkning af nærliggende  

 landbrugsjorder.
I forbindelse med en samlet vurdering af, om et projekt bør gennemføres,  

 bør jordbrugskommissionen medvirke til belysning af de jordbrugsmæssige  

 interesser, f.eks. ved supplerende oplysninger om landbrugsbygninger,  

 jordernes bonitet, afvandingsforhold, indgreb i driften m.v.
Det må endvidere  

 afklares, hvorvidt jordbrugskommissionen vil kunne give de nødvendige  

 tilladelser efter landbrugsloven, hvis projektet gennemføres.
Hvis projektet indeholder de nødvendige konkrete oplysninger til brug ved  

 behandling af ansøgning efter landbrugsloven, bør jordbrugskommissionen  

 behandle sagen som en ansøgning, herunder tage stilling til de nødvendige  

 tilladelser efter landbrugsloven.
I modsat fald kan der være tale om, at der  

 efterfølgende skal fremsendes konkret ansøgning om tilladelse efter  

 landbrugsloven til jordbrugskommissionen, jf. pkt. 3.1.
Det er vigtigt, at der tilrettelægges et smidigt og hensigtsmæssigt  

 samarbejde mellem amtet, statsskovdistriktet og jordbrugskommissionen.
Ved en  

 erhvervelsessituation er der ofte behov for at handle hurtigt, idet  

 ejendommen ellers ikke vil kunne erhverves og dermed anvendes til det  

 påtænkte formål.
5. Jordbrugsdirektoratets opgaver Jordbrugsdirektoratet inddrages som medlem af Naturforvaltningsudvalget i  

 alle projekter, der forelægges for udvalget.
Herudover varetager Jordbrugsdirektoratet en række opgaver vedrørende den  

 fysiske planlægning m.v. i samarbejde med jordbrugskommissionerne.
Der kan  

 henvises til Landbrugsministeriets bekendtgørelse nr. 880 af 20. december  

 1989 om Jordbrugsdirektoratets opgaver og beføjelser.
Jordbrugsdirektoratet inddrages derfor tillige, hvis der er tale om, - projekter, hvis gennemførelse forudsætter ændring af region eller  

 kommuneplan eller udarbejdelse af en lokalplan, jf.
Landbrugsministeriets cirkulære nr. 36 af 8. marts 1990 om varetagelse af  

 de jordbrugsmæssige interesser under kommune og lokalplanlægningen, - projekter, der søges gennemført ved anvendelse af reglerne i jordfordelingsloven, og - erhvervelse af landbrugsjord og »frie jorder« i landbrugsom  

 råder, der kræver forelæggelse for finansudvalget, jf. pkt.
 62.26 i Finansministeriets budgetvejledning 1989 samt akt nr.
 7 af 25. oktober 1989.
Jordbrugsdirektoratet, den 26. november  

 1990 J.
Prieme / Chr.
Jørgensen direktør fuldmægtig Bilag:
Skov- og Naturstyrelsens standardskema ved erhvervelse af  

 fast ejendom (»indstillingsskema«).
