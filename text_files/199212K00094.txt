Nr LSF 94 Forslag til Lov om ændring af lov om kvalitetskontrol med fisk og  

 fiskevarer Fremsat af fiskeriministeren (Kent Kirk) den 18. november 1992 Vedtaget ved tredjebehandling den 18. december 1992 Lov nr. 1052 af 23/12/1992 § 1 I lov om kvalitetskontrol med fisk og fiskevarer, jf. lovbekendtgørelse  

 nr. 339 af 29. maj 1987, foretages følgende ændringer:
 1. I § 11 a indsættes som stk. 3:
» Stk. 3. Fiskeriministeren kan fastsætte regler eller træffe  

 bestemmelse om betaling fra fiskerierhvervets side af de udgifter, der er  

 forbundet med overvågning af de områder og varer, som er nævnt i stk.  

 1.« 2. Overskriften til kapitel 3 affattes således:
 »Registrering og autorisation«.
 3. I kapitel 3, afsnit A, affattes overskriften således:
»A.
Registrering«.
 4. § 12 affattes således:
» § 12. Anden handel end detailhandel med fisk og fiskevarer  

 må kun finde sted i en virksomhed, der er registreret af fiskeriministeren.  

 Handelen må ikke påbegyndes forud for virksomhedens registrering.
Det samme  

 gælder i tilfælde af virksomhedens flytning.
Ved forretningens overgang til  

 andre og ved dens ophør skal Fiskeriministeriet underrettes herom inden 14  

 dage.
 Stk. 2. Reglerne i stk. 1 gælder også for markeder, hvor der  

 udelukkende frembydes varer til engrossalg, og hvor varerne ikke oplagres  

 efter salget.
 Stk. 3. Det er en forudsætning for registrering, at betingelserne  

 efter § 8 og de yderligere betingelser vedrørende indretning, udstyr m.v.,  

 der gælder efter anden lovgivning, er opfyldt.
 Stk. 4. Ved registrering tildeles et registreringsnummer.
Stk. 5. Fiskeriministeren fastsætter en årlig registreringsafgift  

 til dækning af udgifterne ved registreringsordningen og den dermed forbundne  

 kontrol.« 5. I § 14, stk. 1, indføjes efter »virksomhed«:  

 », herunder et fartøj«.
 6. § 14, stk. 4, affattes således:
» Stk. 4. Ved autorisation tildeler fiskeriministeren  

 virksomheden, herunder fartøjet, et eller flere autorisationsnumre.
Disse  

 skal anvendes ved mærkning af færdigvarer.« 7. Overskriften til kapitel 4 affattes således:
 »Indførsel og udførsel«.
 8. § 17, stk. 1, affattes således:
»Lovens regler om fisks og fiskevarers sortering, pakning, mærkning,  

 emballering, opbevaring og kvalitet finder også anvendelse på sådanne  

 udenlandske varer, der modtages her i landet fra et andet EF-land eller fra  

 et tredjeland, medmindre varen kun føres gennem landet som transitgods mellem  

 tredjelande.« 9. I § 17 indsættes efter stk. 1 som nyt stykke:
» Stk. 2. Ved import fra et tredjeland af fisk og fiskevarer  

 med henblik på salg inden for EF betales en af fiskeriministeren fastsat  

 afgift til dækning af de med kontrollen forbundne udgifter.« Stk. 2 bliver herefter stk. 3.
 10. I § 18, stk. 2, udgår »efter forhandling med  

 kvalitetsudvalget«, og »eksport af fisk og fiskevarer« ændres  

 til: »udførsel af fisk og fiskevarer til tredjelande«.
 11. I § 18 indsættes som stk. 3:
» Stk. 3. Fiskeriministeren kan fastsætte regler eller træffe  

 bestemmelse om betaling for udstedelse af kontrolattester  

 (sundhedscertifikater) m.v. for fisk og fiskevarer til dækning af de dermed  

 forbundne udgifter.« 12. I § 23, stk. 3, 1. pkt., indføjes efter  

 »udøvelse«: »eller for fastsættelse og opkrævning af den  

 betaling, der er omfattet af loven og de i medfør heraf fastsatte  

 forskrifter«.
 13. I § 26, stk. 1, 1. pkt., ændres »7« til:  

 »8«.
 14. Efter § 26 indsættes i kapitel 6:
» E.
Afgifter og betalinger § 26 a.
Fiskeriministeren fastsætter afgifter og betalinger i  

 henhold til loven, herunder nedsættelse af disse, efter forhandling med det  

 kvalitetsudvalg, der er nævnt i § 26. Ved fastsættelsen kan der træffes  

 bestemmelse om såvel afgifternes og betalingernes størrelse som principperne  

 for beregningen og fordelingen samt dækningsgraden.« 15. I § 28, stk. 1, litra a, indføjes efter  

 »tilvirker«: », pakker, opbevarer«.
 16. I § 28, stk. 1, litra b, ændres »godkendelse«  

 til: »registrering«.
 17. I § 28, stk. 2, 1. og 2. pkt., indføjes efter  

 »autorisation,»: »registrering,».
§ 2 Tidspunktet for lovens ikrafttræden bestemmes af fiskeriministeren.
Oprindeligt fremsat forslag § 1 I lov om kvalitetskontrol med fisk og fiskevarer, jf. lovbekendtgørelse  

 nr. 339 af 29. maj 1987, foretages følgende ændringer:
 1. I § 11 a indsættes som stk. 3:
» Stk. 3. Fiskeriministeren kan fastsætte regler eller træffe  

 bestemmelse om betaling fra fiskerierhvervets side af de udgifter, der er  

 forbundet med overvågning af de områder og varer, som er nævnt i stk.  

 1.« 2. Overskriften til kapitel 3 affattes således:
 »Registrering og autorisation«.
 3. I kapitel 3, afsnit A, affattes overskriften således:
»A.
Registrering«.
 4. § 12 affattes således:
» § 12. Anden handel end detailhandel med fisk og fiskevarer  

 må kun finde sted i en virksomhed, der er registreret af fiskeriministeren.  

 Handelen må ikke påbegyndes forud for virksomhedens registrering.
Det samme  

 gælder i tilfælde af virksomhedens flytning.
Ved forretningens overgang til  

 andre og ved dens ophør skal Fiskeriministeriet underrettes herom inden 14  

 dage.
 Stk. 2. Reglerne i stk. 1 gælder også for markeder, hvor der  

 udelukkende frembydes varer til engrossalg, og hvor varerne ikke oplagres  

 efter salget.
 Stk. 3. Det er en forudsætning for registrering, at betingelserne  

 efter § 8 og de yderligere betingelser vedrørende indretning, udstyr m.v.,  

 der gælder efter anden lovgivning, er opfyldt.
 Stk. 4. Ved registrering tildeles et registreringsnummer.
Stk. 5. Fiskeriministeren fastsætter en årlig registreringsafgift  

 til dækning af udgifterne ved registreringsordningen og den dermed forbundne  

 kontrol.« 5. I § 14, stk. 1, indføjes efter »virksomhed«:  

 », herunder et fartøj«.
 6. § 14, stk. 4, affattes således:
» Stk. 4. Ved autorisation tildeler fiskeriministeren  

 virksomheden, herunder fartøjet, et eller flere autorisationsnumre.
Disse  

 skal anvendes ved mærkning af færdigvarer.« 7. Overskriften til kapitel 4 affattes således:
 »Indførsel og udførsel«.
 8. § 17, stk. 1, affattes således:
» § 17. Lovens regler om fisk og fiskevarers sortering,  

 pakning, mærkning, emballering, opbevaring og kvalitet finder også anvendelse  

 på sådanne udenlandske varer, der modtages her i landet fra et andet EF-land  

 eller fra et tredieland, medmindre varen kun føres gennem landet som  

 transitgods mellem tredielande.« 9. I § 17 indsættes efter stk. 1 som nyt stykke:
» Stk. 2. Ved import fra et tredieland af fisk og fiskevarer  

 med henblik på salg inden for EF betales en af fiskeriministeren fastsat  

 afgift til dækning af de med kontrollen forbundne udgifter.« Stk. 2 bliver herefter stk. 3.
 10. I § 18, stk. 2, udgår »efter forhandling med  

 kvalitetsudvalget«, og »eksport af fisk og fiskevarer« ændres  

 til: »udførsel af fisk og fiskevarer til tredielande«.
 11. I § 18 indsættes som stk. 3:
» Stk. 3. Fiskeriministeren kan fastsætte regler eller træffe  

 bestemmelse om betaling for udstedelse af kontrolattester  

 (sundhedscertifikater) m.v. for fisk og fiskevarer til dækning af de dermed  

 forbundne udgifter.« 12. I § 23, stk. 3, 1. pkt., indføjes efter  

 »udøvelse«: »eller for fastsættelse og opkrævning af den  

 betaling, der er omfattet af loven og de i medfør heraf fastsatte  

 forskrifter«.
 13. I § 26, stk. 1, 1. pkt., ændres »7« til:  

 »8«.
 14. Efter § 26 indsættes i kapitel 6:
» E.
Afgifter og betalinger § 26 a.
Fiskeriministeren fastsætter afgifter og betalinger i  

 henhold til loven, herunder nedsættelse af disse, efter forhandling med det  

 kvalitetsudvalg, der er nævnt i § 26. Ved fastsættelsen kan der træffes  

 bestemmelse om såvel afgifternes og betalingernes størrelse som principperne  

 for beregningen og fordelingen samt dækningsgraden.« 15. I § 28, stk. 1, litra a, indføjes efter  

 »tilvirker«: », pakker, opbevarer«.
 16. I § 28, stk. 1, litra b, ændres »godkendelse«  

 til: »registrering«.
 17. I § 28, stk. 2, 1. og 2. pkt., indføjes efter  

 »autorisation,»: »registrering,».
§ 2 Tidspunktet for lovens ikrafttræden bestemmes af fiskeriministeren.
Bemærkninger til lovforslaget I.
Almindelige bemærkninger Lov nr. 167 af 12. maj 1965 om kvalitetskontrol med fisk og fiskevarer er  

 ændret ved lov nr. 139 af 24. april 1975, lov nr. 560 af 30. november 1983 og  

 lov nr. 221 af 22. april 1987, men loven fremtræder dog i sin nuværende  

 udformning i hovedtrækkene som ved vedtagelsen i 1965, se Fiskeriministeriets  

 lovbekendtgørelse nr. 339 af 29. maj 1987.
 Med sigte på realiseringen af Det indre Marked pr. 1. januar 1993 er det  

 nu påkrævet at foreslå visse yderligere ændringer af loven.
 Lovforslaget har navnlig baggrund i 5 EF-direktiver, som gør det  

 nødvendigt med en vis udbygning af den brugerbetaling af kontroludgifterne,  

 der er knyttet til den gældende autorisationsordning, jf. lovens § 14, stk.  

 5.
 Det drejer sig om følgende 5 direktiver:
Rådets direktiv af 11. december 1989 om veterinærkontrol i samhandelen i  

 Fællesskabet med henblik på gennemførelse af det indre marked (89/662/EØF),  

 samhandelsdirektivet, Rådets direktiv af 10. december 1990 om fastsættelse af principperne for  

 tilrettelæggelse af veterinærkontrollen for tredielandsprodukter, der føres  

 ind i Fællesskabet (90/675/EØF), tredielandsdirektivet, Rådets direktiv af 15. juli 1991 om sundhedsmæssige betingelser for  

 produktion og afsætning af levende toskallede bløddyr (91/492/EØF),  

 muslingedirektivet, Rådets direktiv af 22. juli 1991 om sundhedsmæssige betingelser for  

 produktion og afsætning af fiskerivarer (91/493/EØF), hygiejnedirektivet, og Rådets direktiv af 16. juni 1992 om fastsættelse af minimumshygiejneregler  

 for fiskerivarer fremstillet om bord på visse fartøjer i overensstemmelse med  

 artikel 3, stk. 1, litra a, nr. i, i direktiv 91/493/EØF (92/48/EØF), om  

 bord-direktivet.
Fiskeriministeriet har ved fastsættelse af autorisationsafgifterne  

 tilstræbt dækning af de udgifter, der er forbundet med kontrol med de  

 autoriserede virksomheder.
Dette grundlæggende princip vil blive fastholdt  

 ved udbygningen af loven med den brugerbetaling, som omfattes af  

 lovforslaget.
 Der foreslås derfor tillige tilvejebragt hjemmel til at pålægge  

 fiskerierhvervet at bidrage økonomisk til dækning af udgifterne ved  

 gennemførelse af undersøgelser af fisk fra områder, hvor der er risiko for,  

 at fisken kan være forurenet.
 Endvidere foreslås indføjet hjemmel i loven til etablering af en  

 registreringsordning for al anden handel end detailhandel med fisk og  

 fiskevarer.
 Med den hidtidige hjemmel til opkrævning af autorisationsafgifter har det  

 ikke været muligt at opnå den forventede indtægt til dækning af udgifterne  

 ved kontrol med de autoriserede virksomheder.
A.
Forslagets økonomiske og administrative konsekvenser Der må forventes øgede udgifter til kontrol som følge af gennemførelse af  

 de nye EF-bestemmelser på området, men omfanget heraf er endnu usikkert og  

 beror på de endelige gennemførelsesbestemmelser, som fastsættes af EF.
Dertil  

 kommer konsekvenserne af fremtidige, endnu ukendte EF-regler.
 De muligt øgede udgifter forudsættes i henhold til lovforslaget dækket af  

 brugerne, der gennem forslagets § 1, nr. 14, inddrages i betalingernes  

 tilrettelæggelse og fordeling.
Autorisationsafgiften betales for tiden af ca. 780 virksomheder (ca. 600 i  

 Danmark og ca. 180 i Grønland) inden for fiskeindustrien.
Heri er medregnet  

 ca. 100 fartøjer (ca. 40 danske og ca. 60 grønlandske).
 For 1993 påregnes ved lovforslaget en merindtægt på 7,1 mio. kr. og  

 således en samlet indtægt på ca. 17 mio. kr. som brugerfinansiering af  

 Fiskeritilsynets og Fiskerikontrollens udgifter ved kontrolforanstaltninger  

 m.v. i henhold til loven.
II.
Bemærkninger til lovforslagets enkelte bestemmelser Til § 1 Til nr. 1 Der foreslås hjemmel til at afkræve fiskerierhvervet bidrag til dækning af  

 udgifterne ved overvågningsundersøgelser ved f.eks. forekomst af alger.
 Den foreslåede brugerbetaling vil blive fastsat efter forhandling med  

 Fiskeriministeriets Kvalitetsudvalg, se forslaget under nr. 14 og  

 bemærkningerne til dette forslag.
Til nr. 2 Det foreslås, at den nuværende anmeldelses- og godkendelsesordning for  

 anden handel end detailhandel med fisk og fiskevarer afløses af en  

 registreringsordning, jf. det anførte i de almindelige bemærkninger om  

 behovet for udbygning af loven som følge af EF-reglerne.
Til nr. 3 Der henvises til bemærkningerne til nr. 2.
Til nr. 4 Den gældende godkendelsesordning er hidtil kun blevet håndhævet over for  

 eksportører, der ikke er indehavere af autoriserede virksomheder  

 (skrivebordseksportører) og over for enkelte erhvervsdrivende, der kun  

 afsætter fisk på hjemmemarkedet en gros.
Det er hensigten at administrere den foreslåede registreringsordning  

 således, at den skal omfatte enhver anden handel end detailhandel med fisk og  

 fiskevarer, herunder import.
Erfaringerne gennem de senere år taler iøvrigt  

 for, at importører - af forbrugerbeskyttelsesmæssige årsager - også bør være  

 omfattet af ordningen.
Man vil dog ikke umiddelbart anse autoriserede  

 virksomheder som omfattet og ikke kræve en selvstændig registrering af disse.
Der kan tillige henvises til, at der skal gennemføres nye importregler som  

 følge af samhandelsdirektivet og tredielandsdirektivet, se ovenfor i de  

 almindelige bemærkninger.
I disse 2 direktiver sondres der mellem samhandel  

 inden for EF og import fra tredielande.
 Den foreslåede nye bestemmelse i § 12, stk. 2, skal ses på baggrund af  

 artikel 7, stk. 1, 3. afsnit, i hygiejnedirektivet, der angår krav om  

 registrering af fiskeauktioner og engrosmarkeder.
 Kravet om registrering af fiskeauktioner er allerede opfyldt, idet disse  

 er omfattet af den gældende autorisationsordning.
I hygiejnedirektivet og om bord-direktivet er der tale om registrering af  

 fiskerfartøjer, hvor der om bord foretages kogning af rejer og bløddyr uden  

 anden efterfølgende behandling end afkøling, nedfrysning af fisk uden  

 efterfølgende emballering og opbevaring af fisk i kølet havvand.
Der kan  

 henvises til dels hygiejnedirektivets artikel 3, stk. 1 a, ii, 2. afsnit  

 (kogning af rejer og bløddyr), dels stk. 9 i Bilag II til om bord-direktivet  

 - nedfrysning af fisk og havvandskøling af fisk.
 Også dette registreringskrav med hensyn til visse fiskerfartøjer er i  

 realiteten allerede opfyldt, idet de førstnævnte 2 aktiviteter er omfattet af  

 autorisationsordningen, medens tankkøling af fisk er betinget af  

 Fiskeriministeriets godkendelse.
Der påtænkes indtil videre ikke med hjemmel i lovens § 14, stk. 1, stillet  

 krav om autorisation til sædvanlig opbevaring af fisk om bord i  

 fiskerfartøjer, dvs. i de tilfælde, hvor der kun foregår traditionel  

 opbevaring af fangsterne.
I sådanne situationer kan der fortsat dispenseres i  

 henhold til lovens § 14, stk. 2, 2. pkt.
 De foreslåede nye bestemmelser i § 12, stk. 3-5, svarer til de gældende  

 bestemmelser for autoriserede virksomheder, jf. lovens § 15, stk. 1, og § 14,  

 stk. 4-5.
Forslaget om den nye bestemmelse i § 12, stk. 5, findes således rimeligt  

 til sikring af brugerbetaling på dette område for den gennemførte kontrol og  

 administration.
Den foreslåede registreringsafgift vil blive fastsat efter  

 forhandling med Fiskeriministeriets Kvalitetsudvalg, se forslaget under nr.  

 14 og bemærkningerne til dette forslag.
Til nr. 5 Forslaget skal ses som en tydeliggørelse af, at autorisationskravet også  

 gælder for fartøjer, hvilket er i overensstemmelse med den hidtil fulgte  

 praksis.
Til nr. 6 Der henvises til bemærkningerne til nr. 5.
Til nr. 7 Den foreslåede nye overskrift er for så vidt kun af redaktionel karakter,  

 se dog bemærkningerne til nr. 8.
Til nr. 8 Forslaget om denne ændring skal ses på baggrund af de nye regler om  

 henholdsvis samhandel inden for EF og indførsel fra tredielande, der skal  

 gennemføres i forbindelse med realiseringen af Det indre Marked pr. 1. januar  

 1993, jf. samhandelsdirektivet og tredielandsdirektivet.
Til nr. 9 Dette forslag har ligeledes sammenhæng med de 2 direktiver, der er nævnt i  

 bemærkningerne til nr. 8. Den foreslåede importafgift vil blive fastsat efter  

 forhandling med Fiskeriministeriets Kvalitetsudvalg, se forslaget under nr.  

 14 og bemærkningerne til dette forslag.
Til nr. 10 Der henvises til bemærkningerne til nr. 9. Også den foreslåede  

 eksportafgift vil blive fastsat efter forhandling med kvalitetsudvalget.
Den  

 første af de 2 foreslåede ændringer er således kun af redaktionel karakter.
Til nr. 11 Det findes hensigtsmæssigt, at § 18, stk. 2, suppleres med den foreslåede  

 hjemmel til at afkræve betaling for udstedelse af kontrolattester  

 (sundhedscertifikater) for fisk og fiskevarer.
I visse tilfælde er baggrunden  

 for udstedelse af sådanne attester, at det forlanges af vedkommende  

 kompetente myndigheder i det land, hvortil eksport skal ske.
I andre tilfælde  

 er årsagen, at de udenlandske kunder ønsker, at varerne ledsages af  

 kontrolattester.
Grundlaget for udstedelse af kontrolattester er, at  

 stikprøver af de konkrete partier er undersøgt af de kontrollerende  

 myndigheder med hensyn til navnlig kvaliteten.
Den foreslåede brugerbetaling  

 for den serviceydelse, som denne attestudstedelse er udtryk for, må anses for  

 rimelig.
Fastsættelse af betaling vil ske efter forhandling med  

 kvalitetsudvalget, se forslaget under nr. 14 og bemærkningerne til dette  

 forslag.
Til nr. 12 Forslaget er fundet rimeligt som en konsekvens af ændringsforslagene under  

 nr. 1, 4 og 9-11, dvs. lovforslagets § 11 a, stk. 3, § 12, stk. 5, § 17, stk.  

 2, og den foreslåede ændring af lovens § 18, stk. 2, samt § 18, stk. 3, i  

 forslaget.
Se også de gældende betalingshjemler i lovens § 14, stk. 5, og §  

 16, stk. 2.
Til nr. 13 Den foreslåede udvidelse af antallet af erhvervsrepræsentanter i udvalget  

 tager sigte på at imødekomme et ønske fra Danske Fiskeres Producent  

 Organisation om at blive repræsenteret.
Det er Fiskeriministeriets  

 opfattelse, at producentorganisationerne indtager en særstilling i  

 forbindelse med omsætning af fisk, hvorfor det ikke forekommer urimeligt, at  

 disse organisationer får mulighed for at gøre deres synspunkter gældende i  

 udvalget.
Ved en udvidelse af medlemstallet vil Fiskeriministeriet imødekomme  

 den fremsatte optagelsesanmodning således, at nævnte organisation opfordres  

 til sammen med de 2 andre producentorganisationer, Skagen Fiskernes Producent  

 Organisation og Notfiskernes Producent Organisation at udpege en fælles  

 repræsentant for de 3 producentorganisationer her i landet.
Til nr. 14 Det anses for rimeligt, at fastsættelsen af de betalinger og afgifter, der  

 er omfattet af loven, sker efter forhandling med Fiskeriministeriets  

 Kvalitetsudvalg, hvori brugerne er repræsenteret.
De 7  

 erhvervsrepræsentanter, som for tiden er medlemmer af kvalitetsudvalget, er  

 udpeget af følgende foreninger inden for fiskerierhvervet: Dansk  

 Fiskeriforening, Danmarks Havfiskeriforening, Danmarks Fiskeindustri- og  

 Eksportforening, Foreningen for Danmarks Fiske-Konservesindustri, nu  

 Konsumfiskeindustriens Arbejdsgiverforening, Danmarks Fiskehandlere og  

 Foreningen for Danmarks Fiskemel- og Fiskeolieindustri.
 Forslaget skal ses i sammenhæng med ændringsforslagene under nr. 1, 4 og  

 9-11, dvs. lovforslagets § 11 a, stk. 3, § 12, stk. 5, § 17, stk. 2, og den  

 foreslåede ændring af lovens § 18, stk. 2, samt § 18, stk. 3, i forslaget.  

 Den foreslåede forhandling vil ligeledes skulle gå forud for fastsættelse af  

 autorisationsafgifter i medfør af lovens § 14, stk. 5, og § 16, stk. 2.
 Brugerne vil efter forslaget få mulighed for at gøre deres særlige  

 synspunkter gældende i kvalitetsudvalget med hensyn til f.eks. kriterier for  

 beregning af afgifterne og betalingerne.
Det er således muligt, at der vil blive fremsat specielle ønsker under  

 drøftelse af autorisationsafgifternes størrelse, bl.a. i retning af, at der  

 kan være visse rimelige og sociale hensyn at tage til mindre  

 fiskeindustrielle virksomheder.
Set under eet påregnes en dækningsgrad  

 svarende til de direkte udgifter ved tilsyn, undersøgelser og kontrol.
Til nr. 15 Den foreslåede tilføjelse skyldes, at der bør være samme mulighed for i  

 henhold til loven at straffe den, der foretager enhver af de 5  

 erhvervsmæssige aktiviteter, der er nævnt i lovens § 14, stk. 1, uden at have  

 den nødvendige autorisation.
Til nr. 16 Den foreslåede ændring er en følge af ændringsforslaget under nr. 4.
Til nr. 17 Der henvises til bemærkningerne til nr. 16.
Til § 2 Forslaget åbner mulighed for nærmere at fastsætte ikrafttrædelsesdatoen  

 under hensyn til de gældende regler for notifikation over for EF.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kvalitetskontrol med fisk og fiskevarer, jf. lovbekendtgørelse  

 nr. 339 af 29. maj 1987, foretages følgende ændringer:
 1. I § 11 a indsættes som stk. 3:
» Stk. 3. Fiskeriministeren kan fastsætte regler eller træffe  

 bestemmelse om betaling fra fiskerierhvervets side af de udgifter, der er  

 forbundet med overvågning af de områder og varer, som er nævnt i stk.  

 1.« 2. Overskriften til kapitel 3 affattes således:
 »Registrering og autorisation«.
Kapitel 3 Anmeldelse, godkendelse og autorisation 3. I kapitel 3, afsnit A, affattes overskriften således:
»A.
Registrering«.
A.
Handel med fisk og fiskevarer 4. § 12 affattes således:
» § 12. Anden handel end detailhandel med fisk og fiskevarer  

 må kun finde sted i en virksomhed, der er registreret af fiskeriministeren.  

 Handelen må ikke påbegyndes forud for virksomhedens registrering.
Det samme  

 gælder i tilfælde af virksomhedens flytning.
Ved forretningens overgang til  

 andre og ved dens ophør skal Fiskeriministeriet underrettes herom inden 14  

 dage.
 Stk. 2. Reglerne i stk. 1 gælder også for markeder, hvor der  

 udelukkende frembydes varer til engrossalg, og hvor varerne ikke oplagres  

 efter salget.
 Stk. 3. Det er en forudsætning for registrering, at betingelserne  

 efter § 8 og de yderligere betingelser vedrørende indretning, udstyr m.v.,  

 der gælder efter anden lovgivning, er opfyldt.
 Stk. 4. Ved registrering tildeles et registreringsnummer.
Stk. 5. Fiskeriministeren fastsætter en årlig registreringsafgift  

 til dækning af udgifterne ved registreringsordningen og den dermed forbundne  

 kontrol.« § 12. Enhver, der ønsker at drive anden handel end detailhandel  

 med fisk og fiskevarer, skal til Fiskeriministeriet indgive anmeldelse herom.  

 Handelen må ikke påbegyndes, forinden fiskeriministeriets bekræftelse af  

 anmeldelsen foreligger.
Det samme gælder i tilfælde af virksomhedens  

 flytning.
Ved forretningens overgang til andre og ved dens ophør skal  

 anmeldelse ske snarest muligt.
 5. I § 14, stk. 1, indføjes efter »virksomhed«:  

 », herunder et fartøj«.
 § 14. Erhvervsmæssig tilvirkning, pakning, opbevaring og  

 frostlagring af fisk og fiskevarer samt ompakning af fiskevarer må kun finde  

 sted i en af fiskeriministeren autoriseret virksomhed.
 6. § 14, stk. 4, affattes således:
» Stk. 4. Ved autorisation tildeler fiskeriministeren  

 virksomheden, herunder fartøjet, et eller flere autorisationsnumre.
Disse  

 skal anvendes ved mærkning af færdigvarer.« Stk. 4. Ved autorisation tildeler fiskeriministeren virksomheden  

 et eller flere autorisationsnumre, der skal anvendes ved mærkning af  

 færdigvarer.
 7. Overskriften til kapitel 4 affattes således:
 »Indførsel og udførsel«.
Kapitel 4 Import og eksport 8. § 17, stk. 1, affattes således:
» § 17. Lovens regler om fisk og fiskevarers sortering,  

 pakning, mærkning, emballering, opbevaring og kvalitet finder også anvendelse  

 på sådanne udenlandske varer, der modtages her i landet fra et andet EF-land  

 eller fra et tredieland, medmindre varen kun føres gennem landet som  

 transitgods mellem tredielande.« § 17. De efter denne lov fastsatte bestemmelser med hensyn til  

 fisk og fiskevarers sortering, pakning, mærkning, emballering, opbevaring og  

 kvalitet kommer også til anvendelse på sådanne udenlandske varer, der  

 importeres her til landet, medmindre varen kun føres gennem landet som  

 transitgods.
 9. I § 17 indsættes efter stk. 1 som nyt stykke:
» Stk. 2. Ved import fra et tredieland af fisk og fiskevarer  

 med henblik på salg inden for EF betales en af fiskeriministeren fastsat  

 afgift til dækning af de med kontrollen forbundne udgifter.« Stk. 2 bliver herefter stk. 3.
Stk. 2. I øvrigt kan fiskeriministeren bestemme, at de efter denne  

 lov fastsatte forskrifter med hensyn til tilvirkning af fisk og fiskevarer  

 også skal bringes til anvendelse på importerede varer, samt at genudførsel af  

 sådanne varer kun må finde sted, når varer på vedkommende fremmede sprog  

 eller på et af hovedsprogene er mærket således, at det på tydelig måde  

 fremgår, at varerne ikke er af dansk oprindelse.
Ved genudførsel forstås også  

 udførsel fra transitoplag, frilager og lignende oplag.
 10. I § 18, stk. 2, udgår »efter forhandling med  

 kvalitetsudvalget«, og »eksport af fisk og fiskevarer« ændres  

 til: »udførsel af fisk og fiskevarer til tredielande«.
 Stk. 2. Fiskeriministeren kan endvidere efter forhandling med  

 kvalitetsudvalget bestemme, at eksport af fisk og fiskevarer kun må finde  

 sted mod betaling af en afgift, der anvendes til dækning af de med  

 kvalitetskontrollen og administrationen af eksporten forbundne omkostninger  

 samt til fremme af afsætningen af fisk og fiskevarer.
 11. I § 18 indsættes som stk. 3:
» Stk. 3. Fiskeriministeren kan fastsætte regler eller træffe  

 bestemmelse om betaling for udstedelse af kontrolattester  

 (sundhedscertifikater) m.v. for fisk og fiskevarer til dækning af de dermed  

 forbundne udgifter.« 12. I § 23, stk. 3, 1. pkt., indføjes efter  

 »udøvelse«: »eller for fastsættelse og opkrævning af den  

 betaling, der er omfattet af loven og de i medfør heraf fastsatte  

 forskrifter«.
Stk. 3. De tilsynsførende myndigheder har mod behørig legitimation  

 adgang overalt til enhver tid uden retskendelse, hvor de af denne lov  

 omfattede fisk opdrættes, foder og foderblandinger, fisk og fiskevarer  

 omsættes, pakkes, opbevares, transporteres eller tilvirkes og har til enhver  

 tid ret til uden retskendelse at åbne forsendelser indeholdende disse varer,  

 til at udtage eller pålægge prøver udtaget og foretage kontrolvejlning samt  

 til at gennemgå eller få forelagt regnskabs- og andet  

 dokumentationsmateriale, i det omfang og på de områder hvor det skønnes  

 nødvendigt for tilsynets udøvelse.
Udgifter i forbindelse med udtagelse og  

 forsendelse af prøver, samt analyse og test m.v. af prøver foretaget på et  

 laboratorium, der er godkendt af de tilsynsførende myndigheder, påhviler  

 virksomheden.
De tilsynsførende myndigheder kan tilbageholde fisk og  

 fiskevarer samt foder og foderblandinger, indtil der foreligger et  

 analyseresultat af foretagne prøver.
Virksomhedens indehaver eller dennes  

 stedfortræder er pligtig at være de tilsynsførende myndigheder behjælpelig  

 ved udøvelse af tilsynet.
 13. I § 26, stk. 1, 1. pkt., ændres »7« til:  

 »8«.
§ 26. Fiskeriministeren nedsætter et kvalitetsudvalg bestående af  

 7 erhvervsrepræsentanter, 1 repræsentant for Forbrugerrådet, 1 repræsentant  

 for Arbejderbevægelsens Erhvervsråd, 1 repræsentant for Sundhedsstyrelsen og  

 1 repræsentant for Fiskeriministeriet.
Erhvervsrepræsentanterne beskikkes  

 efter forslag fra vedkommende erhvervsorganisationer.
Der beskikkes en  

 stedfortræder for hvert af udvalgets medlemmer.
Formanden beskikkes af  

 ministeren blandt udvalgets medlemmer.
 14. Efter § 26 indsættes i kapitel 6:
» E.
Afgifter og betalinger § 26 a.
Fiskeriministeren fastsætter afgifter og betalinger i  

 henhold til loven, herunder nedsættelse af disse, efter forhandling med det  

 kvalitetsudvalg, der er nævnt i § 26. Ved fastsættelsen kan der træffes  

 bestemmelse om såvel afgifternes og betalingernes størrelse som principperne  

 for beregningen og fordelingen samt dækningsgraden.« 15. I § 28, stk. 1, litra a, indføjes efter  

 »tilvirker«: », pakker, opbevarer«.
a. tilvirker eller frostlagrer fisk og fiskevarer eller ompakker  

 fiskevarer uden at være i besiddelse af fornøden autorisation eller 16. I § 28, stk. 1, litra b, ændres »godkendelse«  

 til: »registrering«.
 b. forhandler fisk og fiskevarer uden at have opnået fornøden godkendelse  

 fra fiskeriministeren.
 17. I § 28, stk. 2, 1. og 2. pkt., indføjes efter  

 »autorisation,»: »registrering,».
Stk. 2. Den, der meddeler urigtige eller vildledende oplysninger  

 til brug ved behandling af spørgsmålet om meddelelse af autorisation,  

 tilladelse eller godkendelse eller i forbindelse med ansøgning herom fortier  

 oplysninger af betydning for sagens afgørelser, straffes med bøde eller  

 hæfte, medmindre strengere straf er forskyldt efter borgerlig straffelov.
Det  

 samme gælder den, der handler i strid med de vilkår, under hvilke en sådan  

 autorisation, tilladelse eller godkendelse er meddelt.
