TV-reklame for Mitsubishi Motors I et brev af 30. september 1999 har Catharina Dreyer  

 klaget over en tv-reklame for Mitsubishi Carisma, udsendt på TV2  

 Danmark.
I reklamen ses en mand, som drømmer om at få  

 fuld tilfredshed og pengene tilbage.
Herefter ses en række scener med  

 personbilen Mitsubishi Carisma 2000 kørende gennem et  

 naturskønt område samtidig med, at der som svar på  

 drømmen speakes: Jamen, så deltag i den store slogankonkurrence  

 for den nye Mitsubishi Carisma 2000 model.
Underskriv slutsedlen i perioden  

 13. september til 31. oktober og skriv det bedste slogan.
Så kan det  

 være dig, der får de hundrede af tusinder af kroner tilbage, som  

 du lige har betalt for din nye Mitsubishi Carisma 2000 model.
Alt sammen fuld  

 tilfredshed og pengene tilbage.
 Klageren har gjort gældende, at reklamen er i strid  

 med Markedsføringslovens § 9, fordi deltagelsen i slogankonkurrencen  

 er betinget af, at bil købes inden 31. oktober 1999.
Mitsubishi Motors har i en udtalelse af 25. oktober 1999  

 bl.a. anført, at kampagnen falder udenfor Markedsføringslovens  

 § 9, idet der er tale om en præstationskonkurrence.
Til støtte  

 for synspunktet har Mitsubishi Motors anført, at opgaven  

 indebærer en egentlig indsats fra deltagernes side (sloganet) og  

 dommerkomiteen er sammensat af uvildige og fagkyndige personer (formand for  

 Dansk Markedsføringsforbund Jens Thrane-Møller og rektor for  

 den danske reklameskole Ole E.
Andersen) samt at der   efter en konkret  

 uvildig og fagkyndig bedømmelse   kun udloddes én  

 præmie.
 TV2 Reklame har i en udtalelse af 10. november 1999  

 anført, at det er deres opfattelse, at der er tale om en  

 præstationskonkurrence, som ikke er omfattet af  

 Markedsføringslovens § 9. TV2 Reklame har ved vurderingen af  

 konkurrencen lagt vægt på, at konkurrencedeltagerne skal  

 producere et individuelt forslag til et slogan, samt at disse forslag  

 bedømmes af en uvildig dommerkomité ligesom det har haft  

 betydning, at der kun udloddes én præmie i konkurrencen.
 Radio- og TV-Reklamenævnet har behandlet sagen  

 på et møde den 8. december 1999 og truffet følgende  

 afgørelse:
 Efter Markedsføringslovens § 9 stk. 1 må  

 afsætning til forbrugere af formuegoder eller tjenester ikke  

 søges fremmet af en mulighed for gevinst ved deltagelse i  

 lodtrækning, præmiekonkurrence eller anden form for  

 foranstaltning, hvis udfald beror helt eller delvis på tilfældet,  

 såfremt deltagelsen er betinget af et køb.
 De foranstaltninger, som § 9 stk. 1 forbyder er  

 sådanne, hvori der indgår et tilfældighedsmoment.  

 Præstationskonkurrencer, dvs. konkurrencer uden elementer af  

 tilfældighed, og hvor den bedste individuelle præstation  

 belønnes, falder uden for anvendelsesområdet for  

 bestemmelsen.
 En gyldig præstationskonkurrence må alene  

 indeholde et begrænset antal præmier, og det skal gennem  

 dommerkomiteens sammensætning sikres, at den eller de få bedste  

 præstationer belønnes, og at der således ikke foreligger  

 elementer af tilfældighed.
 I den konkrete sag er der til vurdering af de indkomne  

 forslag til slogans nedsat en uvildig og fagkyndig dommerkomite, og det er  

 alene det bedste slogan, der belønnes.
 Nævnet finder herefter ikke, at den påklagede  

 reklame er i strid med Markedsføringslovens § 9 stk. 1.
 Nævnets afgørelse er énstemmig.
