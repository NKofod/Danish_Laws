(Til alle amtråd, kommunalbestyrelser,  

 skolekommissioner, ungdomsskolenævn og ungdomsskoler) I henhold til § 7, stk. 2 i undervisningsministeriets bekendtgørelse nr.  

 339 af 17. juli 1979 og jfr. justitsministeriets bekendtgørelse af 27.  

 november 1979 om obligatorisk knallertundervisning § 2, stk. 2 fastsættes  

 følgende læseplan for ungdomsskolens undervisning i færdselsreglerne og  

 kørsel med knallert:
 Læseplanen omfatter den undervisning, der er forudsat i færdselslovens §  

 63, stk. 2 -4.
A.
Manøvrer uden anden kørende trafik.
 1. Generelt om risikoen ved knallertkørsel.
 Teori:
a.
De 16 - 18 årige knallertkøreres særlige uheldsrisiko fremhæves.
I  

 lyset heraf begrundes aldersgrænsen for knallertkørere og kravet om  

 undervisning.
b.
Det fremhæves, at knallertkørere er særligt udsatte for alvorlige  

 skader, når der sker uheld.
Herunder omtales de hyppigste personskader og de  

 hyppigste modparter, der indebærer særlig risiko for alvorlig skade eller  

 død.
I lyset heraf begrundes kravet om at bruge styrthjelm og anbefalingen af  

 personligt sikkerhedsudstyr i øvrigt.
c.
Nogle eksempler på de økonomiske konsekvenser af knallertuheld  

 omtales.
I lyset heraf begrundes kravet om ansvarsforsikring.
d.
Politiets ret til at standse knallertkørere og kontrollere  

 knallertbevis, styrthjelm og præmiekvittering begrundes og gennemgås.
e.
Som overgang til de efterfølgende lektioner omtales grundreglen om  

 hensyn og agtpågivenhed samt forbudet om unødvendig og forstyrrende kørsel i  

 boligområder.
2. Enemanøvrer.  a.
De grundlæggende naturlove for fart og styring  

 gennemgås med særlig vægt på friktionen under skiftende vej- og vejrforhold.  

 Der omtales begrebet reaktionstid samt tendensen til at styre hen imod det,  

 man ser på.
Endvidere omtales begrebet bevægelsesenergi i forhold til  

 hastighed og hastighedsforøgelse.
I lyset heraf begrundes hastighedsgrænsen  

 for knallerter samt politiets ret til at kontrollere denne.
Der gives en  

 omtale af færdselslovens almindelige regler om hastighed.
Endvidere begrundes  

 forbudet mod at køre med passager og for tung belæsning, idet  

 køreegenskaberne forringes.
Eleverne skal kende advarselstavlerne for glat  

 vej, ujævn vej og vejsving.
b.
I lyset af naturlovene for fart og styring omtales kort forholdene  

 vedrørende knallertens konstruktion, køreegenskaber, udstyr og  

 vedligeholdelse, der har betydning for sikkerheden.
Ejerens og brugerens  

 ansvar for knallerten fremhæves.
Det demonstreres, hvorledes man kontrollerer  

 knallertens vigtigste sikkerhedsudstyr.
c.
Eleverne skal have kendskab til, hvordan man betjener knallerter af  

 forskellige typer.
Som indledning øves igangsætning og standsning samt  

 bremseteknik.
Dernæst øves styreteknik.
Endelig kombineres bremse- og  

 styreteknik, og der øves elementære undvigemanøvrer.
Der lægges særlig vægt  

 på at undgå samtidig styring og bremsning.
d.
Den særlige risiko ved kørsel i mørke omtales.
Værdien af godt kørelys  

 understreges.
e.
Der gives orientering om virkningen af alkohol, narkotika og træthed  

 på præstationerne.
De tilsvarende færdselsregler omtales, og politiets ret  

 til at kræve udåndingsprøve fremhæves.
f.
Endelig omtales den særlige risiko ved manglende kendskab til  

 knallerten, og der advares mod ukritisk lån eller udlån af knallert.  

 Bestemmelserne om udlån af knallerten samt om tyverisikring omtales.
3. Forbikørsel.  a.
Vanskeligheden ved at vurdere, om en bil holder  

 stille eller kører, omtales.
Det fremhæves, at man må lægge mærke til, om der  

 er personer i eller ved en holdende bil.
Der omtales nogle muligheder for at  

 vurdere sådanne personers hensigt, f.eks. risikoen for, at bilisten begynder  

 at køre eller åbner en dør uden at se sig for, og risikoen for, at børn  

 krydser kørebanen skjult bag holdende bil.
Der øves forbikørsel af holdende  

 biler under forskellige forhold.
Der lægges vægt på orientering bagud samt  

 bedømmelse af eventuelle personer i eller ved de holdende biler.
b.
Den særlige risiko ved kørsel i dårligt vejr omtales.
c.
De særlige regler om forbikørsel af busser og skolebusser omtales.
B.
Manøvrer med mod- og medkørende trafik.
 4. Følge med (ved siden af hinanden).
a.
Knallertens korrekte placering på kørebanen gennemgås.
Der gøres opmærksom på, at knallert skal føres på cykelsti, medmindre  

 andet er tilkendegivet ved afmærkning.
I forbindelse med gennemgangen af  

 knallertens plads på kørebanen omtales kantlinier, cykelsymbol og busbaner.  

 Under dette emne gennemgås tavlerne for cykelsti, delt sti, fællessti og  

 cyklistvejledning, der fortæller, hvor knallerter skal køre, samt tavlerne  

 for motorvej og motortrafikvej, der fortæller, hvor knallerter ikke må køre.  

 Der øves korrekt placering under kørsel på veje og gader af forskellig type  

 med og uden cykelsti. Øvelsen gentages om muligt senere i tættere trafik,  

 hvor der lægges vægt på korrekt afstand til begge sider.
b.
Vigtigheden af orientering bagud, inden man ændrer placering i  

 sideretning, fremhæves.
c.
Det fremhæves, at mange uheld skyldes mangelfuld orientering hos  

 bilister, der trækker til siden eller svinger til højre.
Der gives en  

 oversigt over person-, vare- og lastbilernes orienteringsvilkår (blinde  

 vinkler). Der omtales nogle muligheder for at forudsige, om partnere har til  

 hensigt at skifte vognbane eller svinge til højre (bilisten ser til højre,  

 nedsætter hastigheden eller trækker lidt mod højre uden at give tegn). Der  

 advares mod at »bore« knallerten, bl.a. fordi højresvingende  

 bilister undervurderer »borede« knallerters hastighed.
Der gøres  

 opmærksom på de særlige vanskeligheder, der opstår for svingende bilister i  

 forhold til cykler og knallerter på dobbeltrettede cykelstier.
Det nævnes  

 allerede her, at mange cyklister og knallertkørere svinger til venstre uden  

 at orientere sig bagud eller give tegn, og at dette indebærer risiko for  

 ligeudkørende knallerter.
d.
Endelig omtales forbudet mod, og risikoen ved, at knallerter kører ved  

 siden af eller trækker andre køretøjer.
 5. Følge med (foran eller efter hinanden).
a.
Reglerne om afstand til forankørende omtales.
Der gives en gennemgang  

 af, hvad der i praksis er fornuftig sikkerhedsafstand.
Der øves kørsel i  

 tættere trafik, idet der lægges særlig vægt på fornuftig afstand til  

 forankørende.
b.
Pligten til at sikre sig, når man vil standse eller hurtigt nedsætte  

 hastigheden omtales, og det fremhæves, at tegngivning er vigtig før en sådan  

 manøvre.
Der øves standsning og opbremsning med forudgående orientering bagud  

 og korrekt tegngivning.
c.
Dernæst omtales pligten til at lette overhaling for andre.
Det  

 fremhæves, at knallerter må regne med at blive overhalet »tæt« af  

 biler, og at vindtrykket især fra store lastbiler kan give problemer med  

 knallertens stabilitet.
Det fremhæves, at man også af denne grund bør holde  

 helt til højre.
Det påpeges, at den, der bliver overhalet, selv har mulighed  

 for at afkorte overhalingen ved at sætte farten ned.
Dette har særlig  

 betydning, når man overhales af store biler, evt. med påhængsvogn.
Der øves  

 kørsel på vej eller gade, hvor eleverne overhales af bagfrakommende  

 køretøjer.
d.
Det fremhæves, at det er en fordel at kunne høre bagfrakommende, der  

 har til hensigt at overhale, og at støj fra knallerten gør det vanskeligere  

 at blive opmærksom på overhalende.
Forbudet mod unødig støj og mod  

 konstruktive ændringer af knallerten begrundes.
Der lægges særlig vægt på at  

 træne eleverne i at blive opmærksomme på overhalende køretøjer i tide.
e.
Endelig omtales den særlige risiko for at blive påkørt bagfra i mørke,  

 og nødvendigheden af god baglygte og reflekser fremhæves.
 6. Møde.
a.
Indledningsvis gennemgås reglerne om møde med kørende og gående.  

 Eleverne skal kende de vigtigste færdselstavler med tilknytning til manøvren:  

 Afmærkning ved indsnævret kørebane, forbud mod indkørsel, ensretning og stier  

 med færdsel i begge retninger.
Der øves kørsel på vej, gade- og sti med  

 mødende færdsel.
Der lægges vægt på, at eleverne placerer sig fornuftigt på  

 kørebanen afpasset efter den mødende partners art.
b.
Det indskærpes, at man ved hjælp af lys, farve og lign. bør gøre sig  

 synlig for mødende partnere, og de særlige problemer ved møde i mørke  

 gennemgås.
c.
De særlige mødeproblemer i forbindelse med kørsel på dobbeltrettet  

 cykelsti gennemgås.
 7. Overhaling.
a.
Indledningsvis gennemgås reglerne om overhaling af kørende og gående.  

 Færdselstavlen for fællessti omtales, idet denne stitype indebærer risiko for  

 overhalings- (og møde-) uheld.
b.
Nødvendigheden af orientering bagud inden overhaling fremhæves.
Den  

 særlige risiko for møde-uheld under overhaling påpeges.
Generelt øves  

 overhaling af kørende og gående med særlig vægt på forudgående orientering.
C.
Manøvrer med krydsende trafik.
 8. Krydsning.
a.
Indledningvis gennemgås reglerne om knallertens placering ved  

 ligeudkørsel i kryds, om vigepligt i kryds og hastighed under fremkørsel mod  

 kryds, samt om krydsning af fortov, gågade m.v.
Eleverne skal kende  

 advarselstavlerne for farligt vejkryds, tavlerne for ubetinget vigepligt og  

 stop ved vejkryds med tilhørende kørebaneafmærkning, almindeligt lyssignal og  

 særligt cyklistsignal, samt vognbanepile.
b.
Der orienteres om vanskelighederne ved at bedømme andres fart og  

 afstand i kryds samt om risikoen for helt at overse en modpart.
De vigtigste  

 køretøjstypers fart-egenskaber omtales.
Der orienteres om risikoen i kryds  

 med god, mindre god og dårlig oversigt.
c.
Det fremhæves, at man ikke kan gå ud fra, at vigepligtige partnere  

 altid holder tilbage.
Vigtigheden af at gøre sig synlig med forlygte eller  

 farve fremhæves.
Der advares mod at »bore«» knallerten bl.a.  

 fordi vigepligtige partnere undervurderer »borede« knallerters  

 hastighed.
d.
Reglerne om kørsel ved fodgængerfelt samt om særligt hensyn over for  

 bestemte trafikantgrupper gennemgås.
Eleverne skal kende tavle og afmærkning  

 for fodgængerfelt samt advarselstavlen for børn.
e.
Der orienteres om den særlige risiko, der knytter sig til gående  

 partnere i forskellige aldre - specielt børn og ældre.
Det understreges, at  

 man skal vurdere partnernes alder, opmærksomhed og hensigt.
f.
Der øves ligeudkørsel i kryds af så vidt muligt alle almindeligt  

 forekommende typer: Højre-vigepligt, ubetinget vigepligt, fuldt stop og  

 lyssignal.
g.
Eleverne skal lære at vurdere risikoen i krydset, vælge en fornuftig  

 fremkørselshastighed, placere sig korrekt, evt. standse op, orientere sig  

 omhyggeligt, vurdere eventuelle modparters fart og afstand, og derefter  

 træffe beslutning om at krydse eller vente.
 9. Venstresving.
a.
Indledningsvis gennemgås reglerne om knallertkørerens orientering,  

 tegngivning og placering ved venstresving og reglerne om gennemførelse af  

 venstresving.
Eleverne skal kende tavlerne venstresving forbudt og vending  

 forbudt, tavlerne for påbudt kørselsretning, vognbanepile på kørebanen samt  

 pilsignaler.
b.
Der orienteres om vanskelighederne ved at bedømme forfra- og  

 bagfrakommendes fart og afstand samt om risikoen for helt at overse en  

 modpart.
c.
Risikoen ved manglende eller overfladisk orientering bagud inden  

 venstresving understreges.
d.
Der gives en omtale af den særlige risiko i lysregulerede kryds-  

 herunder kryds med pilsignaler.
Det understreges, at grønt lys først og  

 fremmest gælder for de ligeudkørende.
e.
Der øves venstresving i kryds af såvidt muligt alle almindeligt  

 forekommende typer: Højre-vigepligt, ubetinget vigepligt, lyssignal.
f.
Eleverne skal lære at køre helt frem til krydsets modsatte side,  

 placere sig rigtigt, orientere sig omhyggeligt, vurdere eventuelle modparters  

 fart og afstand, og derefter træffe beslutning om at fuldføre venstresvinget  

 eller vente.
Der lægges vægt på, at eleverne efter omstændighederne viser  

 deres hensigt ved tegngivning.
 10. Højresving.
a.
Indledningsvis gennemgås reglerne om knallerters placering ved  

 højresving, om tegngivning ved højresving og om gennemførelse af højresving.  

 Eleverne skal kende tavlen højresving forbudt, tavlerne for påbudt  

 kørselsretning samt pilesignaler.
b.
Der indøves atter svingteknik og risikoen for at komme for langt over  

 i venstre side ved udgangen af højresvinget understreges.
