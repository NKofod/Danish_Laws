 I medfør af lov nr. 163 af 12. maj 1965 om slagtning, forhandling,  

 udførsel og indførsel af kaniner m.v. som ændret ved lov nr. 536 af 13.  

 december 1972, lov nr. 131 af 13. april 1954 om udførsel og indførsel af  

 levende dyr m.v. som ændret ved lov nr. 293 af 14. november 1956 fastsættes  

 herved følgende bestemmelser:
A.
Almindelige bestemmelser § 1.  Ved kaniner forstås i denne bekendtgørelse  

 tamkaniner.
 Stk. 2.  Ved opkøbere forstås i denne bekendtgørelse  

 kaninslagterier og andre, der opkøber eller indsamler kaniner til slagtning.
§ 2.  Kun kaniner, der er slagtet på kaninslagterier  

 autoriseret af Landbrugsministeriet, må forhandles her i landet eller udføres  

 her fra landet.
Denne bestemmelse gælder dog ikke for producenters salg af  

 slagtede kaniner fra egen virksomhed direkte til forbruger til anvendelse i  

 dennes private husholdning, såfremt levering foregår på producentens ejendom.  

 Endvidere gøres undtagelse, for så vidt angår kaniner, der er slagtet på de  

 ved lovens ikrafttræden igangværende kaninslagterier, såfremt disse ved  

 henvendelse til Landbrugsministeriet har opnået tilladelse til på nærmere  

 foreskrevne vilkår at fortsætte deres kaninslagtning til førnævnte formål.
 Stk. 2.  Slagtede kaniner, der er mærket i  

 overensstemmelse med bestemmelserne i § 21, stk. 1-3, kan indføres til  

 forhandling i enhver kommune her i landet.
 § 3.  Konserves eller andre levnedsmidler tilvirket  

 helt eller delvis af kaniner på de i § 23, stk. 1, nævnte virksomheder og  

 forsynet med den påbudte mærkning, kan indføres til forhandling i enhver  

 kommune her i landet.
 Stk. 2.  Det er forbudt at tilvirke kaninkonserves eller  

 kaninkødekstrakt (herunder tørsupper) til forhandling uden for de i § 23,  

 stk. 1, nævnte virksomheder, selv om sådan forhandling kun sker på  

 hjemmemarkedet.
 § 4.  Farvningsmidler og andre stoffer må kun anvendes  

 ved fremstilling af eller som tilsætning til slagtede kaniner og heraf  

 tilvirkede levnedsmidler, såfremt de er uskadelige.
 Stk. 2.  På de af Landbrugsministeriet autoriserede  

 virksomheder må til slagtede kaniner og heraf tilvirkede levnedsmidler ikke  

 anvendes andre konserveringsmidler end salt, salpeter og sukker.
 Stk. 3.  Film, folier og andet, der anvendes til  

 emballering af kaniner og heraf tilvirkede levnedsmidler, skal være  

 fremstillet af materialer, der er i overensstemmelse med de til enhver tid  

 herom fastsatte bestemmelser.
§ 5.  De af Landbrugsministeriet autoriserede  

 virksomheder skal iagttage de af ministeriet til enhver tid fastsatte  

 forskrifter om virksomhedernes indretning og drift.
Nye produktioner må ikke  

 påbegyndes, medmindre ministeriets eller Veterinærdirektoratets godkendelse  

 er indhentet.
Stk. 2.  De ved de autoriserede virksomheder ansatte  

 dyrlæger, jfr. § 12, stk. 4, og § 23, stk. 4, skal overvåge, at  

 virksomhederne iagttager de til enhver tid fastsatte regler om  

 sundhedsmæssige og hygiejniske forhold.
Dyrlægen skal til enhver tid have  

 adgang til samtlige virksomhedens lokaler.
 Stk. 3.  Virksomheden skal rette sig efter de af  

 dyrlægen trufne afgørelser, der dog kan indankes for den pågældende  

 veterinærinspektør eller Veterinærdirektoratet.
 Stk. 4.  Virksomheden er forpligtet til at yde dyrlægen  

 den for kontrollens udøvelse nødvendige hjælp, at afgive et rum til rådighed  

 for dyrlægen, hvor mærkningsrekvisitter etc. kan opbevares, samt at anvise et  

 passende værelse med lys og varme til brug for dyrlægen og den eventuelle  

 tilsynsassistent.
B.
Indsamling og opstaldning af slagtekaniner § 6.  Ethvert kaninslagteri og enhver anden opkøber  

 skal i en særlig bog, der kun må anvendes til dette formål, og som på  

 forlangende skal forevises Veterinærdirektoratet, notere ethvert køb af  

 kaniner med angivelse af datoen for købet, sælgerens navn og adresse samt  

 antal købte dyr.
Et autoriseret kaninslagteri er dog fritaget for at føre en  

 sådan bog, såfremt slagteriets regnskabsbøger indeholder de nævnte  

 oplysninger, på betingelse af, at regnskabsbøgerne på forlangende forevises  

 Veterinærdirektoratet.
 Stk. 2.  Enhver anden opkøber end kaninslagterierne skal  

 i den i stk. 1 omhandlede bog notere, til hvilket kaninslagteri de af hvert  

 enkelt køb omfattede kaniner er solgt eller afleveret med angivelse af datoen  

 for salget eller afleveringen.
 Stk. 3.  Den i stk. 1 omhandlede bog skal opbevares i  

 mindst 1 år, efter at den er udskrevet.
 § 7.  Kaninslagterier og andre opkøbere skal medvirke  

 til, at indsamlingen af slagtekaniner i så ringe grad som muligt giver  

 anledning til spredning af smitstoffer fra besætning til besætning.
 Stk. 2.  Kaniner, der er opkøbt (indsamlet) til  

 slagtning, må ikke transporteres på samme vogn som andre levende kaniner og  

 må kun leveres til et kaninslagteri.
 Stk. 3.  Når der i en leverandørs besætning øjensynligt  

 er indtruffet et usædvanligt stort antal sygdomstilfælde eller dødsfald, er  

 det slagteriet (opkøberen) forbudt umiddelbart efter at modtage kaniner fra  

 den pågældende, medmindre der foreligger erklæring fra en dyrlæge om, at  

 besætningen ikke lider af en ondartet smitsom sygdom, jfr. § 2 i lov nr. 156  

 af 14. april 1920 om smitsomme sygdomme hos husdyrene.
 Stk. 4.  Såfremt der på et kaninslagteri eller hos en  

 anden opkøber viser sig tegn på en ondartet smitsom sygdom blandt kaninerne  

 (mange syge dyr, mange dødsfald) skal dyrlæge uophørligt tilkaldes.
 Stk. 5.  Når myxomatose eller anden ondartet kaninsygdom  

 optræder her i landet, kan Veterinærdirektoratet påbyde, at alle kaniner, der  

 fra nærmere angivne områder føres til slagtning på et kaninslagteri, skal  

 være forsynet med mærkning, der angiver oprindelsesbesætningen, eller træffe  

 andre foranstaltninger til sikring af identiteten af sådanne kaniner.
 § 8.  Syge eller afmagrede kaniner må ikke anbringes i  

 slagteriets bure sammen med andre kaniner eller indbringes i slagtelokalerne.  

 Sådanne kaniner skal snarest muligt aflives og skal tillige med kaniner, der  

 dør under transporten eller under opstaldningen på slagteriet, destrueres i  

 overensstemmelse med bestemmelserne i § 18.
 Stk. 2.  Veterinærdirektoratet kan påbyde, at kaniner  

 som de her omhandlede skal obduceres, og kan kræve indberetning om  

 obduktionsfundet.
 § 9.  Alle bure, kasser og specialbyggede vogne, der  

 af kaninslagterier og andre opkøbere benyttes til transport af slagtekaniner,  

 skal ved lemmene være tydeligt mærket med ordene »Slagtekaniner« og  

 må ikke anvendes til transport af levekaniner.
Stk. 2.  De i stk. 1 nævnte bure m.v. skal være således  

 indrettet, at de let kan renses og desinficeres.
De skal holdes rene og skal  

 mindst een gang ugentlig underkastes en tilbundsgående rengøring samt - når  

 særligt påbud herom er givet - desinficeres.
 Stk. 3.  Kun kasser m.v., der umiddelbart inden brugen  

 har været underkastet en tilbundsgående rensning og er blevet desinficeret,  

 må indbringes i huse og løbegårde på de ejendomme, hvor kaniner afhentes.
Stk. 4.  Samme bestemmelse som i stk. 2 fastsat gælder  

 for bure, lokaler og indhegninger m.v., hvori indsamlede slagtekaniner  

 midlertidigt opstaldes.
I løbegårde uden overfladebelægning, der anvendes til  

 midlertidig anbringelse af indsamlede slagtekaniner, skal anvendes rigeligt  

 strømateriale, der skal skiftes hyppigt.
 Stk. 5.  Kaniner, der er ført til autoriseret  

 kaninslagteri, skal slagtes snarest.
 Stk. 6.  De i denne paragraf omhandlede desinficeringer  

 skal, medmindre Veterinærdirektoratet har godkendt anden fremgangsmåde,  

 foretages med en opløsning af formalin (200 g af handelsvaren formalin til 10  

 liter vand) eller af klor (20 g af handelsvaren blegessens (kloressens) til  

 10 liter vand) eller en anden af Veterinærdirektoratet godkendt opløsning.
 Stk. 7.  Kaninslagterier og andre opkøbere skal sørge  

 for tilstrækkeligt foder og drikkevand til kaninerne.
 § 10.  Lokaler og indhegninger, der af et  

 kaninslagteri anvendes til anbringelse af levende kaniner, skal godkendes af  

 Veterinærdirektoratet.
Stk. 2.  Bure, der af et kaninslagteri anvendes til  

 anbringelse af levende kaniner, efter at disse er udtaget af  

 transportkasserne eller -burene, skal være af en sådan størrelse, at dyrene  

 kan stå oprejst og bevæge sig frit imellem hverandre.
Dyr af væsentlig  

 forskellig størrelse må ikke anbringes i samme bur.
Der skal sørges for  

 ventilation og passende lufttemperatur.
§ 11.  Fra kaninslagterier må der ikke fjernes kaniner  

 i levende tilstand.
Fra ejendomme, hvorpå der samles kaniner til slagtning,  

 må kaniner kun leveres til et kaninslagteri.
 Stk. 2.  Der må ikke gives uvedkommende adgang til de på  

 kaninslagterier eller hos andre opkøbere anbragte levende kaniner.
C.
Autoriserede kaninslagterier og dyrlægekontrol af kaniner § 12.  Enhver, der ønsker at slagte kaniner til  

 forhandling her i landet og/eller til udførsel, skal herom gøre skriftlig  

 anmeldelse til Landbrugsministeriet, der på nærmere betingelser kan meddele  

 vedkommende autorisation hertil, jfr. § 2, stk. 1.
 Stk. 2.  Anmeldelsen skal indeholde oplysning om  

 kaninslagteriets beliggenhed og om de forhold, hvorunder slagtningen og  

 behandlingen af kaninerne skal foregå, og skal være bilagt planer over og  

 beskrivelse af slagteriets indretning og vandforsyning samt afløbsforhold for  

 spildevand.
 Stk. 3.  Ministeriet tildeler slagteriet et  

 autorisationsnummer, der skal benyttes ved den påbudte mærkning.
Stk. 4.  Ved hvert autoriseret kaninslagteri udpeger  

 ministeriet en dyrlæge til at føre tilsyn med virksomheden, til at udstede  

 veterinærattester og til at foretage dyrlægekontrol af kaniner samt til i  

 øvrigt at varetage opgaver, der pålægges ham af ministeriet eller  

 Veterinærdirektoratet.
Til assistance for dyrlægen kan veterinærinspektøren  

 efter forhandling med dyrlægen og virksomhedens leder blandt virksomhedens  

 personale udpege en særlig medhjælper, der ikke kan afskediges af  

 virksomheden uden Veterinærdirektoratets eller ministeriets indforståelse.
 § 13.  Veterinærdirektoratet fører tilsyn med, at de  

 autoriserede kaninslagterier overholder de af Landbrugsministeriet til enhver  

 tid fastsatte sundhedsmæssige og hygiejniske bestemmelser, og skal til enhver  

 tid have adgang til samtlige lokaler på slagterierne og til samtlige  

 frysehuse samt salgspladser, hvor slagtede kaniner fra kaninslagterierne  

 findes oplagret eller er fremsat til salg.
§ 14.  Ethvert autoriseret kaninslagteri skal i en af  

 Landbrugsministeriet autoriseret protokol indføre slagteriets daglige  

 slagtninger af kaniner tillige med oplysning om antallet af kasserede dyr.  

 Veterinærdirektoratet skal have adgang til at se protokollen og skal  

 endvidere have adgang til at se bøger og bilag i det omfang, det er  

 nødvendigt for at kontrollere, at protokollen er rigtigt ført.
Efter at  

 protokollen er udskrevet, skal den opbevares i mindst 5 år af slagteriet.
Stk. 2.  Slagterierne skal betale en i forhold til  

 slagtningen fastsat afgift, jf.
Landbrugsministeriets bekendtgørelse om  

 afgift ved slagtning og ved eksport af kaniner og ved salg af angorakaninuld.
 § 15.  Et autoriseret kaninslagteri må ikke benyttes  

 til anden virksomhed, medmindre Landbrugsministeriets tilladelse hertil  

 foreligger.
 Stk. 2.  Der må kun tilføres et autoriseret  

 kaninslagteri levende kaniner samt endvidere slagtede kaniner, der kommer  

 direkte fra et andet autoriseret kaninslagteri, dog eventuelt med et af  

 Landbrugsministeriet autoriseret frysehus som mellemled.
 § 16.  De et autoriseret kaninslagteri tilførte  

 kaniner skal undersøges af den ved slagteriet udpegede dyrlæge før  

 slagtningen i det omfang og efter de regler, der fastsættes herom af  

 Landbrugsministeriet eller Veterinærdirektoratet.
 § 17.  Slagtning af kaniner skal foregå i  

 overensstemmelse med de af Justitsministeriet i medfør af lov om værn for dyr  

 herom fastsatte bestemmelser.
 Stk. 2.  Flåningen må først påbegyndes, efter at alle  

 bevægelser er ophørt.
Stk. 3.  Slagtede kaniner skal straks efter slagtning og  

 kontrol bringes til afkøling, eventuelt dybfrysning.
Frysning skal foregå på  

 slagteriet.
Oplagring skal foregå i dertil egnede dybfryserum enten på  

 slagteriet eller på et af Landbrugsministeriet autoriseret frysehus.
 § 18.  Kaniner, der ved slagtning viser sig at være  

 syge eller afmagrede, samt kaniner, der på grund af fordærvelse, surhed eller  

 ilde lugt er uanvendelige til menneskeføde, og kaniner, der på grund af  

 tilsmudsning eller stærkt såret overflade er af uappetitligt udseende, skal  

 opsamles i tætte metalbeholdere med låg og gøres uanvendelige til  

 menneskeføde ved overbrusning med en mindst 5 pct.-holdig kreolinopløsning  

 eller på anden af Veterinærdirektoratet godkendt måde og skal derefter sammen  

 med affald fra slagtningen, der ikke er bestemt til menneskeføde, afhændes  

 direkte til en autoriseret destruktionsanstalt.
 Stk. 2.  Slagteriet skal, så ofte det forlanges af  

 Veterinærdirektoratet, give oplysning om mængden af det i stk. 1 omhandlede  

 materiale og om, til hvilken destruktionsanstalt det er afhændet.
§ 19.  Gødning, strøelse og andet affald af enhver art  

 - bortset fra det i § 18, stk. 1, og § 20, stk. 4, omhandlede affald -, der  

 stammer fra eller har været i berøring med kaniner, skal daglig anbringes i  

 lukkede tætte vogne eller metalbeholdere.
Det må ikke oplagres på  

 virksomheden, men skal snarest fjernes fra virksomheden og uskadeliggøres  

 enten ved opbrænding eller ved nedgravning og omgående tildækning med jord  

 eller ved opbevaring i lukkede gødningshuse, indtil affaldet er afgæret,  

 eller ved omgående nedkuling eller opbænkning vel tildækket med jord eller  

 halm, således at fugle og andre dyr ikke har adgang til affaldet, før dette  

 er afgæret.
 § 20.  Kaniner, der slagtes på et autoriseret  

 kaninslagteri, skal på slagteriets begæring kontrolleres af den ved  

 slagteriet udpegede dyrlæge.
Stk. 2.  De slagtede kaniner skal fremstilles til  

 kontrol med åbnet bughule og i afhudet tilstand.
Huden skal dog være til  

 stede.
Hovedet og samtlige organer skal være i naturlig forbindelse med  

 kroppen.
Der må ikke være fjernet nogen del af kødet, noget organ eller nogen  

 lymfekirtel, og der må ikke være lagt snit i organer eller lymfekirtler.
Stk. 3.  Dyrlægen skal foretage undersøgelse af  

 kaninerne snarest efter slagtningen og i overensstemmelse med derom af  

 Landbrugsminsteriet udstedt instruks.
Han skal føre tilsyn med  

 uskadeliggørelse af kasserede varer og påse overholdelsen af reglerne om  

 mærkning af godkendte kaniner.
Han skal senest den tiende i hver måned til  

 Veterinærdirektoratet indsende en kort indberetning om den af ham udøvede  

 kontrol, og han skal endvidere afgive indberetninger om kontrolfund efter  

 nærmere af Veterinærdirektoratet fastsatte retningslinier.
For særlige  

 sygdomme kan Veterinærdirektoratet forlange særlig indberetning med oplysning  

 om oprindelsesbesætningen.
 Stk. 4.  Kaniner, der ved dyrlægekontrollen erklæres for  

 uegnet til menneskeføde, samt det fremkomne affald skal uden udgift for det  

 offentlige destrueres i overensstemmelse med bestemmelserne i § 18, stk. 1.
§ 21.  Kaniner, der ved den i § 20 omhandlede  

 dyrlægeundersøgelse godkendes til menneskeføde, skal i umiddelbar tilknytning  

 til undersøgelsen mærkes med en gennem hullet i bugvæggen anbragt,  

 sammenklæbet vand- og frostbestandig hvid klæbestrimmel, der med mørkeblå  

 eller sort, uafvaskelig farve skal være påtrykt en etikette med det i litra  

 a) til f) angivne indhold.
Der må kun anvendes klæbestrimler af en af  

 Veterinærdirektoratet godkendt kvalitet.
 Stk. 2.  På klæbestrimlen skal der (på dansk eller -  

 såfremt det drejer sig om eksportvarer - på det af importlandet ønskede  

 sprog) på tydelig og holdbar måde være angivet:
 Stk. 3.  Kaniner, der i tilslutning til  

 dyrlægeundersøgelsen færdigpakkes, samt parterede kaniner skal emballeres og  

 mærkes i henhold til reglerne om mærkning af færdigpakket kød m.v.
 Stk. 4.  For kaniner, der fra et autoriseret  

 kaninslagteri leveres til en virksomhed, der er autoriseret til fremstilling  

 af kaninkonserves m.v., kan ved forsendelse direkte til den pågældende fabrik  

 detailmærkning, jfr. stk. 1-3, undlades, når kaninerne emballeres i solid og  

 tæt emballage, der er forsynet med en solidt påklæbet og nøjagtigt udfyldt  

 mærkeseddel af størrelse og udseende som nedenfor angivet med slagteriets  

 autorisationsnummer anbragt i stedet for 000.
 Stk. 5.  For kaniner, der eksporteres, kan  

 detailmærkning, jfr. stk. 1-3, undlades, når emballagen forsynes med en  

 solidt påklæbet og nøjagtigt udfyldt mærkeseddel som den i stk. 4 afbildede  

 med slagteriets autorisationsnummer anbragt i stedet for 000.
Stk. 6.  Den i stk. 1 og 2 omhandlede etikette  

 (eventuelt med åbent felt til påstempling af vareart, vægtangivelse,  

 sorteringsangivelse m.v.) og den i stk. 4 og 5 omhandlede mærkeseddel skal  

 trykkes ved virksomhedens foranstaltning efter godkendelse af dyrlægen.  

 Etiketterne og mærkesedlerne skal opbevares i aflåset skab eller lokale, og  

 de må kun benyttes under tilsyn af dyrlægen eller dennes eventuelle af  

 Veterinærdirektoratet udpegede medhjælper.
Virksomheden skal føre en bog  

 (eller et kartotek), hvori skal anføres enhver bestilling og enhver  

 modtagelse af henholdsvis etiketter og mærkesedler samt - for hver dag -  

 forbruget af henholdsvis etiketter og mærkesedler, således at det til enhver  

 tid er muligt at konstatere, at forbruget svarer til mængden af de  

 kontrollerede kaniner.
Bogen (kartoteket) skal være tilgængelig for dyrlægen  

 og Veterinærdirektoratet.
Veterinærdirektoratet kan give nærmere forskrifter  

 for etiketternes og mærkesedlernes udformning, benyttelse og opbevaring m.m.
Stk. 7.  Den i stk. 1 og 2 omhandlede etikette og den i  

 stk. 1 og 5 omhandlede mærkeseddel skal være affattet i nøje overensstemmelse  

 med de fastsatte regler og skal i modsat fald destrueres af dyrlægen.
De må  

 kun anvendes til mærkning af kaniner som anført, (dog kan enkelte eksemplarer  

 i annulleret stand udleveres som prøve). Etikettens og mærkesedlens blanke  

 rubrikker skal udfyldes nøjagtigt (underskriften på mærkesedlen kan  

 påstemples med faksimilestempel). Kontrolmærkerne er kontrollens - ikke  

 virksomhedens - mærker, og det er forbudt at fremstille eller benytte disse  

 mærker på anden måde end i nøje overensstemmelse med de herom fastsatte  

 regler samt at fremstille eller benytte mærker, der kan give anledning til  

 forveksling med kontrolmærkerne.
§ 22.  Til eksport skal kaniner nedpakkes i trækasser,  

 fiberkartoner eller anden godkendt ydre emballage.
Nedpakningen skal  

 foretages med omhu.
Rent, fedttæt papir skal anvendes til indvendig  

 beklædning af emballagens bund og sider og lægges over kroppene under låget.  

 Denne indvendige beklædning kan undlades i fiberkartoner, der pakkes med  

 kaniner, der er enkelvis emballeret som angivet i § 21, stk. 2.
Stk. 2.  Trækasserne skal være tilvirket af nye, rene  

 brædder af tørt, lugtfrit, fuldkantet og velsavet materiale.  

 Kasseendestykkerne skal udvendig være afhøvlet og være ca. 15 mm tykke.  

 Sidestykkerne skal være ca. 9 mm tykke, og låg og bund skal hver bestå af  

 brædder med ca. 3 cm mellemrum.
Fiberkartonerne skal være fremstillet af et  

 solidt materiale, således at de - selv om de bliver udsat for fugtighed - kan  

 tåle den belastning, de under transport og opbevaring kommer ud for.
Kasser  

 og kartoner skal til enhver tid opfylde de af Landbrugsministeriet i  

 cirkulære fastsatte krav til emballagen og dennes mærkning.
Afvigelser fra de  

 fastsatte bestemmelser kan dog i særlige tilfælde tillades af  

 Landbrugsministeriet efter indstilling af Kaninafgiftsfonden.
 Stk. 3.  Slagtede kaniner, der forsendes til salg på  

 hjemmemarkedet, skal være emballeret på hygiejnisk forsvarlig måde.
D.
Kaninkonservesfabrikker m.v.
 § 23.  Enhver, der ønsker til eksport at tilvirke  

 konserves eller andre levnedsmidler, der helt eller delvis består af  

 kaninkød, skal skriftlig anmelde dette til Landbrugsministeriet, der på  

 nærmere betingelser kan meddele vedkommende autorisation hertil.
 Stk. 2.  Anmeldelse skal indeholde oplysning om  

 fabrikkens beliggenhed og om de forhold, hvorunder tilvirkningen skal foregå,  

 og skal være bilagt planer over og beskrivelse af fabrikkens indretning og  

 vandforsyning samt afløbsforhold for spildevand.
 Stk. 3.  Ministeriet tildeler fabrikken et  

 autorisationsnummer, der skal anvendes ved den påbudte mærkning.
 Stk. 4.  Ministeriet ansætter en kontrollerende dyrlæge  

 og en tilsynsassistent på fabrikken.
 Stk. 5.  Den kontrollerende dyrlæge eller  

 tilsynsassistenten skal være til stede i hele arbejdstiden og skal føre  

 kontrol med al i fabrikken foregående virksomhed.
 § 24.  Til tilvirkning af konserves og andre  

 levnedsmidler, der helt eller delvis består af slagtede kaniner, må kun  

 anvendes kaniner, der er slagtet på et autoriseret kaninslagteri og  

 dyrlægekontrolleret, jfr. § 20.
 Stk. 2.  Konserves skal påfyldes dåser eller glas eller  

 anden af Veterinærdirektoratet godkendt emballage.
 Stk. 3.  Dåser, glas og anden emballage med konserves og  

 andre levnedsmidler, der helt eller delvis er fremstillet af kaniner, skal  

 forsynes med en i overensstemmelse med bestemmelserne i § 21, stk. 2,  

 affattet etikette.
 Stk. 4.  Dåser med konserves skal på låget ved prægning  

 i blikket være forsynet med nedenstående mærke med virksomhedens  

 autorisationsnummer anbragt i stedet for 000. Mærket skal fremtræde tydeligt  

 og klart og må ikke dækkes med påklæbede etiketter el. lign.
Dette prægemærke kan dog undlades, såfremt den i stk. 3 omhandlede  

 etikette litograferes på dåsen.
På dåser med prægemærke i låget kan det i §  

 21, stk. 2, afbildede mærke undlades på etiketten.
 Stk. 5.  Den ydre emballage for konserves og andre  

 levnedsmidler, der helt eller delvis er fremstillet af kaniner og bestemt til  

 eksport, skal før afsendelsen fra virksomheden forsynes med den i § 21, stk.  

 4, afbildede mærkeseddel med virksomhedens autorisationsnummer anbragt i  

 statskontrolmærket i stedet for 000.
 Stk. 6.  De i § 21, stk. 6 og 7 indeholdte bestemmelser  

 finder tilsvarende anvendelse på de i stk. 3-5 omhandlede etiketter og  

 mærkesedler.
E.
Udførselsbestemmelser § 25.  Udførsel her fra landet af slagtede kaniner må  

 kun foregå fra et autoriseret kaninslagteri, eventuelt med et af  

 Landbrugsministeriet autoriseret frysehus som mellemled.
 Stk. 2.  Udførsel her fra landet af konserves og andre  

 levnedsmidler tilvirket helt eller delvis af kaniner må kun foregå fra de af  

 Landbrugsministeriet i henhold til § 23, stk. 1, autoriserede virksomheder,  

 eventuelt med et af Landbrugsministeriet autoriseret frysehus som mellemled.
 § 26.  Enhver forsendelse af slagtede kaniner til  

 udførsel eller til autoriseret frysehus med eventuel senere udførsel for øje,  

 skal være ledsaget af en af kaninslagteriet behørigt udfyldt og med pen og  

 blæk underskrevet attest som den denne bekendtgørelse vedføjede attest nr. 1.
 Stk. 2.  Enhver forsendelse af kaninkonserves eller  

 andre levnedsmidler, der er fremstillet af slagtede kaniner eller dele deraf,  

 til udførsel eller til autoriseret frysehus med eventuel senere udførsel for  

 øje, skal være ledsaget af en af den autoriserede fabrik behørigt udfyldt og  

 underskrevet attest som den denne bekendtgørelse vedføjede attest nr. 2.  

 Attesten skal attesteres af den kontrollerende dyrlæge.
 Stk. 3.  Gyldigheden af attester, der ikke er afleveret  

 til toldvæsen, jernbanevæsen eller autoriseret frysehus, bortfalder med  

 udløbet af tredje døgn efter udstedelsesdagen.
Stk. 4.  Blanketter til brug ved udstedelsen af nævnte  

 attester rekvireres for så vidt angår attest nr. 1 hos Kaninafgiftsfonden og  

 for så vidt angår attest nr. 2 hos Veterinærdirektoratet, og kun sådanne må  

 benyttes.
Virksomhederne må ikke overlade de dem således udleverede  

 attestblanketter til andre.
Attestblanketterne udleveres i kuponbøger, hvis  

 taloner skal udfyldes nøjagtigt og underskrives.
Talonerne skal opbevares af  

 virksomheden i mindst 1 år efter sidste benyttelse af kuponbogen og skal på  

 forlangende forevises de tilsynsførende.
Stk. 5  a.
Ved forsendelse af varer direkte til udførsel  

 skal attesten afleveres til toldvæsenet eller jernbanevæsenet, hvorfra efter  

 brugen attest nr. 1 skal indsendes til Kaninafgiftsfonden og attest nr. 2 til  

 Veterinærdirektoratet med påtegning om, at udførselsforskrifterne er  

 iagttaget, og om varens udførsel (eventuelt om afvisning fra udførsel).
b.
Ved forsendelse af varer til autoriseret frysehus med eventuel senere  

 udførsel for øje skal attesten afleveres til frysehuset.
Frysehuset skal  

 straks forevise attesten for den ved frysehuset ansatte tilsynsførende  

 dyrlæge eller for tilsynsassistenten, der skal give attesten påtegning om  

 varens modtagelse eller afvisning.
Ved forsendelse til udførsel af varer, der  

 er oplagt på frysehuset, skal der af frysehuset udstedes ny attest, der,  

 såfremt det drejer sig om attest nr. 2, skal attesteres som angivet i stk. 2.
 Stk. 6.  Det påhviler den kontrollerende myndighed,  

 toldvæsenet eller jernbanevæsenet at tilbagevise slagtede kaniner og  

 kanin-konserves eller andre levnedsmidler tilvirket af kaniner, såfremt varen  

 ikke er ledsaget af omhandlede attester nr. 1 eller 2.
 Stk. 7.  Når de her omhandlede varer indlades i skib,  

 der går i udenrigsfart, er de ikke undergivet de foranstående bestemmelser  

 for udførsel, såfremt varerne er bestemt til skibets eget forbrug, og der af  

 den ansvarlige modtager til toldvæsenet afgives skriftlig erklæring herom  

 samt om, at de ikke vil blive ilandbragt i fremmed havn.
 § 27.  Udførsel her fra landet af levende kaniner til  

 avlsformål kan kun finde sted, såfremt det enkelte dyr er forsynet med et  

 afstamningscertifikat, der er udstedt af Fællesudvalget til Kaninavlens  

 Fremme.
For afstamningscertifikatet erlægger eksportøren et gebyr, der opkræves af  

 Fællesudvalget til Kaninavlens Fremme.
Gebyrets størrelse fastsættes af  

 Fællesudvalget, der mindst 1 gang årligt ved annoncering orienterer  

 kaninavlere om gebyrstørrelsen, ligesom ændringer i gebyrstørrelsen  

 annonceres snarest muligt.
Stk. 2.  Inden udførsel finder sted skal dyrene synes og  

 godkendes af en af Fællesudvalget til Kaninavlens Fremme dertil antaget  

 tilsynsførende.
Dyr, der ved den tilsynsførendes eksteriørbedømmelse findes  

 at være i unormal foderstand eller at lide af bygningsmæssige fejl, vil blive  

 kasseret og afvist fra udførsel.
Det samme gælder dyr, der mangler entydige  

 individuelle kendetegn (øremærkning). Ved den tilsynsførendes besigtigelse af  

 dyrene skal de af Fællesudvalget godkendte og afstemplede  

 afstamningscertifikater foreligge.
Stk. 3.  Består sendingen af mindre end 20 dyr, påhviler  

 det eksportøren at afholde udgifterne ved besigtigelsen.
Såfremt sendingen  

 består af mindst 20 dyr, afholder Fællesudvalget den tilsynsførendes  

 udgifter.
F.
Straffe- og ikrafttrædelsesbestemmelser § 28.  Overtrædelse af de i denne bekendtgørelse  

 fastsatte bestemmelser eller forsøg herpå straffes med bøde.
 § 29.  Denne bekendtgørelse træder i kraft den 1.  

 september 1987. Samtidig ophæves bekendtgørelse nr. 383 af 15. oktober 1965.
