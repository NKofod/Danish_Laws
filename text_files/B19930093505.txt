I medfør af § 13, § 27, nr. 3 og 5, § 28, § 42, stk. 2 i lov nr. 306 af 4. juni 1986 om saltvandsfiskeri fastsættes følgende:
 § 1.  I Ferring Sø, Veserne og Hygum Nor med kanaler  

 er fiskeri forbudt i perioden 1. marts til 15. maj.
 § 2.  I Ferring Sø, Veserne og Hygum Nor må fiskeri  

 med faststående fiskeredskaber kun foregå med kasteruser og pæleruser efter  

 forudgående anmeldelse til Fiskerikontrollen.
 Stk. 2.  Fiskeri med kasteruser og pæleruser er forbudt  

 i kanalerne der forbinder de i stk. 1 nævnte vandområder og i fredningsbælter  

 på 50 m i vandområderne ved kanaludmundingerne.
 Stk. 3.  Bortset fra det i stk. 1 nævnte fiskeri med  

 kasteruser og pæleruser, må fiskeri kun foregå med stang og snøre.
 § 3.  Ved fiskeri med kasteruser (dobbelte eller  

 enkelte) og pæleruser (undervandsruser eller ovenvandsruser), må forreste  

 bøjle i redskabet have en diameter på højest 90 cm.
 Stk. 2.  I pæleruser må radens længde højest udgøre 40  

 m, og armene hver højest 8 m, og pælerusen skal bestå af mindst 3 kalve.
 § 4.  I kasteruser og pæleruser skal i forreste bøjle  

 være indsat et spærrenet med højest 60 mm masker (helmasker). Maskestørrelsen  

 foran den bageste kalv i rusen skal være mindst 30 mm (helmaske), og efter  

 den bageste kalv mindst 24 mm (helmasker). Maskestørrelsen i rad og arme må  

 højest udgøre 40 mm (helmasker).
 Stk. 2.  Redskabet skal ikke forsynet med odderrist-  

 eller net.
 § 5.  For regnbueørred fanget i Ferring Sø, Veserne og  

 Hygum Nor fastsættes et mindstemål på 45 cm.
 Stk. 2.  Regnbueørreder, der ikke opfylder det i stk. 1  

 nævnte mindstemål, må ikke beholdes om bord, omlades, landes, opbevares,  

 transporteres, sælges eller udbydes til salg, men skal genudsættes, så vidt  

 muligt i levende tilstand.
 § 6.  Overtrædelse af §§ 1-5 straffes med bøde.
 § 7.  Bekendtgørelsen træder i kraft den 1. januar  

 1994.
