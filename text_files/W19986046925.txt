Afslag på stedbarnsadoption på  

 grund af barnets alder "Ved brev af 13. marts 1998 meddelte  

 Civilretsdirektoratet Dem, at vi ikke fandt grundlag for at ændre  

 Statsamts afslag af 22. januar 1998 på Deres ansøgning om at  

 adoptere H, der er født den 30. maj 1966.
 Vi meddelte samtidig, at vi var enige i statsamtets  

 begrundelse for afgørelsen.
De har i et brev af 26. maj 1998 anmodet  

 Civilretsdirektoratet om at genoptage sagen.
De har bl.a. anført, at  

 ansøgningen er begrundet i "anden særlig grund". Ved  

 telefonsamtale den 29. juni 1998 har De præciseret dette nærmere,  

 således at den nærmere begrundelse er H s behov for en far og en  

 morfar til et kommende adoptivbarn.
Efter en fornyet gennemgang af sagen finder vi fortsat  

 ikke grundlag for at tillade det ansøgte.
Vores begrundelse herfor er  

 den samme, som fremgår af vores tidligere afgørelse.
 Det tilføjes, at Civilretsdirektoratet ligesom  

 statsamtet har truffet afgørelsen efter adoptionslovens § 2. Efter  

 denne bestemmelse må adoption kun bevilges, når den kan antages  

 at være til gavn for den, som ønskes adopteret, og denne enten  

 ønskes opfostre hos adoptanten eller allerede har været  

 opfostret hos denne, eller hvis der foreligger anden særlig grund til  

 adoptionen.
Dette betyder, at der normalt skal etableres et  

 opfostringsforhold eller et forældre/barn forhold mellem adoptant og  

 adoptivbarn.
En tilladelse til adoption kan dog også gives, når  

 der på et tidligere tidspunkt er etableret et opfostringsforhold mellem  

 adoptanten og adoptivbarnet.
Vi tillader normalt ikke adoption, når den person,  

 der ønskes adopteret, er ældre end 18 år, hvis  

 opfostringen har varet i under 6 år.
Som opfostring regnes normalt kun  

 tiden inden det 18. år.
Når den, der ønskes adopteret, er  

 over 30 år, finder vi ikke grundlag for at tillade adoption.
Grunden  

 til denne praksis er, at vi ikke mener, at adoption i sådanne  

 tilfælde opfylder de formål, der normalt søges opfyldt ved  

 adoption.
Det kan oplyses, at bestemmelsen om "anden  

 særlig grund til adoption" efter adoptionslovens § 2 hidtil kun er  

 blevet anvendt i meget begrænset omfang.
Fra de senere års  

 administrative praksis kan således nævnes, at bestemmelsen blandt  

 anden er anvendt, hvor personen, der ønskede at blive adopteret, var  

 invalid og ude af stand til at klare sig selv.
 Det fremgår af sagen, at H ikke har været  

 opfostret af Dem, og at hun er 32 år og gift.
