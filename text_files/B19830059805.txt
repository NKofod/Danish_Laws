 I medfør af § 11 a, stk. 1-2, og § 28, stk. 5, i lov nr. 167 af 12. maj  

 1965 om kvalitetskontrol med fisk og fiskevarer, som ændret ved lov nr. 560  

 af 30. november 1983, fastsættes:
 § 1.  Fiskeri er forbudt i det område af Nissum  

 Bredning - inklusive lagunerne - ud for Harboøre Tange, der er beliggende  

 vest for linien mellem Thyborøn Anduvningsfyr (56 grader 42 min. 32 sek.  

 n.br. 08 grader 13 min. 00 sek. ø.lg.) og Follup Odde (56 grader 35 min. 24  

 sek. n.br. 08 grader 18 min. 30 sek. ø.lg.).
 Stk. 2.  Det er endvidere forbudt at foretage  

 overdragelse samt tilvirkning, opbevaring og transport af fisk og fiskevarer,  

 der hidrører fra det i stk. 1 nævnte område.
 Stk. 3.  De i stk. 1-2 anførte forbud gælder også fisk  

 og fiskevarer, der ikke er bestemt til menneskeføde.
 § 2.  Overtrædelse af § 1 straffes med bøde eller  

 hæfte.
 § 3.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Bekendtgørelse nr. 531 af 29. oktober 1981 om  

 forbud mod afsætning m.m. af fisk fanget ved Harboøre Tange ophæves.
