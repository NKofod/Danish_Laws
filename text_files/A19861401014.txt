(Sandflugtsloven) Denne datasammenskrivning omfatter lov nr. 84 af  

 25/03/1961, jfr. lovbekendtgørelse nr. 168 af 28/04/1982 med de ændringer,  

 der følger af lov nr. 250 af 23/05/1984, § 11.
I.
Fredede strækninger § 1.  Efter reglerne i denne lov undergives følgende  

 arealer fredning:
Stk. 2.  Inden 2 år efter denne lovs ikrafttræden og  

 derefter mindst hvert 10. år revideres de i henhold til stk. 1, litra b og c,  

 fastsatte fredningsgrænser under hensyn til kystens tilbagerykning og til de  

 ændringer, der måtte være sket i klitternes karakter og udstrækning, samt til  

 mulighederne for sandflugts genopståen som følge af arealernes benyttelse,  

 herunder bebyggelse eller forøget færdsel.
Denne fredning kan dog aldrig  

 udvides til at omfatte områder, der ligger mere end 500 meter fra  

 strandbreddens inderste grænse.
 § 2.  Miljøministeren kan bestemme, at reglerne i  

 dette kapitel ikke skal komme til anvendelse på sådanne bestemt afgrænsede  

 arealer, som inddrages under havneanlæg eller andre offentlige anlæg.
 Stk. 2.  Klitmyndighederne kan på begæring ophæve  

 fredning efter § 1, stk. 1, litra d eller e, på et areal mod, at ejeren  

 eventuelt på nærmere fastsatte vilkår - overtager dæmpningen på egen  

 bekostning efter reglerne i § 7.
 § 3.  Grænserne for de i henhold til § 1, stk. 1,  

 litra b-e, fredede arealer, bortset fra strandbredden, skal være afmærket på  

 stedet.
Stk. 2.  Fredning i henhold til denne lov skal  

 respekteres af alle indehavere af rettigheder over den pågældende ejendom,  

 uanset hvornår retten er stiftet.
Fredningen tinglyses på ejendommen på  

 klitmyndighedernes begæring, hvoraf genpart tilstilles ejeren.
Tinglysningen  

 er fritaget for afgifter til det offentlige og sker uden udgift for ejeren.
 § 4.  Klitmyndighederne foretager de nødvendige  

 foranstaltninger til sandflugtens dæmpning på de fredede arealer.
§ 5.  På fredede strækninger må der ikke opføres  

 bygninger eller anbringes andre indretninger, der er bestemt til beboelse,  

 udsalgssted eller lignende.
Når særlige forhold taler derfor, kan  

 klitmyndighederne meddele undtagelse herfra.
Stk. 2.  Tilbygning til eller ombygning af eksisterende  

 bygninger eller indretninger af den i stk. 1 nævnte art må ikke finde sted  

 uden samtykke fra klitmyndighederne.
Det samme gælder genopførelse i  

 væsentligt ændret skikkelse.
 Stk. 3.  Bestemmelserne i stk. 1 og 2 finder ikke  

 anvendelse på de for fiskerierhvervet nødvendige tørrepladser, ophalingsspil,  

 pakhuse, redskabshuse, ishuse og faresignalstationer, medmindre de tillige  

 benyttes til beboelse.
§ 6.  På fredede strækninger er fjernelse eller  

 beskadigelse af træer, planter eller indretninger, som tjener til  

 sandflugtens dæmpning, anbringelse af hegn eller andre afspærringer,  

 græsning, afbrænding af hede, kvas eller lignende og kampering samt gravning,  

 der kan fremme sandflugt, forbudt.
Reglen gælder ikke for arealer, der ved  

 lovens ikrafttræden benyttes landbrugsmæssigt, og klitmyndighederne kan i  

 øvrigt tillade afvigelse fra forbuddet, når særlige forhold taler derfor.
Stk. 2.  Klitmyndighederne kan give offentligheden  

 adgang til færdsel til fods og ophold af kortere varighed på fredede  

 strækninger.
Ejeren af en strækning, til hvilken der således er givet  

 offentligheden adgang, kan dog, for så vidt angår den del af strækningen, der  

 ligger nærmest ved beboede bygninger, forbyde offentlig færdsel uden for vej,  

 sti eller strandbred.
Arealets nærmere udstrækning skal godkendes af  

 klitmyndighederne.
 Stk. 3.  Klitmyndighederne kan af hensyn til fare for  

 sandflugt forbyde offentlig færdsel og ophold på fredede strækninger.
Stk. 4.  Endvidere kan klitmyndighederne af hensyn til  

 fare for sandflugt fastsætte forbud eller indskrænkninger vedrørende  

 arealernes benyttelse.
Privat færdsel og jagt kan dog kun forbydes i det  

 omfang, det er nødvendigt for sikring af dæmpningsforanstaltninger.
Stk. 5.  Klitmyndighederne kan påbyde, at veje og stier  

 på fredede strækninger nedlægges.
Dette kan dog kun ske, for så vidt der er  

 anden fornøden adgang til de lodder, nedlæggelsen vedrører.
På fredede  

 strækninger må nye veje eller stier ikke anlægges uden klitmyndighedernes  

 tilladelse.
II.
Andre sandflugtsstrækninger § 7.  Klitmyndighederne kan pålægge ejere af  

 sandflugtsstrækninger, som ikke er fredet efter kapitel I, for egen regning  

 at udføre de arbejder, som er nødvendige for at forhindre sandflugt, samt om  

 fornødent give ejerne pålæg om indskrænkninger i brugen af arealet.
Stk. 2.  Har ejeren forsømt rettidigt at udføre de ham  

 pålagte arbejder, kan klitmyndighederne iværksætte de fornødne arbejder for  

 ejerens regning.
Omkostningerne herved kan inddrives ved udpantning.
 Stk 3.  Politiet yder om fornødent bistand hertil efter  

 regler, der fastsættes efter forhandling mellem miljøministeren og  

 justitsministeren.
 § 8.  Hvis ejeren ikke opfylder de pålæg, som er givet  

 til sandflugtens bekæmpelse, eller hvis ejeren efter meddelelsen af et sådant  

 pålæg fremsætter begæring herom, kan klitmyndighederne inddrage arealet under  

 fredning efter denne lov.
III.
Erhvervelse af klitarealer m.v.
 § 9.  Miljøministeren bemyndiges til inden for et på  

 hvert års finanslov nærmere fastsat beløb at købe og til ved mageskifte at  

 erhverve heder, klitter eller andre uopdyrkede jorder samt i øvrigt  

 mellemliggende eller tilgrænsende mindre arealer inden for de i § 10, stk. 1,  

 nævnte områder til beplantning med skov eller til indretning af  

 kamperingspladser og lignende anlæg eller anden anvendelse som rekreative  

 områder for befolkningen.
IV.
Klitmyndighederne § 10.  Skovstyrelsen er overordnet klitmyndighed i  

 Nordjylland, Viborg, Ringkøbing og Ribe amter samt for øen Rømø.
 Stk. 2.  I de øvrige dele af landet er amtsrådene  

 overordnet klitmyndighed.
Stk. 3.  De overordnede klitmyndigheder fører det  

 almindelige tilsyn med lovens overholdelse, udarbejder for hvert finansår  

 overslag over de nødvendige dæmpningsarbejder, jfr. § 4, og træffer  

 afgørelser efter § 1, stk. 2, § 2, stk. 2, § 5, § 6, stk. 1, 2 og 3, og § 8  

 samt udøver i øvrigt de beføjelser, som tilkommer sandflugtskommissionen  

 efter § 12, stk. 2, vedrørende de under skovstyrelsens eller vedkommende amts  

 bestyrelse henlagte arealer.
De overordnede klitmyndigheder kan bemyndige  

 sandflugtskommissionerne til at træffe afgørelse efter § 6, stk. 2, 2.  

 punktum.
 Stk. 4.  Amtsrådene foretager beskikkelse af  

 overklitfogder uden for de i stk. 1 nævnte områder.
 § 11.  Overklitfogderne fører hver for sit område  

 tilsyn med sandflugtsarealerne.
§ 12.  For hver kommune, i hvilken der findes eller  

 opstår sandflugtsstrækninger, nedsættes en sandflugtskommission bestående af  

 overklitfogden, et medlem valgt af amtsrådet og et medlem valgt af  

 kommunalbestyrelsen.
De kommunale medlemmer af kommissionen vælges efter  

 nyvalg til amtsråd og kommunalbestyrelser.
Stk. 2.  Sandflugtskommissionerne træffer afgørelse  

 efter § 6, stk. 4 og 5, og § 7, påser, at der sker afmærkning og tinglysning  

 efter reglerne i § 3, afgiver indstilling med henblik på afgørelser efter §  

 1, stk. 2, § 2, stk. 2, § 4, § 5, § 6, stk. 1, 2 og 3, og § 8 og bistår med  

 udarbejdelsen af overslag efter § 10, stk. 3. I uopsættelige tilfælde kan  

 overklitfogderne, iværksætte de i § 7, stk. 2, nævnte arbejder.
Politiet yder  

 om fornødent bistand hertil efter regler, der fastsættes efter forhandling  

 mellem miljøministeren og justitsministeren.
 § 13.  De af kommunalbestyrelserne til  

 sandflugtskommissionerne valgte medlemmer fører hver i sin kommune stadigt  

 tilsyn med sandflugtsarealerne og deres benyttelse samt drager omsorg for  

 udførelsen af de arbejder, som er nødvendige til bekæmpelse af sandflugten.
 Stk. 2.  De kommunale medlemmer bistås herved af en  

 eller flere af sandfluftskommissionen antagne klitfogder.
 § 14.  Opstår der sandflugt på arealer i en kommune,  

 hvori der ikke er nedsat en sandflugtskommission, har ejeren pligt til  

 uopholdeligt at underrette kommunalbestyrelsen, som skal undersøge forholdet  

 og give indberetning til vedkommende overordnede klitmyndighed, jfr. § 10,  

 stk. 1 og 2.
§ 14a.
Bliver de i §§ 10-13 nævnte myndigheder opmærksom på et ulovligt  

 forhold, skal den pågældende myndighed søge forholdet lovliggjort, medmindre  

 der er tale om forhold af ganske underordnet betydning.
V.
Almindelige bestemmelser § 15.  Miljøministeren fastsætter de nærmere regler om  

 lovens gennemførelse.
 Stk. 2.  De af de overordnede klitmyndigheder trufne  

 afgørelser kan indbringes for miljøministeren, jfr. dog stk. 3.
 Stk. 3.  De i § 1, stk. 2, § 6, stk. 4 og 5, § 7 og § 8  

 nævnte afgørelser kan alene indankes for vedkommende overlandvæsenskommission  

 i overensstemmelse med lov nr. 213 af 31. marts 1949 om landvæsensretter.  

 Anke af de i § 6, stk. 4, og § 7 nævnte afgørelser har kun opsættende  

 virkning, såfremt sandflugtskommissionen bestemmer dette.
 § 16.  Regler om vederlag m.v. til de af  

 kommunalbestyrelserne valgte medlemmer af sandflugtskommissioner samt til  

 klitfogder fastsættes af miljøministeren efter forhandling med  

 finansministeren.
 Stk. 2.  Amtsrådene fastsætter og udreder vederlag m.v.  

 for de af disse beskikkede overklitfogder og medlemmer af  

 sandflugtskommissioner.
§ 17.  Købesummer, omkostninger og anlægsudgifter m.v.  

 i henhold til § 9 afholdes af statskassen og bevilges på de årlige  

 finanslove.
Samme regel gælder om udgifter, der udredes forskudsvis til de i  

 § 7, stk. 2, nævnte arbejder.
Stk. 2.  Udgifterne ved sandflugtskommissionernes  

 virksomhed, bortset fra de i § 16, stk. 2, omhandlede ydelser, og udgifterne  

 ved dæmpningsarbejder på de fredede arealer afholdes med 5/6 af statskassen  

 og 1/6 af vedkommende kommune.
Udgifter ved dæmpningsarbejder på staten  

 tilhørende arealer afholdes dog alene af statskassen.
De statskassen  

 påhvilende udgifter bevilges på de årlige finanslove.
 Stk. 3.  De i stk. 2, 1. punktum, omhandlede udgifter  

 udredes i det i § 10, stk. 1, anførte område forskudsvis af statskassen og i  

 de øvrige dele af landet forskudsvis af vedkommende kommune.
§ 17a.
Det påhviler den til enhver tid værende ejer af en fast ejendom at  

 berigtige et ulovligt forhold.
Består forholdet i en ulovlig brug af  

 ejendommen, påhviler pligten tillige brugeren.
 Stk. 2.  Efterkommer ejeren eller brugeren ikke et af  

 vedkommende klitmyndighed meddelt påbud om at berigtige et ulovligt forhold,  

 kan det ved dom pålægges den pågældende inden en fastsat tidsfrist under  

 tvang af fortløbende bøder at berigtige forholdet.
 Stk. 3.  Når et ved dom meddelt påbud om at berigtige et  

 ulovligt forhold ikke efterkommes rettidigt og inddrivelse af tvangsbøder  

 ikke kan antages at føre til, at påbuddet efterkommes, kan vedkommende  

 klitmyndighed foretage det nødvendige til forholdets berigtigelse på ejerens  

 bekostning.
Stk. 4.  De i §§ 10-13 nævnte myndigheder kan på ejerens  

 bekostning lade et påbud om at berigtige et ulovligt forhold tinglyse på  

 ejendommen.
Når forholdet er berigtiget, skal vedkommende myndighed lade  

 påbuddet aflyse fra tingbogen.
§ 18.  Med bøde straffes den, der Stk. 2.  Er overtrædelsen begået af et aktieselskab,  

 andelsselskab eller lignende, kan der pålægges selskabet som sådant  

 bødeansvar.
Stk. 3.  Er overtrædelsen begået med et motordrevet  

 køretøj, og er såvel føreren som køretøjet hjemmehørende i udlandet, kan  

 køretøjet tilbageholdes af politiet, indtil forskyldte bøder,  

 sagsomkostninger og erstatningsbeløb er betalt, eller der er stillet  

 sikkerhed for betalingen.
Er beløbet ikke betalt inden 2 måneder efter sagens  

 endelige afgørelse, kan der søges fyldestgørelse i køretøjet.
Stk. 4.  Med hensyn til iværksættelsen af  

 tilbageholdelsen efter stk. 3 finder reglerne i retsplejelovens §§ 782 og 783  

 om beslaglæggelse af ting, der findes at burde konfiskeres, tilsvarende  

 anvendelse.
Tilbageholdelsen kan kun ske, for så vidt den findes påkrævet for  

 at sikre betaling af de nævnte beløb.
Var føreren uberettiget i besiddelse af  

 køretøjet, kan tilbageholdelse ikke ske.
 Stk. 5.  Reglen i stk. 3 finder ikke anvendelse med  

 hensyn til førere, der er hjemmehørende i Finland, Island, Norge eller  

 Sverige.
 § 19.  Denne lov gælder ikke for Færøerne og Grønland.
Stk. 2.  Lov af 29. december 1857 angående  

 sandflugtsstrækningers behandling m.m., lov af 29. marts 1867 angående  

 sandflugtens dæmpning m.v., lov nr. 168 af 1. april 1921 om indførelse af lov  

 af 29. marts 1867 om sandflugtens dæmpning m.v. samt af §§ 2-6 i lov af 29.  

 december 1857 om sandflugtsstrækningers behandling i de sønderjyske  

 landsdele, lov nr. 163 af 11. maj 1935 om tillæg til lov af 29. marts 1867  

 angående sandflugtens dæmpning m.v., lov nr. 707 af 31. december 1940 om  

 tilplantning af heder, klitter og andre uopdyrkede arealer, § 1, stk. 4, 2.  

 punktum, i lov nr. 145 af 28. april 1931 om jagten samt § 17, stk. 2, i lov  

 nr. 107 af 31. marts 1953 om mark- og vejfred ophæves.
Endvidere udgår i  

 sidstnævnte lovs § 31, stk. 2, ordene »stk. 1« og i samme paragrafs  

 stk. 3 ordene »og § 17, stk. 2«.
 Stk. 3.  Arealer, der i medfør af § 1, stk. 2, i lov nr.  

 163 af 11. maj 1935 er undtaget fra fredning efter de dagældende regler,  

 omfattes ikke af reglerne i nærværende lovs kapitel I, medmindre de inddrages  

 under fredning efter § 8.
