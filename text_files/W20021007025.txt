 Landsskatteretskendelse af 30. maj 2001 vedr.  

 befordringsfradrag for en sygeplejerske på efteruddannelse.
 A klager for indkomstårene 1995 og 1996 over, at de stedlige  

 skattemyndigheder ikke har godkendt fradrag for befordring mellem hjem og  

 uddannelsessted.
Det fremgår af sagen, at klageren er ansat som  

 afdelingssygeplejerske ved sygehuset i X i modtagelsen ved skadestuen.  

 Klageren  

 var i perioden 1. oktober til 31. december 1993 konstitueret i stillingen som  

 afdelingssygeplejerske,  

 i perioden 1. januar til 1. februar 1994 ansat som vikar i stillingen og fra  

 1.  

 februar 1994 ansat som afdelingssygeplejerske.
Hun har i perioden 1.  

 september  

 1995 til 26. juni 1996 haft uddannelsesorlov fra sygehuset i X for at tage  

 sygeplejefaglig diplomeksamen på Danmark Sygeplejerskehøjskole i København  

 med  

 speciale i ledelse.
Herefter vendte hun tilbage til sin stilling som  

 afdelingssygeplejerske på sygehuset i X.
 Klageren fik fuld løn fra sygehuset i X under hele orlovsperioden,  

 ligesom hun bevarede sin ansættelsesanciennitet m.v. samt ret til at vende  

 tilbage til den samme stilling efter afslutning af uddannelsen.
 Arbejdsgiveren krævede ikke, at klageren gennemførte  

 uddannelsen, og klageren har selv afholdt udgifter til bøger og transport.
Formålet med diplomstudiet er, at den studerende gennem  

 videregående studier i teori og praksis bliver i stand til at  

  

 organisere, lede  

 og udvikle sygeplejen inden for eget arbejdsområde at  

  

 sikre en  

 kvalitativ sygeplejefaglig udvikling af medarbejdere, elever og studerende at  

  

 koordinere  

 sygeplejen i eget regi med andre relevante faggruppers indsats under  

 hensyntagen til befolkningens ønsker og behov samt en hensigtsmæssig  

 ressourceanvendelse.
Diplomstudiet varer 2 semestre/1 akademisk år og strækker sig  

 fra september til og med juni måned.
Den normerede studietid pr. semester er  

 760 timer.
 Klageren har i forbindelse med uddannelsen foretaget følgende  

 fradrag for befordring mellem hjemmet og uddannelsesstedet, idet afstanden  

 tur  

 retur er 261 km:
1995 71 rejsedage a 189,36 kr.  

 	  

    

 13.444  

 kr.
1996 112 rejsedage a 195,62 kr.  

 	  

    

 21.910  

 kr.
De stedlige skattemyndigheder har ikke godkendt de selvangivne  

 befordringsfradrag, og skatteankenævnet har i den forbindelse bl.a. anført,  

 at  

 det uddannelsesforløb, der er beskrevet i TfS 1997.8 LSR og i den  

 foreliggende  

 sag er ens.
I den nævnte sag fandt Landsskatteretten, at studiet var en  

 videreuddannelse og ikke blot en ajourføring  

    

  

 af den hidtidige erhvervede uddannelse som sygeplejerske.
Der blev af  

 Landsskatteretten herved henset til uddannelsens formål, varighed og indhold,  

 som bl.a. omfattede organisation og ledelse.
I afgørelsen blev der endvidere  

 henset til, at sygehuset ved ansættelsen som afdelingssygeplejerske havde  

 betinget deltagelsen i uddannelsen.
 Skatteankenævnet finder ikke, at det sidstnævnte forhold kan  

 tillægges selvstændig og afgørende betydning ved afgørelsen.
 Skatteankenævnet har derfor været af den opfattelse, at der er  

 tale om videreuddannelse set i forhold til grunduddannelsen som  

 sygeplejerske,  

 og der er derfor ikke godkendt fradrag for befordring i forbindelse med  

 uddannelsen.
 Klagerens repræsentant har henvist til Told- og Skattestyrelsens  

 cirkulære af 7. maj 1999  

    

  

 om genoptagelse  

 af sager vedrørende fradrag for befordring til efteruddannelsessted under  

 uddannelsesorlov og har i den forbindelse gjort gældende, at klagerens  

 situation er ganske analog til situationen for sygehjælpere, der har fået  

 godkendt fradrag for befordring i forbindelse med deltagelse i  

 efteruddannelseskurser på social- og sundhedsskoler.
Klageren havde orlov med fuld løn med deraf følgende ret til  

 ferie med løn, ligesom uddannelsestiden indgik i løn- og  

 ansættelsesancienniteten.
Klageren vendte også tilbage til samme stilling som  

 afdelingssygeplejerske for skadestuemodtagelsen ved sygehuset i X.
Denne  

 stilling, som klageren havde tiltrådt nogle år tidligere, omfatter den  

 sygeplejefaglige ledelse (forvaltning og udvikling), samarbejde med alle  

 andre  

 fagområder, den administrative og økonomiske ledelse af afdelingen,  

 organisatorisk  

 samarbejde med sygehusledelsen og forvaltningen, ansvar for kommunikation til  

 brugere og pårørende samt ikke mindst ledelse af afdelingens ca. 30 ansatte.
Repræsentanten har endvidere henvist til en definition af  

 efteruddannelse i Sygeplejersken nr. 27 fra 1999, der er udgivet  

 af Dansk  

 Sygeplejeråd, hvor efteruddannelse defineres som et kort eller langt kursus  

 (over eller under 100 timer), hvor der eventuelt udstedes et bevis.
Det kan  

 være et lederkursus, kontaktsygeplejerskekursus, edb  kursus,  

 diplomuddannelse  

 fra Danmarks Sygeplejeskehøjskole eller enkeltstående universitetsfag.
En  

 efteruddannelse er ikke nødvendigvis kompetencegivende.
En videreuddannelse  

 er  

 kompetencegivende inden for det universitære system.
Repræsentanten har henvist til Told- og Skattestyrelsens  

 ligningsvejledning 1999, afsnit A.F.3.1.3.2, s. 492, hvor det er anført, at  

 som  

 arbejdsplads betragtes også steder, hvor den pågældende modtager undervisning  

 i  

 uddannelsesøjemed som et led i arbejdet.
I øvrigt henvises der samme sted  

 til,  

 at en lærers deltagelse i årskursus på Danmarks Lærerhøjskole måtte anses for  

 at have karakter af efteruddannelse og ikke videreuddannelse.
Udgiften til  

 befordring i forbindelse hermed blev anset for fradragsberettiget, jf.
TfS  

 1987.338 samt TfS 1990.136.
Repræsentanten gør herefter gældende, at der ikke synes at være  

 belæg for de stedlige skattemyndigheders begrundelse for ikke at godkende de  

 selvangivne befordringsfradrag.
For det første kan det ved bedømmelsen af, om  

 der er tale om efteruddannelse eller videreuddannelse ikke alene være  

 afgørende, hvilken grunduddannelse, der oprindeligt er gennemført.
Det  

 afgørende er som i sagen med sygehjælperne, at der er tale om uddannelse, der  

 kan siges at være gennemført som et led i arbejdet.
Klageren har før og efter  

 deltagelsen i kurset en stilling, hvori som ansvarsområde indgår alle de  

 områder og emner, der indgår i undervisningen.
Sygeplejerskernes egen organisation betegner kurset som  

 efteruddannelse.
Kurset er ikke kompetencegivende.
Der er ikke i X Amt noget  

 krav om, at afdelingssygeplejersker eller oversygeplejersker skal have  

 gennemgået kurset, ligesom der ej heller er noget lovfæstet herom.  

 Chefsygeplejersker skal have en højere uddannelse, normalt en akademisk  

 uddannelse eller grad.
 Klageren har bevaret sin stilling og tilknytning til  

 arbejdsgiveren, ligesom efteruddannelsen er valgt i fuld overensstemmelse med  

 arbejdsgiveren, der som udgangspunkt bevilger orlov og foretager  

 indstillinger,  

 såfremt der er flere, der ønsker efteruddannelse.
Der er endvidere ingen ændringer i klagerens ansættelses- og  

 lønforhold.
X Amt har i forbindelse med indførelsen af ny løn i  

 det  

 offentlige udbetalt vederlag til alle sygeplejersker, der har forskellige  

 efteruddannelseskurser, herunder det som klageren har gennemgået.
Det er i  

 overenskomsten ikke et ultimativt krav, at disse tillæg skal gives.
 Repræsentanten har endelig gjort gældende, at Told- og  

 Skattestyrelsens cirkulære 1999  17 om genoptagelse i forbindelse med  

 fradrag  

 for befordring til uddannelsessted gør op med  

 skattemyndighedernes hidtidige  

 fortolkning af området, og at der således ikke kan trækkes en parallel til  

 TfS  

 1997.8, som skatteankenævnet har henvist til.
 Landsskatteretten skal  

 udtale:
 Lønmodtagere, der har fået bevilget orlov af arbejdsgiveren, er  

 som udgangspunkt ikke berettigede til fradrag for befordring mellem bopælen  

 og  

 uddannelsesstedet.
 Kun i tilfælde, hvor de pågældende lønmodtagere i orlovsperioden  

 opnår løn eller lønindkomstlignende indtægt fra deres arbejdsgiver, er det  

 muligt at indrømme fradrag efter ligningslovens § 9 C.
 Da uddannelsen må anses for efteruddannelse, og klagerens  

 deltagelse i undervisningen på Danmarks Sygeplejerskehøjskole i København er  

 sket efter aftale med arbejdsgiveren, og hun i orlovstiden har oppebåret fuld  

 løn samt bevaret sine øvrige rettigheder, herunder optjent anciennitet og  

 pension, finder Landsskatteretten, at klageren er berettiget til de  

 selvangivne  

 befordringsfradrag.
