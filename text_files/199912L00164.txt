Fremsat den 12. januar 2000 af  

 udenrigsministeren (Niels Helveg Petersen) Forslag til Lov om oprettelse af Dansk Center for  

 Holocaust- og Folkedrabsstudier Kapitel 1 Oprettelse og formål § 1. Med det formål at opbygge en dansk kapacitet inden  

 for det tværfaglige studium af processer, der skaber grundlaget for og  

 udløser folkedrab, oprettes et Dansk Center for Holocaust- og  

 Folkedrabsstudier.
Centeret har til opgave at foretage studier af historiske  

 forløb og aktuelle begivenheder bl.a. med henblik på udvikling  

 af redskaber, der kan forhindre fremtidige folkedrab.
 § 2. Centeret arbejder for opfyldelsen af sit formål ved  

 indsats på tre hovedområder:
1)	uafhængig forskning, herunder indsamling af data og studier af  

 tidligere, igangværende og fremtidige, potentielle folkedrab.
Et  

 særligt forskningsområde vedrører danske aspekter af  

 Holocaust.
2)	metodeudvikling, herunder udvikling af instrumenter til forebyggelse  

 af folkedrab gennem studier af de processer, der muliggør eller kan  

 lede til eller udløse folkedrab samt 3)	formidling af viden om folkedrab og processerne bag, herunder  

 løbende foredrags- og undervisningsaktiviteter og udarbejdelse af  

 undervisningsmateriale.
 § 3. Dansk Center for Holocaust- og Folkedrabsstudier er en  

 selvejende institution.
 Stk. 2. Staten yder et årligt tilskud til dækning  

 af centerets udgifter.
 § 4. Centeret kan til opfyldelse af sit formål modtage  

 indtægter fra fonde, gaver m.v. og kan drive indtægtsdækket  

 virksomhed i form af konsulentbistand og rådgivning i det omfang, dette  

 er foreneligt med varetagelsen af centerets øvrige opgaver.
Kapitel 2 Centerets ledelse § 5. Centerets overordnede ledelse varetages af en bestyrelse,  

 der har til opgave at sikre centerets videnskabelige standard,  

 fastlægge handlingsprogrammer, samt godkende budget og regnskab.
Stk. 2. Bestyrelsen består af en formand og syv  

 øvrige medlemmer, der udnævnes af udenrigsministeren i deres  

 personlige egenskab.
Bestyrelsens sammensætning skal afspejle centerets  

 tværfaglige karakter og opgaver.
 Stk. 3. Bestyrelsesmedlemmerne beskikkes for en fireårig  

 periode og kan genbeskikkes for yderligere en fireårig periode.  

 Derefter kan de først beskikkes på ny efter mindst fire  

 års forløb.
 Stk. 4. Centerets daglige ledelse forestås af en  

 direktør, der udnævnes af udenrigsministeren efter indstilling  

 fra bestyrelsen.
 § 6. De nærmere retningslinier for centerets virksomhed  

 fastsættes i en statut, der godkendes af udenrigsministeren efter  

 indstilling fra bestyrelsen.
Kapitel 3 Nedlæggelse § 7. Dansk Center for Holocaust- og Folkedrabsstudier kan kun  

 nedlægges ved lov.
 Stk. 2. I tilfælde af at centeret nedlægges som  

 selvejende institution, overgår dets bygninger, anlæg, inventar  

 samt formue i øvrigt til staten.
Kapitel 4 Ikrafttræden § 8. Loven træder i kraft dagen efter  

 bekendtgørelsen i Lovtidende.
Bemærkninger til lovforslaget Almindelige bemærkninger Indledning 1.1. Baggrunden for lovforslaget Internationalt har folkedrabsstudier i de seneste år  

 udkrystalliseret sig som en ny tværfaglig forskningsgren.
Grundlaget  

 for denne forskning har været et ønske om i højere grad  

 at forstå de processer, der kan lede frem til og udløse  

 folkedrab og at se forekomsten af folkedrab i sammenhæng snarere end  

 som enkeltstående historiske tilfælde.
En væsentlig del af  

 motivationen bag de systematiserede studier er desuden, at en bedre  

 forståelse af typiske forløb og mulige  

 årsagssammenhæng vil kunne anvendes i forbindelse med  

 bestræbelserne på at forhindre nye folkedrab.
Der er i flere lande   f.eks.
Sverige, Tyskland, Israel og  

 USA   gennem årene etableret en lang række  

 forskningsinstitutioner, institutter og særlige videns- og  

 ressourcecentre, der beskæftiger sig med disse emner.
Disse  

 organisationer arbejder i et vist omfang sammen i internationale  

 netværk, ligesom en international organisation af forskere:  

 »Association of Genocide Scholars« er blevet etableret.
I forbindelse med vedtagelsen af finansloven for 1999 blev  

 det besluttet at oprette et Dansk Center for Holocaust- og Folkedrabsstudier.  

 Centeret blev oprettet ved aktstykke 193 af 10. maj 1999, der blev  

 tiltrådt af et flertal i Folketingets Finansudvalg den 19. maj  

 s.å.
Det blev i aktstykket samtidigt tilkendegivet, at regeringen i  

 løbet af Folketingsåret 1999-2000 ville fremsætte forslag  

 til lov om oprettelse af et Dansk Center for Holocaust- og  

 Folkedrabsstudier.
1.2. Lovforslagets formål og indhold Den nye institution foreslås benævnt »Dansk  

 Center for Holocaust- og Folkedrabsstudier« (DCHF). Termen »folkedrab«, som  

 den bl.a. anvendes i FN s »Konvention om forebyggelse af og straf for  

 folkedrab« fra 1948, betegner den bevidste udryddelse af en hel gruppe eller  

 dele af en gruppe af mennesker på baggrund af disses race, religion,  

 etniske eller nationale tilhørsforhold.
Termen »Holocaust« henviser  

 specifikt til massedrabet på jøderne og andre befolkningsgrupper  

 i Europa under 2. Verdenskrig.
Centeret vil som sit område have studiet af  

 historiske forløb og aktuelle begivenheder bl.a. med henblik på  

 udvikling af redskaber, der kan forhindre fremtidige folkedrab.
Centeret vil  

 desuden skulle stille sin kapacitet til rådighed for regeringen og  

 Folketinget og for offentligheden bl.a. i forbindelse med  

 folkeoplysningsaktiviteter.
 Centeret skal i sit virke samarbejde med de tilsvarende  

 udenlandske centre og med beslægtede danske institutioner som f.eks.  

 Det Danske Center for Menneskerettigheder (DCMR), Rehabiliterings- og  

 Forskningscenter for Torturofre (RCT), Center for Freds- og Konfliktforskning  

 (CFK) og Dansk Udenrigspolitisk Institut (DUPI), samt med relevante  

 universitetsinstitutter.
 I forlængelse af ønsket om at centeret skal  

 opbygge en dansk kompetence på området, vil en del af centerets  

 akademiske medarbejdere bestå af ph.d.-studerende.
Den overordnede ledelse af centeret vil blive varetaget af  

 en bestyrelse.
Centerets bestyrelse vil få til opgave at sikre  

 centerets videnskabelige standard, fastlægge handlingsprogrammer for  

 centerets arbejde, samt godkende centerets budget og regnskab.
 De nærmere retningslinier for centerets virksomhed  

 fastsættes i en statut, der godkendes af udenrigsministeren efter  

 forslag fra bestyrelsen.
 Senest fem år efter lovens ikrafttræden  

 gennemføres der en evaluering af centerets virksomhed med henblik  

 på en eventuel revision af loven.
 2. Lovforslagets økonomiske og administrative  

 konsekvenser m.v.
 Centeret vil modtage offentligt tilskud over finansloven.  

 Det årlige tilskud til dækning af centerets udgifter finansieres  

 af § 06.11.17. under Miljø-, Freds- og Stabilitetsrammen.
Loven forventes ikke i øvrigt at have nogen  

 økonomiske eller administrative konsekvenser for staten, kommuner  

 eller amtskommuner, ligesom forslaget ikke vil have erhvervsøkonomiske  

 eller miljømæssige konsekvenser.
Loven indeholder ikke  

 EU-retlige aspekter.
Positive konsekvenser/mindre  

 udgifter Negative konsekvenser/merudgifter Økonomiske konsekvenser for stat, kommuner og amtskommuner Ingen Ingen af betydning Administrative konsekvenser for stat, kommuner og amtskommuner Ingen Ingen af betydning Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter Hørte myndigheder m.v.
 Et udkast til lovforslaget har været sendt til  

 høring hos følgende myndigheder og organisationer:
 Justitsministeriets Lovafdeling, Finansministeriet,  

 Forskningsministeriet, Forskningsstyrelsen, Statens Humanistiske  

 Forskningsråd, Statens Samfundsvidenskabelige Forskningsråd,  

 Statens Sundhedsvidenskabelige Forskningsråd, Rigsrevisionen,  

 Undervisningsministeriet, Det Danske Center for Menneskerettigheder, Dansk  

 Udenrigspolitisk Institut, Center for Freds- og Konfliktforskning,  

 Rehabiliterings- og Forskningscenter for Torturofre, Center for  

 Europæiske Kulturstudier, Center for Udviklingsforskning, Det Mosaiske  

 Troessamfund og Aktive Modstandsfolk og Folkebevægelsen mod  

 Nazisme.
Bemærkninger til lovforslagets enkelte  

 bestemmelser Til § 1 Det overordnede formål med oprettelsen af Dansk  

 Center for Holocaust- og Folkedrabsstudier er at opbygge en dansk kapacitet  

 inden for det tværfaglige studium af de processer, der skaber  

 grundlaget for og udløser folkedrab.
Til § 2 Centeret vil skulle løse en række opgaver  

 på alle de tre beskrevne hovedområder, idet der dog samtidig  

 bør lægges stor vægt på tværfagligheden,  

 således at centerets arbejde vil fremstå som et samlet hele.
 Til nr. 1.
Centeret vil skulle udføre uafhængig  

 forskning af international kvalitet.
De enkelte forskningsområder  

 tilrettelægges af bestyrelsen i forbindelse med den løbende  

 udarbejdelse af centerets handlingsplaner.
Udarbejdelse af analyser og  

 aktuelle udredninger efter anmodning fra regeringen, fra Folketinget eller  

 på bestyrelsens eget initiativ om tidligere, igangværende og  

 fremtidige, potentielle folkedrab vil være en vigtig del af centerets  

 virksomhed.
 Det specifikke studium af danske aspekter af Holocaust  

 skal bidrage til en videnskabeligt sandfærdig afdækning af denne  

 historiske begivenhed og bevare udsagn fra danske  

 førstehåndsvidner af hensyn til eftertidens  

 forståelse.
 Til nr. 2.
Det er hensigten, at en bedre forståelse af  

 processerne bag folkedrab skal kunne udnyttes i forbindelse med nationale og  

 internationale bestræbelser på at udvikle metoder og  

 instrumenter, der kan forebygge nye folkedrab.
Centeret bør  

 således bl.a. kunne bidrage til et eventuelt arbejde med at etablere et  

 internationalt varslingssystem for truende folkedrab.
Centerets aktiviteter, dataindsamling og forskning i  

 forbindelse med aktuelle sager, herunder arbejder igangsat efter særlig  

 anmodning fra regeringen, skal sikre, at centeret får størst  

 mulig operativ nytteværdi for Danmarks udenrigspolitiske ageren og  

 internationale indsats.
Centerets kompetencer vil således skulle kunne  

 fungere som vidensbase bl.a. i forbindelse med specifikke krisesituationer, i  

 sammenhæng med den generelle indsats på menneskerettigheds- og  

 demokratiseringsområdet, samt i forbindelse med de fredsbevarende  

 aktiviteter, som Danmark deltager i.
 Til nr. 3.
Centerets kapacitet skal stilles til rådighed for  

 offentligheden bl.a. i forbindelse med folkeoplysningsaktiviteter, herunder  

 udarbejdelse af undervisningsmateriale.
Centeret skal som en del af sit virke  

 søge at formidle sine forskningsresultater og gennem  

 informationsvirksomhed bidrage til en øget almen forståelse af  

 de forhold, der ligger bag og som udløser folkedrab.
Formidling af  

 viden om specifikke historiske begivenheder, herunder Holocaust, vil  

 ligeledes være omfattet af centerets formidlingsvirksomhed.
I forbindelse med varetagelsen af de tre  

 hovedområder vil centeret skulle opbygge et dokumentationscenter, en  

 hjemmeside og et bibliotek med relevant litteratur.
Centeret vil desuden  

 skulle deltage i og afholde seminarer og konferencer på nationalt og  

 internationalt plan, samt deltage i internationalt netværkssamarbejde  

 med tilsvarende centre i andre lande og med beslægtede institutioner i  

 Danmark.
Til § 3 Centeret etableres som en offentlig, selvejende  

 institution, som på de årlige finanslove modtager tilskud fra  

 staten til dækning af centerets udgifter og et eventuelt  

 regnskabsmæssigt underskud, der i givet fald modregnes i tilskuddet til  

 centeret i efterfølgende finansår.
Tilskuddet finansieres af  

 § 06.11.17. under Miljø-, Freds- og Stabilitetsrammen.
 Centerets regnskaber er ifølge Lov om revisionen af  

 statens regnskaber m.m. (Lovbekendtgørelse nr. 3 af 7. januar 1997)  

 omfattet af lovens bestemmelser vedrørende revision og rapportering  

 til statsrevisorerne, jfr. rigsrevisorlovens § 2, stk.1, nr. 2.
Til § 4 Centeret kan modtage indtægter fra fonde m.v. og kan  

 udføre indtægtsdækket virksomhed f.eks. ved at  

 udføre konsulentopgaver og gennemføre kurser.
Til § 5 Bestyrelsens sammensætning skal afspejle centerets  

 faglige aktivitetsområder.
 Bestyrelsen bør i sit virke sikres  

 uafhængighed af særinteresser, hvorfor bestyrelsens medlemmer  

 beskikkes i deres personlige egenskab og ikke som repræsentanter for  

 sektorinteresser.
Formanden og de øvrige medlemmer af bestyrelsen  

 udpeges af udenrigsministeren.
I tilfælde af bestyrelsesformandens  

 fravær eller inhabilitet ledes bestyrelsens møder af  

 næstformanden.
På grund af centerets begrænsede  

 størrelse forudses der ikke at indgå  

 medarbejderrepræsentanter i bestyrelsen.
Såfremt der senere  

 skulle opstå ønske om at udvide bestyrelsen med  

 medarbejderrepræsentanter, vil dette kunne ske i henhold til de i lov  

 om aktieselskaber fastsatte regler.
Centerets direktør udnævnes af  

 udenrigsministeren.
Direktøren ansættes på  

 åremål for en 5-årig kontraktsperiode med mulighed for  

 forlængelse.
Direktøren forestår den daglige ledelse af  

 centeret og er overfor bestyrelsen ansvarlig for den faglige og  

 administrative ledelse af centeret.
Direktøren deltager i  

 bestyrelsesmøderne uden stemmeret.
Til § 6 Statutten vil bl.a. indeholde nærmere regler  

 vedrørende centerets daglige virksomhed og vedrørende  

 forretningsordenen for bestyrelsen, herunder bestyrelsens valg af  

 næstformand.
Til § 7 Nedlæggelse af centeret kan kun ske gennem  

 vedtagelse af en lov herom.
Centerets bygninger, anlæg, inventar og  

 formue i øvrigt skal med respekt af tredjemands rettigheder  

 overgå til staten i tilfælde af, at centeret nedlægges som  

 en selvejende institution.
Til § 8 Efter bestemmelsen træder loven i kraft dagen efter  

 bekendtgørelsen i Lovtidende.
