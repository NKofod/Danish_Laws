Arbejdsformidlingskontorerne De statsanerkendte arbejdsløshedskasser I dette cirkulære redegøres for ret til dagpenge eller efterløn i en række  

 tilfælde, hvor et medlem modtager økonomisk dækning fra arbejdsgiveren i en  

 opsigelsesperiode.
 cirkulæret indeholder alene nogle typiske tilfælde og skal ikke betragtes  

 som udtømmende.
1. Erstatning for tabt arbejdsfortjeneste som følge af ikke overhold opsigelsesvarsel m.v.
 Som hovedeksempler kan nævnes erstatning som følge af arbejdsgiverens  

 misligholdelse af ansættelsesaftalen (uberettiget afvisning, bortvisning  

 eller grov misligholdelse, eller erstatning til lønmodtagere, der afskediges  

 af en af dem utilregnelig grund.
 Det bemærkes, at erstatning (godtgørelse) der ydes i tilfælde, hvor et  

 gældende opsigelsesvarsel ikke er givet, betragtes som tabt  

 arbejdsfortjeneste som følge af ikke overholdt opsigelsesvarsel.
a.
Fuld erstatning.
 Hvis erstatningen svarer til arbejdsindtægten for opsigelsesperioden, er  

 medlemmet ikke dagpengeberettiget før efter udløbet af opsigelsesvarslet.
 Medlemmet vil derfor heller ikke kunne overgå til efterløn i denne  

 periode.
b.
Delvis erstatning.
 Hvis erstatningen er mindre end den mistede arbejdsindtægt for  

 opsigelsesperioden, omregnes erstatningsbeløbet til fuld arbejdsindtægt for  

 en del af perioden, og der kan herefter udbetales dagpenge for den resterende  

 del af perioden.
 Medlemmet kan overgå til efterløn fra det tidspunkt, fra hvilket der efter  

 omregning af erstatningen kan udbetales dagpenge.
2. Erstatning som ikke ydes for tabt arbejdsfortjeneste i forbindels med usaglig afskedigelse.
 Udbetaling af erstatninger, der ikke vedrører tabt arbejdsfortjeneste, har  

 ikke betydning for ret til dagpenge eller for overgang til efterløn.
 3. Løn i opsigelsesperioden (ved suspension).
 Et medlem, der suspenderes fra sin stilling, og som får løn i  

 opsigelsesperioden, er ikke dagpengeberettiget.
 Medlemmet kan ikke overgå til efterløn før efter udløbet af  

 opsigelsesvarslet.
4. Godtgørelse i henhold til reglerne om varsling m.v. i forbindelse med afskedigelser af større omfang, jfr. arbejdsløshedslovens § 102 a, stk. 2, jfr. kap. 5 a.
Godtgørelsen svarer til lønnen i en periode på 30 dage fra  

 opsigelsestidspunktet.
Medlemmet er ikke berettiget til  

 arbejdsløshedsdagpenge i 30-dagesperioden og kan derfor heller ikke i denne  

 periode overgå til efterløn.
 P.D.V.
 E.B.
V. Å.
Jensen kontorchef / Inger Lauritsen fm.
