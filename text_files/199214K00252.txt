Nr BTL 252 Betænkning over Forslag til lov om ændring af lov om frigørelsesafgift  

 m.v. af fast ejendom   

 Nr L 252 1992-93, 1. samling Afgivet af Skatteudvalget Afgivet: 19930604 Udvalget har behandlet lovforslaget i en række møder.
 Udvalget har modtaget en skriftlig henvendelse fra Kommunernes  

 Landsforening.
 Endvidere er optrykt et af udvalgets bilag vedrørende en undersøgelse  

 foretaget af Kommunernes Landsforening om frigørelsesafgifter som bilag til  

 betænkningen.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til forkastelse ved 3. behandling.
 Et mindretal (Venstres, Det Konservative Folkepartis, Socialistisk  

 Folkepartis og Fremskridtspartiets medlemmer af udvalget) indstiller  

 lovforslaget til vedtagelse uændret .
Et mindretal inden for mindretallet (Fremskridtspartiets medlem af  

 udvalget) ønsker med dette forslag at sikre, at private grundejere ikke kan  

 bruge lovgivningen som økonomisk sikkerhedsnet ved jordspekulation.
Den  

 undersøgelse, Kommunernes Landsforening har lavet, og som er optrykt som  

 bilag, viser, at lovforslaget er nødvendigt.
Hvis ikke lovforslaget  

 gennemføres, ligger der en tikkende bombe under kommunernes økonomi.
Hjortnæs (S) Klaus Hækkerup (S) Anne-Marie Meldgaard (S) Peder Sass (S)  

 Henning Nielsen (S) Bjarne Laustsen (S) Jes Lunde (SF) Jens Thoft (SF) Bente  

 Juncker (CD) Aagaard (KF) fmd.
Kirkegaard (KF) Peter Brixtofte (V)  

 nfmd.
Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Glønborg (KRF) Bilag Den 13. september 1991 Resultat af spørgeskemaundersøgelse omkring administrationen af  

 frigørelsesafgiftsloven Kommunernes Landsforening har i løbet af sommeren gennemført en  

 spørgeskemaundersøgelse i alle landets kommuner vedrørende administrationen  

 af frigørelsesafgiftsloven.
241 kommuner (ekskl.
København og Frederiksberg) har svaret, hvilket giver  

 en besvarelsesprocent på 88,2 pct.
 Der vil være minimale usikkerheder knyttet til resultaterne på grund af  

 tvetydige besvarelser, skriftlige kommentarer, manglende besvarelser m.v.
 Spørgeskemaets spørgsmål 1:
Har kommunen indenfor de sidste 4 år (siden 1/1-1987) måttet overtage  

 et eller flere arealer efter frigørelsesafgiftslovens § 8? 41 kommuner svarede ja, svarende til 17 pct.
 De samlede overtagelsesudgifter i disse kommuner beløb sig skønsmæssigt  

 til 130 mio. kr.
 Arealmæssigt drejer det sig om ca. 415 ha.
 Der foreligger ingen opgørelser på landsplan over det samlede areal  

 overført fra landzone til byzone i perioden, så en direkte sammenligning er  

 ikke mulig.
 Det har ikke været muligt at opgøre det samlede erstatningsbeløb for disse  

 sager.
 Spørgeskemaets spørgsmål 2:
Har kommunen aktuelle krav om overtagelse efter  

 frigørelsesafgiftslovens § 8? 14 kommuner svarede ja, svarende til 5,8 pct.
 De anslåede overtagelseskrav i forhold hertil er på ca. 29 mio. kr.
 Det drejer sig arealmæssigt om ca. 130 ha.
 Det har ligeledes her ikke været muligt at opgøre det samlede  

 erstatningskrav.
 Med hensyn til, på hvilken foranledning arealet i sin tid er blevet  

 overført fra landzone til byzone, viser undersøgelsen, at næsten samtlige  

 arealer er blevet overført på kommunens foranledning.
Det skal dog bemærkes, at det i det enkelte tilfælde selvfølgelig vil være  

 en skønsmæssig afgørelse, og at besvarelsen af spørgsmålet derfor er behæftet  

 med nogen usikkerhed.
Det vil altid være kommunen, der udarbejder  

 lokalplanen, men hvem fik oprindelig ideen til at overføre et bestemt areal  

 til byzone? Der vil ligeledes være forskel på, om det bestemte areal allerede er  

 placeret i byudviklingsområdet i kommuneplanen, eller om arealet må inddrages  

 ved et tillæg til kommuneplanen i det tilfælde, at en lokalplan skal  

 vedtages.
 Spørgeskemaets spørgsmål 3:
Har kommunen indenfor de sidste 4 år haft krav om overtagelse af et  

 eller flere arealer efter frigørelsesafgiftslovens § 8 uden, at resultatet  

 har været en kommunal overtagelse? 9 kommuner svarede ja, svarende til 3,7 pct.
 Sagerne er løst dels ved gensidige aftaler og dels ved tilbageførsel til  

 landzoner.
 Spørgeskemaets spørgsmål 4:
Forventer kommunen fremtidige krav om overtagelse af arealer, der  

 tidligere er blevet overført fra landzone til byzone? 22 kommuner svarede ja, svarende til 9,1 pct.
 De forventede overtagelseskrav i forbindelse hermed er anslået til 37,5  

 mio. kr.
 Det drejer sig om arealer på i alt ca. 95 ha.
 Antallet af sager er ca. 24.
Spørgeskemaundersøgelsens resultater viser meget tydeligt, at det kun er  

 få af de kommuner, der i de forløbne 4 år har haft overtagelsessager, der  

 forventer sådanne sager fremover.
Det drejer sig om 2,5 pct. af de 241  

 kommuner.
 En umiddelbar konklusion herpå er, at de kommuner, der har haft  

 overtagelsessager i de forløbne 4 år, har sikret sig imod fremtidige lignende  

 sager i den kommunale planlægning.
 Det er endvidere karakteristisk, at hovedparten af de kommuner, der har  

 svaret ja på spørgsmål 1, 2 eller 3, er beliggende i den vestlige del af  

 landet (se kortbilag A).
Dette må tilskrives udviklingen af især fremstillingserhvervene i denne  

 del af landet op igennem 80'erne.
Denne regionale udvikling har dog toppet,  

 og forventninger om fremtidig byudvikling har derfor nemt kunnet  

 overvurderes.
 En opgørelse over tilgåede frigørelses- og afståelsesafgifter til de  

 enkelte kommuner i perioden 1988-1990 understreger denne regionale skævhed.
 18,7 pct. af det samlede beløb på landsplan er tilgået Århus Amt, og 51,4  

 pct. er tilgået Nordjyllands Amt.
 Det skal bemærkes, at Aalborg Kommune alene tegner sig for 24,5 pct. af  

 ca. 187 mio. kr., som er det samlede beløb på landsplan.
 Med hensyn til besvarelsen af spørgeskemaets spørgsmål 4, så må det  

 konkluderes, at de kommuner der svarer ja, er rimeligt fordelt over hele  

 landet (se kortbilag B). Man kan altså ikke aflæse nogen direkte regionale  

 forskelle.
 Det er sekretariatets vurdering, at der igennem de sidste 4 år har været  

 en del overtagelsessager i kommunerne, men at der som følge heraf er taget  

 behørigt forbehold i den kommunale planlægning for at undgå fremtidige sager.
 En iværksættelse af de forskellige løsningsforslag omtalt i notatet  

 »Overvejelser og løsninger af problemer i forbindelse med  

 frigørelsesafgiftsloven«, dateret 22. maj 1991, virker ikke rimelig,  

 problemets omfang taget i betragtning.
 Det indstilles, at sekretariatet udsender en politisk information  

 til kommunerne omkring resultaterne af spørgeskemaundersøgelsen og samtidig  

 påpeger problemets karakter og i øvrigt ikke foretager sig videre i sagen.
