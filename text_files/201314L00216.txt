Betænkning afgivet af Udvalget for Forretningsordenen den 27. november 2013 Betænkning over Forslag til lov om ændring af lov om valg til Folketinget (Begrænsning af folketingsmedlemmernes adgang til at modtage godtgørelse for egen fast supplerende bolig i Københavnsområdet m.v.) [af Mogens Lykketoft (S), Bertel Haarder (V), Pia Kjærsgaard (DF), Camilla Hersom (RV) og Anne Baastrup (SF)]:
1. Ændringsforslag Udvalget har stillet 7 ændringsforslag til lovforslaget.
2. Udvalgsarbejdet Lovforslaget blev fremsat den 3. oktober 2013 og var til 1. behandling den 6. november 2013. Lovforslaget blev efter 1. behandling henvist til behandling i Udvalget for Forretningsordenen.
Møder Udvalget har behandlet lovforslaget i 2 møder.
3. Indstillinger og politiske bemærkninger Udvalget indstiller lovforslaget til vedtagelse med de stillede ændringsforslag.
Udvalget noterer sig, at den begrænsning, som gennemføres ved lovforslaget, af folketingsmedlemmernes adgang til at modtage boliggodtgørelse ikke får betydning for folketingsmedlemmer, som allerede modtager boliggodtgørelse på tidspunktet for lovforslagets ikrafttræden, så længe disse medlemmer forbliver i den samme egne supplerende bolig, som de havde på dette tidspunkt.
Et sådant medlem vil således ikke mod sit eget ønske kunne fratages boliggodtgørelse og dermed kunne blive nødsaget til at afhænde den pågældende supplerende bolig.
Udvalget noterer sig endvidere, at begrænsningen i adgangen til at modtage boliggodtgørelse ikke får betydning for folketingsmedlemmer, som modtager boliggodtgørelse efter de regler, som gjaldt, indtil lov nr. 251 af 21. marts 2012 trådte i kraft den 1. april 2012, idet overgangsreglen i den lovs § 2, stk. 2, videreføres.
De pågældende medlemmer vil således fortsat kunne modtage boliggodtgørelse efter de indtil da gældende regler i § 108, stk. 5, i folketingsvalgloven, jf. lovbekendtgørelse nr. 107 af 8. februar 2011.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af udvalget:
 1) I det under nr. 2 foreslåede § 109 a, stk. 3, indsættes som 2.-4. pkt.:
»Folketingets formand kan dog efter forhandling med næstformændene i særlige tilfælde tillade, at et sådant ordinært medlem i stedet modtager godtgørelse for en fast supplerende bolig i Københavnsområdet, hvis det må forventes, at den samlede periode, hvor medlemmet ellers vil være henvist til at benytte hotelovernatning i forbindelse med møder som led i folketingsarbejdet, vil blive urimeligt lang.
Tilladelse efter 2. pkt. kan alene meddeles for lejeboliger og gælder alene for den lejebolig, for hvilken den er meddelt, og kan gøres betinget af, at medlemmets lejeaftale indgås med det kortest mulige opsigelsesvarsel.
Stk. 4, 2. og 3. pkt., finder tilsvarende anvendelse«.
[Indførelse af særlig dispensationsadgang for tilfælde, hvor et folketingsmedlem på grund af manglende medlemsboliger ellers vil være henvist til at benytte hotelovernatning i en urimeligt lang periode] 2) I det under nr. 2  foreslåede § 109 a, stk. 4, ændres »stk. 3« til: »stk. 3, 1. pkt.,«.
[Konsekvensændring] 3) I det under nr. 2 foreslåede § 109 a, stk. 5, nr. 2,  ændres »stk. 4« til: »stk. 3, 2.-4. pkt., og stk. 4«.
[Konsekvensændring] 4) Nr. 5 affattes således:
 5. I § 109 a, stk. 10, der bliver stk. 9, ændres »stk. 6« til: »stk. 3, 1. pkt.,«, »stk. 1, 2 eller 7« til: »stk., 1, 2 eller 6«, »stk. 3« til: »stk. 3, 2.-4. pkt., eller stk. 4«, og »stk. 5« til: »stk. 5, nr. 2«.
[Konsekvensændring] 5) I  nr. 6 ændres »stk. 4« til: »stk. 3, 2.-4. pkt., eller stk. 4«.
[Konsekvensændring] 6) I den under nr. 7 foreslåede affattelse af § 109 a, stk. 12, 1. pkt.,  der bliver stk. 11, 1. pkt., ændres »stk. 3, 9 og 10« til: »stk. 3, 1. pkt., og stk. 9 og 10«, og »stk. 4« til: »stk. 3, 2.-4. pkt., og stk. 4«.
[Konsekvensændring] 7) I nr. 9 ændres »efter stk. 4« til: »efter stk. 3, 2.-4. pkt., og stk. 4«, og »stk. 3, 9 og 10« til: »stk. 3, 1. pkt., og stk. 9 og 10«.
[Konsekvensændring] Bemærkninger Til nr. 1 På grundlag af de synspunkter, som fremkom under 1. behandlingen af lovforslaget den 6. november 2013, foreslås der indført en særlig dispensationsadgang, som skal forhindre, at folketingsmedlemmer med bopæl uden for det sjællandske område kan blive henvist til at benytte hotelovernatning i urimeligt lange perioder.
 Lovforslaget viderefører den hidtil gældende hovedregel om, at et ordinært folketingsmedlem, som har bopæl uden for det sjællandske område, kan få stillet en medlemsbolig vederlagsfrit til rådighed af Folketinget.
 I de tilfælde, hvor Folketinget ikke har mulighed for at stille en medlemsbolig til rådighed for et berettiget medlem, indebærer lovforslaget som noget nyt, at medlemmet som hovedregel alene vil få tilbudt dækning af udgifter til hotelovernatning og således ikke længere kan vælge mellem dette og at modtage boliggodtgørelse for en fast supplerende bolig i Københavnsområdet, som medlemmet selv har anskaffet sig.
 Med ændringsforslaget foreslås indført en yderligere dispensationsmulighed, således at Præsidiet i særlige tilfælde kan tillade, at et ordinært medlem, som er berettiget til en medlemsbolig, i stedet kan modtage boliggodtgørelse til en egen supplerende bolig i Københavnsområdet, hvis det må forventes, at den samlede periode, hvor medlemmet ellers vil være henvist til at benytte hotelovernatning, vil blive urimeligt lang.
Det forudsættes, at Præsidiets afgørelse om dispensation efter den nye bestemmelse vil skulle træffes konkret for det enkelte medlem.
Der vil herunder skulle anlægges en prog- nose for, hvornår Folketinget må forventes at få mulighed for at stille en bolig til rådighed for medlemmet, og en konkret vurdering af, om perioden indtil da  hvor medlemmet efter hovedreglen vil være henvist til at benytte hotelovernatning  i lyset af medlemmets forhold er urimeligt lang.
Den nye dispensationsmulighed foreslås begrænset til kun at kunne anvendes til at modtage boliggodtgørelse for lejeboliger og til, at en tilladelse kun gælder for netop den lejebolig, for hvilken den er meddelt.
Endvidere foreslås det, at Præsidiet kan stille betingelse om, at medlemmets lejeaftale indgås med det kortest mulige opsigelsesvarsel.
Den nye dispensationsmulighed gælder adskilt fra den mere generelle bestemmelse om dispensationsadgang, som ved lovforslaget foreslås indsat som § 109 a, stk. 4, i folketingsvalgloven, hvorefter Præsidiet i ganske særlige tilfælde kan tillade, at et berettiget medlem i stedet for at få en medlemsbolig stillet til rådighed eller få dækket hotelovernatning kan modtage boliggodtgørelse, hvis det pågældende medlems forhold, herunder navnlig helbredsmæssige forhold, taler for det.
Det forudsættes, at den nye, mere specifikke dispensationsbestemmelse vil blive anvendt frem for den mere generelle i tilfælde, hvor der alene foreligger en midlertidig hindring for, at medlemmet kan tilbydes en af Folketingets medlemsboliger, og ikke andre forhold, som kan begrunde, at et medlem varigt tilbydes boliggodtgørelse frem for en medlemsbolig eller hotelovernatning.
I sidstnævnte tilfælde kan dispensation ikke gøres betinget af, at der er tale om en lejebolig, eller af lejemålets opsigelsesvarsel.
 Det forventes, at den nye dispensationsmulighed navnlig vil være relevant for nye medlemmer af Folketinget i en periode umiddelbart efter et folketingsvalg.
Det bemærkes, at den nye dispensationsmulighed  i lighed med den foreslåede generelle dispensationsmulighed i folketingsvalgslovens § 109 a, stk. 4, jf. lovforslagets § 1, nr. 2  ikke vil have betydning for folketingsmedlemmer, som allerede på tidspunktet for lovens ikrafttræden modtager godtgørelse for en egen supplerende bolig i Københavnsområdet.
Der henvises til overgangsbestemmelserne i lovforslagets § 2, stk. 2 og 3.
 Henvisningen til de i lovforslaget foreslåede § 109 a, stk. 4, 2. og 3. pkt., i folketingsvalgloven indebærer, at boliggodtgørelsen udgør op til 50.000 kr. pr år og udbetales mod dokumentation til dækning af egentlige boligudgifter, og at godtgørelsen kan ydes i op til 3 måneder efter medlemskabets ophør.
Til nr. 2-7 Der er tale om konsekvensændringer som følge af ændringsforslag nr. 1.
Mogens Lykketoft (S) fmd.
Bertel Haarder (V) nfmd.
Pia Kjærsgaard (DF) Camilla Hersom (RV) Anne Baastrup (SF) John Dyrby Paulsen (S) Karen J.
Klint (S) Ole Hækkerup (S) Henrik Dam Kristensen (S) Torben Hansen (S) Sofie Carsten Nielsen (RV) Karina Lorentzen Dehnhardt (SF) Stine Brix (EL) Birthe Rønn Hornbech (V) Kristian Jensen (V) Flemming Damgaard Larsen (V) Lars Christian Lilleholt (V) Søren Espersen (DF) Peter Skaarup (DF) Simon Emil Ammitzbøll (LA) Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
