A klagede over, at Landsskatteretten (LSR) fastholdt, at hans  

 ejendom i vurderingsmæssig henseende skulle anses for en beboelsesejendom og  

 ikke en landbrugsejendom.
A klagede samtidig over den begrundelse, der i  

 kendelsen var givet for Landsskatterettens afgørelse.
LSR havde under forberedelse af sagen meddelt A, at den beroede  

 på principielle overvejelser.
Disse overvejelsers indhold fremgik hverken af  

 LSR's kendelse eller af LSR's udtalelse til ombudsmanden.
I en supplerende  

 udtalelse gav LSR udtryk for, at LSR's afgørelser fremtrådte som konkrete  

 begrundede kendelser, jf. skattestyrelseslovens § 28, stk. 2, og således ikke  

 indeholdt stedfundne principielle overvejelser.
 Ombudsmanden udtalte, at det efter hans opfattelse fulgte af  

 forvaltningslovens § 24, at dersom en afgørelse blev truffet efter  

 forudgående  

 principielle overvejelser, burde der i begrundelsen redegøres for de  

 stedfundne  

 overvejelser og deres betydning for den stedfundne afgørelse.
 Ombudsmanden henstillede til LSR at genoptage sagens behandling  

 med henblik på at meddele A en ny afgørelse, hvori der redegjordes for de  

 principielle overvejelser, som sagen havde beroet på. (J. nr. 1990-575-223).
Vurdering som landbrugsejendom.
Manglende redegørelse for  

 principielle overvejelser i begrundelsen.
 A klagede i skrivelse af 26.  

 marts 1990 bl.a. over, at Landsskatteretten ved sin kendelse af 4. december  

 1989 fastholdt, at hans ejendom i vurderingsmæssig henseende skulle anses for  

 en beboelsesejendom og ikke en landbrugsejendom, idet han samtidig klagede  

 over  

 den begrundelse, der i kendelsen var givet for Landsskatterettens afgørelse.
 I anledning af denne del af  

 A's klage indhentede jeg udtalelser fra henholdsvis B Kommunes  

 vurderingssekretariat, C Amtskommunes nordre skyldkreds og Landsskatteretten,  

 hvilke udtalelser A fik fremsendt til orientering.
 Efter at have modtaget og  

 gennemgået sagens akter indhentede jeg en fornyet udtalelse fra  

 Landsskatteretten af 2. april 1991, som jeg sendte til A til orientering.
Det fremgik af oplysningerne  

 i sagen, at A's ejendom indtil den 17. almindelige vurdering pr. 1. januar  

 1981  

 var klassificeret og vurderet som værende en landbrugsejendom.  

 Vurderingsansættelsen ved 17. almindelige vurdering blev imidlertid i 1984  

 taget op til revision, efter at Landsskatteretten havde afsagt nogle  

 kendelser  

 vedrørende ejendomme i Y, for hvilke vurderingen havde været indklaget for  

 Landsskatteretten.
Ved denne revision ændredes klassificeringen af A's  

 ejendom  

 fra "landbrug, bebygget" til "beboelse med en lejlighed".  

 Denne klassificering stadfæstedes af Landsskatteretten ved kendelse af 27.  

 september 1985.
A anmodede herefter under  

 henvisning til forskellige ændringer i benyttelsen vurderingsmyndighederne om  

 at træffe en fornyet afgørelse om ejendommens benyttelse.
Efter at først  

 vurderingsrådet i B Kommune og derpå C's Amtskommunes nordre skyldkreds havde  

 meddelt A, at benyttelseskoden ikke ville blive ændret, indbragte A ved  

 skrivelse af 13. marts 1986 på ny sagen for Landsskatteretten.
En  

 sagsbehandler  

 ved Landsskatteretten anbefalede ham imidlertid telefonisk at anmode  

 vurderingsrådet om at tage sagen op på ny i forbindelse med 18. almindelige  

 vurdering pr. 1. januar 1986, idet A herefter kunne påklage denne afgørelse  

 op  

 igennem systemet, hvis den skulle gå A imod.
Sagen blev herefter efter aftale  

 med A henlagt.
Vurderingsrådet for B Kommune  

 fastholdt ved den 18. almindelige vurdering benyttelseskoden beboelsesejendom  

 med én lejlighed.
Ved skrivelser af 20. oktober 1986 og 20. marts 1987  

 påklagede  

 A denne afgørelse til C's Amtskommunes nordre skyldkreds, som ved skrivelse  

 af  

 19. maj 1987 meddelte ham, at benyttelseskoden fastholdtes, idet skyldrådet  

 stadig fandt, at ejendommens hovedformål var beboelse.
 Ved skrivelse af 9. juli 1987  

 indbragte A skyldrådets afgørelse for Landsskatteretten.
Efter at der havde fundet en  

 brevveksling sted mellem A og skyldrådet vedrørende beskrivelsen af hans  

 ejendom, besigtigede Landsskatteretten ejendommen den 13. april 1989,  

 hvorunder  

 A var til stede.
A uddybede efter besigtigelsen sine synspunkter i skrivelse  

 af  

 22. april 1989 til Landsskatteretten.
 I skrivelse af 5. juli 1989  

 meddelte Landsskatteretten A bl.a. følgende:
 "Under henvisning til  

 telefonsamtale af 4. juli 1989 skal man til Deres orientering atter  

 præcisere,  

 at Landsskatteretten endnu ikke har truffet afgørelse vedrørende Deres klage  

 over 18. alm. vurdering pr. 1. januar 1986 for Deres ejendom ...., idet den  

 stadig beror på principielle overvejelser.
..." Skrivelsen var samtidig  

 vedlagt Landsskatterettens besigtigelsesreferat m.v., som A herefter havde  

 lejlighed til at kommentere i skrivelse af 31. juli 1989.
 I Landsskatterettens kendelse  

 af 4. december 1989 var indledningsvis redegjort for en række faktiske  

 forhold,  

 herunder ejendommens størrelse (  

 27.488  

 m2  

 ), bygningsmæssige forhold (et i 1974  

 opført helårshus med  

 178 m2  

 boligareal og et udhus) benyttelse (udover beboelse tidligere dyrkning af  

 korn  

 og lucerne, nu lagt sammen med et af staten forpagtet areal på ca.  

 5,8 ha  

 og anvendt til græsning om  

 sommeren for en rideskole) og frednings- og zonemæssige forhold (landzone med  

 status quo-fredning i meget naturskønt område). Afgørelsen, hvorved  

 benyttelseskoden "beboelsesejendom med en beboelseslejlighed"  

 stadfæstedes var begrundet således:
 "...
 Efter det bl.a. ved den af  

 Landsskatteretten foretagne besigtigelse af ejendommen fremkomne om den  

 stedfundne udnyttelse af ejendommen, dens størrelse, samt karakteren og  

 værdien  

 af de herpå værende beboelsesbygninger, finder Landsskatteretten efter en  

 samlet bedømmelse, at den stedfundne udnyttelse af det dyrkede areal er af en  

 så underordnet betydning, at ejendommen ikke kan anses for benyttet til  

 landbrug som forudsat i vurderingslovens § 33, stk. 1. Det tilføjes, at den  

 efter vurderingstidspunktet stedfundne udnyttelse til græsning for en  

 rideskole  

 ikke fører til et andet resultat.
..." A gjorde i sin klage til mig  

 bl.a. opmærksom på, at de heste, som græssede på hans ejendom, tilhørte et  

 stutteri og ikke en rideskole, og at hestene havde en betydelig salgsværdi,  

 hvorfor A stod uforstående overfor, at Landsskatteretten havde karakteriseret  

 udnyttelsen af det dyrkede areal som værende af underordnet betydning.
A  

 henviste endvidere til, at kommunens skatteforvaltning gennem årene havde  

 anerkendt hans årlige driftsudgifter som værende fradragsberettiget.
 Med hensyn til den af  

 Landsskatteretten givne begrundelse klagede A over,  

  

 at  

  

 den ikke var udtømmende og ikke angav de hovedhensyn, som lå til  

 grund for afgørelsen,  

  

 at  

  

 den var  

 upræcis, og  

  

 at  

  

 der ikke blev gjort rede  

 for den relative vægt, der tillagdes de enkelte faktorer anført i  

 begrundelsen.
 I Landsskatterettens  

 udtalelse til mig af 2. august 1990 anførte Landsskatteretten bl.a. følgende:
 "...
I henhold til  

 vurderingslovens § 33, jf. § 14, er der fastsat særlige bestemmelser, bl.a.  

 vedrørende ansættelse af grundværdi og stuehusansættelse for  

 landbrugsejendomme, hvilket defineres som ejendomme, der helt eller delvis  

 benyttes til landbrug.
Såfremt benyttelse til andet end landbrug for dele af  

 ejendommen må anses for den i økonomisk henseende gode anvendelse, må værdien  

 af jorden dog ansættes efter priser, som antages at kunne opnås ved salg af  

 den  

 til den pågældende anvendelse, jf. § 16.
Ved opgørelsen af den  

 skattepligtige indkomst er det bestemmelsen i statsskattelovens §  

 6 a, der afgiver grundlag for overvejelse  

 af, om en ejendom landbrugsmæssigt drives erhvervsmæssigt ud fra en  

 erhvervsfaglig bedømmelse.
I benægtende fald anses et underskud ikke for  

 fradragsberettiget.
 I det omfang, en ejendom i  

 vurderingsmæssig henseende ikke er anset for en landbrugsejendom, vil  

 afgørelsen således have præjudicerende virkning for den indkomstmæssige  

 behandling af et underskud vedrørende landbrug.
Det forhold, at en  

 underordnet ligningsmyndighed har accepteret et underskud, kan således ikke  

 være bindende for vurderingsmyndighederne.
Man skal tilføje, at da  

 Landsskatteretten allerede ved sin afgørelsen vedrørende 17. almindelige  

 vurdering ikke fandt grundlag for at anse ejendommen for en landbrugsejendom,  

 har klageren ikke med rimelighed kunnet forvente, at ejendommen fortsat ville  

 kunne blive godkendt som et erhvervsmæssigt drevet landbrug.
 Landsskatteretten har i sin  

 praksis lagt til grund, at formuleringen af vurderingslovens § 14 om hel  

 eller  

 delvis landbrugsmæssig benyttelse eventuelt suppleret med en anden i  

 økonomisk  

 henseende god anvendelse som betingelse for at betragte en ejendom som en  

 landbrugsejendom med heraf følgende lempeligere beskatningsregler må  

 forudsætte  

 en benyttelse, der sigter mod en økonomisk god landbrugsmæssig anvendelse af  

 ejendommen.
 I lighed med de afvejelser,  

 der foretages inden for statsskattelovens §  

 6  

 a  

 's område, kan vurderingsmyndighederne således ikke  

 være afskåret fra i konkrete situationer, hvor ejendomme med et meget  

 begrænset  

 jordtilliggende, som benyttes landbrugsmæssigt ekstensivt, og hvor  

 boligmomentet omfattende bebyggelsens værdi samt den hertil hørende grund,  

 indgår med en dominerende værdi, at antage, at den landbrugsmæssige  

 benyttelse  

 er af et så underordnet omfang, at ejendommen ligger under den grænse, der  

 danner forudsætning for, at den kan karakteriseres som en landbrugsejendom i  

 vurderingslovens forstand.
Retten har i sin afgørelse,  

 således som det også fremgår af kendelsen, lagt vægt på forholdene på  

 vurderingstidspunktet.
Man skal i øvrigt tilføje, at man gennem en udtømmende  

 sagsbeskrivelse, henvisningen til vurderingslovens bestemmelser og en  

 konklusion, der indeholder de hovedhensyn, der ligger bag afgørelsen, mener  

 at  

 have opfyldt de i forvaltningslovens § 24 indeholdte krav til begrundelse  

 m.v." Selv om Landsskatteretten i  

 sin skrivelse af 5. juli 1989 til A havde meddelt, at hans sag beroede på  

 principielle overvejelser, fremgik dette således ikke hverken af  

 Landsskatterettens kendelse af 4. december 1989 eller af Landsskatterettens  

 udtalelse til mig af 2. august 1990. Efter i den forbindelse at være blevet  

 anmodet om en fornyet udtalelse i sagen, udtalte Landsskatteretten i  

 skrivelse  

 af 2. april 1991 bl.a. følgende:
 "Landsskatterettens  

 afgørelser fremtræder i form af konkrete begrundede kendelser, jf.  

 skattestyrelseslovens § 28, stk. 2, og disse indeholder således ikke de under  

 sagsbehandlingen og voteringen stedfundne principielle overvejelser.
I Landsskatterettens  

 udtalelse til ombudsmanden over sagen fremkom man med en omfattende  

 redegørelse  

 for de overvejelser, der ligger bag rettens praksis vedrørende afgrænsningen  

 mellem egentlige landbrugsejendomme og beboelsesejendomme.
I den enkelte  

 klagesag af denne karakter indgår således en række oplysninger og afvejelser  

 af,  

 hvilket princip og dermed de bestemmelser i vurderingsloven, der skal danne  

 grundlag for afgørelsen." I et brev til A udtalte jeg  

 følgende:
 "1. Forvaltningslovens §  

 24, stk. 1 og 2, som også gælder for kollektive organers afgørelser er  

 sålydende:
"  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen." Disse bestemmelser suppleres  

 for Landsskatterettens vedkommende af bestemmelsen i skattestyrelseslovens §  

 28, stk. 2, som er sålydende:
"Kendelsen skal  

 indeholde oplysninger om forskellige meninger under afstemningen både  

 vedrørende resultatet og begrundelsen.
Kendelsen skal desuden angive  

 stemmetallet for hver opfattelse, og det skal fremgå, om retsformanden har  

 afgivet dissens." Det følger - efter min  

 opfattelse - af forvaltningslovens § 24, at dersom en afgørelse træffes efter  

 forudgående principielle overvejelser, bør der i begrundelsen redegøres for  

 de  

 stedfundne overvejelser og deres betydning for den trufne afgørelse.
 En praksis som den  

 Landsskatteretten i sin skrivelse af 2. april 1991 angiver at følge,  

 hvorefter  

 der i rettens kendelser ikke redegøres for de principielle overvejelser, som  

 har fundet sted under sagsbehandlingen og voteringen, er således efter min  

 opfattelse i strid med forvaltningsloven.
 Jeg finder af samme grund, at  

 Landsskatterettens kendelse af 4. december 1989 ikke har været begrundet på  

 fyldestgørende måde.
 Selv om Landsskatteretten i  

 sin udtalelse af 2. august 1990 er fremkommet med en supplerende redegørelse  

 for de overvejelser, som har ligget til grund for rettens kendelse, er det  

 fortsat uoplyst, hvad det er for principielle overvejelser, som sagen ifølge  

 Landsskatterettens skrivelse af 5. juli 1989 til Dem har beroet på, hvorfor  

 jeg  

 må konkludere, at der endnu ikke er givet en udtømmende begrundelse for  

 afgørelsen.
 2. § 33, stk. 1, i lov om  

 vurdering af landets faste ejendomme er sålydende:
"I forbindelse med  

 vurderingen træffer vurderingsrådet bestemmelse om, hvorvidt en ejendom helt  

 eller delvis må anses for benyttet til landbrug, gartneri, planteskole eller  

 frugtplantage, eller til hvilken benyttelse ejendommen i øvrigt  

 henføres." I Statens Ligningsdirektorats  

 vurderingsvejledning fra 1968, s. 188-189, er bl.a. givet følgende  

 retningslinier for, hvilke ejendomme der kan anses for benyttet til landbrug  

 m.v.:
 "Der må først og  

 fremmest tages hensyn til, om jorden faktisk benyttes til produktion af  

 afgrøder.
 ....
 Inden for ordningen falder  

 tillige visse specialiserede landbrugsejendomme, såsom hønserier, anderier og  

 fælles stalde.
 ....
 Uden for ordningen falder  

 endelig en række ejendomskategorier, der vel har en vis tilknytning til  

 landbrug,  

 men for hvilke afgrødeproduktionen er uden betydning for ejendommens  

 anvendelse, f.eks. silopakhuse, korntørrerier, egentlige maskinstationer m.v.  

 Det samme gælder pelsfarme og dambrug.
Den anførte afgrænsning kan  

 ikke betragtes som udtømmende.
Tvivlsspørgsmål må forelægges  

 ligningsdirektoratet." Tilsvarende retningslinier er  

 givet i cirkulære nr. 91 af 16. april 1974 om vurderingsmyndighedernes  

 opgaver  

 i forbindelse med lov om frigørelsesafgift m.v. af fast ejendom under punkt  

 1,  

 2., A.
Det er her yderligere bl.a. anført, at produktion af afgrøder også kan  

 være græsning, at begrebet landbrugsejendom tillige omfatter hestestutterier,  

 medens rideskoler er nævnt som et yderligere eksempel på ejendomme, for  

 hvilke  

 afgrødeproduktionen er uden betydning for ejendommens anvendelse, og som  

 derfor  

 falder uden for § 33.
 I cirkulære nr. 112 af 7.  

 oktober 1985 om 18. almindelige vurdering pr. 1. januar 1986 er under punkt 6  

 e  

 bl.a. anført følgende:
 "Ved bedømmelsen af, om  

 en ejendom helt eller delvis er landbrugsmæssigt benyttet foretages et skøn  

 over den værdimæssige størrelse af ejendommens beboelseselement over for den  

 værdimæssige størrelse af ejendommens landbrugsmæssige element.  

 Statsskattedirektoratet vil senere fremkomme med en nærmere vejledning om  

 fremgangsmåden.
Hvis ejendommen ikke anses  

 for omfattet af § 33, stk. 1, og således ikke anses som hel eller delvis  

 landbrugsmæssigt benyttet, skal grundværdien ansættes i henhold til § 16 i  

 vurderingsloven." Af det anførte fremgår, at  

 afgørelsen efter vurderingslovens § 33, stk.  

 1, a, hvorvidt en ejendom helt eller  

 delvis må anses for benyttet til landbrug, til en vis grad beror på en  

 skønsmæssigt præget vurdering.
Efter de regler, der gælder for min  

 virksomhed,  

 kan jeg ikke kritisere en sådan vurdering, medmindre der foreligger særlige  

 omstændigheder.
 Hvorvidt der i nærværende sag  

 foreligger sådanne særlige omstændigheder, har jeg ikke et fuldt  

 tilstrækkeligt  

 grundlag for at kunne udtale mig om, når der, som anført under punkt 1, ikke  

 kan antages at foreligge en udtømmende begrundelse for Landsskatterettens  

 afgørelse.
 Jeg har gjort  

 Landsskatteretten bekendt med min opfattelse og henstillet til  

 Landsskatteretten at genoptage sagens behandling med henblik på at meddele  

 Dem  

 en ny afgørelse, hvori der tillige redegøres for, hvad det er for  

 principielle  

 overvejelser, som sagen har beroet på, og som Landsskatteretten har henvist  

 til  

 i sin skrivelse af 5. juli 1989 til Dem.
 Jeg har endvidere bedt  

 Landsskatteretten om at underrette mig om rettens fornyede afgørelse.
 Jeg må herefter henvise Dem  

 til at afvente Landsskatterettens fornyede afgørelse, forinden De tager  

 stilling til, om De ønsker at påklage afgørelsen til mig.
 Jeg skal i den forbindelse  

 gøre opmærksom på, at sager, som Landsskatteretten har påkendt, i givet fald  

 skal indbringes for domstolene senest 3 måneder efter kendelsens afsigelse,  

 jf.  

 skattestyrelseslovens § 31, stk. 2, og at klager til mig ikke har opsættende  

 virkning.
 Hvad angår de resterende  

 klagepunkter i Deres skrivelse af 26. marts 1990 skal jeg henvise til, hvad  

 jeg  

 tidligere har anført i min skrivelse af 26. april 1990 til Dem.
 Jeg foretager mig herefter  

 ikke videre i anledning af Deres henvendelse.
Jeg beklager samtidig min  

 sene besvarelse af Deres henvendelse, men som nævnt i min skrivelse af 26.  

 marts 1991 har det på grund af et stort sagsantal ved embedet ikke været  

 muligt  

 for mig at afslutte alle sager inden for den ønskelige tidsramme." Med skrivelse af 7. oktober  

 1991 sendte Landsskatteretten mig en genpart af den af retten nu afsagte  

 kendelse af samme dato.
 Af kendelsen fremgik bl.a.:
 "Efter at  

 Landsskatteretten ved kendelse af 4. december 1989 har stadfæstet den af  

 Skyldrådet for (C's) Amts Nordre skyldkreds ved 18. almindelige vurdering pr.  

 1/1 1986 anvendte benyttelseskode 01 for ejendommen, matr.nr. ... har ejeren  

 (A) den 26/3 1990 klaget til Ombudsmanden over denne afgørelse, idet han  

 samtidig har klaget over den begrundelse, der i kendelsen er givet for  

 Landsskatterettens afgørelse.
I skrivelse af 26. juli 1991  

 til Landsskatteretten har Ombudsmanden under henvisning til, at retten i en  

 til  

 klageren den 5/7 1989 fremsendt skrivelse har oplyst, at sagens afgørelse  

 beroede på principielle overvejelser, udtalt, at der ikke i kendelsen som led  

 i  

 begrundelsen for afgørelsen er redegjort for de stedfundne overvejelser, og  

 deres betydning for den trufne afgørelse.
Som følge heraf kan den ikke anses  

 for at opfylde kravene til begrundelser i Forvaltningslovens § 24 og  

 Skattestyrelseslovens § 28, stk. 2.
Ombudsmanden har herefter henstillet  

 til Landsskatteretten at genoptage sagens behandling med henblik på at  

 meddele  

 (A) en ny afgørelse, hvori der tillige redegøres for, hvad det er for  

 principielle overvejelser, som sagen har beroet på, og som retten har henvist  

 til i sin skrivelse til klageren.
Landsskatteretten har på dette grundlag  

 genoptaget sagen i medfør af bestemmelserne i skattestyrelseslovens § 29.
 Ovennævnte ejendom er ved 18.  

 alm. vurdering pr. 1/1 1986 af Skyldrådet for (C's) Amts Nordre Skyldkreds  

 ansat til:
 Ejendomsværdi        ..940.000  

 kr.
 Grundværdi          367.400  

 kr.
 ansat som  

 tilsvarende ejendomme i området, der har beboelse som hovedformål med  

 følgende  

 specifikation:
 2000 m2  

 a 120  

 kr.        240.000 kr.
 25.488 m2  

 a 5 kr  

  

 127.440 kr.
 Grundværdi afr.  

  

 367.400  

 kr.
 Ved den i medfør af  

 vurderingslovens § 33 trufne afgørelse om ovennævnte ejendoms benyttelse har  

 skyldrådet ved 18. almindelige vurdering pr. 1. januar 1986 anset ejendommen  

 for en "beboelsesejendom med 1 beboelseslejlighed" (kode 01).
Klageejendommen omfatter et  

 grundareal på  

 27.488 m2  

 med et i 1974 opført beboelseshus med stråtag med et bebygget areal på  

 103 m2  

 og en udnyttet  

 tagetage på  

 75 m2.  

 Endvidere er der på ejendommen et udhus på  

 25 m2. Ejendommen tjener til  

 helårsbeboelse for klageren og hans ægtefælle.
I skyldrådets specifikation af  

 ejendomsværdien indgår beboelsen med et beløb på 582.471 kr.
 Ejeren, (A), klager over  

 benyttelseskoden med påstand om ændring til "landbrug, bebygget"  

 (kode 05).
 Det fremgår, at  

 klageejendommen er beliggende i et stærkt kuperet område med sandede og magre  

 vanskeligt dyrkbare jorder ud til ...
På foranledning af en ejer af  

 en af hovedgårdene i området blev der i 1943 af arkitekt (X) udarbejdet en  

 udstykningsplan for dette meget attraktive område, hvoraf halvdelen af  

 ejendommene oprindeligt var landbrugsejendomme.
I henhold til planen  

 fastsattes  

 mindstegrundstørrelsen til ca. 3 tdr. pr. ejendom, idet samtlige  

 udstykningsmuligheder med angivelse af placering af bygninger og  

 beplantninger  

 blev anført heri, ligesom denne indeholdt bestemmelser om bygningernes  

 udformning, materialevalg og lignende.
 Enhver køber af ejendomme i  

 området ... var pligtig at være medlem af ... Grundejerforening, som havde  

 til  

 formål at varetage udstykningsplanens bestemmelser, og en deklaration  

 indeholdende de nærmere bestemmelser herom lystes som servitutstiftende på  

 ejendommene med bl.a. bestyrelsen for ....Grundejerforening og Danmarks  

 Naturfredningsforening som påtaleberettigede.
 Efter vedtagelsen af By- og  

 landzoneloven blev samtlige ejendomme tilbageført til landzone, og området  

 blev  

 underkastet status quo fredning, således at arealerne måtte dyrkes, men ikke  

 beplantes yderligere.
 Efter 1970 er der givet  

 dispensation til opførelse af enkelte ejendomme, hvoraf størstedelen anvendes  

 til fritidsboliger, enkelte til helårsbeboelse og resten til landbrug.
 Efter at have været bosat i  

 udlandet .... gennem en lang årrække erhvervede klageren i tilslutning til  

 sin  

 pensionering i 1969 et areal i ... på  

 27.488  

 m2, hvorpå der i 1974 opførtes et  

 enfamilieshus og i 1978 et udhus.
Klageren har oplyst, at  

 udover det areal, der knytter sig til beboelsen, er jordtilliggendet udnyttet  

 landbrugsmæssigt, idet der er dyrket korn og lucerne herpå.
Driften er  

 foregået  

 gennem maskinstation eller andre herunder lucernefabrikken.
Driften har i årene 1981-1985  

 udvist salgsindtægter på mellem ca. 3.800 kr. og 11.300 kr. med samlede  

 underskud på mellem 4.000 kr. og ca. 17.200 kr.
De stedlige skattemyndigheder  

 har godkendt disse underskud.
 Landsskatteretten har  

 besigtiget ejendommen den 13. april 1989.
 Klageren har bl.a. herunder  

 oplyst, at han ved forpagtningskontrakt af 20. december 1985 har lejet ca.  

 5,8 ha  

 status quo fredet jord af  

 staten for en periode af 5 år fra 1. marts 1986, samt at de samlede arealer  

 herefter anvendes til græsning om sommeren for heste tilhørende et stutteri.
Det daglige opsyn med dyrene  

 bevirker efter klagerens opfattelse, at boligen integreres i driften, således  

 at den må anses for et stuehus for en landbrugsejendom.
Klageren har  

 endvidere  

 anført, at udhuset er anvendt til opbevaring af redskaber, såsæd og gødning  

 til  

 brug for driften.
 I henhold til  

 vurderingslovens § 33, stk. 1, træffer vurderingsrådet i forbindelse med  

 vurderingen bestemmelse om, hvorvidt en ejendom helt eller delvis må anses  

 for  

 benyttet til landbrug m.v., ligesom vurderingsrådet i medfør af bestemmelsens  

 stk. 4 for ejendomme, der er omfattet af stk. 1, foretager en fordeling af  

 ejendomsværdien og grundværdien på henholdsvis stuehuset med tilhørende grund  

 og have og på den øvrige ejendom, hvilke afgørelser og fordelinger kan  

 påklages.
Da klageren under rettens  

 besigtigelse af ejendommen som led i sin påstand om, at denne bør anses for  

 en  

 landbrugsejendom i vurderingslovens forstand, har henvist til, at de stedlige  

 skattemyndigheder har godkendt hans årlige underskud på ejendommen, er  

 klagerens selvangivelsesmateriale indkrævet.
Retten er herefter indgået i  

 overvejelser af, hvorvidt der hos klageren kan antages at være skabt en sådan  

 forventning om, at den indkomstmæssige behandling bør indebære en afsmittende  

 virkning på behandlingen af vurderingssagen, at klageren af den årsag burde  

 have medhold i sin klage.
 Retten har dog ikke fundet  

 grundlag for en sådan sammenkædning af de underordnede  

 indkomstskattemyndigheders behandling af sagen og Landsskatterettens  

 selvstændige afgørelse af ejendommens vurderingsmæssige status.
 Efter det bl.a. ved den af  

 Landsskatteretten foretagne besigtigelse af ejendommen fremkomne om den  

 stedfundne udnyttelse af ejendommen, dens størrelse samt karakteren og  

 værdien  

 af de herpå værende beboelsesbygninger, sammenholdt med en værdiansættelse af  

 jorden til landbrugsformål, jfr. vurderingslovens § 14, finder  

 Landsskatteretten efter en samlet bedømmelse, at den landbrugsmæssige  

 udnyttelse af det dyrkede areal er af en så underordnet betydning, at  

 ejendommen ikke kan anses for benyttet til landbrug som forudsat i  

 vurderingslovens § 33, stk. 1. Det tilføjes, at den efter  

 vurderingstidspunktet  

 stedfundne udnyttelse til græsning ikke fører til et andet resultat.
 Ejendommens benyttelseskode  

 "beboelsesejendom med 1 beboelseslejlighed (kode 01) vil herefter være  

 at  

 stadfæste.
 H e r e f t e r  

 b e s t e m m e s :
Den af skyldrådet i medfør af  

 vurderingslovens § 33 trufne afgørelse vedrørende ejendommens benyttelse,  

 hvorefter ejendommen er anset som en "beboelsesejendom med 1  

 beboelseslejlighed" (kode 01), stadfæstes." Jeg meddelte  

 Landsskatteretten, at jeg havde taget kendelsen til efterretning.
