Østre Landsrets dom af 13. juni 1988 Efter fast administrativ praksis behandles andelsboligbyggeri i momsmæssig  

 henseende efter reglerne om byggeri for egen regning, hvis påbegyndelsen af  

 byggeriet (støbning af fundament) har fundet sted, inden  

 andelsboligforeningen er stiftet.
 Der er herved lagt til grund, at de potentielle medlemmer først ved  

 foreningens stiftelse har forpligtet sig til at overtage det pågældende  

 andelsboligbyggeri.
 Hvis påbegyndelsen af byggeriet derimod først finder sted efter  

 andelsboligforeningens stiftelsen, er byggeriet at anse som byggeri for  

 fremmed regning.
 Et antal personer dannede den 15. december 1982 en andelsboligforening.  

 Medlemmerne havde forudgående ved underskrivelse af købstilbud forpligtet sig  

 til at danne foreningen samt medvirke til, at foreningen købte den i sagen  

 omhandlede ejendom.
Byggeselskabet A har anført, at det er uden betydning for sagen, at  

 andelsboligforeningen blev stiftet i december 1982, idet den første opnåede  

 ejendomsret til ejendommen lang tid efter byggeriets start og således ikke  

 havde indflydelse på byggeriet.
Der skal derfor efter A's opfattelse -  

 betales moms efter reglerne om byggeri for egen regning.
Under  

 domsforhandling den 7. januar 1988 i den af A anlagte landsretssag er  

 fremkommet vidneforklaring om, at de omhandlede købstilbud er underskrevet på  

 forskellige tidspunkter af de kommende andelshavere og af A.
De kommende  

 andelshavere har således i de fleste tilfælde underskrevet købstilbuddet før  

 byggeriets påbegyndelse, hvorimod underskrift for A først er afgivet efter  

 byggeriets påbegyndelse.
A fandtes berettiget til at behandle  

 andelsboligbyggeriet efter reglerne om byggeri for egen regning.
Østre Landsrets dom af 13. juni 1988 Under denne sag har sagsøgeren, A, påstået sagsøgte, Ministeriet for  

 Skatter og Afgifter, Departementet for Told- og Forbrugsafgifter, dømt til at  

 betale 535.204 kr. med renter heraf svarende til 6 pct over den af  

 Nationalbanken til enhver tid fastsatte officielle diskonto fra sagens anlæg  

 den 3. juni 1986, til betaling sker, idet det gøres gældende, at toldvæsenet  

 med urette har efteropkrævet og oppebåret dette beløb i moms for et  

 andelsboligbyggeri i X-by.
 Under et retsmøde den 7. januar 1988 i Østre Landsret fremlagde advokat B  

 sagen under fornøden dokumentation.
 Som vidne fremstod direktør C, der lovligt forberedt afgav  

 vidneforklaring.
 C forklarede, at A blev stiftet i 1980. A havde ikke engageret sig med  

 andelsboligbyggeri før det i nærværende sag omhandlede, altså i 1982.
C forklarede, foreholdt sagens bilag 5, at han rettede henvendelse til A's  

 ejendomsmægler, statsautoriseret ejendomsmægler D om bistand til  

 iværksættelse af projektet.
D påbegyndte en annoncering efter andelshavere.  

 På det tidspunkt havde A endnu ikke købt byggegrund, og C vidst ikke præcist,  

 hvilken grund A skulle købe.
Såfremt der ikke opnåedes fornøden tilslutning  

 til en andelsboligforening ville A eventuelt bygge til ejerboliger.
C og hans kompagnon turde ikke den 10. december 1982 skrive under på  

 købstilbuddet, bilag 5. De vidste, at der skulle 75 pct andelshavere til for  

 at opnå offentlig støtte.
C og hans kompagnon skrev først under på  

 købstilbuddene i slutningen af marts måned 1983. På det tidspunkt vidste de,  

 at andelsboligprojektet kunne gennemføres.
De havde således ikke skrevet  

 købstilbuddene under, da disse blev afleveret til kommunen.
To af de 23  

 tilbudsgivere sprang fra.
C var ikke klar over, at det havde nogen betydning  

 med hensyn til købstilbudene, at C og hans kompagnon først skrev under på  

 købstilbuddene i slutningen af marts måned 1983.
 Som vidne fremstod direktør E, der lovligt forberedt afgav  

 vidneforklaring.
E forklarede, at købstilbuddene blev underskrevet af ham og C i  

 begyndelsen af april 1983. På det tidspunkt kom D og bad dem om at  

 underskrive.
De skrev først under på det tidspunkt for at holde mulighederne  

 åbne, såfremt der ikke viste sig at være tilstrækkelig tilslutning til  

 stiftelse af en andelsboligforening.
Overvejelser vedrørende momsen spillede  

 ikke ind i forbindelse med valget af tidspunktet for underskrivelsen.
 Som vidne fremstod salgskonsulent F, der lovligt forberedt afgav  

 vidneforklaring.
 F forklarede, at han har været ansat hos statsautoriseret ejendomsmægler D  

 siden 1977. Han kom første gang i kontakt med A i 1980 og har siden bistået A  

 med salg af huse (villaer) og ejerlejligheder (ombyggede lejeboliger).
I 1982 bad A om bistand til iværksættelse af en plan om at oprette en  

 andelsboligforening.
Det var F's første andelsboligprojekt.
F's chef,  

 ejendomsmægler D udfærdigede økonomiberegningerne, og i slutningen af 1982  

 påbegyndte F annoncering efter andelshavere.
Købstilbuddene blev først  

 underskrevet af A på et tidspunkt efter den 22. marts 1983, jf. sagens bilag  

 9.
Det var bilag 9, der var anledningen til, man nu fandt det nødvendigt at  

 få købstilbuddene underskrevet.
Der forelå ca 17-19 købstilbud, og dem tog F  

 med ud på byggepladsen og afleverede til C og E til underskrivelse.
Omkring  

 7-8 af tilbudsgiverne sprang fra.
I begyndelsen af salgsperioden var salget  

 gået trægt, men alle andelsboliger blev solgt inden byggeriets færdiggørelse  

 den 1. juli 1983. Efter parternes begæring blev domsforhandlingen udsat til  

 ordinær ret den 30. maj 1988 kl. 9.30 på bevisovervejelse.
 Sagsøgte, Ministeriet for Skatter og Afgifter, Departementet for Told- og  

 Forbrugsafgifter, har efter påbegyndt domsforhandling taget bekræftende til  

 genmæle over for A's påstand.
 Der vil herefter være at give dom i overensstemmelse med A's påstand.
 Thi kendes for ret:
 Sagsøgte, Ministeriet for Skatter og Afgifter, Departementet for Told- og  

 Forbrugsafgifter, betaler inden 14 dage til sagsøgeren A, 535.204 kr. med  

 renter heraf svarende til 6 pct over den af Nationalbanken til enhver tid  

 fastsatte officielle diskonto fra den 3. juli 1986, til betaling sker samt  

 sagens omkostninger med 25.000 kr.
