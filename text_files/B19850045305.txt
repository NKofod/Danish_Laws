 I medfør af § 2, stk. 1 og stk. 3 og § 11, i lov nr. 180 af 8. maj 1985 om  

 okker og § 7, stk. 4, i lov nr. 302 af 9. juni 1982 om vandløb fastsættes:
Godkendelsesordningens omfang § 1.  Udgrøftning og dræning indenfor  

 jordbrugserhvervet må ikke påbegyndes uden godkendelse efter § 3 i lov nr.  

 180 af 8. maj 1985 om okker inden for de afgrænsede områder af klasse I, II  

 og III i den for Miljøstyrelsen fra 1981 til 1983 i samarbejde med  

 landbrugsministeriet m.fl. foretagne kortlægning af okkerpotentielle arealer  

 i de jyske amtskommuner.
 Stk. 2.  Ved udgrøftning og dræning forstås enhver  

 aktivitet herunder ændring, vedligeholdelse og reparation påbegyndt efter  

 bekendtgørelsens ikrafttræden, hvorved grundvandsstanden sænkes i de i stk. 1  

 nævnte områder.
 Stk. 3.  Oplysninger om beliggenhed af de i stk. 1  

 nævnte områder kan fås hos amtsrådet.
Ansøgning om godkendelse til udgrøftning og  

 dræning § 2.  Ansøgning om godkendelse indgives til amtsrådet  

 i den amtskommune, hvor udgrøftning eller dræning agtes foretaget.  

 Ansøgningen skal være skriftlig og indeholde:
Meddelelse af godkendelse, støtte og  

 erstatning til udgrøftning og § 3.  Amtsrådet vurderer, om projektet kan godkendes  

 uden vilkår om etablering af okkerrensningsanlæg, om projektet bør godkendes  

 på nærmere angivne vilkår om etablering af okkerrensningsanlæg, eller om der  

 bør meddeles afslag på ansøgningen.
Stk. 2.  Amtsrådet skal ved sin vurdering af mulige  

 okkergener tage hensyn til samtlige berørte interesser ved vandområdet samt  

 sikre, at projektet er foreneligt med recipientkvalitetsmålsætningen for det  

 pågældende vandområde.
For ikke målsatte vandområder skal amtsrådet endvidere  

 sikre, at projektet ikke medfører en sådan forøget okkerbelastning, at  

 opretholdelsen af det eksisterende naturlige plante- og dyreliv forhindres.
 § 4.  Finder amtsrådet, at udgrøftningen eller  

 dræningen kan gennemføres uden vilkår om etablering af okkerrensningsanlæg,  

 meddeler amtsrådet godkendelse hertil, jfr. § 3, stk. 2 i lov om okker.  

 Amtsrådets afgørelse bør foreligge inden 4 uger fra tidspunktet for  

 modtagelsen af fyldestgørende ansøgning, jfr. § 2.
 Stk. 2.  Godkendelsen skal indeholde en angivelse af de  

 forudsætninger, der har ligget til grund for afgørelsen, samt oplysninger om  

 muligheden for klage og udnyttelse af godkendelsen, jfr. § 13, stk. 2-4 i lov  

 om okker.
§ 5.  Finder amtsrådet, at der i en godkendelse bør  

 fastsættes vilkår om etablering af et okkerrensningsanlæg, skal ansøgeren  

 orienteres herom, samt om at sagen efter fremsendelse af forslag til  

 okkerrensningsanlæg vil blive sendt til afgørelse i Miljøstyrelsen.
Samtidig  

 orienteres ansøgeren om adgangen til at få støtte eller erstatning, jfr. § 6  

 i lov om okker.
Stk. 2.  Forslag til okkerrensningsanlæg og ansøgning om  

 støtte hertil indgives til amtsrådet til udtalelse.
Projektforslaget skal  

 indeholde:
Stk. 3.  Amtsrådet videresender sagen til Miljøstyrelsen  

 til afgørelse, jfr. § 3, stk. 3 og § 4 i lov om okker, ledsaget af en  

 vurdering af, om det foreslåede rensningsanlæg er nødvendigt, tilstrækkeligt  

 og rimeligt til at sikre recipientkvaliteten.
Endvidere vedlægges oplysning  

 om ejendommens seneste vurdering samt oplysninger om, hvorvidt  

 okkerrensningsprojektet forudsætter godkendelse efter bestemmelser i anden  

 lovgivning.
 § 6.  Miljøstyrelsens godkendelse af og støtte til et  

 projekt, der forudsætter godkendelse efter bestemmelser i  

 naturfredningsloven, kan først meddeles, når der foreligger endelig  

 godkendelse efter disse bestemmelser.
 Stk. 2.  Miljøstyrelsen fastsætter en frist på ikke  

 under 6 uger for ansøgerens accept af det meddelte tilsagn om støtte.
 Stk. 3.  Amtsrådet foranlediger, at pligten til at drive  

 og vedligeholde okkerrensningsanlæg tinglyses på ejendommen, jfr. § 5, stk. 2  

 i lov om okker.
 § 7.  Finder amtsrådet, at der bør meddeles afslag på  

 ansøgningen, skal ansøgeren orienteres herom, samt om at sagen vil blive  

 sendt til afgørelse i Miljøstyrelsen.
 Stk. 2.  Amtsrådet skal ved videresendelsen af  

 ansøgningen vedlægge oplysning om ejendommens seneste vurdering, samt afgive  

 en udtalelse i sagen.
 § 8.  Erstatning i medfør af § 4 i lov om okker kan  

 ikke ydes til projekter, hvis realisering forudsætter godkendelse efter  

 bestemmelser i anden lovgivning, med mindre der foreligger endelig  

 godkendelse til projektet efter disse bestemmelser.
 Stk. 2.  Såfremt der ikke er enighed om erstatningens  

 størrelse, kan ansøgeren inden 8 uger efter at afslaget er medddelt indbringe  

 erstatningsspørgsmålet for landvæsenskommissionen.
 § 9.  Ansøgning om støtte til okkerrensningsanlæg ved  

 udgrøftning eller dræning uden for de i § 1 nævnte områder fremsendes til  

 Miljøstyrelsen gennem amtsrådet, ledsaget af de i § 5 nævnte oplysninger.
Støtte til rensningsforanstaltninger ved  

 vandløb og dambrug § 10.  I vandløb, hvor okkerbelastningen er til hinder  

 for opfyldelsen af amtsrådets recipientkvalitetsmålsætning, kan  

 vandløbsmyndigheden søge Miljøstyrelsen om støtte til foranstaltninger, der  

 kan forbedre tilstanden, jfr. § 6, stk. 1, nr. 2 i lov om okker.
 Stk. 2.  Amtsrådet kan endvidere søge om støtte til  

 foranstaltninger, der forbedrer tilstanden i kommunevandløb og private  

 vandløb.
Stk. 3.  Ansøgning og forslag til okkerrensningsprojekt  

 indgives til Miljøstyrelsen.
Ansøgningen skal indeholde:
 Stk. 4.  Forslag til okkerrensningsprojekt i et  

 vandløbssystem, der berører flere kommuner eller amtskommuner, udarbejdes i  

 samarbejde mellem de berørte vandløbsmyndigheder.
 § 11.  Dambrugere, som er blevet påført øgede udgifter  

 til okkerrensningsforanstaltninger på grund af dræning eller udgrøftning  

 udført efter ikrafttræden af lov om okker (1. juli 1985), kan søge  

 Miljøstyrelsen om støtte til dækning af disse udgifter jfr. § 6, stk. 1, nr.  

 3 i lov om okker.
Stk. 2.  Ansøgningen fremsendes til Miljøstyrelsen  

 gennem amtsrådet.
Ansøgningen skal indeholde:
 Stk. 3.  Amtsrådet sender ansøgninger efter stk. 2 til  

 afgørelse i Miljøstyrelsen ledsaget af oplysninger om recipientforholdene  

 nedstrøms og opstrøms dambruget samt en vurdering af de i ansøgningens nævnte  

 forhold.
Udbetaling af støtte § 12.  Støtte til projektering og etablering af  

 okkerrensningsanlæg udbetales i overensstemmelse med det meddelte tilsagn,  

 når der efter arbejdernes udførelse gennem amtsrådet til Miljøstyrelsen  

 fremsendes en opgørelse over de dokumenterede udgifter hertil.
 Stk. 2.  Støtte til drift af okkerrensningsanlæg  

 udbetales i overensstemmelse med det meddelte tilsagn, når der ved et af  

 Miljøstyrelsen fastsat tidspunkt, gennem amtsrådet til styrelsen fremsendes  

 en opgørelse over de dokumenterede udgifter hertil.
 Stk. 3.  Miljøstyrelsen kan træffe bestemmelse om,  

 hvilken dokumentation der skal foreligge efter stk. 1 og 2.
Forskellige administrative bestemmelser § 13.  Hvis en sag vedrører vandløbsforholdene i  

 kommunevandløb eller private vandløb, skal sagen forelægges for de berørte  

 kommunalbestyrelser til udtalelse.
 Stk. 2.  Hvis en sag vedrører vandløbsforholdene i flere  

 amtskommuner, skal sagen forelægges for de berørte amtsråd til udtalelse.
Stk. 3.  Uenighed mellem vandløbsmyndigheder afgøres af  

 Miljøstyrelsen.
Miljøstyrelsens afgørelse kan ikke indbringes for anden  

 administrativ myndighed.
 § 14.  Indgår det som led i en godkendelse efter § 3,  

 stk. 2 og 3 i lov om okker, at der skal foretages foranstaltninger, der  

 kræver godkendelse af kommunalbestyrelsen som vandløbsmyndighed, jfr. § 7 i  

 lov om vandløb, meddeles sådan godkendelse af amtsrådet efter reglerne i  

 bekendtgørelse nr. 424 af 7. september 1983 om vandløbsregulering m.v.
 § 15.  Amtsrådets godkendelse i sager, der har været  

 forelagt for Miljøstyrelsen efter § 3, stk. 3 i lov om okker, kan ikke  

 påklages til Miljøstyrelsen.
 § 16.  Amtsrådet underretter Miljøstyrelsen om  

 afgørelser truffet efter § 3, stk. 2 og § 9, stk. 2-5 i lov om okker, samt om  

 tilsynet efter lovens § 9, stk. 1.
Ikrafttræden § 17.  Bekendtgørelsen træder i kraft den 1. november  

 1985.
 Stk. 2.  Samtidig ophæves bekendtgørelse nr. 311 af 26.  

 juni 1985 om godkendelse til udgrøftning og dræning bortset fra  

 bekendtgørelsens § 4, stk. 2.
