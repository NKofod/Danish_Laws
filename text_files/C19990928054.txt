Skrivelse af 12/12 1996 vedrørende  

 mulighed for at en søskende til et adoptivbarn i Danmark placeres i  

 samme familie Københavns amt har anmodet Civilretsdirektoratet om  

 nærmere at oplyse retningslinierne for, hvorledes amtet bør  

 behandle forespørgsler fra udenlandske myndigheder om muligheden for,  

 at en søskende til et adoptivbarn i Danmark, kan placeres i samme  

 familie.
Amtet har forespurgt, om det er muligt at give  

 nærmere vejledning om, i hvilke tilfælde der kan træffes  

 beslutning om ikke at forelægge en adoptionsmulighed for et par, der  

 tidligere har adopteret en søsken.
Amtet har endvidere anmodet  

 direktoratet om nærmere oplysning om, hvorvidt der skønnes at  

 være forvaltningsretlige problemer forbundet med ikke at oplyse om en  

 søsken til et barn, der tidligere er adopteret.
 Som anført af amtet er spørgsmålet  

 nærmere behandlet i skrivelser af 18. maj 1982 og 1. februar 1984 fra  

 Adoptionsnævnet (ANM nr. 28 og 30). Af ANM nr. 28 fremgår, at  

 ansøgerne i almindelighed bør have lejlighed til at blive  

 orienteret om adoptionsmuligheden . Dog må der i det enkelte  

 tilfælde foretages et konkret skøn, og særlige  

 omstændigheder kan føre til et andet resultat.
Dette er uddybet i ANM nr. 30, hvor Adoptionsnævnet  

 omtalte 2 konkrete sager og præciserede, at det er samrådet, der  

 må foretage vurderingen.
Som det fremgår, kunne  

 Adoptionsnævnet tiltræde, at orientering var undladt i en sag,  

 hvor adoptanterne i forbindelse med adoption af barn nr. 1 havde udtalt, at  

 de alene ønskede ét barn, og  hvor det fremgik, at de og barnet  

 havde været igennem en belastende periode efter barnets hjemtagelse.
I  

 den anden sag havde adoptanterne haft barn nr. 1 hos sig i ca. 2 år, da  

 spørgsmålet om adoption af en lillesøster til barnet  

 opstod.
I denne sag fandt Adoptionsnævnet, at familien burde have  

 været orienteret om søsteren.
Som det fremgår, bør der i almindelighed  

 orienteres om adoptionsmuligheden.
Baggrunden herfor er, at søskende  

 bør søges adopteret af samme familie i det omfang, det er  

 muligt.
Undtagelsesvis kan samrådet træffe beslutning om, at  

 adoptanterne ikke ønsker at adoptere endnu et barn, eller hvis de  

 f.eks. på grund af høj  alder ikke har nogen mulighed for at  

 blive godkendt som adoptanter til deres adoptivbarns søskende.
 I de tilfælde, hvor adoptanterne underrettes om  

 forespørgslen fra den udenlandske myndighed, bør amtet samtidig  

 understrege over for adoptanterne, at  underretningen er  

 pligtmæssig, og at der ikke ved amtets underretning er taget  

 nogen stilling til, hvorvidt de eventuelt vil kunne godkendes som adoptanter.  

 Amtet bør i forbindelse med underretningen tillige vejlede om reglerne  

 i adoptionsbekendtgørelsens § 6.
 Da underretningen om en søskende til deres  

 adoptivbarn vil indebære en række vanskelige overvejelser for  

 adoptanterne, bør amtet eventuelt tilbyde adoptanterne en samtale med  

 henblik på bistand med rådgivning og vejledning i deres  

 overvejsler om en eventuel adoption af endnu et barn.
 Hvis ansøgerne ikke ønsker at ansøge  

 om eventuel godkendelse til adoption af en søskende til deres  

 adoptivbarn, eller hvis samrådet giver dem afslag på en  

 sådan ansøgning, bør amtet indhente erklæring fra  

 adoptanterne om, hvorvidt deres identitet kan  oplyses den familie, der  

 adopterer deres adoptivbarns søskende med henblik på, at give  

 adoptivbørnene mulighed for senere kontakt.
Civilretsdirektoratet finder ikke, at samrådets  

 vurdering om, hvorvidt adoptanterne bør orienteres om  

 forespørgslen fra den udenlandske myndighed, er en afgørelse i  

 forvaltningslovens forstand.
Vurderingen er derfor efter direktoratets  

 opfattelse ikke omfattet af forvaltningslovens regler om f.eks.  

 partshøring, underretning og begrundelse.
Det er således op til samrådet ex officio at  

 beslutte, om forespørgslen giver anledning til at rejse en sag.
Hvis  

 samrådet beslutter at rejse en sag, er sagen herefter omfattet af  

 forvaltningslovens regler.
 GENPART  TIL:
 Samtlige adoptionssamråd og amtskommunale  

 socialforvaltninger, (i København Magistraten og på  

 Frederiksberg Det Sociale Udvalg), Rigsombudsmanden på  

 Færøerne, Adoptionssamrådet på  

 Færøerne, Rigsombudsmanden i Grønland og  

 Socialdirektoratet i Grønland, Adoption Center, DanAdopt og Terre des  

 Hommes.
