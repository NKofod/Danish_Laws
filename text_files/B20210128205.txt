Bekendtgørelse om ændring af bekendtgørelse om bygningsreglement 2018 (BR18) § 1 I bekendtgørelse nr. 1399 af 12. december 2019 om bygningsreglement 2018 (BR18), som ændret ved bekendtgørelse nr. 182 af 5. marts 2020, bekendtgørelse nr. 794 af 2. juni 2020 og bekendtgørelse nr. 1872 af 7. december 2020, foretages følgende ændringer:
 1. I § 10, stk. 4, udgår »16,«.
 2. Efter § 11 indsættes:
»§ 11 a.
Ansøgning om byggetilladelse for anlæg med henblik på produktion af elektricitet fra vedvarende energikilder er omfattet af kapitel 3 i bekendtgørelse om tidsfrister og kontaktpunkt for VE-tilladelser.« 3. § 16, stk. 1, affattes således:
»Ved ansøgning om byggetilladelse til byggearbejder i konstruktionsklasse 2-4 skal der tilknyttes en certificeret statiker, der gennem sit virke, jf. kapitel 32 og 33, sikrer, at byggearbejdet er i overensstemmelse med kapitel 15 samt sikrer, at dokumentation herfor, jf. kapitel 28, er fyldestgørende, opfylder sit formål og er kontrolleret, jf. kapitel 30.« 4. § 17 affattes således:
 »§ 17. For byggearbejder i de enkelte konstruktionsklasser gælder følgende:
 1) For byggearbejder i konstruktionsklasse 2 skal der tilknyttes én statiker, der er certificeret til konstruktionsklasse 2, konstruktionsklasse 3 og 4 eller til at udføre tredjepartskontrol i overensstemmelse med § 12, § 13 eller § 14 i bekendtgørelse om certificeringsordninger for dokumentation af tekniske forhold i bygningsreglementet.
 2) For byggearbejder i konstruktionsklasse 3 og 4 skal der tilknyttes én statiker, der er certificeret til konstruktionsklasse 3 og 4 eller til at udføre tredjepartskontrol i overensstemmelse med § 13 eller § 14 i bekendtgørelse om certificeringsordninger for dokumentation af tekniske forhold i bygningsreglementet.
 Stk. 2. For byggearbejder i konstruktionsklasse 4 er der et krav om påtegning af én statiker, der er certificeret til at udføre tredjepartskontrol, jf. § 14 i  bekendtgørelse om certificeringsordninger for dokumentation af tekniske forhold i bygningsreglementet.
Stk. 3. Når der tilknyttes en certificeret statiker med et certifikat med begrænset gyldighedsområde, skal byggearbejdet i sin helhed være omfattet af certifikatets gyldighedsområde.« 5. § 19, stk. 1, affattes således:
 »Ved ansøgning om byggetilladelse til byggearbejder i konstruktionsklasse 2-4 skal følgende dokumentation indsendes sammen med ansøgningen om byggetilladelse:
 1) Oplysning om og dokumentation for indplacering i konstruktionsklasse, jf. § 503, stk. 1.
2) Starterklæring, jf. § 498, stk. 1.« 6. § 20 affattes således:
»§ 20. Ved ansøgning om byggetilladelse til byggearbejder i brandklasse 2-4 skal der tilknyttes en certificeret brandrådgiver, der gennem sit virke, jf. kapitel 32 og 34, sikrer, at byggearbejdet er i overensstemmelse med kapitel 5 samt sikrer, at dokumentation herfor, jf. kapitel 29, er fyldestgørende, opfylder sit formål og er kontrolleret, jf. kapitel 30.« 7. § 21 affattes således:
 »§ 21. For byggearbejder i de enkelte brandklasser gælder følgende:
 1) For byggearbejder i brandklasse 2 skal der tilknyttes én brandrådgiver, der er certificeret til brandklasse 2, brandklasse 3 og 4 eller til at udføre tredjepartskontrol i overensstemmelse med § 19, § 20 eller § 21 i bekendtgørelse om certificeringsordninger for dokumentation af tekniske forhold i bygningsreglementet.
 2) For byggearbejder i brandklasse 3 og 4 skal der tilknyttes én brandrådgiver, der er certificeret til brandklasse 3 og 4 eller til at udføre tredjepartskontrol i overensstemmelse med § 20 eller § 21 i bekendtgørelse om certificeringsordninger for dokumentation af tekniske forhold i bygningsreglementet.
 Stk. 2. For byggearbejder i brandklasse 4 er der et krav om påtegning af én brandrådgiver, der er certificeret til at udføre tredjepartskontrol, jf. § 21 i bekendtgørelse om certificeringsordninger for dokumentation af tekniske forhold i bygningsreglementet.
Stk. 3. Når der tilknyttes en certificeret brandrådgiver med et certifikat med begrænset gyldighedsområde, skal byggearbejdet i sin helhed være omfattet af certifikatets gyldighedsområde.« 8. I § 23, stk. 1, udgår »supplerende«.
 9. I § 24, stk. 2, udgår », jf. kapitel 31«.
 10. I § 177 indsættes som nr. 3:
»3) Mod vej må højden ikke være over 0,4 x afstanden til modstående vejlinje eller udlagt linje mod vej.
Er der fastsat en linje for vejens udvidelse, regnes afstanden hertil.« 11. I § 178 indsættes som nr. 5:
»5) Mod vej må højden ikke være over 1,0 x afstanden til skel på egen grund eller udlagt linje mod vej.
Er der fastsat en linje for vejens udvidelse, regnes afstanden hertil.« 12. § 179 affattes således:
 »§ 179. Opholdsarealer i det fri, der er hævet mere end 0,30 m fra terræn, udestuer, udvendige trapper, altaner, skorstene, tagterrasser, svømmebassiner samt solcelleanlæg eller solfangere og lignende skal overholde følgende højde- og afstandskrav:
 1) Bygningerne må ikke placeres nærmere end 2,50 m fra skel mod nabo og sti ved fritliggende enfamiliehuse, tofamiliehuse og dobbelthuse.
2) Mod vej ved enfamiliehuse, tofamiliehuse og dobbelthuse må højden ikke være over 0,4 x afstanden til modstående vejlinje eller udlagt linje mod vej.
Er der fastsat en linje for vejens udvidelse, regnes afstanden hertil.
 3) Bygningerne må ikke placeres nærmere end 5,0 m fra skel mod nabo og sti ved sommerhuse.
4) Mod vej ved sommerhuse må højden ikke være over 1,0 x afstanden til skel på egen grund eller udlagt linje mod vej.
Er der fastsat en linje for vejens udvidelse regnes afstanden hertil.« 13. I § 180, stk. 2, indsættes efter »som«: »er«.
 14. I § 180 indsættes som stk. 3:
»Stk. 3. For bygninger, som er omfattet af stk. 1, må højden ikke være over 0,25 x afstanden til modstående vejlinje eller udlagt linje mod vej.
Er der fastsat en linje for vejens udvidelse, regnes afstanden hertil.« 15. I § 181, nr. 1, udgår », vej«.
 16. I § 181 indsættes efter nr. 1 som nr. 2:
»2) Ingen del af bygningens ydervægge eller tag, inklusiv eventuel brandkam, må i højden være over 0,25 x afstanden til modstående vejlinje eller udlagt linje mod vej.
Er der fastsat en linje for vejens udvidelse, regnes afstanden hertil.« Nr. 2 og 3 bliver herefter nr. 3 og 4.
 17. I § 182, stk. 2, indsættes efter »som«: »er«.
 18. I § 182 indsættes som stk. 3:
»Stk. 3.  For bygninger, som er omfattet af stk. 1, må højden ikke være over 0,5 x afstanden til skel på egen grund eller udlagt linje mod vej.
Er der fastsat en linje for vejens udvidelse, regnes afstanden hertil.« 19. I § 183 indsættes som nr. 4:
»4) Mod vej må højden ikke være over 0,5 x afstanden til skel på egen grund eller udlagt linje mod vej.
Er der fastsat en linje for vejens udvidelse, regnes afstanden hertil.« 20. § 258, stk. 1, nr. 1, affattes således:
»1) For vinduer og glasydervægge må energibalancen for referencevinduet ikke være mindre end 0 kWh/m2 pr. år.
Energibalancen beregnes som Eref = 196,4 x gw  90,36 x Uw.« 21. I § 489, stk. 1, nr. 1, indsættes som litra e og f:
»e) Simple og traditionelle konstruktioner eller konstruktionsafsnit, der henregnes til middel konsekvensklasse (CC2), og som indgår i byggeri med et samlet etageareal på højest 150 m² i højest 1 etage under terræn og højst 2 etager over terræn med en spændvidde på højest 6 m.
Byggeriet må højest være indrettet til 30 personer, hvor alle personer har mulighed for ved egen hjælp at bringe sig i sikkerhed.
f) Simple og traditionelle konstruktioner eller konstruktionsafsnit, der henregnes til middel konsekvensklasse (CC2), og som indgår i byggeri med et samlet etageareal på højest 150 m² i 1 etage med en spændvidde på højest 12 m.
Byggeriet må højest være indrettet til 30 personer, hvor alle personer har mulighed for ved egen hjælp at bringe sig i sikkerhed.« 22. § 489, stk. 2, affattes således:
»Stk. 2. Byggearbejder, der er undtaget for byggetilladelse, jf. § 5, stk. 1, er undtaget fra indplacering i konstruktionsklasser efter stk. 1.« 23. § 492 affattes således:
 »§ 492. Metode for dokumentation af brandsikkerhed skal fastlægges ud fra en af følgende metoder eller en kombination af disse:
 1) De præ-accepterede løsninger i Bygningsreglementets vejledning til kapitel 5 - Brand, der angiver eksempler på, hvordan brandsikringen kan udføres for at opfylde bygningsreglementets brandkrav.
 2) Brandteknisk begrundet vurdering.
 3) Komparativ analyse.
 4) Brandteknisk dimensionering.
5) Brandprøvning(er).« 24. § 493, stk. 1, nr. 3, affattes således:
 »3) Brandklasse 3 (BK3), som omfatter byggeri i risikoklasse 1-3. De tekniske løsninger skal udføres i overensstemmelse med metoderne i Bygningsreglementets vejledning til kapitel 5  Brand, herunder en af følgende eller en kombination af disse:
 a) De præ-accepterede løsninger.
 b) Brandteknisk begrundet vurdering.
 c) Komparativ analyse.
d) Brandteknisk dimensionering.« 25. § 493, stk. 2, affattes således:
»Stk. 2. Byggearbejder, der er undtaget for byggetilladelse, jf. § 5, stk. 1, er undtaget fra indplacering i brandklasser efter stk. 1.« 26. § 498 affattes således:
 »§ 498. Starterklæring skal udarbejdes af den certificerede statiker og skal angive:
 1) At oplysninger om og dokumentation for indplacering af konstruktionsklasser, jf. § 503 stk.1, er fremsendt.
 2) At der er valgt de korrekte konstruktionsklasser, og at dokumentationen herfor er retvisende.
 3) At den foreliggende statiske dokumentation godtgør, at byggeriet vil overholde bygningsreglementets krav til bærende konstruktioner, jf. kapitel 15.
 4) At der for dokumentation, jf. § 503, foreligger  kontrolplan og kontrolrapport svarende til byggeriets stadie, jf. kapitel 30.
 5) En redegørelse for den certificerede statikers planlagte virke.
 Stk. 2. For konstruktionsklasse 4, hvor der er krav om tredjepartskontrol udført ved en certificeret statiker, skal tredjepartskontrollanten tillige udarbejde en starterklæring, der skal angive:
 1) At der er valgt de korrekte konstruktionsklasser, og at dokumentationen herfor er retvisende.
 2) At den foreliggende statiske dokumentation godtgør, at byggeriet vil overholde bygningsreglementets krav til bærende konstruktioner, jf. kapitel 15.
 3) At der for dokumentation, jf. § 503, foreligger  kontrolplan og kontrolrapport svarende til byggeriets stadie, jf. kapitel 30.
4) En redegørelse for den certificerede statikers planlagte virke som tredjepartskontrollant, herunder for sin uafhængighed i henhold til § 526, stk. 1, nr. 3.« 27. I § 501, stk. 1, indsættes efter »omfatter«: »de for byggeriets relevante dele af følgende«.
 28. § 503 affattes således:
»§ 503. Dokumentation for indplacering i konstruktionsklasser skal indeholde grundlaget for indplacering af byggearbejdet og konstruktionsafsnit i konstruktionsklasser.
Dokumentationen for indplacering i konstruktionsklasse 2-4 skal omfatte de for byggearbejdet relevante dele af A1. Konstruktionsgrundlag, jf. § 501, stk. 1, nr. 1, samt fornødne dele af følgende dele, der er nødvendige for at dokumentere byggearbejdets indplacering i konstruktionsklassen:
 1) A2. 1. Statiske beregninger  bygværk, jf. § 501, stk. 1, nr. 2, litra a.
 2) A3. Konstruktionstegninger og modeller, jf. § 501, stk. 1, nr. 3.
Stk. 2. Hvor der bygges nær eller i eksisterende byggeri, skal den statiske dokumentation omfatte specifikation af krav, der skal opfyldes, for sikring af disse.« 29. § 507 affattes således:
 »§ 507. Dokumentation af brandforhold for byggeri i brandklasse 2-4 skal omfatte:
 1) Starterklæring, jf. § 508.
 2) Sluterklæring, jf. § 509.
 3) Oplysninger om og dokumentation for, hvorledes byggeriet opfylder §§ 126-133 vedrørende redningsberedskabets indsatsforhold, herunder hvorvidt byggeriet er indsatstaktisk traditionelt, jf. § 510.
 4) Oplysning om og dokumentation for indplacering i brandklasser, jf. § 511.
 5) Brandstrategirapport, jf. § 512.
 6) Brandplaner, jf. § 513.
 7) Funktionsbeskrivelse, jf. § 517.
 8) Kontrolplan, jf. § 518.
 9) Kontrolrapport, jf. § 519.
 10) Drift-, kontrol- og vedligeholdelsesplan, jf. § 520.
 Stk. 2. Dokumentation af brandforhold for byggeri i brandklasse 2-4 skal, hvis det er relevant for byggeriet, omfatte:
 1) Pladsfordelingsplaner, belægningsplaner mv., jf. §§ 514-515.
 2) Rapport om brandteknisk dimensionering, jf. § 516.
 Stk. 3. Dokumentation, jf. stk. 1, nr. 1 og 2, skal udarbejdes efter principperne som beskrevet i Bygningsreglementets vejledning til kapitel 29, mens stk. 1, nr. 3-10, og stk. 2, nr. 1 og 2, skal udarbejdes efter principperne som beskrevet i Bygningsreglementets vejledning til kapitel 29 og 30, eller så det på anden vis dokumenteres, at tilsvarende niveau opnås.
Stk. 4. Dokumentationen af brandforhold for byggeri skal udformes på dansk eller engelsk.« 30. § 508 affattes således:
 »§ 508.  Starterklæring skal udarbejdes af den certificerede brandrådgiver og skal angive:
 1) At oplysninger om og dokumentation for følgende er fremsendt:
 a) Indplacering i brandklasser, jf. § 511.
 b) Hvorledes byggeriet opfylder §§ 126-133 vedrørende redningsberedskabets indsatsforhold, herunder hvorvidt byggeriet er indsatstaktisk traditionelt, jf. § 510.
 2) At der er valgt de korrekte brandklasser, og at dokumentationen herfor er retvisende, jf. § 511.
 3) Hvorvidt byggeriet er indsatstaktisk traditionelt, jf. § 510.
 4) At den foreliggende brandtekniske dokumentation, jf. § 511, godtgør, at byggeriet svarende til det foreliggende detaljeringsniveau vil overholde bygningsreglementets brandkrav, jf. kapitel 5.
 5) At der for dokumentationen, jf. §§ 510 og 511, foreligger  kontrolplan og kontrolrapport svarende til byggeriets stadie, jf. kapitel 30.
 6) En redegørelse for den certificerede brandrådgivers planlagte virke.
 Stk. 2. For brandklasse 4, hvor der er krav om tredjepartskontrol udført af en certificeret brandrådgiver, skal tredjepartskontrollanten tillige udarbejde en starterklæring, der skal angive:
 1) At der er valgt de korrekte brandklasser, og at dokumentationen herfor er retvisende, jf. § 511.
 2) At den foreliggende brandtekniske dokumentation, jf. § 511, godtgør, at byggeriet svarende til det foreliggende detaljeringsniveau vil overholde bygningsreglementets brandkrav, jf. kapitel 5.
 3) At der for dokumentationen, jf. §§ 510 og 511, foreligger kontrolplan og kontrolrapport svarende til byggeriets stadie, jf. kapitel 30.
4) En redegørelse for den certificerede brandrådgivers planlagte virke som tredjepartskontrollant, herunder for sin uafhængighed i henhold til § 526, stk. 1, nr. 3.« 31. I § 510, stk. 1, indsættes efter »dokumenteres«: »på brandplanerne«.
 32. § 511 affattes således:
 »§ 511. Dokumentation for indplacering i brandklasser i kapitel 27 skal indeholde en overordnet brandstrategi samt overordnede brandplaner for byggeriet.
 Stk. 2. Den overordnede brandstrategi skal indeholde:
 1) Beskrivelse af byggeriets udformning, herunder anvendelsen af byggeriet og overordnet beskrivelse af personerne, der anvender byggeriet.
 2) Beskrivelse af bygningsafsnit der skal henføres til anvendelseskategorier, jf. § 85 og risikoklasser, jf. § 86, samt indplaceres i brandklasser, jf. § 493.
 3) Beskrivelse af de valgte metoder og kombinationen af metoder for dokumentation af brandsikkerheden som grundlag for valg af brandklasser, jf. § 493.
 Stk. 3. De overordnede brandplaner skal indeholde:
 1) Byggeriets placering på grunden i forhold til andre bygninger og skel mod nabo, vej- og stimidte.
 2) Tilkørselsforhold for redningsberedskabet.
 3) Overordnet disponering af flugtveje, udgange, redningsåbninger og brandredningsarealer.
 4) Overordnet disponeringen af brandmæssige enheder i byggeriet.
5) Overordnet disponering af brandtekniske installationer til brug for redningsberedskabets indsatsmuligheder.« 33. § 512 affattes således:
»§ 512. Brandstrategirapporten skal indeholde en beskrivelse af, hvorledes brandkravene tilgodeses for det opførte byggeri under hensyntagen til byggeriets anvendelseskategori og risikoklasse.
Brandstrategirapporten skal som minimum indeholde:
 1) Rammer for placering af byggeriet på grunden, afstand til andre bygninger og afstand til skel.
 2) Hovedprincipper for evakuering af personer, herunder udformning af flugtveje, brug af redningsåbninger og valg af brandtekniske installationer, der understøtter evakuering.
 3) Koncept for brandsikring af bærende konstruktioner, herunder nødvendig brandmodstandsevne og valg af brandtekniske installationer, der understøtter sikringen af de bærende konstruktioner.
 4) Koncept for sikring mod brand- og røgspredning, herunder indvendige overflader, brandmæssig opdeling af byggeriet samt udvendige beklædninger og brandtekniske installationer, der understøtter sikring mod brand- og røgspredning.
5) Redningsberedskabets indsatsmuligheder, herunder behov for redning af personer, tilkørselsforhold til byggeriet, brandredningsarealer, adgangsveje til byggeriet, indsatsveje i byggeriet og brandtekniske installationer, der understøtter redningsberedskabets indsatsmuligheder.« 34. § 514 affattes således:
»§ 514. For rum, der er beregnet til flere end 150 personer, skal der udarbejdes pladsfordelingsplaner, der viser placeringen af inventar, mobile scener, tribuner og tilsvarende under hensyn til udlægning af flugtveje og passager.
Det maksimale personantal for inventaropstillingen, placering af slangevinder og brandslukningsmateriel skal fremgå af pladsfordelingsplanen.« 35. § 518 affattes således:
»§ 518. Den brandtekniske kontrolplan skal beskrive de krav, der er til kontrol, jf. kapitel 30. I kontrolplanen skal niveauet for kontrol af dokumentation for design af brandforhold svare til den brandklasse, som byggearbejdet er indplaceret i.
I kontrolplanen skal niveauet for kontrol af projektering og udførelse af brandsikringstiltag svare til den brandklasse, som det enkelte bygningsafsnit er indplaceret i.« 36. I § 523 indsættes som stk. 2-4:
 »Stk. 2.  Kontrol af dokumentation skal gennemføres, og de ved kontrollen fundne afvigelser skal behandles inden dokumentation anvendes som grundlag for det videre arbejde.
Stk. 3. Kontrol af dokumentation skal udføres på basis af fyldestgørende kontrolplaner, hvor der for de enkelte kontroller angives kontroltype, jf. § 526, kontrolniveau, jf. § 527, omfang og dokumentationskrav for kontrollen samt organisationer og personer, der udfører kontrollen.
Kontrolplaner skal løbende ajourføres svarende til byggeriets  stadie.
Stk. 4. Kontrol skal dokumenteres i form af kontrolrapporter.« 37. § 525 affattes således:
»§ 525. Der skal udføres kontrol af brandforhold for byggeri efter bygningsreglementets vejledning til kapitel 29 og 30, når der anvendes certificerede brandrådgivere.« 38. I § 527 indsættes som stk. 3:
»Stk. 3. Kontrolniveauer skal være i overensstemmelse med principperne i SBi-anvisning 271, Dokumentation og kontrol af bærende konstruktioner.« 39. Bilag 1, tabel 3, affattes som bilag 1 til denne bekendtgørelse.
 40. Bilag 3, tabel 1, affattes som bilag 2 til denne bekendtgørelse.
 41. Bilag 3, tabel 2, affattes som bilag 3 til denne bekendtgørelse.
 42. Bilag 3, tabel 3, affattes som bilag 4 til denne bekendtgørelse.
 43. Bilag 3, tabel 4, affattes som bilag 5 til denne bekendtgørelse.
 44. Bilag 3, tabel 5, affattes som bilag 6 til denne bekendtgørelse.
§ 2 Stk. 1. Bekendtgørelsen træder i kraft den 30. juni 2021.
Stk. 2. Bekendtgørelsen finder ikke anvendelse på ansøgninger om byggetilladelse, der er indsendt før bekendtgørelsens ikrafttræden.
Bekendtgørelsen finder endvidere ikke anvendelse på byggearbejder, som ikke kræver tilladelse, hvis byggearbejdet er påbegyndt før bekendtgørelsens ikrafttræden.
Bolig- og Planstyrelsen, den 11. juni 2021 Sigmund Lubanski / Lise Aaen Kobberholm Bilag 1 »Bilag 1 Tabel 3  Indplacering i brandklasser « Bilag 2 »Bilag 3 Tabel 1  Mindstekrav til typer af kontrol i forhold til brand- og konstruktionsklassen, jf. § 526 *For byggerier i brandklasse 2 skal der foretages uafhængig kontrol af dokumentationen vedrørende:
 indplacering i brandklasse,  dokumentation for, hvorledes byggeriet opfylder §§ 126-133 vedrørende redningsberedskabets indsatsforhold,  brandstrategirapporten og  kontrolplanen, jf. §§ 510-512 og § 518.
 For den øvrige del af dokumentationen kan uafhængig kontrol udføres af personer, der ikke har medvirket ved udarbejdelsen af dokumentationen af den pågældende del af byggeriet, men som har medvirket i designet af byggeriet.
 For konstruktionsklasse 2 gælder kravet om uafhængig kontrol kun:
 A1. Konstruktionsgrundlag og  B2. Statisk kontrolplan, jf. § 501, nr. 1, og § 502, stk. 1, nr. 2.
