Fremsat den 8. april 1999 af  

 Jørgen Winther (V),  

 Gyda Kongsted (V) og Preben Rudiengaard (V) Forslag til folketingsbeslutning om at fjerne pårørendes adgang til at  

 modsætte sig en afdøds skriftlige bestemmelse om  

 organdonation Folketinget pålægger regeringen at  

 fremsætte lovforslag, der ophæver de pårørendes  

 adgang til at modsætte sig en afdøds skriftlige bestemmelse om  

 organdonation.
Bemærkninger til forslaget Af lov nr. 402 af 13. juni 1990 om ligsyn,  

 obduktion og transplantation m.v. fremgår det, at organtransplantation  

 må foretages, såfremt den afdøde efter sit fyldte 18.  

 år skriftligt har truffet bestemmelse herom.
Det samme gælder,  

 hvis personen mundtligt har udtalt sig for et sådant indgreb.
Det  

 forudsættes imidlertid efter lovforslagets bemærkninger, at  

 lægerne i overensstemmelse med hidtidig praksis og lægeetiske  

 principper vil undlade at foretage transplantation i tilfælde, hvor de  

 pårørende modsætter sig.
Således har afdødes pårørende en  

 slags vetoret over for afdødes bestemmelse om organdonation.
Dette  

 gælder også, hvis tilladelsen til organdonation er indskrevet i  

 Rigshospitalets Centrale Donorregister, hvor ca. 3 pct. af befolkningen har  

 ladet sig registrere.
Det bør efter forslagsstillernes opfattelse ikke  

 være tilladt at omgøre et andet menneskes beslutning  

 vedrørende egen krop og eget legeme.
Ethvert menneske er i sin fulde  

 ret til at disponere over såvel egen krop som egne organer.
Det  

 bør være den enkeltes suverænt selvstændige  

 beslutning, om vedkommende vil donere organer eller ej.
Derfor skal man som  

 donor kunne være sikker på, at de bestemmelser, man har truffet,  

 også respekteres, efter at døden er indtruffet, hvorfor  

 pårørende på ingen måde skal kunne omgøre  

 afdødes beslutning.
En sådan ændring i den nuværende  

 lovgivning vil være med til at skabe større klarhed om  

 organdonation.
Den enkelte vil i langt højere grad selv være i  

 stand til at træffe den rigtige og endegyldige beslutning, når  

 retssikkerheden på området er præcist formuleret.
Forslagsstillerne har med dette beslutningsforslag valgt  

 alene at tage stilling til de pårørendes vetoret over for den  

 afdødes skriftlige tilkendegivelse om organdonation.
Forslagsstillerne  

 er imidlertid opmærksomme på, at den samme problemstilling  

 gør sig gældende, for så vidt angår den  

 afdødes mundtlige tilkendegivelse, men har valgt at reservere den  

 diskussion til en senere lejlighed.
Skriftlig fremsættelse Jørgen Winther (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at fjerne  

 pårørendes adgang til at modsætte sig en afdøds  

 skriftlige bestemmelse om organdonation.
(Beslutningsforslag nr.
B 114).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
