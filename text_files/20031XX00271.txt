Skriftlig fremsættelse (18. februar 2004) Trafikministeren  

  

 (Flemming Hansen):
 Herved tillader jeg mig for Folketinget at fremsætte:
 Forslag til lov om  

 ændring af lov om den selvstændige offentlige virksomhed DSB og om DSB S-tog  

 A/S (Valg af sammensætning af bestyrelsen).
(Lovforslag nr.
L 162).
 Som led i professionaliseringen af statens varetagelse af  

 ejerskabet af de statslige selskaber ønsker regeringen at trække statsansatte  

 ud af bestyrelserne for de statslige selskaber.
 Lovforslaget muliggør, at de to statsansatte, som i dag  

 sidder i DSBs bestyrelse repræsenterende henholdsvis Finansministeriet  

 og  

 Trafikministeriet, trækkes ud af bestyrelsen og erstattes af medlemmer, som  

 ikke er ansat under de to nævnte ministerier.
Samtidig indeholder lovforslaget forslag om, at bestemmelsen  

 i den gældende lovs § 4, stk. 1, ændres således, at trafikministeren  

  

 på et virksomhedsmøde vælger  

  

 6 medlemmer  

 til bestyrelsen for DSB, i stedet for som hidtil at  

  

 udpege  

  

 disse medlemmer af bestyrelsen.
Herved bringes reglerne for  

 valg af bestyrelsesmedlemmer til DSBs bestyrelse på linie med, hvad der  

 gælder  

 for valg af bestyrelsesmedlemmer i aktieselskaber.
 Lovforslaget ændrer ikke ved bestyrelsens størrelse, som  

 fortsat er fastsat til 9 medlemmer, hvoraf 3 medlemmer er medarbejdervalgte,  

 jf. den gældende lovs § 4, stk. 2.
 Idet jeg i øvrigt henviser til lovforslaget med tilhørende  

 bemærkninger, tillader jeg mig hermed at anbefale forslaget til Tingets  

 hurtige  

 og velvillige behandling.
