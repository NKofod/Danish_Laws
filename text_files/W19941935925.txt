 I  

 henhold til artikel X i den dansk-malaysiske dobbeltbeskatningsoverenskomst  

 frafalder kildelandet beskatningen af aktieudbytter, bortset fra den skat som  

 pålægges selskabets indkomst.
 Efter  

 overenskomstens artikel XXI, stk. 4, skal Danmark herefter som bopælsland  

 indrømme credit for den omhandlede malaysiske selskabsskat (for så vidt  

 udbyttet ikke er fritaget for malaysisk beskatning i henhold til den  

 malaysiske  

 Investment Incentives Act fra 1968).
Dobbelbeskatning, Malaysia - Aktieudbytte fra Malaysia til her i landet  

 hjemmehørende aktionærer Departementet og Told- og Skattestyrelsen  

 finder, at en her i landet hjemmehørende aktionær, der vælger at påberåbe sig  

 dobbeltbeskatningsoverenskomstens artikel XXI, stk. 4, ved indkomstopgørelsen  

 her i landet skal medregne aktieudbytte fra Malaysia med bruttobeløbet.
Det fremgår i øvrigt udtrykkeligt af pkt. 19,  

 nr. 3), i Skattedepartementets vejledning af 28/10 1974, at creditberegningen  

 efter artikel XXI, stk. 4, er en »til ligningslovens § 33 svarende regel.« Til orientering kan oplyses, at der i en  

 vejledning, som et i Malaysia hjemmehørende selskab i april 1994 har udsendt  

 til sine danske aktionærer til brug for udfyldelsen af selvangivelsen for  

 indkomståret 1993, i modsætning til, hvad der har været anført i vejledninger  

 fra selskabet vedrørende tidligere indkomstår, gives udtryk for den  

 opfattelse,  

 at aktionærerne kun skal medregne aktieudbyttet fra selskabet med  

 nettobeløbet  

 efter fradrag af malaysisk selskabsskat.
Som det fremgår af det ovenfor  

 anførte  

 kan Departementet og Told- og Skattestyrelsen ikke tiltræde denne opfattelse.
