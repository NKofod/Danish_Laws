Betænkning afgivet af  

 Uddannelsesudvalget den 5. december 2000 Betænkning over Forslag til lov om bonus til elever i  

 ungdomsuddannelse med lønnet praktik [af  

 undervisningsministeren (Margrethe Vestager)] 1. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Uddannelsesudvalget.
Møder Udvalget har behandlet lovforslaget i 4 møder.
Oplysninger fra undervisningsministeren Undervisningsministeren har over for udvalget oplyst, at  

 det af bemærkningerne til lovforslaget fremgår, at der skal  

 betales arbejdsmarkedsbidrag af bonussen.
Dette forudsætter i givet  

 fald en ændring af Skatteministeriets lov om en arbejdsmarkedsfond,  

 idet bonussen som andre overførselsindkomster ikke er omfattet af  

 bidragspligten efter denne lov.
Bonussen er efter gældende ret skattepligtig  

 B-indkomst.
Hvis bonussen blev gjort arbejdsmarkedsbidragspligtig, ville det  

 betyde, at arbejdsmarkedsbidraget skulle opkræves som et restbidrag i  

 forbindelse med udsendelse af den skattemæssige  

 årsopgørelse efter indkomstårets udløb.
Der  

 gælder imidlertid en bagatelgrænse på 100 kr. for  

 opkrævning af restbidrag.
Det betyder, at arbejdsmarkedsbidraget  

 på 8 pct., selv af en maksimal bonus på 1.000 kr. svarende til 80  

 kr., i realiteten ikke vil blive opkrævet, uanset om bonussen blev  

 gjort bidragspligtig.
Derimod vil modtageren af bonussen kunne fradrage det  

 nævnte beløb på op til 80 kr. i den skattepligtige  

 indkomst.
På den baggrund har regeringen fundet det  

 åbenbart rigtigt at undlade at gøre bonus  

 arbejdsmarkedsbidragspligtig.
Der skal derfor bortses fra lovforslagets  

 bemærkninger om dette spørgsmål.
 Undervisningsministeren har endvidere over for udvalget  

 oplyst, at det af lovforslagets § 1, stk. 3, fremgår, at der ikke ydes  

 bonus til elever, »for hvilke  

 arbejdsgiveren er berettiget til voksensats«.
I bemærkningerne til bestemmelsen er der ved en fejl  

 anvendt formuleringen, at optjeningsordningen ikke omfatter elever, »for hvilke arbejdsgiveren modtager  

 voksensats. « Hvis ordet »modtager« anvendes,  

 vil det betyde, at elever, der efter lovens formål ikke er berettigede  

 til bonus, alligevel ville få bonus.
Dette har ikke været  

 hensigten med forslaget, og undervisningsministeren oplyser, at det rette  

 ordvalg er »berettiget til  

 voksensats«.
2. Indstillinger og politiske bemærkninger Et mindretal i udvalget (S, SF, RV og EL)  

 indstiller lovforslaget til vedtagelse uændret.
 Et andet mindretal i udvalget (V, DF og KRF)  

 indstiller lovforslaget til forkastelse ved 3. behandling.
 Dansk Folkeparti stemmer imod lovforslaget, blandt andet  

 fordi Dansk Folkeparti er af den opfattelse, at det årlige  

 bonusbeløb på 86 mio. kr. i stedet burde anvendes til at  

 øge kvaliteten i uddannelserne, hvilket eleverne ville få meget  

 større glæde af.
 Et tredje mindretal i udvalget (KF og CD) vil ved  

 3. behandling af lovforslaget stemme hverken for eller imod lovforslaget  

 .
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid afspejler et  

 flertal/mindretal ved afstemningen i Folketingssalen.
Hans Peter Baadsgaard (S) fmd.  

  Peder Sass (S)  Jeppe Kofod (S)  

  Frode Sørensen (S)  Carsten Hansen (S)  

  Aage Frandsen (SF) Susanne Clemensen (CD)  

  Henrik Svane (RV)  Søren Kolstrup (EL)  

  Anders Mølgaard (V) nfmd.  

  Hanne Severinsen (V)  Else Winther Andersen (V)  

 Gitte Lillelund Bech (V)  Brian Mikkelsen (KF)  

  Knud Erik Kirkegaard (KF)  

  Christian H.
Hansen (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 85 Bilagsnr.
