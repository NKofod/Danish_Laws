Aalborg festival var et kommunalt arrangement hvis resultatopgørelse  

 blev korrigeret efter en kritisk revision af trediemand, sagen blev genstand  

 for presseomtale i Aalborg.
Revisor frikendt Udskrift af Revisornævnets kendelsesprotokol.
År 1993, den 1. april blev der i sagen j.nr. 92-74.814, registreret  

 revisor Hans Andersen afsagt sålydende K E N D E L S E Foreningen af Registrerede Revisorer har i skrivelse af 18. december 1992  

 med bilag indbragt registreret revisor Hans Andersen for Revisornævnet, fordi  

 foreningen finder, at han har overtrådt § 6 i Lov om registrerede revisorer i  

 forbindelse med aflæggelsen af årsregnskabet for Aalborg Festivalen for 1991  

 (bilag 1) ved at forsyne regnskabet med en blank revisionspåtegning.
Klagen  

 støttes på en kritisk gennemgang af regnskabet udarbejdet af Kommunernes  

 Revisionsafdeling (bilag 2), som Aalborg kommune har ladet udarbejde.
 Indklagede er født den 1. januar 1951 og er registreret som revisor den  

 22. december 1988. Han driver selvstændig virksomhed som revisor i Aalborg.
 Det fremgår af Foreningen af Registrerede Revisorer's klageskrivelse, at  

 Aalborg Festival i 1990 og 1991 var et kommunalt arrangement, og at det  

 fungerede som en selvejende institution med et forretningsudvalg som ledelse.
Aalborg Festival havde egen bogføring og blev finansieret ved sponsorer og  

 egen indtjening samt ved et kommunalt tilskud.
Aalborg Festival havde et  

 sekretariat, der også administrerede »Vikinge Marked« og  

 »Aalborg Passet«.
 Indklagede var valgt til revisor for Aalborg Festival.
 Det fremgår videre af Foreningen af Registrerede Revisorer's  

 klageskrivelse, at Aalborg kommune i 1992 konstaterede, at der i forbindelse  

 med afviklingen af Aalborg Festival opstod et stort underskud, hvorfor  

 kommunen lod Kommunernes Revisionsafdeling foretage en kritisk gennemgang af  

 årsregnskabet for 1991.
 Iflg. årsregnskabet for 1991 havde Aalborg Festival et overskud på kr.  

 117.939,-. Imidlertid fandt Kommunernes Revisionsafdeling på grundlag af sin  

 gennemgang af regnskabet, at resultatopgørelsen skulle korrigeres, dels med  

 udgiftsposter på ialt kr. 111.867,-, der vedrørte året 1991, men som blev  

 afholdt i 1992, dels med en gældspost pr. 31/12 1991 til et pengeinstitut på  

 kr. 84.073,-, hvorved der fremkom et underskud for 1991 på kr. 78.001-.
Desuden er der til balancen en del korrektioner, som viser, at der er  

 bogført efter »åbent kasseprincip«.
Det konstateres, at en del  

 indtægter og tilskud er indgået i 1992 og således ikke er opført som  

 tilgodehavende pr. 31. december, og ved en gennemgang af bilagsmaterialet for  

 regnskabsåret 1991 til det af sekretariatet førte bogholderi konstaterede  

 Kommunernes Revisionsafdeling, at Aalborg kommune 30. januar 1992 indbetalte  

 kr. 272.699,12 til dækning af en række udgifter svarende til det nævnte  

 beløb.
Endvidere fremgår det af beretningen, at et debitorbeløb på kr.  

 17.000,- er indgået i 1991.
 På dette grundlag opstiller Foreningen af Registrerede Revisorer 3  

 klagepunkter:
1. Manglende kreditorer kr. 111.867,- 2. Manglende bankgæld kr. 84.073,- og 3. Modregning af balanceposter samt driftsposter.
 Foreningen af Registrerede Revisorer oplyser videre i klageskrivelsen, at  

 indklagede ikke har dokumenteret sin revision ved fremlæggelse af  

 arbejdspapirer over for foreningen, og foreningen finder, at indklagede ikke  

 har gjort forsøg på at sikre sig regnskabets fuldstændighed ved en  

 engagementsforespørgsel eller en regnskabserklæring fra den daglige leder.
 Foreningen af Registrerede Revisorer oplyser tillige, at iflg. det  

 foreningen forelagte materiale har indklagede ikke forsøgt at forklare,  

 hvorfor regnskabet ikke viser et retvisende billede, hvilket kunne være sket  

 i revisionsberetningen.
Under sagen har indklagedes advokat 10. februar 1993 for indklagede  

 afgivet redegørelse i henhold til § 8, stk.1, i bekendtgørelsen for  

 Revisornævnet.
Vedlagt redegørelsen er bilag A -F.
 Sagen er mundtligt behandlet på nævnets møde 18. marts 1993, hvor  

 indklagede gav møde med sin advokat og med sin medarbejder, revisor Jørgen  

 Poulsen.
 På mødet blev endvidere fremlagt bilag G.
 Indklagedes advokat har i sin ovennnævnte redegørelse gjort gældende, at  

 Aalborg Festival ikke var en selvejende institution, hvilket han støtter på  

 en delrapport nr. 177, der også er udarbejdet af Kommunernes  

 Revisionsafdeling, og som er fremlagt for nævnet.
 Iøvrigt anfører advokaten:
ad klagepunkt 1: Manglende kreditorer kr. 111.867,-. Advokaten har  

 fremlagt en oversigt (bilag D) over kreditorer pr. 31. december 1991, der er  

 udarbejdet af forretningsføreren i Aalborg Festival, Ole Nielsen og som er  

 kontrolleret af en af indklagedes medarbejdere.
Iflg. oversigten andrager  

 kreditorerne ialt kr. 93.175,62,-.
 Advokaten bemærker endvidere, at heller ikke Kommunernes Revisionsafdeling  

 har medtaget de manglende kreditorer i den af Kommunernes Revisionsafdeling  

 udarbejdede åbningsbalance pr. 1. januar 1992 og driftsregnskab for perioden  

 1/1 - 18/8 1992, som blev udarbejdet i august/september 1992 (bilag E).
ad klagepunkt 2: Manglende bankgæld kr. 84.073,- Aalborg Festival uddelte tilskud til adskillige selvstændige foreninger,  

 der hver for sig var pålagt at aflægge regnskab over for Aalborg Festival.  

 Tilskuddene blev indsat på en konto i Aalborg Festival's pengeinstitut.  

 Aalborg Festival havde imidlertid ikke noget med disse foreninger at gøre, og  

 »det er da heller ikke på noget tidspunkt blevet kritiseret, at disse  

 underforeningers selvstændige regnskaber ikke har været medtaget i  

 Festival-regnskabet«.
 Advokaten anfører videre:
»En af disse tilskudsberettigede arrangementsgrupper hed  

 »Spillemandskajen«.
Lederen af denne arrangementsgruppe var ansat  

 på samme adresse som Aalborg Festivalen (magistratens 4.afdeling,  

 Nørresundby), og den pågældende konto er naturligvis blevet administreret af  

 den pågældende person..... Den omtalte konto tilhører således en af  

 Festivalens selvstændige arrangementsgrupper, og altså ikke Aalborg  

 Festivalen ..... Samtlige arrangementsgrupper - der fungerede som  

 selvstændige foreninger - var derefter selv ansvarlige for eventuelt  

 over/underskud på de selvstændige foreningers konti, og som følge deraf  

 skulle det omtalte underskud på ca. kr. 84.000,- ikke medtages i Festivalens  

 regnskab ....' Advokaten har fremlagt en pressemeddelelse af 15. november 1992 (bilag C),  

 der er udsendt af Aalborg Festivals forretningsfører, ovennævnte Ole Nielsen  

 og dens administrator Conny Poulsen efter samråd med deres advokater.  

 Pressemeddelelsen blev udsendt som følge af »megen omtale i dagspressen  

 - vedr.
Aalborg Festivals økonomiske problemer - ..«, som indeholdt  

 mange forkerte og ufuldstændige oplysninger.
Pressemeddelelsen indeholder  

 blandt andet følgende korrektion:
 »2. Der er på ingen måde tale om gemte eller glemte konti i Aalborg  

 Festival.
 Den omtalte konto tilhører en af festivalens arrangementsgrupper, der  

 ligesom andre arrangementsgrupper i 1990, blev pålagt at oprette deres konto  

 i festivalens bank.
 Samtlige arrangementsgrupper var derefter selv ansvarlige for evt.  

 over-/underskud på disse konti, og som følge deraf, skulle det omtalte  

 underskud på ca. kr. 84.000 ikke medtages i festivalens regnskab.
Det skønnes derfor helt urimeligt, at festivalens revisorer bliver hængt  

 ud i pressen for dette forhold.« Advokaten finder som følge af pressemeddelelsen ikke, at indklagede kan  

 bebrejdes, at regnskabet blev opstillet »i overensstemmelse med den helt  

 klare opfattelse og de helt klare anvisninger, som klienten angiver.« Det er derfor advokatens opfattelse, at regnskabet ville have vist en  

 uvedkommende gæld, hvis den pågældende konto i pengeinstituttet var blevet  

 medtaget i regnskabet.
 ad klagepunkt 3: Modregning af balanceposter samt driftsposter.
Indklagedes advokat anfører om tilskuddet på kr. 272.000,-, at tilskuddet  

 dækkede »en hel del af de udlæg, som Aalborg Festival havde haft i  

 1991«, men som Aalborg kommune skulle betale.
De pågældende udlæg skulle  

 »ret beset aldrig have været betalt af Aalborg Festival«.
Advokaten oplyser, at spørgsmålet blev drøftet med Aalborg kommunes  

 magistrats 4. afdeling ved fritidschefen, der ønskede de pågældende udgifter,  

 der var bogført og betalt af Aalborg Festival i december 1991, modregnet i  

 årsregnskabet for 1991. Indklagede blev kontaktet af forretningsfører Ole  

 Nielsen, der bekræftede denne opfattelse.
Indklagedes medarbejder opgjorde  

 derefter Aalborg Festivals ekstraordinære udgifter i 1991 i en oversigt, som  

 er dateret 15. januar 1992 (bilag F) til Aalborg kommunes fritidsforvaltning  

 ved fritidschefen vedlagt kopi af bilagene.
Oversigten blev  

 »udtrykkeligt godkendt« af fritidschefen samt af rådmand Inge  

 Nesgaard, hvorefter beløbene blev refunderet Aalborg Festival af  

 forvaltningen.
Advokaten understreger, at beløbene blev trukket ud af regnskabet på  

 initiativ af forvaltningen, der fandt, at udlæggene ikke skulle have været  

 afholdt af Aalborg Festival, men af Aalborg kommune.
Advokaten finder derfor,  

 at regnskabet således blev retvisende.
Endelig gør advokaten gældende, at årsregnskabet for 1991 blev behandlet  

 på et regnskabsmøde 4. februar 1992 i hvilket foruden indklagede deltog  

 blandt andre rådmand Inge Nesgaard, forretningsføreren og administratoren.  

 Mødet varede 2 1/2 time, hvor man gennemgik og orienterede om regnskabet,  

 »herunder om de nævnte forhold, uden at disse gav anledning til  

 bemærkninger fra nogen.« Indklagede og hans advokat har under mødet med nævnet henholdt sig til  

 redegørelsen.
Indklagedes medarbejder revisor Jørgen Poulsen har vedrørende klagepunkt 1  

 suppleret redegørelsens oplysninger med at oplyse, at han ved gennemgangen af  

 regnskabet for 1991 til brug for revisionen udbad sig dokumentation for  

 samtlige uafholdte udgifter pr. statusdagen 31. december 1991. Han fik  

 udleveret en bilagsmappe, hvorefter han kontrollerede samtlige bilag.
De  

 uafholdte udgifter androg ialt kr. 93.174,-, således som det fremgår af  

 sagens bilag D.
Der har således været yderligere en bilagsmappe, som han ikke  

 fik udleveret.
De kr.111.867,- kan være en af underforeningernes gæld.  

 Indklagede var ikke revisor for denne.
 Revisornævnet skal udtale:
 Spørgsmålet om Aalborg Festival var en selvejende institution anses uden  

 betydning for klagens bedømmelse.
 ad klagepunkt 1:
 Det må lægges til grund, at indklagedes medarbejder på sin begæring om at  

 gennemgå samtlige bilag over kreditorerne pr. 31. december 1991 alene fik en  

 liste med fakturaer for et beløb på kr. 93.174,-, og således ikke fik  

 anledning til at konstatere og eventuelt medtage det manglende beløb på kr.  

 111.867,-, der ifølge beretningen fra Kommunernes Revisionsafdeling  

 »fejlagtigt« blev bogført i 1992, selv om udgifterne vedrørte 1991.
 ad klagepunkt 2:
Nævnet lægger vægt på, at Aalborg kommune ved en af rådmændene deltog i  

 regnskabsmødet 4. februar 1992 sammen med indklagede, og at lederen af  

 arrangementsgruppen »Spillemandskajen« var ansat i magistratens  

 4.afdeling på samme adresse som Aalborg Festivalen.
Det anses derfor ikke  

 godtgjort, at den pågældende bankkonto vedrørte Aalborg Festivalen.
 ad klagepunkt 3:
 Det anvendte »åbne kasseprincip« er i overensstemmelse med  

 praksis inden for den offentlige forvaltning, og det kan derfor ikke  

 bebrejdes indklagede, at han har fulgt de direktiver, der blev anvist ham af  

 forretningsføreren for festivalen, og som blev godkendt af den politisk  

 ansvarlige rådmand for magistratens 4. afdeling på regnskabsmødet 4. februar  

 1992.
 Efter de ved sagens behandling for Revisornævnet fremkomne oplysninger er  

 der således ikke grundlag for at kritisere, at indklagede har forsynet  

 Aalborg Festivalens regnskab for året 1991 med »blank«  

 revisionspåtegning, og han har som følge heraf ikke tilsidesat de pligter,  

 stillingen som registreret revisor medfører, jf. lov om registrerede  

 revisorer § 6.
 Thi bestemmes:
 Registreret revisor Hans Andersen frifindes.
Henning Kjær Udskriftens rigtighed bekræftes.
 Revisornævnet, den 1. april 1993.
Winkler Kromann, sekr.
