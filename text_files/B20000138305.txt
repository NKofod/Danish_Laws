 Bekendtgørelse om ændring af  

 bekendtgørelse om fersk kød m.v.
§ 1 I bekendtgørelse nr. 883 af 21. september 2000 om fersk kød  

 m.v. foretages følgende ændringer:
 1. Efter § 17 indsættes:
» Stk. 2. Alle dele, herunder huden, af dyr der  

 undersøges for BSE, skal holdes tilbage under offentligt tilsyn indtil  

 der er stillet en negativ diagnose.
Ved påvisning af BSE eller hvis et  

 prøveresultat ikke er klart negativt skal alle dele af dyret behandles  

 efter fødevareregionens anvisning.
 Stk. 3. Slagteriet skal etablere rutiner til kontrol af  

 slagtedyrenes alder og identitet, udtagning og fremsendelse af prøver,  

 modtagelse af prøveresultat, samt opbevaring af alle dele af dyrene  

 indtil resultat af BSE-undersøgelsen foreligger.
 Stk. 4. De i stk. 3 nævnte rutiner skal beskrives  

 skriftligt og skal forelægges for embedsdyrlægen til  

 godkendelse.
Stk. 5. Slagteriet skal medvirke ved udtagning af  

 prøver til kontrol af de i stk. 1 og 3 nævnte  

 rutineprøver.
Alle dele af de dyr, hvorfra der er udtaget  

 prøver til kontrol, skal holdes tilbage under offentligt tilsyn indtil  

 resultatet af kontrolprøven foreligger.« 2. § 18, stk. 2, affattes således:
» 1)	kranium, herunder hjerne og øjne, tonsiller og rygmarv fra  

 kvæg, som er over 12 måneder, 2)	tarmen fra og med duodenum til og med rectum af kvæg, uanset  

 alder, 3)	kranium, herunder hjerne og øjne, tonsiller og rygmarv fra  

 får og geder, som er over 12 måneder eller har en frembrudt  

 blivende fortand, og 4)	milt fra får og geder, uanset alder.« § 2 Bekendtgørelsen træder i kraft den 1. januar 2001.
