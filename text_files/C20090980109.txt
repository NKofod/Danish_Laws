Cirkulære om feriekortordninger ved visse universiteter Generelle bemærkninger Finansministeriet og centralorganisationerne har indgået vedlagte aftale af 18. september 2009 om feriekortordninger ved Københavns Universitet, Aarhus Universitet, Aalborg Universitet og Syddansk Universitet.
 Aftalen er et supplement til ferieaftalen, jf. cirkulære af 11. november 2005.
Personalestyrelsen, den 28. oktober 2009 Birgitte Nielsen Aftale om feriekortordninger ved visse universiteter I tilknytning til aftale af 9. november 2005 om ferie aftales § 1. I henhold til ferielovens § 31 kan der ved Københavns Universitet, Aarhus Universitet, Aalborg Universitet og Syddansk Universitet indgås lokalaftale med det i §§ 2 og 3 anførte indhold.
 § 2. Feriegodtgørelse efter § 23, stk. 5 og 6, § 24 og § 25 i ferieloven, jf. lovbekendtgørelse nr. 407 af 28. maj 2004, indbetales ikke til FerieKonto.
 § 3. Når en ansat fratræder sin stilling, udleverer universitetet et feriekort til den pågældende.
 Stk. 2. På feriekortet anføres:
1) den ansattes cpr.nr., navn og adresse, 2) hvor længe den ansatte har været beskæftiget i optjeningsåret, 3) den løn, der danner grundlag for beregningen af feriegodtgørelsen, 4) den beregnede feriegodtgørelse, kildeskattetrækket, arbejdsmarkedsbidraget, den særlige pensionsopsparing og den feriegodtgørelse, der kommer til udbetaling, 5) det antal feriedage, den pågældende har ret til, samt 6) at kortet taber sin gyldighed ved ferieårets udløb.
 Stk. 3. Hvis universitetet ikke udleverer feriekortet ved den ansattes fratræden, skal kortet efter optjeningsårets udløbsendes til den pågældende.
Stk. 4. Har den ansatte ved fratræden ikke holdt hele den ferie, som den pågældende har ret til idet løbende ferieår, udleverer universitetet tillige et restferiekort som bevis for feriegodtgørelsen tilden del af ferien, den pågældende endnu ikke har holdt.
Restferiekortet skal indeholdede samme oplysninger som feriekortet, jf. stk. 2, og herudover oplysning om 1) antallet af afviklede feriedage i det løbende ferieår, 2) den feriegodtgørelse, den pågældende har til gode, samt 3) det hertil svarende antal feriedage.
 Stk. 5. Universitetet skal udbetale feriegodtgørelse efter samme regler og under samme betingelser som FerieKonto, jf. den til enhver tid gældende ferielov og feriebekendtgørelse.
 Stk. 6. Skal den fratrådte medarbejder ikke holde hele ferien i sammenhæng, skal universitetet udbetale et beløb, der svarer til antallet af feriedage, og udlevere den pågældende et restferiekort på det resterende beløb i overensstemmelse med ovenstående regler.
 § 4. Opsigelse af denne aftale kan alene ske i forbindelse med opsigelse af den mellem parterne indgåede ferieaftale.
