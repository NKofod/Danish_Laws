I tilslutning til udenrigsministeriets bekendtgørelse nr. 43 af 7. juli  

 1960 og efterfølgende bekendtgørelser, senest nr. 94 af 24. november 1972,  

 Lovtidende C, meddeles det, at Libyen med virkning fra 22. januar 1973 har  

 tiltrådt UNESCO-overenskomsten af 22. november 1950 om indførsel af  

 uddannelsesmæssigt, videnskabeligt og kulturelt materiale.
Endvidere har De  

 forenede Nationers generalsekretær den 31. oktober 1972 og den 13. april 1973  

 modtaget meddelelser fra henholdsvis Fiji og Barbados om, at disse lande, til  

 hvis territorier overenskomstens gyldighed var udstrakt, før de opnåede  

 selvstændighed, anser sig for bundet af overenskomsten.
 Udenrigsministeriet, den 6. februar  

 1974.
 F.M.
 Eigil Jørgensen.
