Bekendtgørelse om indholdet i børnehaveklassen I medfør af § 11, stk. 2, i lov om folkeskolen, jf.  

 lovbekendtgørelse nr. 730 af 21. juli 2000, som ændret ved lov nr. 300 af 30.  

 april 2003, fastsættes:
Børnehaveklassens overordnede mål § 1.  

  

 Undervisningen i børnehaveklassen skal være med til at lægge fundamentet for  

 skolens arbejde med elevernes alsidige personlige udvikling ved at give det  

 enkelte barn udfordringer, der udvikler barnets nysgerrighed, videbegær og  

 lyst  

 til at lære og gør barnet fortroligt med skolen.
 Stk. 2.  

  

 Det tilstræbes,  

 at børnene som en del af den alsidige personlige udvikling tilegner sig viden  

 og færdigheder, som undervisningen i skolens grundlæggende fag kan bygge  

 videre  

 på.
 Stk. 3.  

  

 Undervisningen i  

 børnehaveklassen skal skabe sammenhæng både mellem børnenes overgang fra hjem  

 og dagtilbud til skolen og mellem børnehaveklasse, de efterfølgende  

 klassetrin  

 og skolefritidsordning/dagtilbud.
Børnehaveklassens indhold og mål § 2.  

  

 Leg  

 skal udgøre et centralt element i undervisningen med vægt på legens egenværdi  

 og læring gennem leg og legelignende aktiviteter.
 Stk. 2.  

  

 Undervisningen i  

 børnehaveklassen skal tage udgangspunkt i og videreudvikle færdigheder, viden  

 og erfaringer, som børnene har tilegnet sig i familie, dagtilbud og fritid.
 Stk. 3.  

  

 Undervisningen  

 skal tilstræbe, at børnene udvikler lyst til og motivation for at beskæftige  

 sig med skolens indhold, sociale fællesskab og særlige arbejdsformer og  

 herved  

 bidrage til, at børnene forberedes på den videre skolegang.
 Stk. 4.  

  

 Undervisningen  

 tilrettelægges, så børnene erfarer, at de er en del af et større socialt  

 fællesskab.
 Stk. 5.  

  

 Indholdet i  

 undervisningen skal mindst omfatte følgende temaer:
 1)  

 	  

    

 Sprog og  

 udtryksformer.
 2)  

 	  

    

 Naturen og  

 naturfaglige fænomener.
 3)  

 	  

    

 Det praktisk musiske.
 4)  

 	  

    

 Bevægelse og motorik.
 5)  

 	  

    

 Sociale færdigheder.
 6)  

 	  

    

 Samvær og samarbejde.
 Stk. 6.  

  

 Indholdsbeskrivelser med tilhørende mål for de enkelte temaer fremgår af  

 bilag  

 1 - 6.
Ikrafttrædelse § 3.  

  

 Bekendtgørelsen træder i kraft den 1. august 2003.
Undervisningsministeriet, den 13. juni  

 2003 P.M.V.Uffe Toudal  

 PedersenStyrelseschef /Lisa Goth Bilag 1 Sprog og udtryksformer Mål Undervisningens  

 indhold Undervisningen skal lede frem mod, at børnene ved  

 slutningen af børnehaveklassen har tilegnet sig viden og færdigheder, der  

 sætter dem i stand til at:
 - Lytte, fortælle, fabulere og  

 genfortælle med forståelse for, at sproglige udtryk kan være forskellige.
Undervisningen skal indeholde fortælling og oplæsning,  

 som stimulerer børnenes lyst til at lytte opmærksomt.
Indholdet skal omfatte  

 både fakta og fiktion og udvikle børnenes ordforråd og begrebsverden samt  

 appellere til deres fantasi og lyst til at beskæftige sig med bøger og andre  

 skriftlige medier.
Der lægges vægt på, at børnene selv får mulighed for at  

 fortælle, fabulere og genfortælle med anvendelse af forskellige  

 udtryksformer.
 - Indgå i samtale og dialog med  

 bevidsthed om egen rolle.
 Gennem klassesamtaler og dialog øver børnene forskellige  

 former for tale- og lytteroller, herunder at føre ordet og at lytte  

 opmærksomt til andre.
 - Vise opmærksomhed og interesse for det talte og skrevne  

 sprog og for selv at meddele sig i tal, skrift og tegning og kunne skelne  

 mellem tal og bogstaver.
Undervisningen skal omfatte aktiviteter og lege med lyde,  

 rim, rytmer og grafiske symboler, herunder bogstaver og tal.
Børnene skal  

 gøre erfaringer med at meddele sig gennem tegning og skrift, herunder såvel  

 almindelige som selvopfundne tegn, bogstav- og skriftformer.
Bilag 2 Natur og naturfaglige fænomener Mål Undervisningens  

 indhold Undervisningen skal lede frem mod, at børnene ved  

 slutningen af børnehaveklassen har tilegnet sig viden og færdigheder, der  

 sætter dem i stand til at:
 - Lægge mærke til naturfaglige  

 fænomener fra hverdagen, herunder være i stand til at reflektere over, stille  

 spørgsmål til og diskutere deres iagttagelser.
I undervisningen sættes der fokus på undersøgende,  

 eksperimenterende og legende aktiviteter.
Aktiviteterne skal tilrettelægges,  

 så børnene får mulighed for at udbygge deres naturfaglige forståelse,  

 herunder begreber som tid og rum, årets og døgnets gang samt vejret.
 - Tage hensyn til og vise respekt for naturen.
Undervisningen skal lægge vægt på at udvikle børnenes  

 interesse, nysgerrighed og respekt for naturen.
Som en del af undervisningen  

 skal børnene lære, hvordan man færdes i naturen, bruger den hensynsfuldt og  

 undgår at gøre skade på flora og fauna, samt hvordan de selv kan bidrage til  

 forbedring af miljøet.
 - Have kendskab til tal og tælleremser.
 Undervisningen skal give børnene erfaring med at beskrive  

 ting og oplevelser ved hjælp af tal gennem konkrete oplevelser herunder  

 boldspil, terning- og brætspil samt konkrete tælle- og sorteringsopgaver.
 - Beskrive naturfaglige  

 iagttagelser blandt andet med brug af kategorierne størrelse, form, antal og  

 vægt.
Undervisningen sigter mod, at børnenes sprog udvikles, så  

 de kan beskrive, navngive og diskutere naturfaglige iagttagelser, genstande  

 og fænomener.
De skal udvikle begyndende kendskab til det  

 matematisk-naturfaglige områdes særlige sprog, som giver mulighed for  

 forskellige grader af præcision, herunder kategorierne størrelse, form, antal  

 og vægt.
Bilag 3 Det praktisk musiske Mål Undervisningens  

 indhold Undervisningen skal lede frem mod, at børnene ved  

 slutningen af børnehaveklassen har tilegnet sig viden og færdigheder, der  

 sætter dem i stand til at:
 - Opleve forskelligartede  

 kulturindtryk og udtrykke sig på forskellige måder.
Undervisningen skal tilrettelægges, så børnene får  

 mulighed for med alle sanser at erfare, at viden, indtryk og oplevelser kan  

 erhverves fra forskellige udtryksformer og medier, herunder billeder, musik,  

 sange, film, fortællinger og dramatiske optrin.
Børnene skal selv gøre  

 erfaringer og eksperimentere med at anvende disse udtryksformer både i  

 voksenstyrede sammenhænge og i frie aktiviteter på eget initiativ.
 - Benytte forskellige materialer,  

 redskaber og teknikker.
 Igennem skabende aktiviteter skal børnene opnå kendskab  

 til og fortrolighed med brugen af forskellige redskaber, instrumenter,  

 materialer, teknikker og arbejdsformer, der knytter sig til det praktisk  

 musiske område, herunder brug af it og medier.
Bilag 4 Bevægelse og motorik Mål Undervisningens  

 indhold Undervisningen skal lede frem mod, at børnene ved  

 slutningen af børnehaveklassen har tilegnet sig viden og færdigheder, der  

 sætter dem i stand til at:
 - Beherske og bruge kroppen  

 varieret og vise udholdenhed.
Gennem forskellige former for leg og aktiviteter skal  

 undervisningen sikre, at børnene bruger kroppen varieret, og samtidig  

 motivere dem til fysisk aktivitet, herunder stimulere deres glæde ved at  

 bevæge sig og vise udholdenhed.
Gennem idrætsaktiviteter, bevægelseslege og  

 arbejde skal børnene opøve elementære grovmotoriske færdigheder og  

 grundlæggende bevægelsesmønstre og blive fortrolige med anvendelsen af  

 forskellige former for redskaber og værktøj.
 - Beherske finmotoriske bevægelser.
Undervisningen skal støtte børnene i at videreudvikle  

 deres finmotoriske bevægelser.
Igennem aktiviteter som at klippe, tegne, male  

 og anvende it, udvikler de deres finmotoriske færdigheder og øver øje-hånd  

 koordination.
 - Udnytte hele skolen og dens legeområder og kende  

 lokalområdets muligheder og begrænsninger.
Undervisningen skal inddrage skolens legeområder såvel  

 ude som inde på en sådan måde, at børnene bliver fortrolige med og kan  

 udnytte dem.
Børnene skal lære at orientere sig sikkert i deres lokalområde  

 både i forhold til at begå sig i trafikken og til at kunne anvende  

 lokalområdets tilbud.
Bilag 5 Sociale færdigheder Mål Undervisningens  

 indhold Undervisningen skal lede frem mod, at børnene ved  

 slutningen af børnehaveklassen har tilegnet sig viden og færdigheder, der  

 sætter dem i stand til at:
 - Etablere og vedligeholde  

 venskaber og lege sammen med børn med andre normer og værdier end deres egne.
 Igennem undervisning og leg skal børnene opleve  

 betydningen af at have venner, og de skal være bekendt med deres eget ansvar  

 i forhold til at udvikle og vedligeholde gode relationer til både børn og  

 voksne.
 - Medvirke til at opbygge  

 klassens normer og regler.
Undervisningen skal tilrettelægges, så børnene inddrages  

 i aftaler om, hvilke regler og normer, der skal gælde i klassen, og hvordan  

 reglerne overholdes.
De skal opleve, at de har indflydelse på og kan påvirke  

 klassens aftaler.
 - Tage del i ansvaret over for fællesskabet.
 Undervisningen tilrettelægges, så børnene lærer at påtage  

 sig opgaver, som ligger ud over deres personlige interesser, herunder at  

 overholde aftaler om orden, oprydning og arbejdsro.
 - Varetage dagligdagens  

 personlige funktioner, herunder kunne forstå og følge en instruktion.
Aktiviteterne i børnehaveklassen skal styrke og  

 videreudvikle børnenes færdigheder i forhold til at være selvhjulpne.
De skal  

 gøre erfaringer med at modtage og forstå en kollektiv besked og handle  

 derefter.
Bilag 6 Samvær og samarbejde Mål Undervisningens  

 indhold Undervisningen skal lede frem mod, at børnene ved  

 slutningen af børnehaveklassen har tilegnet sig viden og færdigheder, der  

 sætter dem i stand til at:
 - Kende og efterleve almindelige  

 regler og normer for klasseundervisning og gruppearbejde.
Undervisningen skal tilrettelægges så børnene  

 introduceres til mange forskellige organisations- og samarbejdsformer,  

 herunder arbejde alene, parvis, i grupper og i klasseundervisning.
Igennem  

 samarbejdet lærer børnene at give og modtage hjælp, inspiration og ros og  

 udvikle tålmodighed over for situationer, hvor de må sætte egne interesser  

 til side for fællesskabets skyld.
 - Komme med forslag til undervisningens indhold og  

 foreslå arbejdsformer og aktiviteter, der passer til indholdet, og opstille  

 enkle mål for eget arbejde.
 Undervisningen skal tage udgangspunkt i børnenes  

 interesser og løbende inspirere dem til at uddybe disse samt udvikle nye.  

 Børnene skal opleve, at de ved at blive inddraget i valg af indhold,  

 målsætning og evaluering har indflydelse på undervisningen, og at de selv og  

 andre bliver glade og stolte, når målet nås.
 - Tage initiativ og foretage  

 valg, herunder fastholde valget.
 Aktiviteterne skal tilrettelægges, så børnene bliver  

 fortrolige med at tage initiativer og træffe valg mellem flere muligheder i  

 både frie og voksenstyrede aktiviteter.
 - Fordybe sig både i individuelt  

 arbejde og i samarbejde i større og mindre grupper.
 Undervisningen skal lægge vægt på at børnene udvikler  

 evne til at fastholde deres opmærksomhed og fordybe sig i forskellige  

 aktiviteter, og de skal lære at skelne imellem konstruktiv arbejdsuro og  

 forstyrrende støj.
 - Tale om egen arbejdsindsats og  

 give udtryk for, om de har nået de fastsatte mål.
 Undervisningen skal indføre børnene i et arbejdsforløbs  

 forskellige processer, herunder at foretage valg, opstille mål, fordybe sig i  

 arbejdsprocessen og evaluere det færdige arbejde.
