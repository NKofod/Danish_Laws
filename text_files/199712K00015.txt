Nr LSF 15 Forslag til Lov om Danmarks Biblioteksskole Fremsat af kulturministeren (Ebbe Lundgaard) den 8. oktober 1997 Vedtaget ved tredjebehandling den 18. december 1997 Lov nr. 17 af 14/01/1998 Almindelige bestemmelser § 1. Danmarks Biblioteksskole har som højere  

 uddannelsesinstitution under Kulturministeriet til opgave at give  

 videregående uddannelse og at drive forskning inden for biblioteks- og  

 informationsvidenskab indtil det højeste videnskabelige niveau.
 Stk. 2 . Biblioteksskolen skal værne om forskningsfriheden og  

 bidrage til at udbrede kendskab til arbejdsmetoder og resultater inden for  

 sit fagområde.
Uddannelse og forskning § 2. Biblioteksskolen varetager grund-, videre- og efteruddannelse  

 inden for sit fagområde.
 Stk. 2. Kulturministeren beslutter efter samråd med  

 biblioteksskolen, hvilke uddannelser biblioteksskolen skal udbyde.
 Stk. 3. Biblioteksskolen træffer selv afgørelse om den forskning,  

 der skal drives på skolen.
 § 3. Kulturministeren fastsætter regler om:
 1) Uddannelsernes indhold og varighed.
 2) Eksaminer og prøver, herunder bedømmelse.
 3) Adgang til uddannelserne.
 4) Ansættelse af lærere og videnskabelige medarbejdere.
 5) Klager til institutionen fra studerende i forbindelse med eksaminer og  

 prøver samt procedurer for behandling heraf.
 Stk. 2. Kulturministeren kan fastsætte regler om:
 1) Erhvervelse af ph.d.-graden.
 2) Erhvervelse af doktorgraden.
 Stk. 3. Før kulturministeren fastsætter regler i henhold til stk.  

 1 og 2, skal biblioteksskolen have lejlighed til at udtale sig, hvis  

 forslaget ikke kommer fra biblioteksskolen.
Styrelse § 4. Kulturministeren fastsætter nærmere regler om styrelse af  

 biblioteksskolen.
 Stk. 2. Biblioteksskolen ledes af en rektor, der træffer afgørelse  

 i alle sager, som ikke ved denne lov eller i henhold til stk. 1 er henlagt  

 til kulturministeren eller biblioteksskolens kollegiale organer.
 Stk. 3. Rektor ansættes af kulturministeren.
Stk. 4. Der nedsættes et eller flere kollegiale organer.
Det  

 øverste kollegiale organ inddrages i sager om biblioteksskolens overordnede  

 interesser som uddannelses- og forskningsinstitution og medvirker ved  

 fastlæggelsen af retningslinjer for skolens langsigtede virksomhed og  

 udvikling.
 Stk. 5. Før kulturministeren fastsætter regler i henhold til stk.  

 1, skal biblioteksskolen have lejlighed til at udtale sig, hvis forslaget  

 ikke kommer fra biblioteksskolen.
Økonomiske forhold § 5. Statens bevillinger til biblioteksskolen fastsættes på de  

 årlige bevillingslove.
Stk 2. Kulturministeren kan bestemme, at biblioteksskolen opkræver  

 betaling for deltagelse i undervisning og eksamen ved biblioteksskolens 1) efter- og videreuddannelse, 2) åben uddannelse, 3) uddannelse af visse udenlandske studerende og 4) uddannelse af ph.d.-studerende, hvis uddannelse finansieres af eksterne  

 midler.
Stk. 3. Biblioteksskolen kan opkræve gebyr til hel eller delvis  

 dækning af udgifter i forbindelse med optagelsesprøver, eksaminer for  

 privatister og lignende.
Biblioteksskolens bibliotek kan desuden opkræve  

 gebyrer i forbindelse med for sen aflevering, bortkomst og beskadigelse af  

 bøger og andet udlånt materiale.
Stk. 4. Biblioteksskolen kan modtage tilskud fra anden side end  

 fra bevillingslovene.
Disse tilskud kan holdes adskilt fra statslige  

 bevillinger.
Der kan oprettes fonde og legater for sådanne tilskud.
 § 6. Kulturministeren kan godkende, at biblioteksskolen indgår  

 aftaler af ikkekommerciel karakter med selvejende institutioner og  

 organisationer, der har tilknytning til biblioteksskolen, og hvis hovedformål  

 er knyttet til biblioteksskolens formål.
 Klager m.v.
 § 7. Biblioteksskolens afgørelser efter denne lov eller efter  

 regler fastsat i medfør af loven kan kun, for så vidt angår klager over  

 retlige spørgsmål, påklages til kulturministeren, jf. dog stk. 2.
 Stk. 2. Kulturministeren fastsætter nærmere regler om adgangen til  

 at klage og kan herunder bestemme, at afgørelser med undtagelse af klager  

 over retlige spørgsmål ved afgørelser om en studerendes retsstilling ikke  

 skal kunne indbringes for ministeren.
 § 8. Kulturministeren kan efter forslag fra biblioteksskolen  

 godkende undtagelser fra lovens bestemmelser blandt andet med henblik på en  

 forenkling af biblioteksskolens virksomhed.
 Stk. 2. Kulturministeren kan fastsætte særlige regler for  

 biblioteksskolen eller dele heraf, der varetager særlige opgaver, herunder  

 biblioteksskolens bibliotek, eller hvor særlige forhold tilsiger det,  

 herunder samarbejde med andre institutioner.
Overgangs- og ikrafttrædelsesbestemmelser § 9. Kulturministeren fastsætter tidspunktet for lovens  

 ikrafttræden.
Kulturministeren kan herunder fastsætte, at lovens bestemmelser  

 træder i kraft på forskellige tidspunkter.
 Stk. 2. Kulturministeren kan fastsætte, at lov nr. 207 af 22. maj  

 1985 om Danmarks Biblioteksskole eller dele heraf ophæves.
 Stk. 3. Regler, der er fastsat med hjemmel i den lov, der er nævnt  

 i stk. 2, forbliver i kraft, indtil de ophæves eller afløses af regler  

 fastsat i medfør af denne lov.
Oprindeligt fremsat forslag Almindelige bestemmelser § 1. Danmarks Biblioteksskole har som højere  

 uddannelsesinstitution under Kulturministeriet til opgave at give  

 videregående uddannelse og at drive forskning inden for biblioteks- og  

 informationsvidenskab indtil det højeste videnskabelige niveau.
 Stk. 2. Biblioteksskolen skal værne om forskningsfriheden og  

 bidrage til at udbrede kendskab til arbejdsmetoder og resultater inden for  

 sit fagområde.
Uddannelse og forskning § 2. Biblioteksskolen varetager grund-, videre- og efteruddannelse  

 inden for sit fagområde.
 Stk. 2. Kulturministeren beslutter efter samråd med  

 biblioteksskolen, hvilke uddannelser biblioteksskolen skal udbyde.
 Stk. 3. Biblioteksskolen træffer selv afgørelse om den forskning,  

 der skal drives på skolen.
 § 3. Kulturministeren fastsætter regler om:
 1) Uddannelsernes indhold og varighed.
 2) Eksaminer og prøver, herunder bedømmelse.
 3) Adgang til uddannelserne.
 4) Ansættelse af lærere og videnskabelige medarbejdere.
 5) Klager til institutionen fra studerende i forbindelse med eksaminer og  

 prøver samt procedurer for behandling heraf.
 Stk. 2. Kulturministeren kan fastsætte regler om:
 1) Erhvervelse af ph.d.-graden.
 2) Erhvervelse af doktorgraden.
 Stk. 3. Før kulturministeren fastsætter regler i henhold til stk.  

 1 og 2, skal biblioteksskolen have lejlighed til at udtale sig, hvis  

 forslaget ikke kommer fra biblioteksskolen.
Styrelse § 4. Kulturministeren fastsætter nærmere regler om styrelse af  

 biblioteksskolen.
 Stk. 2. Biblioteksskolen ledes af en rektor, der træffer afgørelse  

 i alle sager, som ikke ved denne lov eller i henhold til stk. 1 er henlagt  

 til kulturministeren eller biblioteksskolens kollegiale organer.
 Stk. 3. Rektor ansættes af kulturministeren.
Stk. 4. Der nedsættes et eller flere kollegiale organer.
Det  

 øverste kollegiale organ inddrages i sager om biblioteksskolens overordnede  

 interesser som uddannelses- og forskningsinstitution og medvirker ved  

 fastlæggelsen af retningslinier for skolens langsigtede virksomhed og  

 udvikling.
 Stk. 5. Før kulturministeren fastsætter regler i henhold til stk.  

 1, skal biblioteksskolen have lejlighed til at udtale sig, hvis forslaget  

 ikke kommer fra biblioteksskolen.
Økonomiske forhold § 5. Statens bevillinger til biblioteksskolen fastsættes på de  

 årlige bevillingslove.
Stk 2. Kulturministeren kan bestemme, at biblioteksskolen opkræver  

 betaling for deltagelse i undervisning og eksamen ved biblioteksskolens 1) efter- og videreuddannelse, 2) åben uddannelse, 3) uddannelse af visse udenlandske studerende og 4) uddannelse af ph.d.-studerende, hvis uddannelse finansieres af eksterne  

 midler.
Stk. 3. Biblioteksskolen kan opkræve gebyr til hel eller delvis  

 dækning af udgifter i forbindelse med optagelsesprøver, eksaminer for  

 privatister og lignende.
Biblioteksskolens bibliotek kan desuden opkræve  

 gebyrer i forbindelse med for sen aflevering, bortkomst og beskadigelse af  

 bøger og andet udlånt materiale.
Stk. 4. Biblioteksskolen kan modtage tilskud fra anden side end  

 fra bevillingslovene.
Disse tilskud kan holdes adskilt fra statslige  

 bevillinger.
Der kan oprettes fonde og legater for sådanne tilskud.
 § 6. Kulturministeren kan godkende, at biblioteksskolen indgår  

 aftaler af ikke-kommerciel karakter med selvejende institutioner og  

 organisationer, der har tilknytning til biblioteksskolen, og hvis hovedformål  

 er knyttet til biblioteksskolens formål.
 Klager mv.
 § 7. Biblioteksskolens afgørelser efter denne lov eller efter  

 regler fastsat i medfør af loven kan kun for så vidt angår klager over  

 retlige spørgsmål påklages til kulturministeren, jf. dog stk. 2.
 Stk. 2. Kulturministeren fastsætter nærmere regler om adgangen til  

 at klage og kan herunder bestemme, at afgørelser, med undtagelse af klager  

 over retlige spørgsmål ved afgørelser om en studerendes retsstilling, ikke  

 skal kunne indbringes for ministeren.
 § 8. Kulturministeren kan efter forslag fra biblioteksskolen  

 godkende undtagelser fra lovens bestemmelser, blandt andet med henblik på en  

 forenkling af biblioteksskolens virksomhed.
 Stk. 2. Kulturministeren kan fastsætte særlige regler for  

 biblioteksskolen eller dele heraf, der varetager særlige opgaver, herunder  

 biblioteksskolens bibliotek, eller hvor særlige forhold tilsiger det,  

 herunder samarbejde med andre institutioner.
Overgangs- og ikrafttrædelsesbestemmelser § 9. Kulturministeren fastsætter tidspunktet for lovens  

 ikrafttræden.
Kulturministeren kan herunder fastsætte, at lovens bestemmelser  

 træder i kraft på forskellige tidspunkter.
 Stk. 2. Kulturministeren kan fastsætte, at lov nr. 207 af 22. maj  

 1985 om Danmarks Biblioteksskole eller dele heraf ophæves.
 Stk. 3. Regler, der er fastsat med hjemmel i den lov, der er nævnt  

 i stk. 2, forbliver i kraft, indtil den ophæves eller afløses af regler  

 fastsat i medfør af denne lov.
Bemærkninger til lovforslaget Almindelige bemærkninger Det foreliggende lovforslag er en uændret genfremsættelse af forslag til  

 lov om Danmarks Biblioteksskole (L 274), som blev fremsat den 22. maj 1997  

 (FT 1996-97, sp 5735 og 5746). Lovforslaget nåede ikke at blive behandlet.
1. Baggrund for lovforslaget Danmarks Biblioteksskole har i dag til opgave at give uddannelse og udføre  

 forsknings- og udviklingsarbejde inden for biblioteks-, dokumentations- og  

 informationsområdet.
Biblioteksskolen står for grunduddannelsen af  

 bibliotekarer, kandidatuddannelse i biblioteks- og informationsvidenskab og  

 efter- og videreuddannelse inden for skolens fagområde.
Som fremhævet i regeringens redegørelse og handlingsplan for  

 »Info-samfundet år 2000«, indebærer den hurtige udvikling af  

 informationssamfundet og informationsteknologien, at information og  

 kommunikation fremover i øget omfang udveksles og gøres tilgængelig  

 elektronisk og internationalt.
Elektronisk formidling og publicering, blandt  

 andet via Internettet, vil i stigende grad afløse de traditionelle medier og  

 kommunikationskanaler, og information vil i vid udstrækning være tilgængelig  

 globalt.
Herved eksploderer mængden af tilgængelig information og udveksling  

 heraf voldsomt.
Denne udvikling er radikalt ved at ændre kommunikations- og  

 arbejdsprocesserne i hele samfundet og i de seneste år er der opstået et  

 stadigt voksende behov for en kvalificeret og professionel udnyttelse af  

 information og informationsformidling, både i den private og offentlige  

 sektor.
Viden, ekspertise, netværk og formidlingsevne bliver endnu  

 væsentligere faktorer ved den nødvendige navigation, selektion og formidling  

 i informationssamfundets mangfoldighed af kommunikations- og  

 informationsstrømme.
På den baggrund øges kravene markant til uddannelsen af  

 medarbejderne ved dokumentations- og informationstjenester, biblioteker og  

 andre videncentre, og der er i tilknytning hertil opstået et stort behov for  

 forskning og udvikling inden for centrale områder af de biblioteks- og  

 informationsfaglige discipliner.
I USA og i langt de fleste vesteuropæiske lande er der etableret studier  

 og forskning inden for disciplinen biblioteks- og informationsvidenskab.
I  

 dag er Danmark det eneste nordiske land og et af de få lande i den vestlige  

 verden, der endnu ikke har en forskeruddannelse og mulighed for at erhverve  

 en ph.d.grad i biblioteks- og informationsvidenskab.
 Det er derfor hensigten med lovforslaget at erstatte den nuværende lov om  

 Danmarks Biblioteksskole fra 1985 med en lov, der er udarbejdet efter de  

 samme principper som loven om de videregående kunstneriske uddannelser og  

 hovedprincipperne i universitetsloven.
 Det indebærer blandt andet, at der bliver tale om en rammelov, hvor  

 ministeren bemyndiges til at fastsætte de nærmere regler om uddannelsernes  

 struktur, styrelse af institutionen m.v.
For uddannelserne på biblioteksskolen er det således tanken, at de skal  

 have samme struktur, som gælder for universiteterne og andre højere  

 uddannelsesinstitutioner, det vil sige bachelor- og kandidatuddannelser samt  

 ph.d.-uddannelser i et samarbejde med en anden højere uddannelsesinstitution.  

 Særlig for så vidt angår bacheloruddannelsen, som i princippet tænkes at  

 skulle erstatte den nuværende 4-årige grunduddannelse, er det vigtigt at  

 sikre, at den fremtidige grunduddannelse lever op til de krav, som stilles  

 til fremtidens bibliotekarer i blandt andet kommunerne.
Før der tages  

 stilling til en ændret struktur for grunduddannelsen i de nærmere regler, som  

 skal fastsættes herom, vil aftagerne, herunder Kommunernes Landsforening  

 blive bedt om at udtale sig om kravene til uddannelsens indhold.
 Det er ligeledes hensigten, at biblioteksskolen først får status af højere  

 uddannelsesinstitution, efter at der er foretaget en ekstern faglig vurdering  

 af skolens forskningsvirksomhed.
 Lovforslaget indebærer således ikke i sig selv en ændret  

 uddannelsesstruktur eller en ændring af skolens officielle status.
Særligt om forskning Siden midten af 70'erne er der i stigende omfang blevet lagt vægt på  

 skolens forskningsindsats.
Ved lovændringen i 1985 blev det fastslået, at  

 biblioteksskolen har til opgave at udføre forskning- og udviklingsarbejde  

 inden for biblioteks-, dokumentations- og informationsområdet, og at skolens  

 forskning skal bidrage til at skabe det teoretiske grundlag for  

 undervisningen og for udviklingen inden for skolens fagområde.
Fra begyndelsen af 1980'erne blev der afsat 20% af de samlede ressourcer  

 til forskningen, og denne blev struktureret i en 3-årig rullende  

 forskningsplan, ligesom der blev nedsat forskningsudvalg.
Med indførelsen af  

 kandidatuddannelsen i 1990 og igen fra 1996 med etableringen af samarbejdet  

 med Odense Universitet om kandidatuddannelsen i kulturformidling, blev  

 forskningsandelen for den del af aktiviteterne, der er knyttet til  

 kandidatuddannelserne forhøjet til 40%, således at den samlede  

 forskningsressource nu er ca. 25%.
Kulturministeriet foretog i 1995 en kortlægning af forskningen ved sine  

 institutioner.
Undersøgelsen viste, at biblioteksskolens forskning fordeler  

 sig over alle typer af forskning: grundforskning, strategisk forskning,  

 anvendt forskning, udviklingsarbejde og reflekteret dataindsamling.
 Sideløbende er der foretaget en opkvalificering af skolens lærere med  

 henblik på øget forskningskompetence.
 Skolen har fra 1996 fået adgang til at finansiere studerendes  

 forskeruddannelse ved andre højere uddannelsesinstitutioner.
 Der vil fremover være tre hovedformål for forskningen ved  

 biblioteksskolen: at styrke det teoretiske grundlag for skolens uddannelser,  

 at udvikle faget biblioteks- og informationsvidenskab og at bidrage til  

 udviklingen i biblioteks-, informations- og dokumentationssektoren.
2. Gældende regler Den gældende lov om Danmarks Biblioteksskole (lov nr. 207 af 22. maj 1985)  

 blev vedtaget den 15. maj 1985 og trådte i kraft den 1. august 1985 (se  

 Folketingstidende 1984-1985, sp. 3878, sp. 4302, sp. 9808, sp. 10098).
Baggrunden for loven var et ønske om en revision af biblioteksskolens  

 grunduddannelse, efteruddannelse og forskningsvirksomhed.
Loven indebar:
1. at der blev etableret en fælles 4-årig grunduddannelse ved  

 biblioteksskolen til forskel fra tidligere grunduddannelser til henholdvis  

 folke- og forskningsbiblioteker, 2. en udbygning af biblioteksskolens efter- og videreuddannelsesvirksomhed  

 for alle personalegrupper inden for biblioteks-, dokumentations- eller  

 informationsområdet.
 3. at kulturministeren blev bemyndiget til efter forhandling med  

 undervisningsministeren at etablere videregående studier for bibliotekarer og  

 andre, der er fagligt ligestillede med disse.
 4. at der blev nedsat et bredt sammensat uddannelsesråd, som har til  

 opgave at rådgive skolen og kulturministeren om principielle spørgsmål om  

 skolens virksomhed.
 Forinden var der via de årlige finanslove afsat en årlig pulje på 20 pct.  

 af biblioteksskolens bevilling til forskningsarbejde for at skabe det  

 nødvendige teoretiske grundlag for undervisningen og dermed for arbejdet i  

 biblioteksvæsenet.
3. Lovforslaget Lovforslaget svarer i hovedtræk til den lov, der gælder for  

 Kulturministeriets øvrige statslige uddannelsesinstitutioner. (lov nr. 289 af  

 27. april 1994 om videregående kunstneriske uddannelsesinstitutioner under  

 Kulturministeriet).
Lovforslaget er udformet som en rammelov, hvor kulturministeren i  

 overensstemmelse med lovforslagets bemærkninger fastsætter de nærmere regler  

 for skolens virksomhed mv.
De nærmere regler for skolens virksomhed har også  

 hidtil været fastsat i bekendtgørelser.
Lovforslaget lægger op til en  

 forenkling af regelsættet og fleksibilitet med hensyn til at kunne tilpasse  

 sig udviklingen på skolens fagområde inden for lovens overordnede rammer.  

 Blandt andet vil der med lovforslaget være mulighed for at etablere en  

 bachelor- og kandidatuddannelsesstruktur.
 For så vidt angår styrelse vil kompetencefordelingen mellem ledelse og  

 kollegiale organer i hovedtræk følge principperne fra universitetsloven.
Der etableres en enstrenget struktur med en ledelse og et antal kollegiale  

 organer.
Ledelsen består af rektor samt eventuelt prorektor.
Desuden kan  

 studienævnsformænd efter delegation fra rektor varetage ledelseopgaver.
Der  

 nedsættes et skoleråd, som er skolens øverste kollegiale organ med eksterne  

 repræsentanter.
Der nedsættes mindst et studienævn.
 Det nuværende Uddannelsesråd med repræsentanter fra blandt andet de  

 centrale faglige instanser og faglige organisationer tænkes opretholdt.
 4. Økonomiske og administrative konsekvenser mv.
Lovforslaget forventes ikke at have statsadministrative og  

 personalemæssige konsekvenser.
Ligeledes forventes lovforslaget generelt ikke  

 at have statsfinansielle konsekvenser.
 Merudgifter som følge af den af Kulturministeriet foreslåede nye  

 uddannelsesstruktur forudsættes i givet fald afholdt ved omprioriteringer  

 inden for biblioteksskolens samlede bevillingsmæssige ramme.
 Lovforslaget pålægger ikke amter eller kommuner administrative eller  

 økonomiske konsekvenser.
 Lovforslaget har ikke negative økonomiske konsekvenser for erhvervslivet  

 og kan heller ikke antages af have miljømæssige konsekvenser.
 Lovforslaget indeholder ikke EU-retlige aspekter.
Bemærkninger til de enkelte bestemmelser Til § 1 Som højere uddannelsesinstitution skal biblioteksskolen give uddannelse  

 til det højeste videnskabelige niveau inden for skolens fagområde.
Det er  

 kendetegnende for en højere uddannelsesinstitution, at undervisningen er  

 baseret på en løbende forsknings- og udviklingsproces.
Dette er nødvendigt  

 for at fastholde det højeste faglige niveau i undervisningen.
Formålsbestemmelsen er i forhold til tidligere lov gjort mere  

 tidssvarende.
Hensigten med lovforslaget er at give nogle overordnede rammer,  

 hvor biblioteksskolen inden for disse rammer løbende kan indrette sig mest  

 hensigtsmæssigt.
Lovforslaget er opbygget med henblik på et fagligt og  

 økonomisk selvstyre for biblioteksskolen på linie med andre højere  

 uddannelsesinstitutioner.
Biblioteksskolen består af en skole med fællesadministration i København  

 og en afdeling i Aalborg.
For at undgå unødvendig opdeling mellem de to  

 afdelinger omtales alene fællesbetegnelsen Danmarks Biblioteksskole i  

 lovforslaget.
I tidligere lov er de to afdelinger i henholdsvis København og  

 Aalborg nævnt eksplicit.
Lovforslaget sigter ikke imod at ændre ved skolens  

 nuværende opdeling i to afdelinger.
Til stk. 2 Biblioteksskolen er forpligtet til at være åben over for det omgivende  

 samfund.
Dette indebærer blandt andet åbne arrangementer og deltagelse i  

 offentlige debatter om biblioteks- og informationsvidenskabelige spørgsmål.
Til § 2 Til stk. 1 Hovedprincippet i lovforslagets uddannelsesstruktur er at etablere en  

 bibliotekaruddannelse i form af en bacheloruddannelse med erhvervskompetence.  

 Dette indebærer ikke en fundamental ændring af uddannelsen, men udbygger en  

 udvikling, der har været i gang i flere år.
Også den fremtidige  

 bibliotekaruddannelse vil indeholde de bibliotekariske kernefag og  

 kulturformidlende fag.
 Ved lovforslaget tilsigtes at biblioteksskolen varetager følgende  

 uddannelser:
1. Grunduddannelse for bibliotekarer Den nuværende grunduddannelse til bibliotekar er af 4 års varighed, heraf  

 1 års praktik.
Ved lovforslaget foreslås denne afløst af en  

 bacheloruddannelse, som tænkes at give erhvervskompetence som Bibliotekar DB.
 Principperne for den ændrede uddannelse kan skitseres således:
 1. Studiet internationaliseres i form og indhold.
 2. Studiet integrerer informationsteknologi i endnu højere grad end i dag.
 3. Studiet giver forbedrede specialiseringsmuligheder, både i forhold til  

 arbejdsmarkedet og i forhold til kandidatuddannelser.
 4. Studiet giver de studerende mulighed for selv at sammensætte et  

 uddannelsesforløb ved hjælp af valgkurser.
 5. Studiet har en fordeling af undervisningsstof, der også tager efter- og  

 videreuddannelse i betragtning.
 6. Studiet lægger i højere grad vægt på teorier, metoder og færdigheder.
 7. Studiet har større dybde inden for de biblioteks- og  

 informationsfaglige områder.
 Oven på bacheloruddannelsen kan lægges forskellige kandidatuddannelser.
2. Kandidatuddannelse De studerende ved biblioteksskolen har i dag adgang til to  

 kandidatuddannelser.
Den ene er skolens egen kandidatuddannelse i biblioteks-  

 og informationsvidenskab.
Den anden er kandidatuddannelsen i kultur- og  

 formidling ved Odense Universitet.
Ifølge en samarbejdsaftale mellem  

 biblioteksskolen og universitetet har biblioteksskolen adgang til 15  

 studiepladser og skolen leverer endvidere lærerkræfter til uddannelsen.
Den 2-årige kandidatuddannelse i biblioteks- og informationsvidenskab  

 tænkes videreført i stort set samme form som nu.
Men der er også her behov  

 for større specialiseringsmuligheder i uddannelsen gennem flere valgmoduler.
 Der er fortsat behov for en kandidatuddannelse inden for kulturplanlægning  

 og -formidling, som i dag varetages i et samarbejde med Odense Universitet.  

 Dette samarbejde tænkes opretholdt.
3. Forskningsbibliotekar- og dokumentalistuddannelse Formålet med den nuværende uddannelse er at kvalificere kandidater fra  

 universiteter og andre videregående uddannelsesinstitutioner til at varetage  

 funktioner inden for biblioteks- dokumentations- og informationsområdet i  

 stillinger som forskningsbibliotekar, dokumentalist og lignende.
Den  

 teoretiske del af uddannelsen strækker sig over 2 semestre.
4. Biblioteksassistentuddannelse Biblioteksskolen har i samarbejde med den Kommunale Højskole og Danmarks  

 Forvaltningshøjskole etableret en fælles efteruddannelse af kontorpersonale  

 ved biblioteker og informationstjenester.
Efteruddannelsen tænkes videreført  

 med en fortsat tilpasning og udvikling i overensstemmelse med de ændrede krav  

 og arbejdsvilkår, som målgruppen stilles over for.
5. Ph.d.-studier Der åbnes mulighed for, at biblioteksskolen efter en vurdering af det  

 faglige niveau kan få mulighed for at tilbyde forskeruddannelse og tildele  

 ph.d.-graden inden for biblioteks- og informationsvidenskab i et formaliseret  

 samarbejde med en anden højere uddannelsesinstitution.
Reglerne om  

 forskeruddannelse vil i givet fald følge principperne fra  

 Undervisningsministeriets bekendtgørelse om ph.d.-graden.
6. Efter- og videreuddannelsesvirksomhed Ved loven fra 1985 skete en systematisering af skolens efter- og  

 videreuddannelse med henblik på et fleksibelt og differentieret efter- og  

 videreuddannelsessystem inden for biblioteks-, dokumentations- og  

 informationsområdet.
Lovforslaget sigter imod en yderligere systematisering  

 og effektivisering.
Biblioteksskolens videre- og efteruddannelsesvirksomhed er i dag primært  

 baseret på relativt korte forløb, og efteruddannelseskurser er ikke  

 kompetencegivende.
På baggrund af et voksende behov for livslang uddannelse  

 giver lovforslaget mulighed for, at der etableres et antal  

 videreuddannelseslinier, der afsluttes med en prøve.
 Videreuddannelsesforløbene tilrettelægges som kompetenceudviklende og  

 fleksible studier, hvor der skal ydes en forholdsvis stor og selvstændig  

 arbejdsindsats.
Kortere efteruddannelseskurser, temadage og lignende vil stadig blive  

 udbudt eller kunne rekvireres som betalingskurser.
Kurserne er i vid  

 udstrækning opdatering af kvalifikationer og vil blive udbudt under en  

 ordning med deltagerfinansiering.
Til stk. 2 Bestemmelsen understreger, at biblioteksskolen inddrages i beslutningen om  

 hvilke uddannelser, skolen skal udbyde.
 Bestemmelsen åbner mulighed for, at skolen tilbyder efter- og  

 videreuddannelse, deltidsuddannelse, suppleringskurser m.v.
Til stk. 3 Med denne bestemmelse understreges en højere uddannelsesinstitutions  

 traditionelle forskningsfrihed.
Denne udelukker ikke, at der kan være  

 forudsætninger, der kan være knyttet til midler, som skolen modtager til  

 forskningsaktiviteter.
 Den enkelte forsker har forskningsfrihed inden for sit faglige  

 ansættelsesområde med de forpligtelser, der følger af ansættelsesforholdet.  

 Friheden gælder også til at gennemføre projekter for udefra kommende midler.  

 Skolen skal dog underrettes om og godkende alle projekter, hvis disse griber  

 ind i skolens virksomhed og dens muligheder for at lede og fordele arbejdet.
Til § 3 Til stk. 1 Med bestemmelsen videreføres den nuværende kompetencefordeling mellem  

 kulturministeren og biblioteksskolen.
Udfærdigelsen af regler vil fortsat ske  

 i et tæt samarbejde mellem skolen og Kulturministeriet.
 Der henvises til bemærkningerne foran om eventuel ny uddannelsesstruktur  

 svarende til universiteternes, som vil blive udarbejdet i samarbejde med  

 aftagerne, herunder Kommunernes Landsforening.
Til nr. 3 Biblioteksskolen er omfattet af lov om adgangsregulering ved videregående  

 uddannelser, lov nr. 319 af 16. maj 1990, i henhold til hvilken  

 Kulturministeriet har udstedt bekendtgørelse om optagelse ved uddannelsen på  

 Danmarks Biblioteksskole, nr. 895 af 21. december 1990. Der stilles således  

 krav om adgangsgivende eksamen på linie med videregående uddannelser under  

 Undervisningsministeriet.
Kravet gælder både kvote I, hvor optagelse sker  

 alene på grundlag af kvotient fra adgangsgivende eksamen, og kvote II, hvor  

 optagelse sker på grundlag af individuel bedømmelse.
Denne bekendtgørelse kan  

 videreføres uændret.
Til nr. 4 På samme måde som det er tilfældet i dag, vil også fremtidige nye regler  

 om ansættelse af lærere og videnskabelige medarbejdere blive fastsat af  

 ministeren.
Til nr. 5 Kulturministeren er øverste forvaltningsmyndighed for biblioteksskolen.
I  

 henhold til lovforslaget skal der udarbejdes regler om skolens behandling af  

 klager fra studerende vedrørende eksaminer mv.
Skolens afgørelser kan kun  

 påklages til ministeriet for så vidt angår retlige forhold.
Til stk. 2 Med lovforslaget åbnes mulighed for, at biblioteksskolen i fremtiden vil  

 kunne tildele ph.d.-graden i samarbejde med en anden højere  

 uddannelsesinstitution, jf. almindelige bemærkninger og bemærkningerne til §  

 2. De nærmere regler om erhvervelse af ph.d.-graden tænkes efter nærmere  

 betingelser fastsat af Kulturministeriet i bekendtgørelse og vil følge  

 principperne fra Undervisningsministeriets bekendtgørelse om ph.d.-graden,  

 nr. 989 af 11. december 1992.
Til nr. 2 Der åbnes mulighed for, at biblioteksskolen i fremtiden vil kunne tildele  

 doktorgrader, jf. ovenfor bemærkningerne til § 3, stk. 2 om ph.d.-graden.  

 Kulturministeriet har dog ingen aktuelle planer herom.
Til § 4 Lovteksten fastlægger de overordnede principper for biblioteksskolens  

 styrelse.
De detaljerede styrelsesregler fastsættes i bekendtgørelse for  

 skolen.
Målsætningen for de nye styrelsesregler er, at skolen får en effektiv  

 organisation, således at kræfterne og ressourcerne kan koncentreres om de  

 primære formål: uddannelse og forskning.
Der er således tale om en  

 modernisering af de eksisterende styrelsesregler, hvor der ved lov nr. 167 af  

 17. marts 1976 blev skabt hjemmel for en styrelsesordning, der i de  

 overordnede principper var i overensstemmelse med styrelsesloven for de  

 højere uddannelsesinstitutioner.
 Det væsentligste led heri er en helt klar og utvetydig ansvars- og  

 kompetencefordeling.
Kompetencefordelingen mellem ledelse og kollegiale organer vil i hovedtræk  

 følge principperne fra universitetsloven og loven om videregående  

 kunstneriske uddannelsesinstitutioner.
Der etableres en enstrenget struktur  

 med en ledelse og et antal kollegiale organer.
Ledelsen består af rektor samt  

 eventuelt prorektor.
Desuden kan studienævnsformænd efter delegation fra  

 rektor varetage ledelsesopgaver.
Der nedsættes et skoleråd, som er institutionens øverste kollegiale organ.  

 Det er forudsat, at der i skolerådet skal være eksterne medlemmer, som blandt  

 andet skal repræsentere forskningsmæssige interesser.
Desuden nedsættes  

 mindst et studienævn.
 Det nuværende rådgivende Uddannelsesråd med repræsentanter for de centrale  

 faglige instanser og organisationer mv. tænkes opretholdt.
Til stk. 2 Rektor har det overordnede ansvar for skolens virksomhed.
Rektor træffer  

 afgørelse i alle sager, der ikke eksplicit er henlagt til ministeren eller  

 kollegiale organer.
 Rektor kan eventuelt bistås af en prorektor, som også er rektors  

 stedfortræder.
 Rektors daglige ledelse med hensyn til faglige og økonomiske dispositioner  

 sker efter retningslinier, som fastlægges af skolens øverste kollegiale  

 organ.
Til stk. 4 Biblioteksskolen vil få en ny styrelsesstruktur med et skoleråd som  

 øverste kollegiale organ.
Skolerådet sammensættes efter principperne fra  

 universitetsloven (konsistorium).
Biblioteksskolens øverste kollegiale organ har som hovedopgave at deltage  

 i fastlæggelsen af overordnede retningslinier for skolens virksomhed.
Der  

 nedsættes endvidere et eller flere studienævn til varetagelse af opgaver i  

 forbindelse med undervisningens tilrettelæggelse og gennemførelse.
 Sammensætningen af og størrelsen på de kollegiale organer fastsættes i  

 skolens styrelsesregler.
Skolerådet fastlægger de overordnede retningslinier for skolens virksomhed  

 og 1. godkender budget, 2. drøfter faglige, uddannelses- og forskningspolitiske spørgsmål, 3. godkender studieordninger, forskningsplaner og nedsætter sagkyndige  

 udvalg, 4. træffer beslutning om ansættelse af lærere mv. og 5. fastsætter regler om valg til skoleråd og studienævn.
 Skolerådet vil bestå af en formand og højst 14 medlemmer:
1. rektor er født formand, 2. eventuelt prorektor, 3. 2 eksterne repræsentanter udpeget af henholdsvis Kulturministeriet og  

 Kulturministeriets Forskningsudvalg, 4. 6 repræsentanter for lærergruppen, 5. 3 studenterrepræsentanter og 6. 2 repræsentanter for det teknisk-administrative personale.
 Skolerådet kan blive mindre, men vil blive sammensat efter samme model.
De eksterne repræsentanter udpeges for en periode på 4 år.  

 Repræsentanterne for lærergruppen og det teknisk administrative personale  

 vælges for en periode på 2 år.
Studenterrepræsentanterne vælges for 1 år.
De studerendes indflydelse på uddannelserne sikres gennem et eller flere  

 studienævn.
Studienævnene, som har 4-8 medlemmer, sammensættes af  

 repræsentanter for lærere og studerende i forholdet 1:1 efter valg i de to  

 grupper.
 Studienævnene:
1. godkender undervisningsplanen, 2. udarbejder forslag til studieordning og 3. høres i forbindelse med uddannelsesbekendtgørelser og generelle regler  

 for eksamen, bedømmelse og undervisning.
Studienævnet vælger en formand blandt nævnets lærerrepræsentanter.
Rektor  

 kan bemyndige studienævnsformanden til at forestå den praktiske  

 tilrettelæggelse af uddannelsen og til at disponere de tildelte  

 undervisningsressourcer.
 I forskningsanliggender kan skolerådet nedsætte et forskningsudvalg til:
1. drøftelse af konkrete forskningsspørgsmål, 2. gennemførelse af evalueringer, 3. udarbejdelse af udkast til forskningsplaner og 4. udarbejdelse af forslag til anvendelse og fordeling af  

 forskningsressourcer.
 Personalets indflydelse i personalespørgsmål sikres gennem etablering af  

 samarbejdsudvalg, som drøfter arbejds- og personaleforhold.
§ 5 Til stk. 1 Der tilsigtes ikke med lovforslaget nogen grundlæggende ændring i den  

 hidtidige bevillingsmæssige styring af biblioteksskolen.
Skolen udarbejder  

 årligt inden for den af ministeriet fastsatte ramme forslag til budget i  

 forbindelse med udarbejdelsen af ministeriets bidrag til forslag til  

 finanslov.
Til stk. 2 Til nr. 1 og 2 Efteruddannelse, videreuddannelse og eventuel åben uddannelse kan  

 finansieres af indtægter fra deltagerbetaling, der dækker institutionens  

 udgifter helt eller delvis.
Dette indebærer, at undervisningen kan  

 finansieres delvis af statslige midler og delvis af deltagerbetaling.
Til nr. 3 Bestemmelsen giver mulighed for, at biblioteksskolen kan modtage  

 undervisningsafgifter fra udenlandske studerende.
For studerende fra EU-lande  

 gælder der dog særlige regler om gensidighed.
Til nr. 4 Ph.d.-studerende, hvis uddannelse finansieres af eksterne midler, skal  

 betale biblioteksskolen for deltagelse i undervisningen, vejledning, brug af  

 faciliteter mv.
Til stk. 3 Bestemmelsen giver mulighed for at opkræve gebyr på biblioteksskolens  

 bibliotek i forbindelse med for sen aflevering, bortkomst og beskadigelse af  

 bøger og andet udlånt materiale.
Til stk. 4 Bestemmelsen giver materiel hjemmel til at institutioner kan modtage  

 tilskud fra for eksempel tipsmidler og fra ikkestatslige instanser.
Midlerne  

 kan indsættes på bankkonti eller lignende og oppebære renteindtægter.
Til § 6 Med bestemmelsen muliggøres samarbejde med blandt andet forskerparker,  

 studenterboghandler, forlag og kantinevirksomheder.
Til § 7 Til stk. 1 Bestemmelsen sigter på, at kun klager over retlige mangler skal kunne  

 påklages til kulturministeren.
Til § 8 Til stk. 1 Bestemmelsen giver mulighed for, at lovens bestemmelser kan fraviges, for  

 eksempel i forbindelse med indgåelse af resultatkontrakt om forenkling og  

 kvalitativ forbedring af skolens virksomhed.
Til stk. 2 Bestemmelsen giver mulighed for at fastsætte særlige regler for dele af  

 skolen, der udfører særlige opgaver, for eksempel biblioteket, der hører  

 under denne lovs bestemmelser.
 Der kan også være behov for særlige regler i tilfælde, hvor et samlet  

 uddannelsesforløb gennemføres i samarbejde mellem flere  

 uddannelsesinstitutioner.
Til § 9 I stk. 1 er det fastsat, at lovforslagets forskellige dele kan træde i  

 kraft på forskellige tidspunkter.
Baggrunden herfor er, at den foreslåede nye  

 uddannelsesstruktur fastlægges senere efter en forudgående høring blandt  

 aftagerne, herunder Kommunernes Landsforening.
Derudover vil biblioteksskolen  

 først kunne få tildelt officiel status af højere uddannelsesinstitution  

 efter, at der er foretaget en ekstern faglig vurdering af skolens  

 forskningsvirksomhed.
Skriftlig fremsættelse (8. oktober 1997) Kulturministeren (Ebbe Lundgaard):
 Jeg tillader mig for det høje Ting at fremsætte:
 Forslag til lov om Danmarks Biblioteksskole.
(Lovforslag nr.
L 15).
 Danmarks Biblioteksskole har til opgave at give uddannelse og udføre  

 forsknings- og udviklingsarbejde inden for biblioteks-, dokumentations- og  

 informationsområdet.
 Lovforslaget har til formål at styrke biblioteksskolens muligheder for at  

 imødekomme de markant øgede krav til uddannelsen af medarbejdere inden for  

 skolens fagområde og for forskning og udvikling inden for centrale områder af  

 de biblioteks- og informationsfaglige discipliner i takt med den hurtige  

 udvikling af informationssamfundet og informationsteknologien.
Det er hensigten med lovforslaget at erstatte den nuværende lov om  

 biblioteksskolen fra 1985 med en rammelov, der er udarbejdet efter de samme  

 principper som loven om de videregående kunstneriske uddannelser og  

 universitetsloven.
Det er således tanken, at skolens uddannelser i hovedtræk  

 skal have samme struktur, som gælder for de højere uddannelsesinstitutioner,  

 d.v.s. bachelor- og kandidatuddannelser samt ph.d.-uddannelser i samarbejde  

 med en anden højere uddannelsesinstitution.
Før en ændret struktur for  

 grunduddannelsen fastlægges nærmere, vil aftagerne blive bedt om at udtale  

 sig om kravene til uddannelsens indhold.
Ligeledes kan biblioteksskolen først  

 få status af højere uddannelsesinstitution efter en ekstern faglig vurdering  

 af skolens forskningsvirksomhed.
 Idet jeg i øvrigt henviser til lovforslaget med tilhørende bemærkninger,  

 tillader jeg mig at anbefale lovforslaget til Folketingets velvillige  

 behandling.
Bilag Lov nr. 207 af 22. maj 1985 Lov om Danmarks biblioteksskole VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
 § 1. Danmarks biblioteksskole er en læreanstalt under ministeren  

 for kulturelle anliggender bestående af en skole i København og en afdeling i  

 Ålborg.
 Stk. 2. Biblioteksskolen har til opgave at give uddannelse og  

 udføre forsknings- og udviklingsarbejde inden for biblioteks-,  

 dokumentations- og informationsområdet.
§ 2. Grunduddannelsen ved biblioteksskolen er 4-årig.
Den, der har  

 gennemført uddannelsen, betegnes bibliotekar D.B.
 Stk. 2. Biblioteksskolen varetager den biblioteksteoretiske  

 uddannelse af forskningsbibliotekarer og andre, der er fagligt ligestillede  

 med disse.
 Stk. 3. Biblioteksskolen varetager den biblioteksteoretiske  

 uddannelse af biblioteksassistenter.
 Stk. 4. Biblioteksskolen giver efter- og videreuddannelse til  

 bibliotekarer, forskningsbibliotekarer, dokumentalister og  

 biblioteksassistenter samt andre personalegrupper, der varetager biblioteks-,  

 dokumentations- eller informationsopgaver i både den offentlige og den  

 private sektor.
 Stk. 5. Biblioteksskolen kan give uddannelse til medarbejdere ved  

 offentlige og private arkiver.
 § 3. Ministeren for kulturelle anliggender kan bestemme, at der  

 etableres videregående studier for bibliotekarer og andre, der er fagligt  

 ligestillede med disse.
§ 4. Der kan ydes biblioteksmedarbejdere, der deltager i  

 biblioteksskolens efter- og videreuddannelse, godtgørelse af  

 befordringsudgifter og tilskud til ophold.
Ministeren for kulturelle  

 anliggender fastsætter nærmere regler herfor.
 § 5. Danmarks biblioteksskole ledes af en rektor, som i  

 forbindelse med et biblioteksskoleråd og biblioteksskolens administrator  

 forestår institutionens samlede forvaltning.
Stk. 2. Biblioteksskolerådet består af repræsentanter for lærere,  

 de studerende og det teknisk-administrative personale ved skolen i København  

 og afdelingen i Ålborg.
Rektor er formand for biblioteksskolerådet.
§ 6. Ministeren for kulturelle anliggender nedsætter et  

 uddannelsesråd med repræsentation for de centrale faglige instanser og  

 faglige organisationer inden for biblioteks-, dokumentations- og  

 informationsområdet, personaleorganisationer og ansættelsessteder i både den  

 offentlige og den private sektor samt lærere, de studerende og det  

 teknisk-administrative personale ved biblioteksskolen.
Rektor er formand for  

 rådet.
 Stk. 2. Uddannelsesrådet har til opgave at rådgive  

 biblioteksskolen og ministeren for kulturelle anliggender om principielle  

 spørgsmål vedrørende skolens virksomhed.
 § 7. Biblioteksskolens forskning skal bidrage til at skabe det  

 teoretiske grundlag for undervisningen og for udviklingen inden for  

 biblioteks-, dokumentations- og informationsområdet.
 Stk. 2. Biblioteksskolen nedsætter forskningsudvalg med den opgave  

 at deltage i planlægningen og gennemførelsen af biblioteksskolens  

 forskningsvirksomhed.
 § 8. Ministeren for kulturelle anliggender fastsætter nærmere  

 regler om biblioteksskolens styrelse og virksomhed, herunder om optagelse på  

 biblioteksskolen, om uddannelserne, om ansættelse i lærerstillinger og om  

 uddannelsesrådets opgaver og sammensætning.
 § 9. Loven træder i kraft den 1. august 1985.
 Stk. 2. Lov nr. 232 af 8. juni 1966 om Danmarks biblioteksskole  

 ophæves.
Efter 2. behandling den 16. december 1997 Almindelige bestemmelser § 1. Danmarks Biblioteksskole har som højere  

 uddannelsesinstitution under Kulturministeriet til opgave at give  

 videregående uddannelse og at drive forskning inden for biblioteks- og  

 informationsvidenskab indtil det højeste videnskabelige niveau.
 Stk. 2 . Biblioteksskolen skal værne om forskningsfriheden og  

 bidrage til at udbrede kendskab til arbejdsmetoder og resultater inden for  

 sit fagområde.
Uddannelse og forskning § 2. Biblioteksskolen varetager grund-, videre- og efteruddannelse  

 inden for sit fagområde.
 Stk. 2. Kulturministeren beslutter efter samråd med  

 biblioteksskolen, hvilke uddannelser biblioteksskolen skal udbyde.
 Stk. 3. Biblioteksskolen træffer selv afgørelse om den forskning,  

 der skal drives på skolen.
 § 3. Kulturministeren fastsætter regler om:
 1) Uddannelsernes indhold og varighed.
 2) Eksaminer og prøver, herunder bedømmelse.
 3) Adgang til uddannelserne.
 4) Ansættelse af lærere og videnskabelige medarbejdere.
 5) Klager til institutionen fra studerende i forbindelse med eksaminer og  

 prøver samt procedurer for behandling heraf.
 Stk. 2. Kulturministeren kan fastsætte regler om:
 1) Erhvervelse af ph.d.-graden.
 2) Erhvervelse af doktorgraden.
 Stk. 3. Før kulturministeren fastsætter regler i henhold til stk.  

 1 og 2, skal biblioteksskolen have lejlighed til at udtale sig, hvis  

 forslaget ikke kommer fra biblioteksskolen.
Styrelse § 4. Kulturministeren fastsætter nærmere regler om styrelse af  

 biblioteksskolen.
 Stk. 2. Biblioteksskolen ledes af en rektor, der træffer afgørelse  

 i alle sager, som ikke ved denne lov eller i henhold til stk. 1 er henlagt  

 til kulturministeren eller biblioteksskolens kollegiale organer.
 Stk. 3. Rektor ansættes af kulturministeren.
Stk. 4. Der nedsættes et eller flere kollegiale organer.
Det  

 øverste kollegiale organ inddrages i sager om biblioteksskolens overordnede  

 interesser som uddannelses- og forskningsinstitution og medvirker ved  

 fastlæggelsen af retningslinjer for skolens langsigtede virksomhed og  

 udvikling.
 Stk. 5. Før kulturministeren fastsætter regler i henhold til stk.  

 1, skal biblioteksskolen have lejlighed til at udtale sig, hvis forslaget  

 ikke kommer fra biblioteksskolen.
Økonomiske forhold § 5. Statens bevillinger til biblioteksskolen fastsættes på de  

 årlige bevillingslove.
Stk 2. Kulturministeren kan bestemme, at biblioteksskolen opkræver  

 betaling for deltagelse i undervisning og eksamen ved biblioteksskolens 1) efter- og videreuddannelse, 2) åben uddannelse, 3) uddannelse af visse udenlandske studerende og 4) uddannelse af ph.d.-studerende, hvis uddannelse finansieres af eksterne  

 midler.
Stk. 3. Biblioteksskolen kan opkræve gebyr til hel eller delvis  

 dækning af udgifter i forbindelse med optagelsesprøver, eksaminer for  

 privatister og lignende.
Biblioteksskolens bibliotek kan desuden opkræve  

 gebyrer i forbindelse med for sen aflevering, bortkomst og beskadigelse af  

 bøger og andet udlånt materiale.
Stk. 4. Biblioteksskolen kan modtage tilskud fra anden side end  

 fra bevillingslovene.
Disse tilskud kan holdes adskilt fra statslige  

 bevillinger.
Der kan oprettes fonde og legater for sådanne tilskud.
 § 6. Kulturministeren kan godkende, at biblioteksskolen indgår  

 aftaler af ikkekommerciel karakter med selvejende institutioner og  

 organisationer, der har tilknytning til biblioteksskolen, og hvis hovedformål  

 er knyttet til biblioteksskolens formål.
 Klager m.v.
 § 7. Biblioteksskolens afgørelser efter denne lov eller efter  

 regler fastsat i medfør af loven kan kun, for så vidt angår klager over  

 retlige spørgsmål, påklages til kulturministeren, jf. dog stk. 2.
 Stk. 2. Kulturministeren fastsætter nærmere regler om adgangen til  

 at klage og kan herunder bestemme, at afgørelser med undtagelse af klager  

 over retlige spørgsmål ved afgørelser om en studerendes retsstilling ikke  

 skal kunne indbringes for ministeren.
 § 8. Kulturministeren kan efter forslag fra biblioteksskolen  

 godkende undtagelser fra lovens bestemmelser blandt andet med henblik på en  

 forenkling af biblioteksskolens virksomhed.
 Stk. 2. Kulturministeren kan fastsætte særlige regler for  

 biblioteksskolen eller dele heraf, der varetager særlige opgaver, herunder  

 biblioteksskolens bibliotek, eller hvor særlige forhold tilsiger det,  

 herunder samarbejde med andre institutioner.
Overgangs- og ikrafttrædelsesbestemmelser § 9. Kulturministeren fastsætter tidspunktet for lovens  

 ikrafttræden.
Kulturministeren kan herunder fastsætte, at lovens bestemmelser  

 træder i kraft på forskellige tidspunkter.
 Stk. 2. Kulturministeren kan fastsætte, at lov nr. 207 af 22. maj  

 1985 om Danmarks Biblioteksskole eller dele heraf ophæves.
 Stk. 3. Regler, der er fastsat med hjemmel i den lov, der er nævnt  

 i stk. 2, forbliver i kraft, indtil de ophæves eller afløses af regler  

 fastsat i medfør af denne lov.
