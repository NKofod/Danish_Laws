HEKTOLITERVÆGTEN FOR KORN Under henvisning til § 2 i handelsministeriets bekendtgørelse nr. 75 af 6.  

 februar 1976 vedrørende EØF-justering, der her i landet gennemfører  

 rådsdirektiv 71/316/EØF (rammedirektiv) som ændret ved rådsdirektiv  

 72/427/EØF meddeles herved bestemmelser for hektolitervægten for korn således som disse er fastsat i EØF rådsdirektiv 71/347/EØF af 12. oktober  

 1971 (specialdirektiv):
1. Disse bestemmelser vedrører 2. EØF-hektolitervægten er forholdet mellem massen,  

 udtrykt i kilogram, og volumenet, udtrykt i hektoliter, der for enhver  

 kornsort konstateres ved måling med et instrument og ved benyttelse af en  

 metode, der er i overensstemmelse med dette direktiv.
 Som »referenceværdi« betegnes EØF-hektolitervægten, der opnås  

 ved måling med et særligt normalinstrument, fra Fællesskabet eller fra en  

 enkeltstat, der er konstrueret og anvendt efter forskrifterne i kapitel I og  

 II bilag I.
 EØF-hektolitervægten, der er anvendt som referenceværdi, angives i  

 kilogram pr. hektoliter med to decimaler.
Fællesskabernes EØF-normalinstrument opbevares hos Messtechnischer Dienst  

 i forbundsrepublikken Tyskland.
For nærværende findes der intet  

 normalinstrument ved justervæsenet.
 Betegnelsen EØF-hektolitervægt må kun anvendes i handelen for at  

 karakterisere korn, der er målt med måleinstrumenter, der er i  

 overensstemmelse med dette direktiv.
 Ved kornhandel med andre medlemsstater må den, som hektolitervægt  

 betegnede egenskab, kun være EØF-hektolitervægten som foran defineret.
3. Måleinstrumenter til bestemmelse af  

 EØF-hektolitervægten for korn er instrumenter, der er i overensstemmelse med  

 bilag II.
Disse instrumenter gøres til genstand for EØF-typegodkendelse og  

 underkastes EØF-førstegangsjustering.
Sådanne instrumenter vil af justervæsenet kunne EØF-typegodkendes og  

 forsynes med mærke for EØF-typegodkendelse.
Instrumenter, der er forsynet med  

 mærke for EØF-typegodkendelse fra Danmark eller fra et andet medlemsland, vil  

 af justervæsenet kunne justeres og forsynes med stempel for  

 EØF-førstegangsjustering.
 4. Dette tekniske direktiv træder i kraft den 1.  

 oktober 1976.
E.
Repstorff Holtveg BILAG I NORMALINSTRUMENTER TIL MÅLING AF EØF-HEKTOLITERVÆGTEN AF KORN I.
KONSTRUKTIONSFORSKRIFTER 1. Normalinstrumenterne består af hulmål,  

 påfyldningsanordning, afstrygningsanordning, vejeanordning og  

 påfyldningsbeholder.
 Instrumenterne er i alle deres dele fremstillet solidt og omhyggeligt.  

 Alle flader, der kommer i berøring med kornet er glatte og består af praktisk  

 taget uforanderligt metal (messing, rustfrit stål el.lign.), der har en  

 tykkelse tilstrækkelig til, at der ikke ved normal anvendelse opstår  

 deformationer.
2. Hulmål 2.1. Hulmålet har form af en lige cirkulær cylinder; dens øverste kant er  

 plant afslebet vinkelret på cylinderaksen.
 2.2. Hulmålet befinder sig ved påfyldningen til stadighed i samme stilling  

 under fyldeanordningen.
2.3. Over hulmålet er der, når det er i fyldestilling, en fyldering, der  

 har samme akse og samme indre diameter som hulmålet.
Afstrygningskniven skal  

 bevæge sig mellem de to dele med ringe frigang.
3. Påfyldningsanordning 3.1. Påfyldningsanordningen består af fyldetragt med lukkespjæld og  

 reguleringsmekanisme.
 3.2. Fyldetragten har form af en keglestub, der foroven fortsætter i et  

 cylindrisk stykke og forneden er forsynet med en afløbsstuds med  

 lukkemekanisme.
 3.3. Fyldetragten er anbragt således, at dens akse falder sammen med  

 hulmålets akse i fyldestilling.
3.4. Reguleringsmekanismen har en bestemt foreskrevet form.
Den rager ind  

 i afløbsstudsen og er vertikalt indstillelig.
Den akse falder sammen med i  

 fyldetragtens akse.
4. Afstrygningsanordning 4.1. afstrygningsanordningen består af afstrygningskniv, styreanordning og  

 trækanordning.
 4.2. Afstrygningskniven er plan, vandret anbragt og må ikke kunne bøjes  

 under brugen.
 4.3. Styreanordningen styrer afstrygningsknivens bevægelse mellem  

 fylderingens underkant og hulmålets overkant.
 4.4. Trækanordningen trækker afstrygningskniven i kontinuerlig bevægelse  

 gennem kornet.
 4.5. Efter hulmålets fyldning og vejning falder det overskydende korn, der  

 ligger på afstrygningskniven, ned i en opsamlingskasse.
5. Vejeanordning 5.1. Når hulmålet er fyldt med korn, vejes det på en ligearmet vægt med en  

 lastevne på 50 kg.
 5.2. Vægtens vægtskål skal være i balance med det tomme hulmål.
6. Samlede indretning 6.1. Instrumentets enkelte dele, undtagen hulmål og vægt, er fastgjort til  

 et stel, på en sådan måde, at hulmålets øverste kant, når det er i  

 fyldestilling, befinder sig i vandret stilling.
6.2. Måleinstrumentets stel er forsynet med en lodline af mindst 500 mm  

 længde eller med en libelle af samme følsomhed.
Disse anordninger skal være i  

 udgangsstilling, når hulmålets kant, når det er i fyldestilling, befinder sig  

 i vandret stilling.
7. Enkeltdelenes dimensioner 8. Afbildning Normalinstrumentet er gengivet på en tegning i bilaget.
II.
BRUGSANVISNING Kornet, der skal gøres til genstand for måling, bør være uden urenheder og  

 have omtrent samme temperatur som det rum, hvori målingen finder sted.
Det  

 skal være lufttørt, d.v.s. være i hygroskopisk balance med luften i  

 målerummet.
I dette øjemed lader man det før målingen ligge udbredt i et  

 tyndt lag i ca. 10 timer.
Den relative luftfugtighed i målerummet bør ikke  

 overskride 60 pct.
 Hektolitervægten afhænger af kornmængden og måden, hvorpå kornet hældes i  

 fyldetragten, af hvilken grund følgende fremgangsmåde skal benyttes:
 Hulmål 1 (se tegning i bilaget) anbringes i fyldestilling koaksialt med  

 fyldering 2 og fyldetragt 3 og fastgøres med kilebolt 16 ved betjening af  

 håndgreb 15. Derefter bringes afstrygningskniv 9 i sin udgangsstilling og  

 låses med spærre 12. Ved hjælp af fodskruerne 19 indstilles stel 20 således,  

 at overkanten af hulmål 1 ved fyldning altid befinder sig i vandret stilling.
 Nu afmåles ca. 24 liter korn i fyldebeholderen (ikke gengivet) og hældes i  

 fyldetragt 3, hvis lukkespjæld 4 samtidig lukker for den afløbsstuds 8.  

 Spærre 5 til lukkespjældet betjenes, spjældet 4 åbner sig og holdes åben af  

 pal 6; kornet strømmer derefter ud af tragten 3, beskyttet mod forstyrrelse  

 ved skærm 2 a, og ned i hulmål 1 på understel 14. Stiver 14 a forhindrer, at  

 skinnerne, som understellets ruller løber på, bøjes ned.
 For at sikre en konstant jævn fyldning af hulmål 1 er tragt 3 blevet  

 overfyldt med ca. 4 liter korn, der, når hulmål 1 er helt fyldt, er blevet  

 tilbage i fyldering 2 og skilles (»afstryges«) fra fyldningen i  

 hulmål 1 ved betjening af afstrygningsknivens spærre 12, der er hængslet på  

 travers 11.
Afstrygningskniv 9 trækkes af trækvægt 13 og har på forkanten et skær,  

 hvormed de korn, som ligger ved kanten af hulmål 1, og som kunne hindre en  

 plan afstrygning, skæres over.
Når afstrygningskniv 9 har nået sin  

 slutstilling, trækkes det på understel 14 stående hulmål 1 frem ved hjælp af  

 håndgreb 15, løftes fra understel 14 og anbringes på vægten, hvorefter massen  

 af indholdet bestemmes indtil plus/minus 5 g.
Når afstrygningskniv 9 trækkes tilbage til sin udgangsstilling, falder det  

 overskydende korn, der ligger på den, ned i opsamlingskasse 17, idet korn,  

 der springer af kniven, af kappe 18 ledes ned i opsamlingskassen.
Derefter  

 bringes spjæld 4 tilbage til lukkestilling, idet pal 6 løsnes ved drejning på  

 håndhjul 4 a.
 Såfremt der skal foretages en yderligere måling med samme prøve, skal  

 kornet i hulmål 1 blandes med kornet i opsamlingskasse 17.
 Hektolitervægten får man ved at dividere den af vejeanordningen angivne  

 vægt med 0,2 hl.
III.
AFPRØVNING OG JUSTERING 1. Dimensioner og volumener De under punkt 1.7. nævnte dimensioner og volumener prøves med  

 måleinstrumenter af passende nøjagtighed.
2. Funktionsprøve med korn De enkelte staters normalinstrumenter skal ved hjælp af et transportabelt  

 normalinstrument prøves og justeres ved sammenligning med  

 EØF-normalinstrumentet.
2.1. Til afprøvningen anvendes ren Manitoba-hvede, der har næsten  

 kugleformede korn og en hektolitervægt på ikke under 80 kg/hl.
Den skal være  

 i hygroskopisk balance med den omgivende luft.
Der udføres seks målinger  

 efter brugsanvisningen under punkt II.
Betegnes herved det normalinstrument,  

 der skal prøves, med P og EØF-normalinstrumentet med N, gennemføres målingen  

 efter følgende skema:
 2.1.1. Afvigelserne af P's enkeltværdier fra middelværdien for disse  

 enkeltværdier må ikke overstige plus/minus 10 g.
2.1.2. Som fejl ved instrumentet anses forskellen mellem middelværdien af  

 de seks P-angivelser og middelværdien af de seks N-angivelser.
Fejlen må ikke  

 være større end plus/minus 10 g.
2.1.3. Overskrides tolerancerne i henhold til 2.1.1. og 2.1.2., er kornet  

 muligvis endnu for inhomogent; det må i så fald igen udbredes i målerummet i  

 ca. 10 timer.
Målingerne i henhold til 2.1. gentages.
 2.1.4. Overskrides tolerancen kun i henhold til 2.1.2., skal instrumentet  

 reguleres.
 Instrumentets angivelser kan formindskes ved højere indstilling af  

 reguleringsmekanisme 7 og forhøjes ved lavere indstilling.
 Reguleringsmekanisme 7 indstilles, og målingerne i henhold til 2.1.  

 gentages.
3. Vejeanordning 3.1. Vægtfejl inden for belastningsområdet 10 til 20 kg må ikke overskride  

 plus/minus 0,01 pct. af belastningen.
 3.2. Summen af fejlene for de anvendte lodder må ikke overstige plus/minus  

 0,02 pct. af deres norminelle masse.
Signaturforklaring til vedføjende tegning 1. Hulmål 2. Fyldering med skærm  

 2 a 3. Fyldetragt 4. Lukkespjæld med håndhjul 4 a 5. Spærre til lukkespjæld  

 6. Pal til lukkespjæld 7. Reguleringsmekanisme 8. Afløbsstuds 9.  

 Afstrygningskniv 10. Styreanordning for afstrygningskniv 11. Travers med stivere 11 a 12. Spærre til afstrygningskniv 13. Trækvægt 14. Understel med skinnestiver 14 a 15. Håndgreb til understel 16. Kilebolt 17. Opsamlingskasse 18. Kappe 19. Fodskruer 20. Stel BILAG II MÅLEINSTRUMENTER TIL BESTEMMELSE AF EØF-HEKTOLITERVÆGTEN AF KORN 1. Måleinstrumenter, hvormed EØF hektolitervægten  

 bestemmes, har følgende karakteristika:
 2. På det enkelte måleinstrument er der anbragt et  

 justerskilt, der er tydeligt synligt, og med let læselige bogstaver, der ikke  

 kan slettes, bærer følgende påskrifter:
