Klage over ukorrekt omskæring Patientklagenævnet fandt grundlag for at kritisere speciallægen i kirurgi for hans behandling af drengen, jf. lægelovens § 6, og nævnet fandt endvidere grundlag for kritisere speciallægen for hans journalføring af behandlingen, jf. lægelovens § 13, stk. 2.
Nævnet lagde vægt på, at speciallægen ikke forud for omskæringen indhentede oplysninger om drengens tilstand (sygehistorie) eller foretog en objektiv undersøgelse.
Hermed konstaterede specialægen ikke, at drengen havde en såkaldt uanselig penis (inconspicuous penis), hvor penis øjensynlig er lille, men hvor den faktisk er normal, når den strækkes/trækkes ud.
Såfremt man ikke er opmærksom på denne tilstand, medtages penisskafthud og altså ikke blot forhud under selve indgrebet.
 Nævnet lagde endvidere vægt på, at speciallægen ikke journalførte i overensstemmelse med reglerne.
