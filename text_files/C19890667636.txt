A.
Almindelig bestemmelse § 1.  Under togt og oplægning gælder bestemmelserne i  

 den til enhver tid gældende hovedoverenskomst mellem Danmarks Rederiforening  

 og Sømændenes Forbund i Danmark med nedenstående ændringer og tilføjelser.
B.
Under isbrydningstogt Isbrydertillæg § 2.  Fra den dag kommandoen hejses, til den dag  

 kommandoen stryges, ydes et særligt tillæg (isbrydertillæg), som for bådsmænd  

 og matroser udgør 602 kr. pr. måned, for ubefarne matroser over 18 år med 2  

 års sejltid, hvoraf 1 år på dækket 492 kr. pr. måned og for øvrige ubefarne  

 matroser 325 kr. pr. måned.
Ligger en isbryder uvirksom ved land mere end 10  

 dage, standses tillægget, indtil isbrydningen genoptages.
Havneanløb § 3.  Under hensyn til isbrydernes specielle opgaver  

 er forbundet indforstået med, at disse ikke kan betragtes som liggende ved  

 land, når kommandoen er hejst, og isbryderen for en kortere periode (dog ikke  

 over 4 timer) anløber en havn for afhentning af post, proviant, lods, bunkers  

 eller lignende.
Arbejdstøj § 4.  Til brug under udkigstjeneste stilles 2 sæt  

 varmt tøj, hvert bestående af kappe, støvler og pelshue, til rådighed for  

 dæksmandskabet.
C.
Under søopmåling Frirejse til hjemmet § 5.  Der ydes dæksbesætning, som deltager i  

 søopmålingstogt frirejser til hjemstedet efter tilsvarende regler, som gælder  

 for tjenestemænd.
D.
Under oplægning Hyre m.v.
 § 6.  I stedet for dagløn udbetales der fastansatte  

 matroser og bådsmænd den i hovedoverenskomstens § 2 for bådsmænd fastsatte  

 månedshyre m.v. samt de i samme overenskomst § 10, litra a, fastsatte  

 kostpenge.
 Stk. 2.  For den i stk. 1 nævnte særlige aflønning af  

 fastansatte matroser er det en forudsætning, at de pågældende opfylder  

 betingelserne for at kunne udmønstre som bådsmænd.
 Stk. 3.  Første anciennitetstillæg for matroser opnås  

 efter 1 års tjeneste.
 Stk. 4.  Hyren udbetales månedsvis bagud.
 Stk. 5.  Bådsmænd og matroser betragtes ikke i øvrigt  

 som påmønstrede i forhold til hovedoverenskomsten.
Efterindtægt § 7.  Mellem Finansministeriet og Sømændenes Forbund i  

 Danmark er der i forbindelse med fornyelsen af tillægsoverenskomsten af 18.  

 januar 1984 indgået følgende aftale om efterindtægt m.v. til matroser og  

 bådsmænd, der fast beskæftiget i statsisbryderne under disses oplægning.
 Dør en matros eller bådsmand i ansættelsestiden, ydes der hans/hendes  

 efterlevende ægtefælle eller børn under 18 år, over for hvem han/hun har  

 forsørgerpligt, efterindtægt som følger:
 a.Når afdøde har været uafbrudt ansat i mindst 1 år, udgør efterindtægten  

 1 måneds sædvanlig løn.
 b.Når afdøde har været uafbrudt ansat i mindst 5 år, udgør efterindtægten  

 2 måneders sædvanlig løn.
 c.Ved sædvanlig løn forstås grundløn, dyrtidstillæg samt  

 anciennitetstillæg på tidspunktet for dødsfaldet.
 d.Den nævnte efterindtægt løber fra dagen efter dødsfaldet og udbetales  

 henholdsvis 1 eller 2 måneder efter dette.
 Stk. 2.  Eventuel tilgodehavende løn udbetales snarest  

 efter dødsfaldet.
 Stk. 3.  Der ydes ikke feriegodtgørelse af  

 efterindtægten.
 Stk. 4.  Var afdøde opsagt på tidspunktet for  

 dødsfaldet, kan efterindtægt ikke udbetales for tiden efter  

 opsigelsesfristens udløb.
Tillæg § 8.  For lejlighedsvis arbejde i maskinrummet  

 oppebærer bådsmænd og matroser et tillæg på 330 kr. pr. måned.
 Stk. 2.  For udførelse af skriftligt arbejde oppebærer  

 bådsmænd et tillæg på 343 kr. pr. måned.
Stk. 3.  For ansvar i forbindelse med udlevering af  

 køjetøj samt for betjening af bugserspil udbetales der matroser og bådsmænd  

 et tillæg på 67 kr. pr. måned.
Tillægget udbetales tillige under togt til  

 matroser og bådsmænd, der er fast beskæftiget i isbryderne under disses  

 oplægning, men ikke til den øvrige dæksbesætning under togt.
 Stk. 4.  Til matroser og bådsmænd, der er tilsagt til at  

 forrette tjeneste som vagtmand, men som inden tiltørning modtager besked om,  

 at vagten er ophørt, udbetales en godtgørelse svarende til 4 timers  

 overtidsbetaling, heraf 1 time efter den for søn- og helligdage gældende  

 takst.
 Stk. 5.  Ved tilkald uden for normal arbejdstid ydes  

 overtidsbetaling fra det tidspunkt, pågældende forlader hjemmet, til  

 pågældende er hjemme igen.
E.
Tillæg under en bådsmands fravær § 9.  Når en bådsmand er fraværende fra tjenesten i  

 mere end 14 dage, ydes der, for det tidsrum bådsmanden er fraværende, den  

 matros, der i hans fravær udfører det bådsmanden pålagte skriftlige arbejde,  

 det i tillægsoverenskomstens § 8, stk. 2, omhandlede tillæg.
F.
Fællesbestemmelser Rederiansættelse § 10.  Bådsmænd og matroser med over 1 års uafbrudt  

 tjeneste i isbryderne kan rederiansættes på tilsvarende betingelser som  

 fastsat i den mellem Danmarks Rederiforening og Sømændenes Forbund i Danmark  

 indgåede særlige hyreaftale af 8. februar 1973.
 Stk. 2.  De i den særlige hyreaftale pkt. 5, stk. 1.  

 omtalte bonussatser fastsættes således:
Arbejdstøj § 11.  Der udleveres arbejdstøj i henhold til det som  

 bilag optrykte tøjregulativ.
Time- og dagpenge § 12.  Under udstationering og forsejling i  

 forbindelse med dokning e.a. ydes i stedet for det i hovedoverenskomstens §  

 9, stk. f, særlige kosttillæg godtgørelse efter de for statens tjenestemænd  

 gældende regler, således at bådsmænd og matroser henføres under sats B.
Sygehyre § 13.  Under sygdom gælder bestemmelserne i  

 sømandsloven vedrørende sygehyre.
Opsigelsesregler § 14.  Der gælder en gensidig opsigelsesfrist på 7  

 dage.
Efter 1 års uafbrudt tjeneste i isbryderne forlænges den gensidige  

 opsigelsesfrist til 1 måned, efter 3 års uafbrudt tjeneste i isbryderne til 3  

 måneder og efter 5 års tjeneste i isbryderne til 4 måneder.
 For matroser og bådsmænd, der er fyldt 50 år, og som har mere end 12 års  

 uafbrudt tjeneste i isbryderne, forlænges opsigelsesvarslet fra istjenestens  

 side til 5 måneder.
Overenskomstens løbetid § 15.  Nærværende overenskomst gælder fra den 1. maj  

 1989 og løber, indtil den med 3 måneders varsel opsiges til 1. maj, dog  

 tidligst 1. maj 1991.
København, den 28. september 1989 Sømændenes Forbund Finansministeriet i Danmark P.M.V.
 E.B.
Hans Dresler Niels Paludan Bilag 1.
TØJREGULATIV De ansatte optjener 120 points pr. år svarende til 10 points om måneden,  

 som efter behov anvendes til nedenstående arbejdstøj, der er pointssat  

 således:
 De praktiske retningslinier for udlevering af arbejdstøjet aftales lokalt.
