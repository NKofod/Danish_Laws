 Fra amerikansk side er det flere gange overfor veterinærdirektoratet  

 understreget, at der på enhver virksomhed, der fremstiller varer til U.S.A.  

 skal føres et regnskab med indkøb og forbrug af kaseinat.  

 Veterinærdirektoratet har hidtil hævdet, at ingen dansk virksomhed havde en  

 så dårlig produktionskontrol, at man ikke til enhver tid kunne gøre rede for  

 dette forhold, og amerikanerne har hidtil akcepteret dette.
 Imidlertid er det efter sidste inspektionsrunde fra amerikansk side  

 oplyst, at ikke alle virksomhederne førte et regnskab med indkøb og forbrug  

 af kaseinat, og at man må regne med skærpede amerikanske krav på dette  

 område.
 For at komme sådanne krav i forkøbet pålægges det herved samtlige  

 virksomheder, der fremstiller varer til U.S.A. at føre regnskab over indkøb  

 og det daglige forbrug af kaseinat samt at drage omsorg for, at dette  

 regnskab står til disposition for virksomhedens dyrlæge, således at han i  

 givet tilfælde er i stand til at gøre rede for dette forhold overfor de  

 amerikanske inspektører.
 P.V.V.
