Bekendtgørelse  

 om undersøgelse af post, patientstuer og ejendele, kropsvisitation samt  

 beslaglæggelse og tilintetgørelse af genstande m.v. på psykiatrisk afdeling I medfør af § 19 a, stk. 4, i lov om anvendelse  

 af tvang i psykiatrien, jf. lovbekendtgørelse nr. 1111 af 1. november 2006,  

 fastsættes:
§ 1.  

  

 Ved  

 begrundet mistanke om, at medikamenter, rusmidler eller farlige genstande er  

 blevet eller vil blive forsøgt indført til patienten, kan overlægen beslutte, 1)  

 	  

 at patientens post  

 skal åbnes og kontrolleres, 2)  

 	  

 at patientens stue og  

 ejendele skal undersøges, 3)  

 	  

 at der skal foretages  

 kropsvisitation af patienten.
Undersøgelse af kroppens hulrum er ikke  

 tilladt.
 Stk. 2.  

  

 Overlægens  

 beslutning efter stk. 1, samt angivelse af, hvilke konkrete forhold  

 mistanken bygger på, skal anføres i journalen.
§ 2.  

  

 Undersøgelse  

 af patientens post og patientens stue samt ejendele skal så vidt muligt  

 foretages i patientens nærvær.
Disse undersøgelser kan kun foretages uden  

 patientens tilstedeværelse i situationer, hvor patientens tilstand er af en  

 sådan karakter, at vedkommende ikke er i stand til at overvære kontrollen.
§ 3.  

  

 Patientens  

 post kan alene undersøges for, om de i § 1 nævnte medikamenter,  

 rusmidler  

 eller farlige genstande findes i posten.
Det er  

 ikke  

 tilladt at læse det skriftlige indhold i posten.
Stk. 2.  

  

 Kun  

 forsendelser  

 til  

 patienten  

 er omfattet af denne bekendtgørelse.
Breve og pakker, som patienten sender,  

 er ikke  

 omfattet.
§ 4.  

  

 Overlægen kan beslutte, at medikamenter, rusmidler eller farlige genstande,  

 som  

 bliver fundet ved indgreb efter § 1, skal beslaglægges.
Overlægen kan  

 overlade til politiet at afgøre, om medikamenter, rusmidler og farlige  

 genstande besiddes i strid med den almindelige lovgivning, herunder  

 lovgivningen om euforiserende stoffer og lovgivningen om våben m.v.
Politiet  

 kan beslutte, om disse medikamenter, rusmidler og genstande skal destrueres.
 Stk. 2.  

  

 Afdelingen skal  

 opbevare medikamenter, rusmidler og farlige genstande, som er beslaglagt, jf.  

 stk. 1, indtil det skønnes forsvarligt, at patienten kan få disse  

 udleveret.
 § 5.  

  

 Bekendtgørelsen træder i kraft  

 den 1. januar 2007.
