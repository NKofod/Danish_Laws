Udflugtskørsel med pensionister anses ikke for at være erhvervsmæssig  

 kørsel, og kræver derfor ikke tilladelse efter busloven I brev af 30. juni 1986 har De anmodet ministeriet for offentlige arbejder  

 om at oplyse, hvorvidt der kræves kørekort kategori B eller kategori D til  

 brug ved Vollsmose Plejecenters kørsel af hjemmeboende pensionister til og  

 fra centret, samt ved plejecentrets udflugtskørsel med pensionister boende på  

 centret.
 Det fremgår af Deres brev, at plejecentret til formålet har anskaffet en  

 VW LT 31, der er indrettet til befordring af fem kørestole foruden føreren.
 Ifølge oplysninger fra importøren af den pågældende vogntype er køretøjet  

 oprindeligt indrettet og typegodkendt til befordring af 12 passagerer foruden  

 føreren.
 Da køretøjet oprindeligt er indrettet til befordring af mere end ni  

 personer, føreren medregnet, falder nævnte kørsel ind under busloven (lov nr.  

 115 af 29. marts 1978 om buskørsel).
Det fremgår af § 1 i busloven, at kørsel med motorkøretøjer indrettet til  

 befordring af mere end ni personer foruden føreren kræver tilladelse ifølge  

 busloven.
Herfra er dog undtaget kørsel, som ikke udføres erhvervsmæssigt.
Som ikke-erhvervsmæssig personbefordring anses ifølge lovens bemærkninger  

 kørsel, hvor passagererne har en nærmere tilknytning til den registrerede  

 ejer af motorkøretøjet.
Kørslen skal udføres vederlagsfrit som led i en anden  

 virksomhed af ejeren eller en af denne ansat chauffør.
Efter ministeriet for offentlige arbejders opfattelse må den beksrevne  

 kørsel betragtes som ikke-erhvervsmæssig.
Der kræves således ikke tilladelse  

 efter busloven.
 Med hensyn til spørgsmålet om, hvilken type kørekort der kræves, kan det  

 oplyses, at sagen herfra har været forelagt justitsministeriet, der har  

 meddelt, at føreren af det omhandlede køretøj med plads til fem kørestole og  

 chauffør og en tilladt totalvægt under 3.500 kg skal have kørekort af  

 kategori B.
