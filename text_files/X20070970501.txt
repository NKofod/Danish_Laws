Skattefri fusion  udbytteudlodninger  

  kontantvederlag - ombytningsforhold Spørgsmål Svar Beskrivelse af de faktiske forhold H A/S er  

 moderselskab for datterselskaberne A A/S og B A/S.
Begge datterselskaber er  

 helejede datterselskaber af H A/S, der erhvervede aktierne i A A/S den 27.  

 juni  

 2005 og aktierne i B A/S den 29. juni 2005.
 Såvel  

 moderselskabet som datterselskabet er omfattet af de danske regler om tvungen  

 sambeskatning af det ultimative moderselskab M A/S' danske datterselskaber.
 Der er foretaget  

 en lang række omstruktureringer af selskaberne samt omlægninger af  

 organisationen  

 i koncernen, hvilket er sket som følge af M A/S' overtagelse af kontrollen  

 med  

 koncernen.
Som et led i  

 disse omstruktureringer og omlægninger blev A A/S i juni 2005 erhvervet ved  

 en  

 koncernintern overdragelse (skuffeselskab uden aktivitet) med henblik på, at  

 selskabet skulle levere serviceydelser til moderselskabet H A/S og dette  

 selskabs datterselskaber.
Desuden skulle A A/S levere serviceydelser til  

 øvrige  

 selskaber i koncernen.
A A/S har i den forløbne periode ydet disse  

 koncerninterne services, hvilket dog er ophørt pr. den 1. januar 2007, hvor  

 aktiviteterne overgik til C A/S, da det forretningsmæssige behov for at have  

 et  

 selvstændigt serviceselskab i koncernen ansås for udtømt.
B A/S har  

 fungeret som finansselskab i koncernen.
I 2006 har selskabet dog ikke haft  

 væsentlig aktivitet, da finansfunktionen er overtaget af andre selskaber i  

 koncernen, herunder særligt H A/S.
B A/S genererer dog fortsat positiv  

 indkomst  

 hovedsageligt i kraft af tilgodehavender hos tilknyttede virksomheder, der  

 endnu  

 ikke er afviklet.
B A/S ejer 100 % af aktiekapitalen i datterselskabet D  

 A/S.
De påtænkte dispositioner Som et led i de  

 fortsatte omstruktureringer og tilpasning af organisationen i koncernen  

 påtænker  

 H A/S at fusionere datterselskaberne A A/S og B A/S med sidstnævnte selskab  

 som  

 det modtagende selskab og med fusionsdato 1. januar 2007. Begge  

 datterselskaber  

 anvender kalenderåret som regnskabsår.
Fusionen forventes vedtaget medio  

 2007.
Fusionen ønskes  

 gennemført som et led i den generelle tilpasning af selskabsstrukturen i  

 koncernen  

 og forventes at give en lang række administrative og finansielle fordele,  

 herunder særligt henset til at A A/S ikke længere skal yde serviceydelser til  

 koncernen, samt at B A/S ikke længere aktivt varetager en finansfunktion for  

 koncernen.
Der opnås ikke ved fusionen nogen utilsigtede skattemæssige  

 fordele.
Der er den 5.  

 februar 2007 indsendt anmodning om tilladelse til skattefri fusion mellem  

 datterselskaberne til Skat.
Fusionen kan efter de gældende regler i  

 fusionsskatteloven gennemføres uden tilladelse, jf.
L 110 der blev  

 vedtaget 12. april 2007.
Spørgsmål 1 -  

 Udbytteudlodningerne Uafhængigt af  

 den påtænkte fusion har H A/S planlagt at gennemføre udbytteudlodninger i  

 begge  

 datterselskaber for regnskabsåret 2006. Udlodningerne forventes vedtaget på  

 den  

 ordinære generalforsamling i begge selskaber.
Der er planlagt en udlodning af  

 udbytte på 56 mio. kr. for B A/S samt en udlodning af udbytte på 69 mio. kr.  

 for A A/S.
Selskaberne har en nominel aktiekapital på henholdsvis 20 mio. kr.  

 og 50 mio. kr. og en egenkapital på henholdsvis 76.189 tkr. og 119.972 tkr.
Udlodningerne er  

 planlagt uafhængigt af fusionen og vil blive gennemført uanset om den  

 påtænkte  

 fusion bliver gennemført.
Dette skyldes, at udbytteudlodningerne kommer som  

 en  

 naturlig følge af den afvikling af aktiviteter, der er foretaget dels i A  

 A/S,  

 dels i B A/S.
 Da A A/S med  

 udgangen af 2006 ikke længere yder serviceydelser til den resterende koncern,  

 er der ikke længere behov for likviditet i selskabet til aflønning af  

 medarbejdere  

 o.lign., som er den type omkostninger, selskabet har afholdt i regnskabsåret  

 2006. Selskabets kapital kan ligeledes reguleres, da selskabet ikke i  

 fremtiden  

 vil have behov for den betydelige kapital, som selskabet hidtil har opereret  

 med.
Da B A/S ikke  

 længere aktivt agerer som koncernens finansfunktion, er der ligeledes i dette  

 selskab et behov for at tilpasse likviditeten og kapitalen under hensyn til  

 den  

 forventede fremtidige aktivitet i selskabet.
Selskabet forventes fortsat at  

 besidde aktieposten i datterselskabet D A/S, men vil gradvist afvikle de  

 resterende tilgodehavender, som endnu henstår, og der forventes ikke at  

 skulle  

 ske finansiering såsom ind- eller udlån, ekstern belåning,  

 valutakursafdækning  

 eller lignende aktiviteter via selskabet i fremtiden.
Udbytteudlodningen skal  

 derfor ses på denne baggrund.
Spørgsmål 2 -  

 Ombytningsforholdet I forbindelse  

 med den påtænkte fusion er det planlagt, at H A/S modtager nyudstedte aktier  

 i  

 det fortsættende selskab B A/S til 31.493 tkr., hvorved den samlede  

 aktiekapital i det fortsættende selskab vil udgøre 51.493 tkr., jf. den  

 nominelle aktiekapital i B A/S som udgør 20.000 tkr.
Dette fusionsvederlag er  

 fastlagt på baggrund af datterselskabernes indre værdi opgjort den 31.  

 december  

 2006, hvor værdien for B A/S er opgjort til 76.189 tkr. og værdien for A  

 A/S er opgjort til 119.972 tkr.
Udstedelsen af de nye aktier sker til kurs  

 pari, og aktierne opnår ret til udbytte fra regnskabsåret 2007. Der vil ikke  

 blive ydet noget kontantvederlag til H A/S i forbindelse med fusionen.
H A/S har  

 anvendt den indre værdi for selskaberne til at fastlægge ombytningsforholdet  

 ved den påtænkte fusion, da ingen af selskaberne har aktiviteter af  

 betydning,  

 og den indre værdi derfor må forventes at udgøre selskabernes handelsværdi.  

 Da  

 der dog ikke er foretaget nærmere beregninger af handelsværdien ønskes  

 Skatterådets stillingtagen til det principielle spørgsmål.
I den givne  

 situation,  

 hvor begge selskaber er erhvervet samtidig, jf. at erhvervelsen skete inden  

 for  

 et to-dages interval i juni 2005, og hvor der ikke sker nogen forrykkelse af  

 skattemæssige værdier - da fusionen sker mellem to helejede datterselskaber  

 af  

 H A/S - har man vurderet, at dette ikke ville medføre nogen utilsigtede  

 skattemæssige  

 fordele.
Spørgers eventuelle opfattelse ifølge anmodning og bemærkninger til  

 sagsfremstilling Spørgsmål 1 -  

 Udbytteudlodningerne De planlagte  

 udbytteudlodninger i H A/S' datterselskaber gennemføres uanset den påtænkte  

 fusion.
Udlodningerne kvalificeres i civilretlig og selskabsretlig henseende  

 som udbytte.
I et bindende  

 svar,  


  

 SKM2006.799.SR  


,  

 tog Skatterådet stilling til en lignende problemstilling vedrørende den  

 skatteretlige kvalifikation af udbytteudlodninger gennemført i forbindelse  

 med  

 en skattefri fusion.
Skatterådet fandt i denne sag, at der skal være et  

 fornødent og sikkert grundlag, hvis en selskabs- og civilretlig  

 udbytteudlodning skatteretligt skal kvalificeres som kontantvederlag i  

 forbindelse  

 med en skattefri fusion.
Dette grundlag fandt Skatterådet ikke var til stede  

 i  

 SKM2006.799 på trods af, at der ikke i tidligere år var foretaget lignende  

 udbytteudlodninger,  

 eller der i øvrigt var sammenhæng med årets resultat eller ekstraordinære  

 indtægter.  

 Derimod støtter Skatterådet sig til, at de udloddende selskaber efter  

 omstruktureringer og omlægninger har et forretningsmæssigt begrundet behov  

 for  

 at trimme kapitalen og tilpasse likviditeten med den fremtidige forventede  

 aktivitet.
Skatterådets  

 udtalelser i  


  

 SKM2006.799.SR  


  

 understøtter de planlagte udbytteudlodninger hos H A/S' datterselskaber.
Der  

 er  

 ligeledes i denne konkrete sag et behov for at tilrette selskabernes  

 likviditet  

 og kapital, efter at selskaberne ikke længere udøver de tidligere aktiviteter  

 inden for management-services og finansiering.
Der opnås ingen særlige eller  

 utilsigtede skattemæssige fordele ved udlodningerne, der ønskes gennemført  

 uanset om den påtænkte fusion vedtages eller ej.
Tværtimod vil det ud fra et  

 forretningsmæssigt synspunkt være uhensigtsmæssigt at binde kapital i to  

 datterselskaber, der ikke har behov herfor.
Midlerne skal kanaliseres rundt i  

 koncernen til de selskaber, hvor midlerne "arbejder" bedst.
Spørgsmål 2 -  

 Ombytningsforholdet I relation til  

 aktieombytninger, spaltninger og tilførsel af aktiver, der gennemføres uden  

 tilladelse skal værdien af de modtagne vederlagsaktier - samt en eventuel  

 kontant udligningssum - fastsættes ud fra handelsværdien.
Fusionsskatteloven  

 derimod indeholder ingen direkte regel om, at vederlaget ved skattefrie  

 fusioner skal fastsættes ud fra handelsværdien.
 Praksis har dog  

 i en række sager tilkendegivet, at handelsværdien skal anvendes til at  

 fastlægge ombytningsforholdet, hvis der er risiko for, at der flyttes  

 skattemæssige værdier mellem selskabsdeltagerne, eller der opnås utilsigtede  

 skattemæssige fordele.
Dette spørgsmål  

 var behandlet i Landsskatterettens kendelse i  


  

 SKM2003.574.LSR  


,  

 hvor en fusion mellem to søsterselskaber ikke blev godkendt af  

 skattemyndighederne som en skattefri fusion, da værdien af aktierne, som  

 selskabsdeltagerne i det indskydende selskab blev vederlagt med, var lavere  

 end  

 værdien af aktierne i det fortsættende selskab.
Landsskatteretten fandt dog i  

 den konkrete sag, at hvor der var tale om en fusion mellem to  

 søsterselskaber,  

 der var erhvervet af to ægtefæller inden for en to-årig periode, at  

 fravigelsen  

 fra handelsværdien ved ombytningsforholdet ikke medførte en reel  

 formueforskydning.
Desuden konstaterede Landsskatteretten, at de  

 skattemæssige  

 konsekvenser som følge af det forkerte successionsgrundlag i den givne sag  

 måtte anses for at være af mindre betydning.
En samlet vurdering af sagen  

 medførte derfor, at fusionen alligevel kunne gennemføres som en skattefri  

 fusion.
Spørgsmålet er  

 ligeledes blevet drøftet af Told- og Skattestyrelsen og Foreningen af  

 Statsautoriserede  

 Revisorer, jf. brev af 26. januar 2000 der er vedlagt til orientering.
Told-  

 og  

 Skattestyrelsen konstaterer i brevet, at der ikke vil være behov for at  

 værdiansætte aktier, der er modtaget ved en fusion, i det omfang der ikke  

 "... synes at kunne være frygt for værdiforskydninger ud fra  

 skatteundgåelses-  

 eller skatteunddragelsesbetragtninger". Told- og Skattestyrelsen  

 konstaterer videre, at "der vil således ikke være anledning til at  

 foretage en vurdering af værdiansættelserne, medmindre særlige forhold taler  

 herfor, såsom eksempelvis aktier, der ikke skattemæssigt behandles ens." I forbindelse  

 med Folketingets behandling af L 110 har Skatteministeriet besvaret en  

 forespørgsel  

 fra Foreningen af Statsautoriserede Revisorer (se spørgsmål bilag 19 og svar  

 bilag 23) vedrørende ombytningsforhold.
Det fremgår af Skatteministeriets  

 kommentar at: "Udgangspunktet er således, at ombytningsforholdet skal  

 fastsættes til handelsværdien for at den pågældende fusion kan anses for at  

 være omfattet af fusionsskatteloven.
Det vil være muligt at få bindende svar  

 om  

 de skattemæssige konsekvenser af et givent ombytningsforhold." Der er  

 således ikke tilkendegivet en ændring af praksis, men det er vigtigt at  

 bemærke, at handelsværdien stadig kun er udgangspunktet, og der derfor kan  

 være  

 konkrete omstændigheder, der begrunder et andet valg af ved fastlæggelse af  

 værdierne.
I den konkrete  

 sag er der ingen formueforskydning, såfremt datterselskabernes indre værdi  

 anvendes  

 til at fastlægge ombytningsforholdet, jf. at der ikke er forskel på  

 ejerkredsen  

 i de fusionerende selskaber, og der derfor ikke flyttes nogen værdier fra en  

 aktionær til en anden.
Begge datterselskaber er desuden erhvervet på samme  

 tidspunkt (indenfor en to-dages periode i juni 2005), og der kan derfor ikke  

 spekuleres  

 i at "flytte" værdier fra yngre aktier til ældre aktier, således at  

 aktionærerne kunne undgå beskatning efter aktieavancebeskatningslovens  

 regler.  

 Der foreligger ingen omgåelseshensigt i den konkrete sag, og der opnås ingen  

 utilsigtede skattemæssige fordele ved at anvende den indre værdi som grundlag  

 ved fastlæggelse af ombytningsforholdet.
Udtalelse fra den lignende enhed Anmodningen om  

 bindende svar har været forelagt den enhed i SKAT, der ligner koncernen.  

 Enheden  

 udtaler følgende:
 Det indstilles,  

 at de stillede spørgsmål besvares bekræftende, idet følgende bemærkes:
1. Udbytte eller  

 aktieavance H A/S har ejet A  

 A/S siden 27. juni 2005, altså i under tre år.
Pr. 1/1 2007 er selskabets  

 aktivitet  

 ført tilbage til C A/S.
Der er planlagt - men endnu ikke gennemført - en  

 fusion  

 pr. 1/1 2007 af A A/S med søsterselskabet B A/S som modtagende selskab.
I den  

 forbindelse vil H A/S alene modtage aktier i B A/S som erstatning for de  

 annullerede aktier i A A/S.
Årsrapport for  

 2006 for A A/S er godkendt på selskabets ordinære generalforsamling den 18.  

 april 2007 og der er gennemført en udlodning på 69 mio.
DKK, som forudsættes  

 at  

 ligge inden for de selskabsretslige rammer.
 Efter de  

 foreliggende oplysninger finder "enheden", at der ikke er fornødent  

 grundlag for at kvalificere nogen del af den gennemførte udbytteudlodning som  

 kontantvederlæggelse efter fusionsskattelovens § 1, stk. 3 i forbindelse af  

 en  

 senere gennemførelse af den planlagte fusion.
(Det er  

 efterfølgende oplyst, at samme forhold ifølge enheden gør sig gældende for så  

 vidt angår udbytteudlodningen fra B A/S på 56 mio. kr.) 2.  

 Ombytningsforholdet Hl A/S har  

 erhvervet B A/S den 29. juni 2005. Det er oplyst, at H A/S vil modtage aktier  

 i  

 B A/S for de afgivne aktier i A A/S i forhold til de sammenlagte selskabers  

 indre værdier på fusionstidspunktet.
I overensstemmelse hermed vil H A/S  

 modtage nom. 31.493.000 DKK (119.972 *20.000 / 76.189).
 Enheden har ikke  

 bemærkninger hertil.
SKATs indstilling og begrundelse Ad spørgsmål 1 Det fremgår af  

 fusionsskattelovens § 2, stk. 1, at selskabsdeltagerne i det indskydende  

 selskab i forbindelse med en skattefri fusion skal vederlægges med aktier  

 eller  

 anparter i det modtagende selskab og eventuelt en kontant udligningssum.
 I det omfang  

 aktionæren vederlægges med andet end aktier i det modtagende selskab, anses  

 aktier i det indskydende selskab for afhændet til tredjemand, jf.  

 fusionsskattelovens § 9, stk. 1.
Et  

 kontantvederlag i forbindelse med en skattefri fusion vil således udløse  

 delvis  

 aktieavancebeskatning.
Gevinst ved afståelse af aktier på et tidspunkt, der  

 ligger 3 år eller mere efter erhvervelsen, vil som udgangspunkt være  

 skattefrit  

 for selskaber, jf. aktieavancebeskatningslovens § 9, stk. 1, mens gevinst ved  

 afståelse af aktier på et tidspunkt, der ligger mindre end 3 år efter  

 erhvervelsen, som udgangspunkt vil være skattepligtigt for selskaber, jf.  

 aktieavancebeskatningslovens § 8, stk. 1. Kontantvederlag i forbindelse med  

 en  

 skattefri fusion vil således være skattefrit for aktionæren i det indskydende  

 selskab, hvis aktierne i det indskydende selskab har været ejet i mindst 3  

 år.  

 Hvis aktierne derimod ikke har været ejet i 3 år, vil kontantvederlaget  

 medføre, at der skal foretages en aktieavanceopgørelse.
I den  

 foreliggende sag er der selskabsretligt og dermed civilretligt tale om  

 udbytteudlodninger.
En omkvalifikation af disse som kontantvederlag i  

 forbindelse med den skattefri fusion kræver et fornødent og sikkert grundlag.
 En grundlæggende  

 betingelse for en divergerende skatteretlig kvalifikation i nærværende sag må  

 være, at den foretagne udbytteudlodning må anses for en forudsat og  

 integreret  

 del af fusionen.
Rent tidsmæssigt  

 forventes fusionen vedtaget medio 2007 og med fusionsdato den 1. januar 2007.  

 Udbytteudlodningerne vil blive besluttet på selskabernes ordinære  

 generalforsamlinger primo 2007. Dette forhold kunne tale for en sammenhæng  

 mellem dispositionerne.
Hertil kommer, at udbytteudlodningerne væsentligt  

 overstiger årets resultat og ekstraordinære indtægter i de to respektive  

 selskaber.
 Rådgiver har  

 anført, at udlodningerne er planlagt uafhængigt af fusionen og vil blive  

 gennemført uanset om den påtænkte fusion bliver gennemført.  

 Udbytteudlodningerne er en naturlig følge af, at aktiviteterne i de to  

 datterselskaber er afviklet, hvorfor der ikke længere er behov for den  

 likviditet og kapital, som der har været i selskaberne hidtil.
 Der må foreligge  

 endog meget væsentlige indikationer, omstændigheder m.v. samt en til vished  

 grænsende sandsynlighed for, at realøkonomien og realindholdet i  

 dispositionerne divergerer fra den selskabs- og civilretlige kvalifikation,  

 førend skattemyndighederne overhovedet overvejer en skatteretligt  

 divergerende  

 kvalifikation, jf.  


  

 SKM2006.799.SR  


.
 På baggrund af  

 de i sagen oplyste forhold, herunder afviklingen af aktiviteterne i de to  

 fusionerende datterselskaber og et heraf følgende forretningsmæssigt  

 begrundet  

 behov for at tilrette selskabernes likviditet og kapital som følge af  

 omstruktureringer og omlægninger af organisationen i koncernen, finder SKAT  

 efter en samlet konkret vurdering, at der ikke er grundlag for, at  

 udbytteudlodningerne af henholdsvis 69 mio. kr. fra A A/S og 56 mio. kr. fra  

 B  

 A/S til moderselskabet, H A/S, kvalificeres som kontantvederlag i relation  

 til  

 den skattefri fusion af A A/S og B A/S.
 SKAT indstiller  

 således, at det stillede spørgsmål besvares med ja.
Ad spørgsmål 2 I henhold til  

 fusionsskattelovens § 2, er det en betingelse for skattefri fusion, at  

 selskabsdeltagerne i det indskydende selskab alene vederlægges med aktier i  

 det  

 modtagende selskab og eventuelt en kontant udligningssum.
Fusionsskattelovens  

 regler om skattefri fusion bygger på et successionsprincip.
I relation til  

 deltagerne  

 i det indskydende selskab følger det således af fusionsskattelovens § 11,  

 stk.  

 1, at aktier i det modtagende selskab, som selskabsdeltagerne modtager som  

 vederlag for aktier i det indskydende selskab, ved opgørelsen af den  

 skattepligtige almindelige indkomst behandles, som om de var erhvervet på  

 samme  

 tidspunkt og for samme anskaffelsessum som de ombyttede aktier.
Ombytningsforholdet  

 i skattefri fusioner er ikke reguleret i fusionsskatteloven, men det fremgår  

 af  

 praksis, jf.  


  

 SKM2003.574.LSR  


,  

 at udgangspunktet er, at ombytningsforholdet skal fastsættes ud fra  

 handelsværdier.
Ifølge tilladelsespraksis er der typisk fastsat  

 ejertidsvilkår,  

 såfremt selskaberne kan opnå utilsigtede skattemæssige fordele ved at  

 fastsætte  

 et ombytningsforhold, der afviger fra handelsværdien.
Ombytningsforholdet  

 ved skattefri fusion er nævnt i forarbejderne til L110, bilag 23, hvor  

 Skatteministeriet  

 udtaler, at "Der er  

 ikke tilsigtet ændringer i de gældende regler og praksis om  

 ombytningsforholdet  

 - heller ikke for så vidt angår skattefri fusion.
Udgangspunktet er således,  

 at  

 ombytningsforholdet skal fastsættes til handelsværdi for at den pågældende  

 fusion kan anses for at være omfattet af fusionsskatteloven.
Det vil være  

 muligt at få bindende svar om de skattemæssige konsekvenser af et givent  

 ombytningsforhold." Der er tale om  

 en fusion af to søsterselskaber, begge helejet af H A/S.
Der er således ikke  

 tale om at der kan ske værdiforskydninger aktionærer imellem.
Selskaberne  

 kunne eventuelt opnå en utilsigtet skattemæssig fordel ved at overføre  

 værdier  

 fra nyere aktier til ældre, for derved at kunne undgå beskatning efter  

 aktieavancebeskatningslovens regler.
I den foreliggende sag har aktierne i de  

 to datterselskaber næsten identisk ejertid, idet de er erhvervet henholdsvis  

 den 27. og 29. juni 2005.
 Under henvisning  

 hertil og sammenholdt med, at selskaberne ønsker at anvende den indre værdi  

 for  

 selskaberne, der som følge af omstruktureringer og organisatoriske ændringer  

 i  

 koncernen, er uden aktiviteter af betydning, finder SKAT efter en samlet  

 konkret vurdering ikke anledning til at anfægte det ønskede  

 ombytningsforhold,  

 hvorfor det indstilles, at spørgsmålet besvares bekræftende.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Svaret er bindende for skattemyndighederne i følgende periode 5 år, jf.  

 skatteforvaltningslovens § 25, stk. 1.
