Klage  

 over mangelfuld kontrol af brud i albue Nævnet fandt grundlag for at kritisere afdelingslæge As  

 behandling af patienten.
 Det var nævnets opfattelse, at det ikke var korrekt af  

 afdelingslæge A på baggrund af røntgenbilleder taget efter operation den 28.  

 august 2001 og 10 dage efter operationen den 6. september 2001 at vurdere, at  

 der ikke kunne forekomme skred i frakturen og på den baggrund undlade  

 yderligere røntgenkontrol af armen.
Ved operationen blev der isat 3 K-tråde, hvoraf den ene  

 sad yderligt, hvorfor det videre var nævnets opfattelse, at fiksationen ikke  

 kunne betragtes som optimal.
Nævnet fandt på denne baggrund, at afdelingslæge  

 A  

 burde have antaget, at der forelå en risiko for, at frakturen kunne skride.  

 Der  

 burde derfor have været planlagt flere røntgenkontroller i forløbet og i  

 hvert  

 fald ved K-tråds fjernelse den 27. september 2001 eller gipsfjernelsen den  

 11.  

 oktober 2001.
