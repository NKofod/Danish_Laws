Beskæftigelse i selvstændig virksomhed, medregning til opfyldelse af 2 års reglen, virksomheden mistede den eneste kunde i oktober måned 2007 og havde derefter ikke indtjening frem til lukningen NN Ankenævnet har behandlet Deres klage på NNs vegne på møde den 16. april 2009.
Nævnet traf denne A F G Ø R E L S E NNs virksomhed XX skal anses for drevet i væsentligt omfang i hvert fald frem til den 4. november 2007.
 NN opfylder således 2 år reglen den 15. april 2008, hvor han overgik til efterløn.
 Ankenævnet ændrer således Arbejdsdirektoratets afgørelse af den 22. januar 2009.
B E G R U N D E L S E Ankenævnet har lagt til grund, at  NN har fået efterlønsbevis med virkning fra sin 60 års dag den 9. oktober 2005,  NN har drevet selvstændig virksomhed med XX fra den 4. november 2005  virksomheden XX er registreret som ophørt den 31. marts 2008,  virksomheden var drevet som enkeltmandsvirksomhed uden ansatte og var beskæftiget med transport af gods,  Virksomheden har haft omsætning på 115.361 kr. i 2005, 463.626 kr. i 2006, 344.357 kr. i 2007 og 0 i 2008,  NN søgte om at overgå til efterløn den 1. april 2008,  ansøgningsblanketten blev modtaget i a-kassen den 15. april 2008, og  NN oplyste på ansøgningen, at han havde drevet selvstændig virksomhed siden den 4. november 2005.
Direktoratet lagde i sin afgørelse til grund, at virksomheden var drevet i væsentligt omfang i perioden fra den 4. november 2005 til den 10. oktober 2007. Dette anses ikke for påklaget.
Ankenævnet lægger derfor dette til grund.
 Ankenævnet har endvidere lagt til grund, at direktoratet traf afgørelse om, at NN ikke opfyldte 2 år reglen ved overgang til efterløn.
Efter reglerne kan et medlem, som tidligst overgår til efterløn mindst 2 år efter, at efterlønsbeviset har virkning, og som i denne periode har haft lønarbejde i mindst 3.120 timer, eller har drevet selvstændig virksomhed i væsentligt omfang, opnå ret til efterløn med et beløb, der svarer til den dagpengesats, medlemmet ville være berettiget til i tilfælde af ledighed på overgangstidspunktet Ved væsentligt omfang forstås, at beskæftigelsen i den selvstændige virksomhed har haft et omfang, der kan sidestilles med lønarbejde i over 30 timer pr. uge.
Væsentligt omfang vurderes ud fra virksomhedens art, branche, medlemmets personlige arbejdsopgaver og arbejdstid samt virksomhedens omsætning.
I vurderingen kan også indgå virksomhedens placering, åbningstid, antallet af ansatte, deres arbejdsopgaver og arbejdstid.
 Det er som udgangspunkt indtægtsgivende beskæftigelse, som kan medregnes til opfyldelse af beskæftigelseskravet.
 For at alt arbejdet i en selvstændig virksomhed kan medregnes til opfyldelse af beskæftigelseskravet, skal ikke indtægtsgivende beskæftigelse stå i et rimeligt forhold til indtægtsgivende beskæftigelse.
 Ankenævnet finder, at NNs virksomhed XX blev drevet i væsentligt omfang i hvert fald frem til den 4. november 2007.
 Ankenævnet finder ikke, at det forhold, at aktiviteterne fra den 11. oktober til den 4. november 2007 ikke ses at have medført indtægter, skal føre til, at virksomheden skal anses for ikke at være drevet i væsentligt omfang præcis fra datoen for ophør af aftalen med virksomhedens eneste kunde den 10. oktober 2007.
 Ankenævnet finder, at der må anlægges en bredere vurdering af de konkrete forhold.
 Ankenævnet finder, at NN med rette kan anses for at have betragtet tiden efter den 10. oktober 2007 som en nedgangsperiode, og at virksomhedens situation på denne baggrund skulle søges vendt.
NN søgte i perioden fra den 11. oktober 2007 at skaffe arbejde til virksomheden.
NN kontaktede blandt andet GLS, HIT, DPD-DPE-3D, Box De Grønne Bude samt minitrans, Landstrygeren og Calle Baden.
 Ankenævnet finder, at det må accepteres, at der i forbindelse med drift af selvstændig virksomhed, som i øvrigt anses for drevet i væsentligt omfang, kan forekomme kortere perioder med nedgang, herunder perioder uden indtjening.
 Ankenævnet finder på ovennævnte baggrund, at NN skal anses for at have drevet selvstændig virksomhed i væsentligt omfang i hvert fald frem til den 4. november 2007.
 Ankenævnet har lagt vægt på, at NN i perioden fra den 11. oktober til den 4. november 2007, ca. 3 uger, må anses for  ud over at have forsøgt at skaffe nye kunder  at have haft arbejde i virksomheden i form af administrative opgaver.
R E G L E R Ankenævnet henviser til  §§ 74 c, stk. 1 og 2 samt 74 l, stk. 5 i lov om arbejdsløshedsforsikring m.v., jf. lovbekendtgørelse nr. 994 af 8. august 2007,  §§ 10, stk. 1 og 2, samt 14 i Arbejdsdirektoratets bekendtgørelse nr. 1621 af 13. december 2006 om fleksibel efterløn,  § 7, stk. 1 og 2 i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed, og  § 1, stk. 1 og 3 i Arbejdsdirektoratets bekendtgørelse nr. 1616 af 13. december 2006 om beskæftigelseskrav og dagpengeperiode.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne ff fuldmægtig De kan læse om afgørelsens retlige grundlag på de følgende sider.
 Kopi til:
Regler Lov om arbejdsløshedsforsikring m.v., jf. lovbekendtgørelse nr. 994 af 8. august 2007 § 74 c.
Overgang til efterløn kan ske fra beskæftigelse, ledighed eller delpension.
Medlemmer, der driver selvstændig virksomhed inden overgangen til efterløn, og som ikke viderefører virksomheden efter reglerne i § 74 f og § 74 g, kan først overgå til efterløn, når det personlige arbejde i virksomheden er ophørt mere end midlertidigt.
Stk. 2. Efterløn ydes efter skriftlig ansøgning, som skal indgives til medlemmets arbejdsløshedskasse, inden retten til dagpenge ophører.
For medlemmer omfattet af § 74 a, stk. 8, skal ansøgningen indgives, inden medlemmet når efterlønsalderen, jf. § 74. Efterløn kan tidligst ydes fra det tidspunkt, hvor kassen har modtaget ansøgningen.
 Stk. 6. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler om overgang til efterløn, herunder om overgang til efterløn efter bortfald af delpension efter lov om delpension.
 § 74 l.
 Stk. 5. Et medlem, som tidligst overgår til efterløn mindst 2 år efter, at efterlønsbeviset har virkning, og som i denne periode har haft lønarbejde i mindst 3.120 timer, et deltidsforsikret medlem dog mindst 2.496 timer, eller har drevet selvstændig virksomhed i væsentligt omfang, har ret til efterløn med et beløb, der svarer til den dagpengesats, medlemmet ville være berettiget til i tilfælde af ledighed på overgangstidspunktet, jf. dog § 74 b, stk. 3, og § 75. Det er en betingelse, at medlemmet ikke har fået udbetalt delpension efter lov om delpension.
Arbejdsdirektoratets bekendtgørelse nr. 1621 af 13. december 2006 om fleksibel efterløn § 10. Et medlem, som tidligst overgår til efterløn mindst 2 år efter bevistidspunktet, og som i den periode har haft lønarbejde eller selvstændig virksomhed og lønarbejde som kombinationsforsikret i mindst 3.120 timer, et deltidsforsikret medlem dog mindst 2.496 timer, eller drevet selvstændig virksomhed i væsentligt omfang, har ret til:
1) at få efterløn med den dagpengesats, medlemmet ville være berettiget til i tilfælde af ledighed, dog mindst satsen beregnet efter § 3, stk. 2, 2) at få fradrag for pension mv. i efterlønnen udelukkende efter § 21, og 3) at optjene en skattefri præmie efter § 11.
 Stk. 2. Arbejde til at opfylde kravet i stk. 1 gøres op og dokumenteres efter reglerne om optjening af beskæftigelseskravet i bekendtgørelse om beskæftigelseskrav og dagpengeperiode, bekendtgørelse om drift af selvstændig virksomhed samt i bekendtgørelse om kombinationsforsikring, jf. dog stk. 3 og 4. Medlemmets status som fuldtids- eller deltidsforsikret medlem på bevistidspunktet er afgørende for opgørelsen af kravet i stk. 1.
 § 14. Et medlem, der opfylder betingelserne i lovens § 74 a eller § 75, kan overgå til efterløn efter reglerne i lovens § 74 c.
 Stk. 2. Efterløn ydes efter skriftlig ansøgning og tidligst fra det tidspunkt, hvor a-kassen har fået ansøgningen.
Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed § 7. Selvstændig virksomhed som hovedbeskæftigelse kan medregnes til opfyldelse af beskæftigelseskravet, hvis medlemmet godtgør, at virksomheden har været drevet i væsentligt omfang, jf. lovens § 53, stk. 2, litra a, og stk. 6, litra a.
Stk. 2. Ved væsentligt omfang forstås, at beskæftigelsen i den selvstændige virksomhed har haft et omfang, der kan sidestilles med lønarbejde i over 30 timer pr. uge.
Væsentligt omfang vurderes ud fra virksomhedens art, branche, medlemmets personlige arbejdsopgaver og arbejdstid samt virksomhedens omsætning.
I vurderingen kan også indgå virksomhedens placering, åbningstid, antallet af ansatte, deres arbejdsopgaver og arbejdstid.
 Stk. 5. Det er en forudsætning for anvendelsen af stk. 1-3, at overskud eller underskud fra virksomheden oplyses til skattevæsenet, og at virksomheden har anmeldt lovpligtige momsangivelser.
 Stk. 8. Kun hele uger, hvor virksomheden har været drevet i væsentligt omfang, kan medregnes til opgørelse af beskæftigelseskravet.
Arbejdsdirektoratets bekendtgørelse nr. 1616 af 13. december 2006 om beskæftigelseskrav og dagpengeperiode § 1. Indplacering i dagpengeperioden er for et fuldtidsforsikret medlem betinget af, at medlemmet har været beskæftiget som lønmodtager i en tid, som sammenlagt svarer til beskæftigelse i fagets fulde, sædvanlige arbejdstid i mindst 52 uger inden for de sidste 3 år, eller i en tilsvarende periode har udøvet selvstændig erhvervsvirksomhed i væsentligt omfang, jf. § 53, stk. 2, litra a, i lov om arbejdsløshedsforsikring m.v. (loven).
