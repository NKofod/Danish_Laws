 Resume (udarbejdet af Socialministeriet) De særlige bestemmelser i  

 bistandslovens  

 socialt bedrageri at opnå dom for et tilbagebetalingskrav efter  

 bistandsloven.
T (lsr.
H., e.o.) mod H Kommune (lrs.
N.
Th.
K.).
 Horsens by- og herredsrets dom 17. januar 1977 (1.afd.).
Under denne ved dommandsret behandlede sag tiltales T ifølge  

 statsadvokatens anklageskrift af 17. november 1976 til straf for overtrædelse  

 af straffelovens I.
§ 279 - bedrageri - ved for derigennem at skaffe sig eller andre uberettiget vinding i tiden  

 fra den 29. juli 1976 til den 18. august 1976 i Hedensted retsstridigt at  

 have bestemt socialforvaltningen til mod overgivelse af afstemplet  

 kontrolkort fra arbejdsformidlingen at udbetale hjælp efter bistandsloven,  

 1.362 kr., idet han fremkaldte, bestyrket eller udnyttede den vildfarelse, at  

 han var arbejdsløs, hvorved der, da dette ikke var tilfældet, idet han havde  

 arbejde på Barrit Portefabrik, Hedensted, påførtes Hedensted kommune et  

 formuetab på 1.362 kr., II.
§ 279, jfr. § 21 - forsøg på bedrageri - ved den 19. august 1976 i Hedensted retsstridigt at have forsøgt at  

 bestemme socialforvaltningen til mod forevisning af ustemplet kontrolkort at  

 udbetale hjælp efter bistandsloven, formentlig 908,00 kr., idet han forsøgte  

 at fremkalde, bestyrke eller udnytte den vildfarelse, at han var  

 arbejdsledig, hvilket forehavende imidlertid mislykkedes, idet  

 socialforvaltningen var vidende om, at han havde arbejde.
 Hedensted kommune har påstået sig tilkendt 1.362 kr. i erstatning for det  

 i forhold I anførte formuetab.
 Tiltalte er født den 8. juni 1949 i --- sogn.
 Tiltalte har nægtet sig skyldig og har påstået frifindelse for såvel straf  

 som for erstatningskravet.
Under sagen er der afgivet forklaring af tiltalte og vidneforklaring af  

 tiltalte oig vidneforklaring af fuldmægtig P R, Hedensted kommune. (* 1) Efter den afgivne vidneforklaring og sagens øvrige oplysninger anses det  

 herefter godtgjort, at tiltalte vedrørende forhold I gennem de nævnte  

 handlinger har fremkaldt, bestyrket eller udnyttet den vildfarelse hos  

 kommunen, at han var arbejdsløs, hvorved han i tiden fra den 29. juli til den  

 18. august 1976 på retsstridig måde har opnået en udbetaling hos kommunen  

 efter bistandsloven på 1.362 kr. og derved påført kommunen et tilsvarende  

 formuetab, samt at han vedrørende forhold II på samme måde har forsøgt at  

 fremkalde, bestyrke eller udnytte den vildfarelse, at han var arbejdsløs, for  

 derved på retsstridig måde at forsøge at opnå udbetaling af hjælp efter  

 bistandsloven hos kommunen.
 Tiltalte findes herefter skyldig efter anklageskriftet.
 Som følge af det anførte vil tiltalte være at anse skyldig efter  

 straffelovens § 285, stk. 1, jfr. § 279, til dels jfr. §21.
 Da det findes upåkrævet, at straf kommer til fuldbyrdelse, bestemmes det i  

 medfør af straffelovens § 56, stk. 1, at spørgsmålet om straffefastsættelse  

 udsættes i overensstemmelse med de i straffelovens 7. kapitel herom gældende  

 regler, og at fastsættelsen bortfalder efter forløbet af en prøvetid på 2  

 år---.
 Efter retsformandens bestemmelse vil tiltalte i overensstemmelse med den  

 derom nedlagte påstand endvidere have at betale 1.362 kr. i erstatning til  

 Hedensted kommune.---.
 Vestre Landsrets dom 30. november 1977 (5.afd.). Den i denne sag af  

 Horsens by- og herredsrets 1. afdeling den 17. januar 1977 afsagte dom er  

 påanket af tiltalte til frifindelse.
 Anklagemyndigheden har påstået stadfæstelse.
For landsretten er der påny afgivet forklaring af tiltalte og af det i 1. instans afhørte vidne. (* 2) I henhold til de i dommen anførte grunde vil den være at stadfæste.
 HØJESTERETS DOM:
 Den i denne sag af Vestre Landsrets afsagte dom er med Justitsministeriets  

 tilladelse indanket for Højesteret i den borgerlige retsplejes former af T,  

 for så vidt angår dommens bestemmelse om erstatning.
 I pådømmelsen har deltaget fem dommere: H., S., T., P.C. og W.
 For Højesteret har appellanten principalt påstået afvisning af den af  

 anklagemyndigheden for indstævnte nedlagt påstand om erstatning på 1.362 kr.  

 Subsidært har appellanten påstået frifindelse.
 Indstævnte har påstået stadfæstelse, principalt således at erstatningen  

 udredes inden 14 dage efter Højesterets dom, subsidært således at  

 erstatningen udredes i henhold til en betalingsordning efter reglerne i  

 bistandslovens § 27, stk. 1.
 For Højesteret har appellanten til støtte for sine påstande gjort  

 gældende, at bestemmelserne i bistandslovens §§ 25-27 tilsigter udtømmende at  

 gøre op med spørgsmålet om tilbagebetaling af bistandsydelser, herunder også  

 i tilfælde af socialbedrageri.
 De skal efter bestemmelserne tages særligt hensyn til modtagerens hele  

 sociale situation, og indstævnte kan ikke omgå disse bestemmelser, herunder  

 forældelsesreglen i § 27, stk. 3, ved - således som det var praksis før  

 bistandsloven - på grundlag af almindelige erstatningsregler at kræve dom for  

 tilbagebetalingskravet under straffesagen.
Til brug for Højesteret er tilvejebragt yderligere oplysninger.
Det  

 fremgår heraf, at appellanten har indgivet klage til amtsankenævnet for Vejle  

 amt over, at indstævnte ikke har truffet afgørelse i henhold til  

 bistandslovens regler med hensyn til tilbagebetaling af den omhandlede hjælp.  

 Amtsankenævnet har den 22. marts 1978 afvist klagen.
Appellanten har derefter  

 indanket nævnets afgørelse for Den Sociale Ankestyrelse, der den 13. november  

 1978 har truffet følgende afgørelse:
 Ankestyrelsen må lægge til grund, at domstolene hidtil har anset sig for  

 beføjet til i forbindelse med pådømmelse af straffesag for socialbedrageri at  

 tilkende den besvegne kommune erstatning hvilende på almindelige  

 erstatningsregler.
 Bistandslovens regler i §§ 15-27 om tilbagebetaling af ydet hjælp har  

 afløst tidligere i forsorgsloven herom gældende regler.
I bemærkninger til forslaget til bistandslovens § 27 er anført, at  

 forslaget svarer til bestemmelserne i forsorgslovens §§ 66 og 67. Der ses  

 ikke i bemærkningerne i øvrigt til forslaget om bistandsloven eller efter det  

 under folketingets behandling af lovforslaget fremkomne at være holdepunkter  

 for at antage, at der med de nævnte bestemmelser er sket nogen ændring af  

 domstolenes adgang til under en straffesag at tage erstatningsspørgsmålet  

 under påkendelse. --- Ankestyrelsen finder herefter, at den pligt til at kræve hjælp  

 tilbagebetalt, som er fastsat i bistandslovens § 25, er opfyldt ved at  

 indbringe erstatningsspørgsmålet for retten, og at der ikke i sådanne  

 tilfælde kan antages derudover at være pligt til at gøre  

 tilbagebetalingskravet gældende på den i lovens § 27 foreskrevne måde.
 Bestemmelserne i bistandslovens §§ 25-27 findes efter deres ordlyd og  

 forarbejde ikke at afskære indstævnte fra - i overensstemmelse med hidtidig  

 praksis - at opnå dom for erstatningskravet under den mod appellanten for  

 socialbedrageri straffesag, jfr. retsplejelovens § 991, stk. 2.
 Dommen vil herefter være stadfæstet, såvidt den er påanket, således at  

 erstatningen udredes inden 14 dage efter denne højesteretsdoms afsigelse.
 Med sagens omkostninger for Højesteret vil der være at forholde som  

 nedenfor bestemt, hvorved bemærkes, at appellanten har haft fri proces for  

 Højesteret.
 THI KENDES FOR RET:
 Landsrettens dom bør, såvidt påanket er, ved magt at stande således at  

 appellanten, T, betaler den idømte erstatning til indstævnte Hedensted  

 kommune, inden 14 dage efter denne højesteretsdoms afsigelse.
Ingen af parterne betaler sagsomkostninger for Højesteret til den anden  

 part eller til statskassen. (* 3) (* 1) De afgivne forklaringer udelades.
 (* 2) Forklaringerne udelades.
 (* 3) Salær til den for appellanten beskikkede advokat 1.500 kr.
