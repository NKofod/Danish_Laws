Resumé Ved opslag af en ledig stilling som sognepræst indstillede et  

 flertal af menighedsrådet B til ansættelse i stillingen.
To medlemmer med  

 tilknytning til organisationen A indstillede E under henvisning til, at A  

 ellers ikke ville være repræsenteret blandt sognets præster.
Provsten i Y by  

 indstillede, at B blev ansat, biskoppen over Z stift anbefalede E og henviste  

 herved til lov om menighedsråd § 41, stk. 2.
 Kirkeministeren meddelte, at det forekom ham ønskeligt at lade  

 stillingen genopslå.
Stillingen blev genopslået, og efter et nyt indstillingsmøde  

 indstillede flertallet i menighedsrådet, provsten og biskoppen, at G blev  

 ansat.
E var denne gang indstillet som nr. 2. Mindretallet anbefalede på ny  

 kirkeministeren at ansætte E og anmodede om aktindsigt samt om en forhandling  

 med ministeren, inden der blev truffet afgørelse i sagen.
Ministeren gav  

 aktindsigt i en vis udstrækning, men afslog forhandlingen og ansatte G som  

 sognepræst.
 A gjorde i en klage til ombudsmanden gældende, at lov om  

 menighedsråd, § 41, stk. 2, burde have været anvendt i sagen, og at såvel  

 ministerens beslutning om at genopslå stillingen som afgørelsen om at ansætte  

 G  

 stred mod den mindretalsbeskyttelse, der er indeholdt i bestemmelsen.
 Ombudsmanden fandt ikke grundlag for at kritisere Kirkeministeriets  

 afgørelse om henholdsvis genopslag og besættelse af stillingen med G.
 Retten til at forlange en sags afgørelse udsat, indtil der er  

 afgivet en udtalelse, tilkommer kun "parter".
 Ombudsmanden anså hverken A eller mindretallet i menighedsrådet  

 for at være parter i sagen og fandt således heller ikke grundlag for at  

 kritisere, at kirkeministeren ikke havde behandlet A's henvendelse som en  

 anmodning  

 efter forvaltningslovens § 21. Ombudsmanden fandt dog, at det havde været  

 bedst stemmende med god forvaltningsskik, hvis mindretallet i menighedsrådet  

 havde fået forelagt provstens og biskoppens udtalelser med henblik på, at  

 mindretallet fik lejlighed til at kommentere dem, inden Kirkeministeriet traf  

 afgørelse i sagen. (J. nr. 1989-842-72).
 Mindretals indstilling om ansættelse af sognepræst.
 En kirkelig forening, A, i Y  

 by klagede over Kirkeministeriets afgørelse og sagsbehandling i forbindelse  

 med besættelsen af en stilling som sognepræst.
 Det fremgik af de  

 foreliggende oplysninger, at stillingen som sognepræst ved X kirke i Y by  

 blev opslået ledig i januar 1989. Menighedsrådet for X sogn holdt den 9.  

 februar samme år indstillingsmøde, og et flertal indstillede B som nr. 1,  

 mens  

 2 medlemmer, C og D, begge med tilknytning til A i Y by, indstillede E, som  

 derpå blev indstillet som nr. 2.
I et brev af 12. februar 1989  

 til kirkeministeren anbefalede C og D, at E blev ansat, idet A ellers ikke  

 ville være repræsenteret blandt sognets præster.
De henviste herved til § 41,  

 stk. 2, i lov om menighedsråd.
De oplyste samtidig, at der er en næsten  

 100-årig tradition for, at en af sognets præster har sæde i A's Samfundsråd i  

 Y  

 by, og at B ikke ville kunne tilgodese mindretallets særlige kirkesyn.
E  

 ville  

 derimod kunne besætte den ledige plads i A's Samfundsråd.
 Provsten for Y by provsti  

 indstillede i en skrivelse af 11. februar 1989 til kirkeministeren, at B blev  

 ansat og anførte i denne forbindelse følgende:
"Begge de indstillede  

 forekommer i det væsentlige at være af samme teologiske observans.
Det - i  

 forhold til menighedsrådets samlede størrelse - meget lille mindretal, der  

 manifesterede sig ved afstemningen og indstillede nr. 2, skønnes på denne  

 baggrund også at få deres interesser tilgodeset samtidig med, at der tages et  

 rimeligt hensyn til det flertal, der indstillede nummer 1." Biskoppen over Z stift  

 anbefalede i en skrivelse af 14. februar 1989, at E blev ansat og bemærkede  

 herved følgende:
".... idet jeg i medfør  

 af lov om menighedsråd § 41, stk. 2 skal oplyse, at de to stemmer, der er  

 faldet på (E) repræsenterer et af mindretallene i (Y) by menighedsråd.
Da  

 dette mindretal ikke forekommer at være tilgodeset ved nogle af de tre  

 nuværende  

 præster, skal jeg tillade mig at henlede ministeriets opmærksomhed herpå,  

 idet jeg kan anbefale, at den som nr. 2 indstillede bliver udnævnt.
Til orientering for  

 ministeriet skal jeg yderligere oplyse, at (E) over for mig og over for  

 menighedsrådet har udtalt, at han ikke har følt ængstelse ved at søge et  

 embede, hvor der i forvejen er to kvindelige præster, skønt han er  

 principielt  

 modstander af kvinders adgang til præsteembedet.
Han vil akceptere og  

 respektere, at kvinder i henhold til dansk lov er præster i fuld forstand, og  

 vil derfor ikke lægge hindringer i vejen for et samarbejde.
Det betyder  

 imidlertid ikke, at der ikke kan være problemer, "thi der kan være nogle  

 konsekvenser, det bliver nødvendigt for ham at drage.
Nøjagtigt hvilke har  

 han  

 ikke kunnet sige, men det vil i hvert fald være problematisk for ham at  

 deltage  

 i en gudstjeneste som præst og i præstekjole, hvor kvinder gør tjeneste som  

 præster." "Det vil for mig være et spørgsmål, om jeg har noget  

 standpunkt, dersom det ikke har nogle praktiske konsekvenser", har (E)  

 udtalt til mig i den her omhandlede forbindelse. "Men med hensyn til  

 samarbejde iøvrigt skal der ikke være problemer", udtaler han -  

 "f.eks. præstemøder, samrådsmøder, sognemøder, sognearbejde -- ingen  

 problemer".
Som nævnt er der ansat to  

 kvindelige sognepræster ved (X) kirke i henholdsvis 1977 og 1981." Kirkeministeren meddelte i  

 skrivelse af 3. april 1989 biskoppen over Z stift, at bestemmelsen i § 41,  

 stk. 2, i lov om menighedsråd ikke kom til anvendelse i den foreliggende sag,  

 idet de to indstillede kandidater havde samme kirkelige retningspræg.  

 Ministeren fandt det uheldigt, at der ikke var indstillet tre ansøgere og bad  

 derfor menighedsrådet om at genoptage behandlingen af indstillingen og stemme  

 om, hvorvidt der burde indstilles en tredje kandidat.
Samtidig henledte han  

 rådets opmærksomhed på muligheden for at genopslå stillingen, "idet  

 omstændighederne  

 synes at kunne tale herfor." På et møde den 11. april 1989  

 drøftede menighedsrådet ministerens anmodning.
Der var enighed om, at rådet  

 ikke skulle indstille en tredje ansøger.
Dernæst stemte rådet om, hvorvidt  

 der  

 var grundlag for alene at indstille en enkelt ansøger.
Afstemningen gav det  

 resultat, at 2 medlemmer ville indstille E som eneste ansøger, 12 stemte nej,  

 og 1 var blank.
Tilsvarende stemte kun 2 for at indstille B som eneste  

 ansøger,  

 mens 13 stemte nej.
Endelig stemte 13 medlemmer for at genopslå stillingen,  

 mens 2 stemte imod.
Ved skrivelse af 12. april  

 1989 anmodede C og D under henvisning til en udskrift af protokollen for  

 menighedsrådets møde den 11. april 1989 kirkeministeren om at afslå  

 indstillingen om at genopslå stillingen og i stedet ansætte E.
De anførte  

 herved, at det var urimeligt, at flertallet skulle kunne bestemme, hvilken  

 præst mindretallet skulle have og henviste på ny til menighedsrådslovens §  

 41, stk. 2.
Menighedsrådet indstillede i  

 skrivelse af 13. april 1989 til kirkeministeren, at stillingen blev  

 genopslået.
Såvel provsten som biskoppen anbefalede i indstillinger af  

 henholdsvis 15. april 1989 og 18. april 1989, at denne indstilling blev  

 fulgt.
 Den 2. maj 1989 meddelte  

 kirkeministeren i et brev til D, at det forekom ham ønskeligt gennem et  

 genopslag at afprøve, om det lod sig gøre at fremkalde de ansøgere, der  

 tilgodeså  

 mindretallet, "og imod hvem flertallet ikke kan have en begrundet  

 indvending." Han henviste desuden til, at et genopslag yderligere var  

 indiceret gennem de afstemninger, der foretoges på mødet den 11. april 1989.
I en skrivelse af 5. maj 1989  

 til kirkeministeren gjorde C og D indsigelse imod beslutningen om at genopslå  

 stillingen.
A i Y by gjorde i en skrivelse af 16. maj 1989 til mig i alt  

 væsentligt  

 den samme indsigelse gældende.
Denne skrivelse oversendte jeg til biskoppen,  

 som videresendte den til Kirkeministeriet.
I begge skrivelser blev det gjort  

 gældende, at beslutningen om genopslag af stillingen var begrundet i E's  

 teologisk begrundede overbevisning om ikke at ville afholde fælles  

 gudstjenester  

 med de kvindelige præster ved kirken.
De gjorde i denne forbindelse opmærksom  

 på, at E havde tilkendegivet, at han ville indgå i samarbejde i øvrigt med de  

 to kvindelige præster ved sognet, samt at han ikke havde indvendinger imod,  

 at der deltager kvindelige præster ved ordination og indsættelse.
I begge  

 skrivelser blev der peget på, at det måtte være legitimt for en ansøger til  

 et præsteembede og for medlemmer af et menighedsråd at antage en holdning  

 til kvindelige præster, "som har været Kirkens officielle syn i mere end  

 1.900 år." I skrivelse af 18. maj 1989  

 besvarede kirkeministeren C's og D's skrivelse.
Han fandt fortsat ikke, at §  

 41, stk. 2, i lov om menighedsråd var anvendelig i den foreliggende  

 situation.
Han tilføjede, at "flertallet i menighedsrådet over for mig  

 har givet udtryk for bekymring for samarbejdet med kirken, såfremt den  

 ansøger, der var indstillet af mindretallet, blev udnævnt", og  

 bemærkede,  

 at denne oplysning var "saglig og relevant" i den givne situation.  

 Han bemærkede afslutningsvis følgende: "Der ligger derfor ikke i de  

 skridt, jeg har taget i sagen, nogen videregående kirkepolitisk  

 stillingtagen." Den 5. juli 1989 afholdt  

 menighedsrådet - efter at stillingen havde været genopslået - på ny  

 indstillingsmøde.
Menighedsrådet vedtog at indstille F som nr.  

 1, G  

 som nr. 2 og E som nr. 3. Da F  

 kaldte sin ansøgning tilbage, anbefalede både provsten og biskoppen i  

 skrivelser  

 af henholdsvis 7. juli og 8. juli 1989 kirkeministeren at ansætte G.
 Provstens indstilling havde  

 følgende indhold:
"Efter mit skøn bør der  

 ved udnævnelsen tages tilbørlig hensyn til det mindretal, der i  

 menighedsrådet  

 med to medlemmer repræsenterer (A). Da såvel (E) (som angiveligt fik de to  

 repræsentanters stemme) som (G) utvetydig hører til i (A), vil en udnævnelse  

 af (G) kunne tilgodese mindretalsinteresserne, samtidig med at der tages  

 hensyn til det store flertals ønske." Biskoppen anførte følgende:
"Fremsendes til  

 kirkeministeriet, idet jeg skal indstille, at sognepræst (G) bliver udnævnt  

 til embedet.
Til orientering for ministeriet skal jeg som baggrund for  

 provstens  

 og min indstilling oplyse, at pastor (F) samme dag blev indstillet som nr. 1  

 med 11 ud af 12 stemmer til embedet i (V) by.
Pastor (F) har over for mig  

 utvetydigt  

 tilkendegivet, at han helst vil gøre tjeneste i (V) by.
Hans kandidatur til  

 (X) kirke er dermed bortfaldet.
Indstillingen fra (V) by foreligger ikke her  

 i skrivende stund, men da jeg mødte menighedsrådet i (V) by umiddelbart efter  

 indstillingsmødet 5.ds. og blev gjort bekendt med resultatet, er jeg i stand  

 til at inddrage denne omstændighed i nærværende indstilling.
Jeg kan - som provsten -  

 tilføje, at mindretallet i (X) er tilgodeset på bedste måde ved en udnævnelse  

 af pastor (G), hvem jeg gennem mange år har kendt som en endog særdeles solid  

 (A's)-præst, der hele sin præstetid har stået og står centralt i denne  

 kirkelige retning.
Han er mig ydermere bekendt som en yderst vital og flittig  

 præst." I en skrivelse af 10. juli  

 1989 anbefalede C og D på ny kirkeministeren at ansætte E og bad  

 afslutningsvis  

 om følgende:
"Hvis De ikke uden  

 videre kan efterkomme vor anmodning om udnævnelse af (E) skal vi anmode om en  

 forhandling, inden der træffes afgørelse i sagen." I skrivelse af 14. juli 1989  

 svarede ministeren, at han fortsat ikke fandt menighedsrådslovens § 41, stk.  

 2, anvendelig og tilføjede:
"Da jeg tidligere er  

 gjort bekendt med Deres synspunkter i sagen, mener jeg ikke, at en fornyet  

 samtale med (C) og Dem ville få betydning for sagens afgørelse." I skrivelse af 28. juli 1989  

 meddelte ministeren biskoppen, at han havde ansat G som sognepræst ved X  

 kirke  

 i Y by fra den 1. september 1989.
 A gjorde i klagen til mig  

 gældende, at lov om menighedsråd § 41, stk. 2, burde have været anvendt i  

 sagen,  

 og at såvel ministerens beslutning om at genopslå stillingen som afgørelsen  

 om  

 at ansætte G stred mod den mindretalsbeskyttelse, der er indeholdt i  

 bestemmelsen.
 Kirkeministeren fastholdt i  

 en udtalelse i anledning af klagen, at § 41, stk. 2, tager sigte på den  

 situation, at valget står mellem ansøgere af forskellige kirkelige retninger,  

 og at bestemmelsen - da dette ikke havde været tilfældet i den foreliggende  

 sag - derfor ikke var anvendelig.
I en skrivelse af 2. oktober  

 1989 til mig anmodede A om aktindsigt "i størst muligt omfang, herunder  

 provstens og biskoppens indstillinger samt erklæringer om kirkelige  

 tilhørsforhold." Denne skrivelse oversendte  

 jeg til Kirkeministeriet, som i brev af 25. oktober 1989 sendte A kopier af  

 provstens og biskoppens indstillinger af henholdsvis 7. og 8. juli 1989. I en  

 skrivelse af 8. november 1989 meddelte ministeriet med henvisning til  

 offentlighedslovens § 2, stk.  

 1, A,  

 at ministeriet af principielle grunde ikke fandt, at der burde gives  

 aktindsigt  

 i videre omfang end sket.
 A klagede herefter til mig,  

 dels over ministeriets afgørelse 8. november 1989, dels over, at  

 kirkeministeren  

 havde tilsidesat forvaltningslovens § 21, stk. 1, ved at træffe afgørelse om  

 at ansætte G uden forinden at have imødekommet C's og D's anmodning i  

 skrivelsen af 10. juli 1989 om et møde.
 Kirkeministeriet fastholdt i  

 en udtalelse afslaget på aktinsigt og bemærkede samtidig, at betingelserne i  

 forvaltningslovens § 21 for at begære sagen udsat ikke sås at være opfyldt.
 I en skrivelse til A udtalte  

 jeg følgende:
 "1)  

  

 Kirkeministeriets afgørelser om at genopslå stillingen og om at  

 ansætte (G):
 Kirkeministerens afgørelser  

 må ses på baggrund af § 40, stk. 5, og § 41 i lov om menighedsråd  

 (lovbekendtgørelse nr. 758 af 7. december 1987). Bestemmelserne har følgende  

 indhold:
§ 40. Stk. 5. "Er der  

 ved første afstemning faldet stemmer på færre end tre, indstilles den eller  

 de, på hvilke stemmerne er faldet, på samme måde, medens ny afstemning  

 foretages om, hvem der yderligere skal indstilles." § 41. "Når ministeriet  

 har modtaget mødets indstilling med biskoppens erklæring, har det frit valg  

 med hensyn til, hvem af de indstillede det vil udnævne, dog at en ansøger,  

 der  

 ved første afstemning har fået alle de afgivne stemmer af ministeriet skal  

 udnævnes.
Stk. 2.  

  

 Ved besættelse af embeder ved kirker med flere præster  

 skal ministeriet tage tilbørligt hensyn til mindretallene i  

 menighedskredsen." Såvel afgørelser om at  

 genopslå stillinger som afgørelser om besættelse af stillinger skal som  

 udgangspunkt træffes med henblik på, at den bedst egnede bliver ansat i  

 stillingen.
Inden for denne ramme beror afgørelsen på en skønsmæssigt præget  

 vurdering.
Sådanne afgørelser kan jeg - efter de regler, der gælder for min  

 virksomhed - ikke kritisere, medmindre der foreligger særlige omstændigheder.
 Jeg har ikke ved min  

 gennemgang af sagen fundet, at der foreligger sådanne omstændigheder, at jeg  

 har grundlag for at kritisere ministerens afgørelser af 2. maj 1989 og 28.  

 juli 1989 om henholdsvis at genopslå stillingen og ansætte (G).
 Der bemærkes herved, at  

 bestemmelsen i § 41, stk. 2, efter min mening må forstås således, at  

 ministeriet blandt de hensyn, der indgår i bedømmelsen af de indstillede  

 ansøgere, er forpligtet til også at inddrage hensynet til særlige ønsker  

 eller  

 behov hos mindretal blandt menighedens medlemmer.
 Kirkeministeren har både i  

 forbindelse med genopslagsbeslutning og ved beslutningen om udnævnelsen lagt  

 til grund, at henholdsvis (B) og (G) måtte anses at repræsentere samme  

 kirkeretning  

 som (E), og at der derfor ikke var anledning til på baggrund af § 41, stk. 2,  

 at foretage en anden prioritering end den, der fremgik af menighedsrådets  

 flertals indstillinger.
 Denne anvendelse af § 41,  

 stk. 2, kan ikke give mig grundlag for kritik.
 (A) har under sagen endvidere  

 henvist til, at der ikke kunne lægges vægt på, at (E) af samvittighedsmæssige  

 grunde ikke ønsker at deltage i fællesgudstjenester med kvindelige præster,  

 idet dette i mange år har været kirkens officielle holdning.
Hverken kirkeministerens bedømmelse  

 af de foreliggende oplysninger om ansøgernes kirkemæssige tilhørsforhold  

 eller betydningen af (E's) syn på kvindelige præster har jeg fundet at kunne  

 tage stilling til.
Ikke blot savner jeg den fornødne sagkundskab til at tage  

 stilling til sådanne spørgsmål; men det er tillige i Instruksen for  

 Folketingets Ombudsmand § 2 udtrykkeligt fastsat, at spørgsmål, der direkte  

 eller indirekte vedrører kirkens lære eller forkyndelse, falder uden for  

 området for min virksomhed.
 2)  

  

 Aktindsigt og retten til at fremkomme med en udtalelse:
De har under sagen begæret og  

 i en vis udstrækning fået aktindsigt i sagens dokumenter.
Kirkeministeren har  

 imidlertid afslået at udlevere en del dokumenter, herunder ansøgningerne fra  

 de indstillede ansøgere.
Ministerens afgørelse herom  

 er truffet på grundlag af § 2, stk. 1, i lov nr. 572 af 19. december 1985 om  

 offentlighed i forvaltningen.
Denne bestemmelse indeholder bl.a. følgende  

 bestemmelser:
 "For sager om ansættelse  

 eller forfremmelse i det offentliges tjeneste gælder kun bestemmelsen i §  

 6." (§ 6 handler om notatpligt).
Ifølge § 4, stk. 1, 2. pkt.,  

 kan en forvaltningsmyndighed dog "give aktindsigt i videre omfang,  

 medmindre andet følger af regler om tavshedspligt m.v." Ministerens afgørelse om principielt  

 ikke at anse Dem for berettiget til aktindsigt i en sag som den foreliggende  

 havde, som det ses, klar støtte i § 2, stk. 1.
Ministeriets delvise  

 imødekommelse af Deres anmodning måtte således anses for en meddelelse af  

 meroffentlighed i henhold til § 4, stk. 1, 2. pkt.
Om og i hvilken  

 udstrækning  

 ministeriet inden for de rammer, der er fastsat i  

 tavshedspligtsbestemmelserne, fandt at kunne gøre brug af denne adgang, beror  

 på en skønsmæssigt præget vurdering.
En sådan afgørelse kan jeg som nævnt  

 ovenfor under 1) ikke kritisere, medmindre der foreligger særlige  

 omstændigheder.  

 Min gennemgang af sagen har ikke givet grundlag for at antage, at der  

 foreligger sådanne omstændigheder, og ministeriets afgørelse kan derfor ikke  

 give mig grundlag for kritik.
Ifølge § 21, stk. 1, i  

 forvaltningsloven kan "den, der er part i en sag" på ethvert  

 tidspunkt forlange, at sagens afgørelse udsættes, indtil parten har afgivet  

 en udtalelse i sagen.
Beføjelsen tilkommer kun "parter". (C's) og  

 (D's) interesse i sagen byggede dels på deres medlemskab af menighedsrådet,  

 dels på medlemskab af (A) i Y by og foreningens ønske om at få (E) ansat.  

 Disse forhold er - på baggrund af den almindelige forvaltningsretlige  

 forståelse af partsbegrebet - ikke tilstrækkelige til at begrunde, at (C) og  

 (D) (eller (A) i (Y) by, blev tillagt partsstatus.
Jeg har derfor ikke  

 grundlag  

 for at kritisere, at ministeren ikke behandlede skrivelsen af 10. juli 1989  

 som en begæring fremsat i henhold til § 21 i forvaltningsloven.
