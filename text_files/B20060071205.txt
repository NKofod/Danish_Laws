Bekendtgørelse  

 om opgørelse og afregning af tilskud og  

  

 udligning i henhold til lov om kommunal udligning og  

  

 generelle tilskud til kommuner I medfør af § 20, stk. 3, § 24,  

 stk. 6, § 30, § 31, § 33, § 35, § 37,  

 stk. 3  

 i lov nr. 499 af 7. juni 2006 om kommunal udligning og generelle tilskud til  

 kommuner samt i medfør af § 3, stk. 4 i lov nr. 495 af 7. juni 2006  

 om ændring af lov om kommunal indkomstskat, fastsættes:
 Beskatningsgrundlag, beskatningsniveauer m.m.
 § 1.  

  

 Ved  

 opgørelsen af  

 beskatningsgrundlaget efter  

 §§ 6, 11 og 12, i lov om kommunal udligning og generelle tilskud til  

 kommuner, til brug for beregningen af landsudligningen, hovedstadsudligningen  

 og tilskud til ugunstigt stillede kommuner uden for hovedstadsområdet  

 beregnes udskrivningsgrundlaget  

 for kommuner som den beregnede skat for kommunen i tilskudsåret divideret med  

 udskrivningsprocenten i tilskudsåret.
Stk. 2.  

  

 Ved opgørelsen af  

 beskatningsgrundlaget for en kommune indgår endvidere de af Danmarks  

 Statistik  

 opgjorte afgiftspligtige grundværdier, af hvilke der efter lov om beskatning  

 til kommunerne af faste ejendomme er udskrevet grundskyld til kommunen i  

 tilskudsåret.
De afgiftspligtige grundværdier indgår for kommunerne i  

 beregningen  

 med 9,4 pct.
Stk. 3.  

  

 Ved Indenrigs- og  

 Sundhedsministeriets foreløbige beregning af tilskud og udligning for de  

 kommuner, som har valgt at budgettere med deres eget skøn over  

 udskrivningsgrundlaget efter § 24, stk. 3, i lov om kommunal  

 udligning og generelle tilskud til kommuner, og i beregningen for de  

 kommuner,  

 som har valgt at budgettere med det statsgaranterede udskrivningsgrundlag  

 efter  

 lovens § 24, stk. 2, anvendes de af indenrigs- og  

 sundhedsministeren  

 udmeldte udskrivningsgrundlag efter § 7 i lov om kommunal indkomstskat,  

 samt et skøn over de afgiftspligtige grundværdier for tilskudsåret.
Til grund  

 for skønnet over de afgiftspligtige grundværdier lægges grundværdierne pr. 1.  

 oktober i året før beregningsåret i henhold til vurderingsloven.
 § 2.  

  

 Det  

 gennemsnitlige kommunale beskatningsniveau efter §§ 6 og 12, i lov om  

 kommunal udligning og generelle tilskud til kommuner, til brug for  

 beregningen  

 af landsudligningen og tilskud til ugunstigt stillede kommuner beregnes som  

 summen af den samlede beregnede kommunale skat og provenuet af grundskyld  

 divideret med beskatningsgrundlaget for tilskudsåret.
 Stk. 2.  

  

 Ved  

 Indenrigs- og Sundhedsministeriets foreløbige beregning af tilskud og  

 udligning  

 for de kommuner, som har valgt at budgettere med deres eget skøn over  

 udskrivningsgrundlaget efter § 24, stk. 3, i lov om kommunal  

 udligning  

 og generelle tilskud til kommuner, og i beregningen for de kommuner, som har  

 valgt at budgettere med det statsgaranterede udskrivningsgrundlag efter  

 lovens  

 § 24, stk. 2, beregnes det gennemsnitlige kommunale  

 beskatningsniveau  

 som summen af den samlede beregnede kommunale skat og provenuet af grundskyld  

 divideret med beskatningsgrundlaget for beregningsåret.
 § 3.  

  

 Ved opgørelsen af overudligningen  

 efter § 13 i lov om kommunal udligning og generelle tilskud til kommuner  

 og amtskommuner, anvendes de efter § 1, stk. 1-2 opgjorte  

 beskatningsgrundlag,  

 udskrivningsgrundlag og grundværdier samt kommunens udskrivningsprocent og  

 grundskyldspromille i tilskudsåret.
 Stk. 2.  

  

 Ved den foreløbige beregning af overudligningen  

 efter § 13 i lov om kommunal udligning og generelle tilskud til  

 kommuner,  

 anvendes de efter § 1, stk. 3 opgjorte beskatningsgrundlag,  

 udskrivningsgrundlag  

 og grundværdier samt kommunens udskrivningsprocent og grundskyldspromille i  

 beregningsåret.
 Stk. 3.  

  

 Det  

 faktiske beskatningsniveau for en kommune, jf. § 13, stk. 5, i lov  

 om  

 kommunal udligning og generelle tilskud til kommuner, beregnes som summen af  

 den beregnede kommunale skat og provenuet af grundskyld divideret med  

 beskatningsgrundlaget.
 § 4.  

  

 For de kommuner, hvor der efter  

 § 24, stk. 3, i lov om kommunal udligning og generelle tilskud til  

 kommuner, foretages en foreløbig afregning af tilskud og udligning på  

 baggrund  

 af kommunens egen beregning ved budgetvedtagelsen, skal beregningen af det  

 beskatningsgrundlag, der anvendes i den foreløbige afregning, ske på grundlag  

 af det budgetterede provenu af indkomstskat for tilskudsåret, de budgetterede  

 afgiftspligtige grundværdier for tilskudsåret og et af kommunen skønnet  

 folketal pr. 1. januar i tilskudsåret opgjort i henhold til § 5,  

 stk. 1.
 Befolkningstal m.m.
 § 5.  

  

 Ved opgørelse af tilskud og  

 udligning foretages opgørelsen over befolkningen i de enkelte kommuner og i  

 de  

 enkelte alderstrin m.m. på grundlag af en af Danmarks Statistik foretaget  

 opgørelse  

 over befolkningen i de enkelte kommuner pr. 1. januar i det pågældende år.  

 Ved  

 befolkningsopgørelsen henregnes personer, for hvilke en kommune i henhold til  

 § 9 c, stk. 2-5 og stk. 10, i lov om retssikkerhed på det  

 sociale område har den generelle betalingsforpligtigelse, til folketallet i  

 kommunen.
 Stk. 2.  

  

 Ved Indenrigs- og  

 Sundhedsministeriets foreløbige beregning af tilskud og udligning for de  

 kommuner, som har valgt at budgettere med deres eget skøn over  

 udskrivningsgrundlaget efter § 24, stk. 3, i lov om kommunal  

 udligning og generelle tilskud til kommuner, og i beregningen for de  

 kommuner,  

 som har valgt at budgettere med det statsgaranterede udskrivningsgrundlag  

 efter  

 lovens § 24, stk. 2, anvendes en opgørelse over befolkningen i de  

 enkelte kommuner og i de enkelte alderstrin m.m. pr. 1. januar i  

 beregningsåret  

 opgjort i henhold til stk. 1, tillagt et af Indenrigs- og  

 Sundhedsministeriet  

 beregnet skøn på baggrund af prognoser udarbejdet af Danmarks Statistik over  

 udviklingen  

 i befolkningstallet.
Opgørelse af udgiftsbehov § 6.  

  

 Ved opgørelsen af aldersbestemte udgiftsbehov  

 og socioøkonomiske udgiftsbehov i henhold til §§ 3-5 og 9-10 i lov om  

 kommunal udligning og generelle tilskud til kommuner, opgøres aldersgrupper  

 og  

 kriterier på følgende måde:
 1)  

 	  

 Antallet af  

 indbyggere i de enkelte aldersgrupper, jf. bilag 1, opgøres på grundlag af en  

 af Danmarks Statistik foretaget opgørelse over befolkningen i de enkelte  

 kommuner fordelt efter alder pr. 1. januar i tilskudsåret henholdsvis  

 prognosefolketallet og det faktiske folketal, jf. § 5. Ved opgørelsen  

 henregnes personer, for hvilke en kommune efter § 5, stk. 1, har  

 den  

 generelle betalingsforpligtigelse til folketallet i kommunen.
2)  

 	  

 Den gennemsnitlige  

 rejsetid til 2.000 indbyggere, dog højst kommunens indbyggertal, ganget med  

 kommunens indbyggertal foretages på grundlag af en beregning fortaget af  

 Center  

 for Skov og Landskab.
Den gennemsnitlige rejsetid for en borger i en kommune  

 opgøres som borgerens rejsetid til de målt i tid 2.000 nærmeste medborgere i  

 og  

 uden for kommunen.
Rejsetiderne opgøres ved at gange den gennemsnitlige  

 rejsetid til et område med 2. 000 medborgere med kommunens indbyggertal pr.  

 1.  

 januar i beregningsåret.
Beregningerne af rejsetider bygger på adresser på  

 geografiske koordinater fra Kort- og Matrikelstyrelsen, hvor Danmarks  

 Statistik  

 efterfølgende har tilknyttet et antal personer på hvert adressekoordinat.
I  

 den  

 anvendte GIS-model indgår indbyggere fordelt på de geografiske koordinater  

 for  

 hver 100 kvm. og vejnettet.
Rejsetiden er opgjort som kørsel i bil, hvor det  

 antages, at hastigheden følger hastighedsbegrænsningerne.
Ved færgeovergang  

 anvendes  

 en sejltid.
3)  

 	  

 Antal 20-59-årige,  

 der er uden beskæftigelse, ud over 5 procent af antallet af 20-59-årige i  

 kommunen, opgøres ud fra Danmarks Statistiks registerbaserede  

 arbejdsstyrkestatistik som det største antal enten pr. 1. januar i det senest  

 opgjorte år eller pr. 1. januar 3 år forud for dette år.
I opgørelsen indgår  

 antal 20-59-årige, som på optællingstidspunktet var arbejdsløse eller uden  

 for  

 arbejdsstyrken.
I kategorien uden for arbejdsstyrken indgår de  

 uddannelsessøgende ikke.
Ved opgørelsen henregnes personer, der er  

 bopælsregistreret i kommunen, til folketallet i kommunen.
4)  

 	  

 Antallet af personer  

 uden erhvervsuddannelse opgøres som antallet af 25-49-årige, der på  

 optællingstidspunktet  

 ikke har afsluttet længerevarende uddannelse end grundskole eller har uoplyst  

 uddannelse.
Opgørelsen foretages ud fra Danmarks Statistiks opgørelse pr. 1.  

 januar et år forud for beregningsåret.
Ved opgørelsen henregnes personer, der  

 er bopælsregistreret i kommunen, til folketallet i kommunen.
5)  

 	  

 Beregnet  

 boligstøtteudgift opgøres på grundlag af en af Indenrigs- og  

 Sundhedsministeriet foretaget standardberegning.
I opgørelsen indgår antallet  

 af udlejede egentlige beboelseslejligheder samt kollegielejligheder  

 eksklusive  

 andelslejligheder, opgjort af Danmarks Statistik pr. 1. januar i  

 beregningsåret, opdelt i grupper efter opførelsesår.
Hver gruppe indgår i  

 standardberegningen med en vægt, der fastlægges på grundlag af Danmarks  

 Statistiks huslejeundersøgelse.
6)  

 	  

 Antallet af diagnosticerede  

 psykiatriske patienter, der i en periode på 10 år har været i kontakt med det  

 psykiatriske sundhedsvæsen, opgøres på grundlag af data fra Afdeling for  

 Psykiatrisk Demografi, Institut for psykiatrisk Grundforskning.
Kriteriet  

 omfatter personer, der i perioden 1996-2005 har været i kontakt med det  

 psykiatriske sundhedsvæsen.
Dette er defineret ved diagnosekoderne F00-19.
 7)  

 	  

 Antallet af familier  

 i visse boligtyper, opgøres ud fra en af Danmarks Statistik foretaget  

 opgørelse  

 af antal familier, der den 1. januar i året før beregningsåret bor i almene  

 boliger, privat udlejning fra før 1920, privat udlejning med mangler og  

 sommerhuse.
8)  

 	  

 Antallet af børn i  

 familier med lav uddannelse i kommunen, opgøres ud fra en af Danmarks  

 Statistik  

 foretaget opgørelse af antal børn mellem 0 og 16 år pr. 1. januar i året før  

 beregningsåret i familier, hvor den højeste fuldførte uddannelse på  

 optællingstidspunktet for de voksne er grundskole eller uoplyst.
Ved  

 opgørelsen  

 henregnes børn, der er bopælsregistreret i kommunen, til folketallet i  

 kommunen.
 9)  

 	  

 Antallet af enlige  

 over 65 år som opgjort af Danmarks Statistik pr. 1. januar i beregningsåret.
 10)  

 	  

 Antallet af personer  

 med lav indkomst opgøres ud fra en af Danmarks Statistik foretaget opgørelse  

 over antal 18-65 årige i kommunen pr. 1. januar i året før beregningsåret,  

 der  

 i året før beregningsåret og i mindst to af de foregående tre år har haft en  

 disponibel indkomst på mindre end 60 procent af medianindkomsten på landsplan  

 samt en formue på under 10.000 kr.
11)  

 	  

 Antallet af  

 handicappede uden for arbejdsstyrken opgøres på grundlag af data fra Danmarks  

 Statistik.
Kriteriet er opgjort som antallet af 20-59-årige uden for  

 arbejdsstyrken, som inden for en fem-årig periode fra 2000-2004 er  

 diagnosticeret inden for sygehusvæsenet med en diagnose, som vil kunne  

 medføre  

 et fysisk eller psykisk handicap.
12)  

 	  

 Antallet af  

 indvandrere og efterkommere opgøres på grundlag af en af Danmarks Statistik  

 foretaget  

 opgørelse af antallet af indvandrere og efterkommere fra andre lande end de  

 nordiske, EU-landene, de øvrige europæiske lande og Nordamerika pr. 1. januar  

 i  

 beregningsåret.
Ved opgørelsen henregnes personer, der er bopælsregistreret i  

 kommunen, til folketallet i kommunen.
13)  

 	  

 Beregnet antal tabte  

 leveår opgjort i forhold til den kommune, hvis indbyggere har den højeste  

 middellevetid, opgøres på grundlag af data fra Statens Institut for  

 Folkesundhedsvidenskab.
Kriteriet er opgjort som antallet af tabte leveår i  

 forhold til den kommune, som over en tiårig periode har haft den højeste  

 middellevetid hos indbyggerne.
Antallet af tabte leveår opgøres som den  

 højeste  

 middellevetid i en kommune fratrukket middellevetiden i den pågældende  

 kommune  

 ganget med antallet af indbyggere i kommunen.
Middellevetiden er beregnet som  

 den  

 forventede gennemsnitlige levetid for en 0-årig i kommunen, beregnet ud fra  

 de  

 aldersbetingede dødshyppigheder.
 14)  

 	  

 Den årlige nedgang i  

 befolkningstallet i kommunen opgjort over en 5-årig periode opgøres som  

 summen  

 af nettofald i en kommunes folketal fra et år til det følgende for hvert af  

 årene i perioden 2001-2006. Ved opgørelsen henregnes personer, der er  

 bopælsregistreret i kommunen, til folketallet i kommunen.
Tilskud vedr. indvandrere, flygtninge og efterkommere § 7.  

  

 Antal indvandrere, flygtninge og  

 efterkommere som nævnt i § 22, stk. 1, i lov om kommunal udligning  

 og  

 generelle tilskud til kommuner, opgøres på grundlag af en af Danmarks  

 Statistik  

 foretaget opgørelse af antallet af indvandrere og efterkommere fra andre  

 lande  

 end de nordiske, EU-landene, de øvrige europæiske lande og Nordamerika pr. 1.  

 januar i beregningsåret.
Ved opgørelsen henregnes personer, der er  

 bopælsregistreret  

 i kommunen, til folketallet i kommunen.
Stk. 2.  

  

 Antallet af flygtninge i hver  

 kommune, som indgår i beregningen af tilskud efter § 22, stk. 2, i  

 lov om kommunal udligning og generelle tilskud til kommuner, opgøres på  

 grundlag af antallet af udenlandske statsborgere, der er meddelt  

 opholdstilladelse  

 før den 1. januar 1999, fra de i bilag 2 nævnte lande.
Ved opgørelsen  

 henregnes  

 personer, der er bopælsregistreret i kommunen, til folketallet i kommunen.
 Stk. 3.  

  

 De beregnede tilskud pr.  

 flygtning med opholdstid mellem 7½-8½ år, 8½-9½ år og 9½-10½ år opgøres på  

 grundlag af antallet af flygtninge, der pr. 1. januar i året før tilskudsåret  

 har opholdt sig i landet mellem 6½-7½ år, 7½-8½ år og 8½-9½ år.
Tilskud til kommuner med mindre øer § 8.  

  

 Tilskuddet i henhold til § 20 i lov om kommunal udligning og generelle  

 tilskud til kommuner fordeles til kommuner, som modtager tilskud efter lovens  

 § 20, stk. 2, efter følgende kriterier:
 1)  

 	  

 43,3 mio. kr.  

 fordeles efter den tidligere driftsstøtte fra staten og amterne for årene  

 1998-2002.
 2)  

 	  

 10,8 mio. kr.  

 fordeles således, at Kalundborg Kommune modtager 2,4 mio. kr., Slagelse  

 Kommune  

 modtager 1,5 mio. kr., Lolland Kommune modtager 3,1 mio. kr., Faaborg-Midtfyn  

 Kommune modtager 0,8 mio. kr., Langeland Kommune modtager 0,4 mio. kr. og  

 Skive  

 Kommune modtager 2,6 mio. kr.
 3)  

 	  

 5,7 mio. kr. fordeles  

 som grundtilskud, således at øer med mindre end 50 indbyggere modtager  

 150.000  

 kr., øer med mellem 50 og 200 indbyggere modtager 250.000 kr. og øer med mere  

 end 200 indbyggere modtager 300.000 kr.
 4)  

 	  

 Af resttilskuddet  

 fordeles 45 pct. forholdsmæssigt efter folketal, 50 pct. forholdsmæssigt  

 efter  

 sejlafstand i km og 5 pct. efter øernes areal.
Selvbudgettering af tilskud og udligning § 9.  

  

 For de kommuner, som har valgt at  

 budgettere med deres eget skøn over udskrivningsgrundlaget efter § 24,  

 stk. 3, i lov om kommunal udligning og generelle tilskud til kommuner,  

 foretages en foreløbig afregning af tilskud og udligning på baggrund af  

 kommunens egen beregning ved budgetvedtagelsen, skal beregningen af tilskud  

 og  

 udligning foretages på baggrund af et af indenrigs- og sundhedsministeren  

 udsendt beregningsskema og de i tilknytning hertil angivne  

 beregningsforudsætninger.  

 Beregnede tilskud og udligning opgøres i hele 1.000 kr. og afrundes af  

 Indenrigs- og Sundhedsministeriet til et med 12 deleligt beløb.
 Stk. 2.  

  

 Indenrigs- og sundhedsministeren  

 kan korrigere en kommunes beregning af tilskud og udligning efter  

 stk. 1,  

 såfremt beregningen ikke er foretaget korrekt.
Afrunding § 10.  

  

 Tilskud og bidrag efter  

 §§ 2, 7, 12-16, 18-23 og 38, stk. 1-4, i lov om kommunal udligning  

 og  

 generelle tilskud til kommuner, opgøres i hele 1.000 kroner og afrundes til  

 et  

 med 12 deleligt beløb.
 Stk. 2.  

  

 Ved Indenrigs- og  

 Sundhedsministeriets beregning af tilskud og udligning, jf. § 24,  

 stk. 1, i lov om kommunal udligning og generelle tilskud til kommuner,  

 indgår de af indenrigs- og sundhedsministeren udmeldte udskrivningsgrundlag  

 efter § 7 i lov om kommunal indkomstskat, omregnet til  

 indkomstskatteprovenu,  

 som afrundet til hele 1.000 kr.
Afregning af tilskud og bidrag § 11.  

  

 I forbindelse med de månedlige  

 forskudsudbetalinger fra SKAT af kommunal indkomstskat m.v. afregnes i  

 overensstemmelse med Indenrigs- og Sundhedsministeriets beregninger af  

 tilskud  

 og bidrag efter §§ 2, 7, 15, 18, 20-23 og 38, stk. 1-4, i lov om  

 kommunal udligning og generelle tilskud til kommuner, samt den del af  

 tilskuddet efter lovens §§ 16 og 19, der meddeles senest den 1. juli i  

 beregningsåret.
 § 12.  

  

 Afregningen, dog bortset fra  

 afregning i medfør af stk. 2 og 3, sker ved, at 1/12 af de beløb, der  

 efter de bestemmelser, som er nævnt i § 11, på årsbasis tilkommer  

 (tilskud)  

 eller påhviler (bidrag) vedkommende kommune, tillægges henholdsvis fradrages  

 det månedlige beløb, som udbetales af SKAT efter § 15 i lov om kommunal  

 indkomstskat.
 Stk. 2.  

  

 Afregning af midtvejsregulering  

 sker ved, at 1/3 af de beløb, der tilkommer (tilskud) eller påhviler (bidrag)  

 vedkommende kommune, tillægges henholdsvis fradrages det månedlige beløb, som  

 udbetales af SKAT i månederne oktober-december i tilskudsåret.
 Stk. 3.  

  

 Efterregulering af forskellen  

 mellem de foreløbigt opgjorte tilskud og bidrag og de endeligt beregnede  

 beløb  

 efter §§ 2, 7, 12, 13, 14 og 22, jf. § 24, stk. 7, i lov om  

 kommunal udligning og generelle tilskud til kommuner, afregnes med en  

 tredjedel  

 i månederne januar-marts i året tre år efter tilskudsåret.
Overgangsbestemmelser § 13.  

  

 Ved  

 opgørelsen af det gennemsnitlige kommunale beskatningsniveau til den  

 foreløbige  

 beregning af tilskud og udligning for tilskudsåret 2007 anvendes ved  

 beregningen af den samlede beregnede kommunale skat og provenuet af  

 grundskyld  

 samt ved den foreløbige beregning af overudligningen for tilskudsåret 2007 de  

 fastsatte maksimumssatser for udskrivningsprocenter og grundskyldspromiller  

 for  

 2007, jf. lov nr. 500 af 7. juni 2006 om begrænsninger i den kommunale  

 skatteudskrivning  

 for 2007 mv.
 Stk. 2.  

  

 For de kommuner,  

 der deles som led i kommunalreformen, foretages en opdeling af kommunens  

 afgiftspligtige grundværdier efter § 1, stk. 2, indbyggertal efter  

 § 5, samt kriterierne efter § 6 på basis af en af Danmarks  

 Statistik  

 opgjort nøgle mellem gamle og nye kommuner baseret på folketal pr. 1. januar  

 2005.
 Stk. 3.  

  

 Ved opgørelsen af nettodrifts-  

 og anlægsudgifter baseret på budget og regnskab for 2006, jf. § 28, i  

 lov  

 om kommunal udligning og generelle tilskud til kommuner, fastsættes  

 Københavns,  

 Frederiksberg og Bornholms Kommuners kommunale del af nettodrifts- og  

 anlægsudgifterne som 60 pct. af kommunernes nettodrifts- og anlægsudgifter.
 Stk. 4.  

  

 Ved  

 efterreguleringen af boligstøtteudligningen, jf. § 37, stk. 3, i  

 lov  

 om kommunal udligning og generelle tilskud til kommuner, indgår den nye  

 Stevns  

 Kommune til finansieringen med en andel af kommunens beskatningsgrundlag  

 svarende til den gamle Vallø Kommunes andel af indbyggertallet baseret på  

 folketal pr. 1. januar 2005.
 Stk. 5.  

  

 Efterreguleringen af boligstøtteudligningen indgår ikke ved kommunernes  

 selvbudgettering af tilskud og udligning efter § 24, stk. 3, i lov om  

 kommunal  

 udligning og generelle tilskud til kommuner.
 Stk. 6.  

  

 For de  

 kommuner, der deles som led i kommunalreformen, foretages en opdeling af  

 kommunens  

 provenu af selskabsskat på basis af en af Danmarks Statistik opgjort nøgle  

 mellem gamle og nye kommuner baseret på folketal pr. 1. januar 2005.
Ikrafttræden § 14.  

  

 Bekendtgørelsen træder i kraft  

 den 1. juli 2006 og har virkning for beregning af tilskud og bidrag fra og  

 med  

 tilskudsåret 2007, jf. dog stk. 2.
 Stk. 2.  

  

 Bilag 3 har virkning for  

 beregning af den endelige opgørelse af de udgifter, kommunerne har afholdt  

 for  

 regnskabsåret 2005.
Indenrigs- og Sundhedsministeriet, den 27.  

 juni 2006 Lars Løkke Rasmussen /Niels Jørgen Mau Bilag 1 Enhedsbeløb ved opgørelse af aldersbestemt  

 udgiftsbehov  (Beløbene er angivet med to decimaler.
I Indenrigs- og  

 Sundhedsministeriets beregning indgår de beregnede enhedsbeløb uafrundet) Enhedsbeløb for kommunerne for  

 tilskudsåret 2007 Beløb i kr. pr. person Landsudligning Hovedstads- Udligning 1. 0-6-årige 51.626,60 58.184,63 2. 7-16-årige 74.231,95 81.413,84 3. 17-19-årige 14.267,71 15.634,97 4. 20-24-årige 16.735,43 16,185,19 5. 25-34-årige 18.481,18 16.865,67 6. 35-39-årige 17.730,28 17.121,65 7. 40-64-årige 14.933,94 15.682,92 8. 65-74-årige 22.270,48 24.274,51 9. 75-84-årige 49.362,96 53.993,24 10. 85+årige 108.114,88 110.549,59 11. Rejsetid 331,75 745,71 Bilag 2 I opgørelsen af antallet af flygtninge, der er  

 meddelt opholdstilladelse før  den 1. januar 1999, med opholdstid indtil  

 10½ år i tilskudsåret, indgår følgende  nationaliteter med tidspunkt for  

 opholdstilladelse:
Fra og med 1996 og til og med 1998 Vietnam Iran Irak Sri  

 Lanka Afghanistan Somalia Statsløse Bosnien-Hercegovina Rest-Jugoslavien Bilag 3 Udgifter som for regnskabsåret 2005 indgår i  

 opgørelsen af boligstøtteudligning i hovedstadsområdet i henhold til  

 § 37, stk. 3, i lov om kommunal udligning og generelle tilskud til  

 kommuner.
1. Lov om individuel boligstøtte 1)  

 	  

 Kommunens andel af  

 udgifter til boligstøtte i henhold til lov om individuel boligstøtte.
 2. Lov om almene boliger samt støttede private  

 andelsboliger mv.
 1)  

 	  

 Halvdelen af  

 kommunens udgifter efter § 96 f, stk. 1, til tilskud og lån til  

 almene boligafdelinger.
 2)  

 	  

 Halvdelen af  

 kommunens udgifter efter § 97 til lån, der ydes til boligafdelinger med  

 væsentlige økonomiske problemer, herunder evt. renter og afdrag.
 3)  

 	  

 Halvdelen af  

 kommunens udgifter efter § 97 a til tilskud, der ydes til  

 boligafdelinger  

 med væsentlige økonomiske problemer eller problemer af anden karakter.
 4)  

 	  

 Halvdelen af  

 kommunens andel af ydelsesstøtte efter § 100, stk. 4.
 5)  

 	  

 Halvdelen af  

 kommunens tilskud til ungdomsboliger efter § 101.
 6)  

 	  

 Halvdelen af  

 kommunens udgifter efter § 117, stk. 2.
 7)  

 	  

 Halvdelen af  

 kommunens udgifter efter § 118 a, jf. §§ 120 og 121.
 8)  

 	  

 Halvdelen af  

 kommunens udgifter til kommunens andel af ungdomsboligbidrag efter  

 § 139.
 9)  

 	  

 Halvdelen af  

 kommunens udgifter til selvejende institutioner efter § 143 a,  

 stk. 2  

 og § 143 c, stk. 2.
 10)  

 	  

 Halvdelen af kommunens  

 udgifter efter § 143 l, stk. 3 til det negative udligningsbeløb.
 3. Lov om byfornyelse og udvikling af byer m.fl.
 1)  

 	  

 Halvdelen af  

 kommunens udgifter efter § 19 og 34, § 37, stk. 2, § 38,  

 stk. 2, §§ 48, 57, 73 og 82.
 2)  

 	  

 Halvdelen af  

 kommunens udgifter efter § 88, § 95, stk. 4 og § 137 i  

 lov  

 om byfornyelse, jf. lovbekendtgørelse nr. 260 af 7. april 2003.
 3)  

 	  

 Halvdelen af  

 kommunens udgifter efter § 2, stk. 4, jf. lov om ændring af lov om  

 byfornyelse nr. 279 af 12. maj 1999.
 4)  

 	  

 Halvdelen af  

 kommunens udgifter efter § 66, stk. 2 og stk. 3, i lov om  

 byfornyelse og boligforbedring, jf. lovbekendtgørelse nr. 820 af 15. marts  

 1994  

 med senere ændringer.
4. Tidligere lovgivning (overgangsregler mv.) 1)  

 	  

 Halvdelen af  

 kommunens udgifter til tilskud til visse almennyttige byggerier efter  

 § 7  

 i den tidligere lov om midlertidig offentlig støtte til almennyttigt  

 boligbyggeri og statsstøttede kollegier.
 2)  

 	  

 Halvdelen af  

 kommunens udgifter til tilskud til visse kollegier efter § 12 i den  

 tidligere lov om midlertidig offentlig støtte til almennyttigt boligbyggeri  

 og  

 statsstøttede kollegier.
 3)  

 	  

 Halvdelen af  

 kommunens udgifter til tilskud til visse kollegier og til enkeltværelser i  

 almennyttigt byggeri efter § 14 i den tidligere lov om midlertidig  

 offentlig støtte til almennyttigt boligbyggeri og statsstøttede kollegier.
 4)  

 	  

 Halvdelen af  

 kommunens tilskud til ungdomsboliger efter § 76 a i den tidligere lov om  

 boligbyggeri (tilskud vedr. grundskyld).
 5)  

 	  

 Halvdelen af  

 kommunens udgifter til ydelsesstøtte til ældreboliger, efter § 9,  

 stk. 2, i den tidligere lov om boliger for ældre og personer med  

 handicap.
 6)  

 	  

 Halvdelen af  

 kommunens udgifter til kommunens andel af ydelsesstøtte efter § 130,  

 stk. 4, i den tidligere lov om almene boliger mv.
 7)  

 	  

 Halvdelen af  

 kommunens andel af ydelsesstøtte til almene boligorganisationer efter  

 § 49  

 i den tidligere lov om boligbyggeri.
 8)  

 	  

 Halvdelen af  

 kommunens andel af renter samt administrations- og reservefondsbidrag på  

 indekslån  

 vedr. opførelse af andelsboliger, jf. § 63 i den tidligere lov om  

 boligbyggeri.
 9)  

 	  

 Halvdelen af  

 kommunens andel af ydelsesstøtte efter § 72, stk. 4, og § 73  

 b,  

 stk. 4 i den tidligere lov om boligbyggeri.
 10)  

 	  

 Halvdelen af kommunens  

 andel af renter samt administrations- og reservefondsbidrag på indekslån  

 vedr.  

 opgørelse af andelsboliger efter lov om almene boliger samt støttede private  

 andelsboliger  

 mv. § 160 b, jf. § 160 c, stk. 7, som bestemmelsen var  

 affattet  

 indtil den 1. januar 1999.
 11)  

 	  

 Halvdelen af kommunens  

 udgifter til kommunens andel af ydelsesstøtte efter § 160 c, stk. 7  

 og 10, jf. lovbekendtgørelse nr. 427 af 28. maj 2001 om almene boliger samt  

 støttede private andelsboliger mv.
 12)  

 	  

 Halvdelen af kommunens  

 udgifter til indfrielse af det lån, der i henhold til saneringslovens  

 § 50, stk. 2, svarer til kommunens andel af saneringstabet, for så  

 vidt lånet angår saneringsplaner vedtaget efter 31.12.1982, jf.  

 bekendtgørelse  

 af lov om byfornyelse og boligforbedring nr. 820 af 15. september 1994,  

 § 90, stk. 4.
