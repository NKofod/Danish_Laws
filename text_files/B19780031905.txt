 I medfør af § 1, stk. 1, i lov nr. 126 fa 15. april 1959 om bekæmpelse af  

 smitsomme sygdomme hos bier og om foranstaltninger til biavlens fremme  

 fastsættes herved følgende:
Kap.
I.
Definitioner § 1.  Ved honning forstås i denne bekendtgørelse det  

 naturprodukt, som er indsamlet af honningbier fra honningkirtler (nektarier)  

 på planter - i eller uden for disses blomster - eller fra anden udsvedning  

 (honningdug) på planter, og som efter biernes behandling af produktet er  

 blevet indlagret i honningtavler.
 Stk. 2.  Ved propolis forstås i denne bekendtgørelse et  

 klæbestof af harpiksagtig karakter, der er indsamlet af bierne fra træagtige  

 planter.
Kap.
II.
Bestemmelser for indførsel af honning.
§ 2.  Enhver, der erhvervsmæssigt indfører eller  

 foretager en gros handel med indført honning eller som foretager ompakning  

 eller behandling i øvrigt af indført honning, skal foretage anmeldelse til  

 statskontrollen med mejeriprodukter og æg m.m. (* 1) For så vidt angår aktieselskaber, andelsselskaber o. lign. påhviler  

 anmeldepligten formanden for selskabets bestyrelse.
§ 3.  Honning pakket i enheder på over 500 gr. netto  

 må kun indføres mod aflevering til toldvæsenet af en af statskontrollen med  

 mejeriprodukter og æg m.m udfærdiget passerseddel, der skal påtegnes af  

 toldvæsenet om indførslen.
Importøren skal senest 3 dage efter, at indførsel  

 har fundet sted, tilbagesende passersedlen til statskontrollen.
Ikke  

 udnyttede passersedler skal straks efter gyldighedsfristens udløb  

 tilbagesendes til statskontrollen.
 Stk. 2.  For honning i den i stk. 1 nævnte emballage  

 gælder følgende bestemmelser:
a.
Opbevaring, behandling og/eller ompakning må kun foregå i et til  

 statskontrollen anmeldt lager, til hvilket bier ikke må have adgang.
b.
Emballage, der kan genanvendes, skal straks efter tømning steriliseres  

 ved damp i 20 minutter.
c.
Emballage, der ikke kan genanvendes, skal efter tømning snarest  

 tilintetgøres ved brænding eller nedsmeltning.
Hvis tilintetgørelsen ikke kan  

 foretages i den virksomhed, hvor tømningen har fundet sted, skal emballagen  

 straks efter tømning omhyggeligt renses for alle honningrester og skylles i  

 kogende vand, hvorefter emballagen skal sendes direkte til en virksomhed,  

 hvor tilintetgørelse skal finde sted.
Kap.
III.
Kontrolbestemmelser m. v. vedrørende honning.
 § 4.  De i § 2 nævnte virksomheder skal føre bøger  

 over deres køb og salg af honning, og bøgerne skal indeholde de for  

 kontrollen fornødne oplysninger og gøres tilgængelige for statskontrollen.
§ 5.  Statskontrollen med mejeriprodukter og æg m. m.  

 fører tilsyn med overholdelsen af bestemmelserne i §§ 2-3 og skal have  

 uhindret adgang til ethvert sted, hvor indført honning oplagres, ompakkes,  

 behandles eller forhandles samt til enhver jernbanestation og havneplads og  

 ethvert skibsrum, hvor indført honning forefindes til forsendelse.  

 Statskontrollen er berettiget til i forbindelse med kontrollen at udtage  

 prøver af honningen til analyse for bisygdomme.
Der skal ydes statskontrollen  

 fornøden bistand ved kontrollen.
Kap.
IV.
Vedrørende indførsel af bier og vokstavlebygninger.
 § 6.  Det er forbudt at indføre levende bier og  

 bidronninger.
Stk. 2.  Statens bisygdomsnævn kan i særlige tilfælde  

 meddele dispensation fra forbudet i stk. 1 og tillade indførsel af  

 bidronninger med ledsagebier.
Tilladelsen skal forevises for toldvæsenet på  

 indførselsstedet.
§ 7.  Det er forbudt at indføre vokstavlebygning.
Det  

 er dog tilladt at indføre tavler med honning eller tavler i honning, såfremt  

 tavlerne ikke har været benyttet som yngeltavler og tavlernes størrelse ikke  

 overstiger 10 x 10 x 6 cm.
 Stk. 2.  Forbudet i stk. 1 omfatter endvidere ikke  

 propolis.
Kap. v.
Straffebestemmelser m. v.
 § 8.  Overtrædelse af bestemmelserne i denne  

 bekendtgørelse straffes med bøde.
 § 9.  Bekendtgørelsen træder i kraft den 1. september  

 1978.
 Stk. 2.  Samtidig ophæves bekendtgørelse nr. 239 af 11.  

 august 1955 om udenlandsk honning og bekendtgørelse nr. 130 af 13. april 1954  

 om forbud mod indførsel af bidronninger, levende bier og vokstavlebygninger.
 Landbrugsministeriet, den 8. juni 1978.
P.
Dalsager /A.
Sunesen (* 1) Distriktsinddeling: 1. Kontroldistrikt, Vester Voldgade 115, 1552  

 Kbh.
V.
Sjælland og de uden for Sjælland værende dele af Storstrøms  

 Amtskommune samt Bornholms Amtskommune, 2. Kontroldistrikt, Kongensgade 27,  

 5000 Odense Fyns Amtskommune, 3. Kontroldistrikt, Havnegade 4, 8000 Århus C  

 Viborg Nordjyllands og Århus Amtskommuner samt Brædstrup, Gedved, Horsens og  

 Nr.
Snede kommuner, 4. Kontroldistrikt, Orla Lehmannsgade 10, 7100 Vejle:  

 Ringkøbeing, Ribe og Sønderjyllands Amtskommuner samt Vejle Amtskommune  

 undtagen Brædstrup, Gedved, Horsens og Nr.
Snede kommuner.
