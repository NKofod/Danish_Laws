Moms - trafikflyveruddannelsen Den 8. september 2000 udsendte styrelsen en vejledende  

 udtalelse omkring trafikflyveruddannelsen, "Modular-uddannelsen",  

 til en række Luftfartsskoler.
 Af denne udtalelse fremgår det, at det er styrelsens  

 opfattelse, at man kan anvende den gældende praksis om  

 ab-initio-uddannelsen analogt på modular-uddannelsen.
Dette betyder, at modular-uddannelsen i sin helhed  kan  

 anses som momsfri, jf. momslovens § 13, stk. 1, nr. 3. Dette gælder dog  

 kun i de tilfælde, hvor A- og B-certifikat tages i umiddelbar  

 forlængelse af hinanden, og der foreligger en aftale om opnåelse  

 af den samlede trafikflyveruddannelse, forinden man påbegynder  

 erhvervelsen af A-certifikatet.
Hvis der holdes pause i  

 uddannelsesforløbet, skal uddannelsen genoptages indenfor 1  

 år.
 Det præciseres herved, at den udsendte udtalelse  

 ændrer praksis med virkning fra den 8. september 2000. Den  

 ændrede  momsmæssige behandling af modular-uddannelsen vil  

 således kun have virkning for uddannelser der påbegyndes efter  

 den 8. september 2000.
