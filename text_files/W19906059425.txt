 Bidragsundtagelse kræver begæring herom, og der kan ikke ske  

 tilbagebetaling af indbetalte bidrag vedrørende perioden før.
 Et museum klagede over, at der ikke kunne ske tilbagebetaling af de af  

 museet tidligere indbetalte bidrag efter AER-loven, da museet blev opmærksom  

 på, at der havde været mulighed for at søge om at blive fritaget for  

 betalingsforpligtelsen.
 Museet anførte i anken, at ATP havde undladt at oplyse om muligheden for  

 fritagelse.
 ATP fandt ikke at kunne eftergive bidrag og renter.
 Ankenævnets afgørelse:
 Ankenævnet tiltrådte ATP's afgørelse, da undtagelsen efter bestemmelsen i  

 Undervisningsministeriets bekendtgørelse nr. 169 af 24. marts 1988, § 1, stk.  

 3, først har virkning fra begyndelsen af det kvartal, hvori det er meddelt  

 Arbejdsgivernes Elevrefusion, at institutionen opfylder betingelserne for  

 bidragsundtagelse.
