 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som kølemontør.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige Udvalg for Maskiner og Værktøj.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisningsministeriet i  

 øvrigt fastsætter i medfør af erhvervsuddannelseslovens § 4, stk. 1.
 Uddannelsens varighed og struktur m.v.
 § 4.  Uddannelsen varer 4 år.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Personer over 25 år kan indgå uddannelsesaftale  

 med afkortning af uddannelsestiden med normalt indtil 2/3 af den tid, den  

 pågældende forud for indgåelse af uddannelsesaftalen har gennemgået relevant  

 uddannelse eller har været beskæftiget med arbejde, som generelt er  

 sammenfaldende med det, som er fastsat for praktikuddannelsen, jf. bilag 1.  

 Det faglige udvalg træffer afgørelse efter indhentning af udtalelse fra  

 skolen, jf. stk. 3. Uddannelsestiden skal mindst udgøre længden af det  

 afsluttende skoleophold.
Kursus i henhold til erhvervsuddannelseslovens § 16  

 kan være omfattet af uddannelsesaftalen, jf. lovens § 48, stk. 2.
 Stk. 2.  Udvalget kan i særlige tilfælde dispensere fra  

 alderskravet eller beskæftigelseskravet efter samråd med praktikvirksomheden.
 Stk. 3.  Det er en forudsætning, at eleven efter skolens  

 vurdering vil kunne gennemføre skoleundervisningen, eventuelt efter § 6, stk.  

 2, inden for den fastsatte uddannelsestid, eventuelt efter fritagelse for  

 dele af undervisningen, jf. § 7.
 Stk. 4.  Afgørelser efter denne paragraf, efter § 6,  

 stk. 2, og § 7, stk. 2, skal så vidt muligt træffes inden indgåelsen af  

 uddannelsesaftalen.
§ 6.  Skoleundervisningen varer 70 uger inklusive 1.  

 skoleperiode.
Skoleundervisningen veksler med praktikuddannelse som vist i  

 figuren og som anført nedenfor, jf. dog stk. 2:
Stk. 2.  For elever med uddannelsesaftale efter § 5 kan  

 skolen efter samråd med det faglige udvalg tilrettelægge et særligt  

 uddannelsesforløb bestående af perioder med henholdsvis skoleundervisning og  

 praktikuddannelse.
Den samlede varighed af skoleundervisningen, inklusive  

 eventuelt kursus efter erhvervsuddannelseslovens § 16, må ikke overstige  

 varigheden af den skoleundervisning, som er anført i stk. 1. Det faglige  

 udvalg skal godkende fastsættelsen af praktikperioder.
 Stk. 3.  Uddannelsen afsluttes med eksamen  

 (svendeprøve), der gennemføres i forbindelse med den sidste skoleperiode.
Fritagelse for dele af uddannelsen § 7.  Elever, der har gennemført 2. skoleperiode i  

 følgende uddannelser, er fritaget for 2. skoleperiode i uddannelsen til  

 kølemontør:
 Stk. 2.  Elever kan af skolen fritages for dele af  

 undervisningen på baggrund af anden uddannelse, jf. bilag 1.
 Stk. 3.  Elever kan i øvrigt fritages for dele af  

 uddannelsen efter hovedbekendtgørelsen.
 Uddannelsens mål m.v.
 § 8.  Den uddannede kølemontør skal kunne udføre alle  

 arbejdsprocesser, der forekommer inden for det arbejdsområde, uddannelsen  

 retter sig imod, under iagttagelse af gældende miljø- og  

 sikkerhedsbestemmelser.
 Stk. 2.  Den uddannede kølemontør skal kunne:
Skoleundervisningen § 9.  Undervisningen på skole skal på en  

 helhedsorienteret måde omfatte både praktisk og teoretisk undervisning med  

 henblik på at give eleverne fornødne generelle og specielle kvalifikationer,  

 herunder at give eleverne forudsætninger for at varetage de funktioner,  

 uddannelsen tager sigte på.
Undervisningen skal samtidig give forudsætninger  

 for udbygning af kvalifikationerne ved efter- og videreuddannelse og bidrage  

 til elevernes personlige udvikling og forståelse af samfundet og dets  

 udvikling.
 § 10.  Skoleundervisningen efter 1. skoleperiode  

 omfatter grundfag, områdefag, specialefag og valgfag med følgende fordeling  

 på skoleperioder og vejledende uddannelsestid i uger:
 Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
Stk. 3.  Hvis uddannelsesforløbet er fastsat efter § 6,  

 stk. 2, tilrettelægger skolen undervisningen efter elevens forudsætninger og  

 behov, idet den vejledende uddannelsestid ifølge stk. 1 for de enkelte  

 undervisningsfag og den fastsatte fordeling af undervisningen på  

 skoleperioder fraviges i fornødent omfang under respekt af de angivne mål for  

 undervisningen.
Undervisningen skal omfatte valgfag.
 Stk. 4.  Skolen fastsætter inden for rammerne i §§ 11-14  

 i overensstemmelse med hovedbekendtgørelsen det nærmere indhold af  

 undervisningen.
2. Skoleperiode § 11.  Undervisningen i 2. skoleperiode har til  

 formål, at eleven opnår Stk. 2.  Undervisningen i områdefag (deljob) i 2.  

 skoleperiode har følgende mål og øvrige rammer for indholdet:
Termisk sammenføjning af konstruktionsdele.
Arbejdet skal fremstå uden  

 synlige fejl.
Følgende arbejdsdiscipliner indgår med de nævnte niveaukrav:
 Eleven skal kunne svejse ovenned, og vælge elektroder efter  

 svejsediscipliner og materialer.
 Eleven skal kunne sammensvejse rør og tyndpladekonstruktioner.
 Eleven skal kunne udføre hårdlodning i stål- og kobbermaterialer.
 Montage med bolt- og stiftforbindelser, vurdering af slitage på  

 maskinelementer, herunder lejer/lejehuse, samt anvendelsen af smøring.  

 Følgende arbejdsdiscipliner indgår med de nævnte niveaukrav:
 Eleven skal kunne foretage montage med bolt- og stiftforbindelser,  

 herunder sikre disse i henhold til opgavespecifikation.
 Eleven vurderer slitage af maskinelementer, herunder lejer og lejehuse.  

 Eleven kan vælge korrekt smøremiddel under hensyn til maskinelementernes  

 anvendelse.
Afbildning i retvinklet projektion og isometri.
Eleven skal kunne  

 fremstille fagtegninger i henhold til DS/ISO, indeholdende målsætning, snit,  

 måleforhold og tolerancer.
Eleven skal opnå kendskab til isometrisk tegning.
 Fremstilling af mindre komplekse emner på spåntagende værktøjsmaskiner.  

 Følgende arbejdsdiscipliner indgår med de nævnte niveaukrav:
Eleven skal kunne langs- og plandreje, udbore og gevindskære i  

 stålmaterialer.
Emner fremstilles efter arbejdstegning i overensstemmelse med  

 DS/ISO arbejdsgrad IT 8.
Eleven skal kunne udføre plan- og sporfræsning i stålmaterialer.
Emner  

 fremstilles efter arbejdstegning i overensstemmelse med DS/ISO arbejdsgrad IT  

 8.
Eleven skal kunne fremstille huller ved boring og rivning.
Emner  

 fremstilles efter arbejdstegning.
 Eleven skal kunne slibe drejestål og bor, der modsvarer kravene til de  

 praktiske opgaver.
 Eleven skal kunne anvende gængse håndværktøjer ved emnefremstilling og  

 montage samt formgive emner ved bukning.
Opbygning af enkle pneumatiske styresystemer.
Følgende arbejdsdiscipliner  

 indgår med de nævnte niveaukrav:
Eleven skal kunne redegøre for forskellige typer kompressorers opbygning  

 og virkemåde.
Eleven skal kunne redegøre for luftbehandlingens betydning,  

 herunder filtrering, vandudskilning samt tågesmøring.
 Eleven skal ud fra diagrammer kunne udvælge og sammenbygge komponenter til  

 enkle styresystemer.
Opmåling af emner med mekanisk måleværktøj.
Følgende arbejdsdiscipliner  

 indgår med de nævnte niveaukrav:
Eleven skal kunne opmåle emner ved brug af skydelære,  

 mikrometermåleværktøj samt måleur.
Eleven skal vurdere de opmålte resultater  

 i relation til tegningsmål.
 Eleven skal kunne overføre mål fra arbejdstegninger til emne.
3. Skoleperiode § 12.  Undervisningen i 3. skoleperiode har til  

 formål, at eleven:
 Stk. 2.  Undervisningen i områdefag (deljob) i 3.  

 skoleperiode har følgende mål og øvrige rammer for indholdet:
Grundlæggende termiske sammenføjninger.
Følgende arbejdsdiscipliner indgår  

 med de nævnte niveaukrav:
Eleven skal kunne udføre svejsning af enkle konstruktioner, kantsøm,  

 stumpsøm, og rør i stillingerne 2R og 5R frit drejeligt med fuld  

 gennemsvejsning.
Svejsningerne skal overholde visuel bedømmelseskarakter 2,  

 DS 325.
Eleven skal kunne udføre TIG-svejsning af rør i stillingerne 2R og 5R frit  

 drejeligt med fuld gennemsvejsning.
Svejsningerne skal overholde visuel  

 bedømmelseskarakter 2, DS 325. Eleven skal kunne udføre MAG-svejsning af  

 plade i stillingerne 1P og 3P kantsømme med fuld gennemsvejsning.  

 Svejsningerne må ikke udvise revnedannelser efter bøjeprøve.
Eleven skal kunne udføre fra- og modsvejsning af rør i stillingerne 2R og  

 5R frit drejeligt med fuld gennemsvejsning.
Svejsningerne skal overholde  

 visuel bedømmelseskarakter 2, DS 325.
Eleven skal kunne udføre hårdlodning på kobberrørsinstallationer med både  

 sølv og fosfor loddematerialer.
Lodningerne skal overholde kravene i  

 »Vejledning i eftersyn af køleanlæg«.
Hermetiske og mindre, kommercielle køleanlæg.
Følgende arbejdsdiscipliner  

 indgår med de nævnte niveaukrav:
Eleven skal kunne opbygge og sammenbygge komplette hermetiske og mindre,  

 kommercielle anlæg efter dokumentation og forstå valget af de respektive  

 komponenter.
Eleven skal kunne montere og tilkoble styresystemer for  

 hermetiske og mindre, kommercielle køleanlæg efter dokumentation.
Eleven skal kunne aftappe kølemiddel og olie for genbrug eller destruktion  

 samt demontere anlæggene.
Arbejdet udføres ifølge gældende  

 sikkerhedsbestemmelser.
 Eleven skal kunne tildanne kobberrør efter dokumentation og kunne udføre  

 mekaniske sammenføjninger.
 Stk. 3.  Undervisningen i specialefag (deljob) i 3.  

 skoleperiode har følgende mål og øvrige rammer for indholdet:
Idriftsætning af hermetiske og mindre, kommercielle køleanlæg.
Følgende  

 arbejdsdiscipliner indgår med de nævnte niveaukrav:
Eleven skal kunne tæthedsprøve, evakuere, påfylde korrekt mængde  

 kølemiddel, gruppe I og olie.
Eleven skal kunne følge en opstartprocedure  

 efter manual, herunder kontrollere elektriske funktioner.
 Eleven skal kunne indregulere anlæg til givne driftspecifikationer.
 Eleven skal kunne anvende et køleanlægs dataudstyr i forbindelse med  

 elektrisk/data/PLC-overvågning samt kunne vurdere anlæggets tilstand ud fra  

 data.
Fejlfinding og fejlretning på hermetiske og mindre, kommercielle  

 køleanlæg.
Følgende arbejdsdiscipliner indgår med de nævnte niveaukrav:
 Eleven skal kunne anvende relevante måleinstrumenter til påvisning af fejl  

 på anlægget.
 Eleven skal kunne anvise metoder til retning af registrerede fejl.
Eftersyn og vedligeholdelse på hermetiske og mindre, kommercielle  

 køleanlæg.
Følgende arbejdsdiscipliner indgår med de nævnte niveaukrav:
 Eleven skal kunne gennemføre lovpligtigt eftersyn m.h.t. tæthedsprøve og  

 kontrol af sikkerhedsudstyr.
 Eleven skal kunne foretage forebyggende vedligehold i henhold til  

 kundeønske eller manual samt kunne gennemføre uopsættelige sikkerhedsmæssige  

 reparationer i forbindelse med lovpligtigt eftersyn eller rapportere  

 konstaterede fejl.
4. Skoleperiode § 13.  Undervisningen i 4. skoleperiode har følgende  

 formål, at eleven:
 Stk. 2.  Undervisningen i områdefag (deljob) i 4.  

 skoleperiode har følgende mål og øvrige rammer for indholdet:
Grundlæggende termiske sammenføjninger.
Følgende arbejdsdiscipliner indgår  

 med de nævnte niveaukrav:
Eleven skal kunne udføre TIG-svejsning af rør i stillingerne 2R og 5R med  

 fuld gennemsvejsning.
Svejsningerne skal overholde visuel bedømmelseskarakter  

 3, DS 325.
Eleven skal kunne udføre hårdlodning på kobberrørsinstallationer med både  

 sølv og fosfor loddematerialer.
Lodningerne skal overholde kravene i  

 »Vejledning i eftersyn af køleanlæg«.
Montering/demontering af kommercielle køleanlæg og varmepumper.
Udbygning  

 af bestående køleanlæg til parallelkoblede anlæg.
Følgende arbejdsdiscipliner  

 indgår med de nævnte niveaukrav:
Eleven skal kunne opbygge og sammenbygge komplette kommercielle køleanlæg  

 og varmepumpeanlæg.
Eleven vælger selv relevante komponenter til styring af  

 tryk og temperatur.
Eleven skal kunne montere elektriske styresystemer og  

 elektroniske regulatorer på kommercielle køleanlæg og varmepumper efter  

 dokumentation.
 Eleven skal kunne dokumentere kendskab til dimensionering af mindre,  

 kommercielle køleanlæg, herunder transmissions- og behovsberegninger, og på  

 dette grundlag vurdere valg af komponenter ud fra tekniske, energi- og  

 miljømæssige forhold.
Eleven skal kunne udbygge bestående kommercielle køleanlæg til anlæg med  

 paralleldrift såvel på kompressorsiden som på køle- og frostrumssiden.
Eleven  

 skal kunne udbygge styre- og reguleringssystemer til paralleldrift.
Eleven skal kunne opsamle primære og sekundære kølemidler og olier.
Eleven  

 skal kunne demontere køle- og varmepumpeanlæg.
Arbejdet skal udføres efter  

 gældende miljø- og sikkerhedsbestemmelser.
Brugerservice, herunder vejledning i brugen af køletekniske installationer  

 og koordinering af mindre reparationsarbejder i samråd med kunden.
Følgende  

 arbejdsdiscipliner indgår med de nævnte niveaukrav:
 Eleven skal kunne vejlede kunden i betjening og anvendelse af kommercielle  

 køleanlæg og varmepumper.
 Eleven skal kunne koordinere mindre installationsarbejder og reparationer  

 i samråd med kunden.
 Stk. 3.  Undervisningen i specialefag (deljob) i 4.  

 skoleperiode har følgende mål og øvrige rammer for indholdet:
Idriftsætning af kommercielle køleanlæg, klimaanlæg, transportkøleanlæg og  

 varmepumper.
Følgende arbejdsdiscipliner indgår med de nævnte niveaukrav:
Eleven skal kunne tæthedsprøve, evakuere, påfylde korrekt mængde  

 kølemidler, gruppe I, sekundære kølemidler og olier.
Eleven skal kunne  

 tilrettelægge og følge en opstartsprocedure.
 Eleven skal kunne indregulere anlæg til givne driftspecifikationer.  

 Varmepumper indreguleres til optimal drift.
 Eleven skal kunne ændre driftparametre og efterfølgende vurdere anlæggets  

 tilstand.
 Eleven beregner COP-faktorer el. lign. for anlæg.
 Fejlfinding og fejlretning på kommercielle køleanlæg og varmepumper.  

 Følgende arbejdsdiscipliner og niveaukrav skal være opfyldt:
 Eleven skal kunne anvende relevante måleinstrumenter og eventuel  

 foreliggende dokumentation til påvisning af fejl på køleanlæg og varmepumper  

 samt påvise anlæggets energitilstand.
 Eleven skal kunne rette påviste fejl på køleanlæg og varmepumper såvel på  

 styresystemer som på komponenter og sikre anlæggets energioptimering ifølge  

 gældende sikkerheds- og miljøbestemmelser.
Lovpligtigt eftersyn og vedligehold på kommercielle køleanlæg samt  

 vedligehold på varmepumper.
Følgende arbejdsdiscipliner indgår med de nævnte  

 niveaukrav:
 Eleven skal kunne foretage forebyggende vedligehold i henhold til  

 kundeønske, egen vurdering eller manual, og kunne gennemføre lovpligtigt  

 eftersyn ifølge gældende regler.
Eleven skal kunne gennemføre uopsættelige sikkerhedsmæssige reparationer i  

 forbindelse med lovpligtigt eftersyn eller rapportere konstaterede og  

 udbedrede fejl.
Eleven skal kunne føre tilsynsbog for køleanlæg.
 Eleven skal kunne foretage eftersyn med hensyn til:
5. Skoleperiode § 14.  Undervisningen i 5. skoleperiode har til  

 formål, at eleven:
 Stk. 2.  Undervisningen i områdefag (deljob) i 5.  

 skoleperiode har følgende mål og øvrige rammer for indholdet:
Efter tegning og metodevalg selvstændig udførelse af montage, udbygning og  

 demontage af alle typer køleanlæg, herunder varmepumpeanlæg.
Følgende  

 arbejdsdiscipliner indgår med de nævnte niveaukrav:
Eleven skal kunne tilrettelægge et hensigtsmæssigt monteringsforløb ud fra  

 givne anlægsspecifikationer og dokumentation.
Eleven skal kunne sammenbygge  

 et køleanlægs enkeltdele til et komplet anlæg.
Eleven skal kunne montere de  

 til et køleanlæg hørende styresystemer ud fra givne anlægsspecifikationer og  

 dokumentation samt kunne gennemføre elektrisk funktionskontrol.
Anlægget skal  

 opfylde anlægsspecifikationerne og overholde gældende love og bestemmelser  

 for køleanlæg.
Arbejdet skal udføres i henhold til miljø- og  

 sikkerhedsregler.
Eleven skal kunne udbygge og ændre alle typer bestående anlæg ud fra  

 skitser, anlægsspecifikationer eller anden dokumentation.
Anlægget skal  

 opfylde de nye specifikationer og overholde gældende love og bestemmelser for  

 køleanlæg.
Eleven skal kunne gennemføre demontage af alle typer anlæg, herunder  

 opsamle primære og sekundære kølemidler og olier for genbrug eller  

 destruktion.
Arbejdet skal udføres i henhold til miljø- og sikkerhedsregler.
Brugerservice, herunder råd og vejledning i brugen af køletekniske  

 installationer.
Følgende arbejdsdiscipliner indgår med de nævnte niveaukrav:
Eleven skal kunne vejlede kunden i betjening af køletekniske  

 installationer.
Eleven skal kunne vejlede kunden ved påtænkte anskaffelser,  

 udbygning eller ændring af køleanlæg.
 Eleven skal kunne koordinere planlagte arbejder på køletekniske  

 installationer i samråd med kunden, således at driftsforstyrrelser minimeres.
 Eleven skal kunne udføre positiv kundebetjening.
 Stk. 3.  Undervisningen i specialefag (deljob) i 5.  

 skoleperiode har følgende mål og øvrige rammer for indholdet:
Planlægning, idriftsætning og indregulering af kommercielle og  

 industrielle køleanlæg af typerne: et-trins, to-trins og kaskadeanlæg,  

 klimaanlæg og proceskøleanlæg samt varmepumper.
Følgende arbejdsdiscipliner  

 og niveaukrav skal være opfyldt:
Eleven skal kunne planlægge idriftsætning af køleanlæg ud fra  

 dokumentation for anlæg.
Eleven skal kunne klargøre og gennemføre  

 tæthedsprøve efter gældende bestemmelser og evakuere køleanlæg.
Eleven skal  

 kunne påfylde korrekt type og mængde af primære og sekundære kølemidler og  

 olier på køleanlæg.
Eleven skal kunne foretage en foreløbig indstilling af  

 regulerings-og sikkerhedsudstyr og følge korrekt opstartprocedure.
 Eleven skal kunne indregulere køleanlæg og varmepumper til optimal  

 drifttilstand i henhold til driftspecifikationer.
 Eleven skal kunne ændre driftparametre og efterfølgende vurdere anlæggets  

 tilstand.
 Eleven beregner COP-faktorer el. lign. for anlæg.
Planlægning og gennemførelse af systematisk, mekanisk og  

 elektrisk/elektronisk fejlfinding og fejlretning på alle typer køleanlæg og  

 varmepumper.
Følgende arbejdsdiscipliner og niveaukrav skal være opfyldt:
Eleven skal kunne planlægge og gennemføre systematisk fejlfinding på alle  

 typer køleanlæg.
Eleven skal kunne anvende alle relevante måleinstrumenter  

 til bestemmelse af både enkeltkomponenters og et komplet køleanlægs drift- og  

 energitilstand.
Eleven skal kunne vurdere, om målt drifttilstand sammenholdt  

 med driftspecifikationer nødvendiggør fejlretning.
Eleven skal kunne gennemføre fejlretning på både et køleanlægs  

 enkeltkomponenter og på det komplette anlæg under iagttagelse af gældende  

 sikkerheds- og miljøregler.
Eleven skal kunne sikre anlæggets  

 energioptimering.
Anlægget skal efter fejlretning opfylde  

 driftspecifikationerne og overholde gældende bestemmelser.
 Planlægning og gennemførelse af lovpligtigt eftersyn på køleanlæg og  

 udførelse af almindelig vedligehold på alle typer af køletekniske anlæg.  

 Følgende arbejdsdiscipliner og niveaukrav skal være opfyldt:
Eleven skal kunne gennemføre lovpligtigt eftersyn på køleanlæg efter  

 gældende regler.
Eleven skal kunne gennemføre eftersyn i henhold til gældende  

 bestemmelser, rapportere drifttilstand og føre tilsynsbog.
 Eleven skal kunne gennemføre uopsættelige sikkerhedsmæssige reparationer i  

 forbindelse med eftersyn og i øvrigt vedligeholde alle typer af køleanlæg i  

 henhold til anlægsspecifikationer og gældende bestemmelser.
 Eleven skal kunne foretage eftersyn med hensyn til:
Praktikuddannelsen § 15.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål.
 Stk. 2.  I den første praktikperiode skal eleven  

 orienteres om de arbejdsopgaver, som forekommer under uddannelsen og det  

 valgte speciale, og under instruktion beskæftiges med ukomplicerede  

 arbejdsdiscipliner.
Stk. 3.  I de praktikperioder, der følger efter 2.  

 skoleperiode, jf. §§ 17-19, skal uddannelsen i virksomheden endvidere  

 tilrettelægges således, at skoleundervisning og praktikuddannelse supplerer  

 hinanden, og således, at eleven videreudvikler de færdigheder og rutiner, der  

 er gennemført i den forudgående skoleperiode, samt lærer de discipliner, som  

 alene forekommer i den enkelte praktikvirksomhed.
I praktikperioden gives  

 endvidere introduktion til discipliner, som forekommer i den følgende  

 skoleperiode.
 Stk. 4.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad, og således, at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet.
Stk. 5.  Under praktikuddannelsen arbejdes der med de  

 normalt forekommende arbejdsopgaver inden for uddannelsen.
I øvrigt kan  

 eleven på virksomheden beskæftiges med arbejdsopgaver og discipliner, som er  

 relevant og værdifuld for uddannelsen.
 Stk. 6.  Over for eleven indskærpes nødvendigheden af,  

 at de sikkerhedsregler, der gælder i virksomheden vedrørende personlig  

 sikkerhed og sikkerhed med hensyn til udstyr, værktøj og maskiner,  

 efterleves.
Stk. 7.  I den sidste praktikperiode arbejdes  

 selvstændigt med alle i virksomheden forekommende produktionsmaskiner samt  

 vedligeholdelses- og reparationsopgaver.
Eleven udøver alle former for  

 arbejdsdiscipliner og metoder og udfører arbejdet ud fra sit kendskab til det  

 gældende kvalitetsniveau.
 § 16.  Hvis uddannelsesforløbet er fastsat efter § 6,  

 stk. 2, skal praktikuddannelsen efter den enkelte skoleperiode så vidt muligt  

 omfatte de deljob og arbejdsdiscipliner, som har været omfattet af  

 skoleundervisningen, idet §§ 17-19 fraviges med hensyn til  

 praktikuddannelsens fordeling på praktikperioder.
2. praktikperiode § 17.  Praktikuddannelsen i 2. praktikperiode omfatter  

 følgende deljob og arbejdsdiscipliner:
3. praktikperiode § 18.  Praktikuddannelsen i 3. praktikperiode omfatter  

 følgende deljob og arbejdsdiscipliner:
4. praktikperiode § 19.  Praktikuddannelsen i 4. praktikperiode omfatter  

 følgende deljob og arbejdsdiscipliner:
Øvrige bestemmelser vedrørende praktikuddannelsen § 20.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
§ 21.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med i  

 hovedbekendtgørelsen.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen blanketter til brug for de  

 erklæringer, som er nævnt i stk. 1 og 2. Praktikvirksomheden kan rekvirere  

 blanketterne på skolen.
 Bedømmelse og uddannelsesbeviser m.v.
Uddannelsesbevis § 22.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som kølemontør.
 Stk. 2.  Uddannelsesbeviset udstedes, når den eksamen,  

 som er beskrevet i §§ 28-31 (svendeprøven), er bestået, skolebevis og  

 afsluttende praktikerklæring er udstedt.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse, speciale og oplysning om, at 13-skalaen er benyttet og den  

 opnåede karakter fastsat i henhold til § 30, stk. 3 og 4. Både karakterens  

 talværdi og sproglige definition påføres uddannelsesbeviset.
 Stk. 4.  Uddannelsesbeviset suppleres med følgende  

 udtryk for præstation:
 »Særdeles tilfredsstillende udført«, når eleven har opnået 13 i  

 eksamenskarakter.
 »Meget tilfredsstillende udført«, når eleven har opnået 10 eller  

 11 i eksamenskarakter.
 »Tilfredsstillende udført«, når eleven har opnået 7, 8 eller 9 i  

 eksamenskarakter.
 »Nogenlunde tilfredsstillende udført«, når eleven har opnået 6 i  

 eksamenskarakter.
 Stk. 5.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 23.  Når skoleundervisningen er gennemført, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt, for at  

 skolen kan udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 25,  

 stk. 3.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen bevis for den gennemgåede  

 undervisning, hvis eleven anmoder om det.
Skolens bedømmelse § 24.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
Formålet  

 med skolens bedømmelse i sidste skoleperiode er endvidere at bidrage til  

 grundlaget for udstedelse af skolebevis.
Skolevejledning § 25.  Ved en skoleperiodes afslutning udsteder skolen  

 en skolevejledning til eleven og til praktikvirksomheden, jf. dog stk. 4 og  

 5.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde:
Stk. 3.  Skolevejledning for en elev, hvis  

 skoleundervisning følger § 10, stk. 3, skal endvidere indeholde oplysning om  

 den gennemførte undervisning i grundfag samt mål og indhold (herunder deljob  

 og arbejdsdiscipliner) i den gennemførte undervisning i områdefag og  

 specialefag.
Blanket til skolevejledningen udarbejdes af skolen efter samråd  

 med det lokale uddannelsesudvalg.
Stk. 4.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis skolebevis ikke  

 kan udstedes.
Skolen kan dog udstede en skolevejledning efter sidste  

 skoleperiode med angivelse af elevens eventuelle behov for supplerende  

 oplæring i praktikvirksomheden.
 Stk. 5.  Hvis eleven har gennemgået 2. skoleperiode uden  

 uddannelsesaftale udstedes skolevejledning kun til eleven.
Karakterskala § 26.  Ved karaktergivning anvendes 13-skalaen, jf.  

 eksamensbekendtgørelsen.
Afsluttende bedømmelse § 27.  Skolen afholder eksamen i grundfag, hvis dette  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 28-31.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 28.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksaminen består af en skriftlig  

 og en praktisk prøve.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om udpegelsen.
Stk. 5.  Elevernes løsning af opgaverne bedømmes efter  

 reglerne i § 29 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 § 29.  Den skriftlige prøve (teoriopgave) består af et  

 antal skriftlige spørgsmål inden for grundfag, områdefag og specialefag.  

 Opgaverne skal besvares uden brug af hjælpemidler inden for 2 klokketimer.
 Stk. 2.  Den praktiske prøve afholdes i 5. skoleperiodes  

 sidste 2 uger, og består af:
 Stk. 3.  Under den praktiske opgaves udførelse vil den  

 enkelte elev få stillet spørgsmål i køleteknisk teori.
Stk. 4.  De opgaver, der er nævnt i stk. 2, fordeles på  

 eleverne efter lodtrækning.
Dokumentation og andet skriftligt materiale skal  

 være til rådighed for eleverne under opgaveløsningen.
Prøven anses for  

 færdigudført, når eleven melder klar og værktøj m.v. er rengjort og på plads.
Stk. 5.  Læreren skal være til stede under udførelsen af  

 den praktiske prøve.
Censorerne skal være til stede under de tre sidste dage  

 af prøven.
 § 30.  Ved bedømmelsen af opgavebesvarelserne ved den  

 skriftlige prøve, giver læreren og de to censorer samlet en karakter.
 Stk. 2.  Ved bedømmelsen af opgaveløsningerne ved den  

 praktiske prøve, giver læreren og de to censorer samlet en karakter for  

 henholdsvis:
Stk. 3.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karakteren for den  

 skriftlige prøve og den praktiske prøve, idet hver af de 3 karakterer i den  

 praktiske prøve tæller med vægten 3 gange vægten af den skriftlige prøve.
For  

 at bestå eksamen kræves, at eksamenskarakteren er mindst 6.
Stk. 4.  Ved beregning af karakterer foretages ikke  

 afrunding.
Forinden fastsættelse af karakter efter stk. 5 foretages afrunding  

 af det endelige resultat til et helt tal efter almindelige regneregler, idet  

 karaktererne 6 og 13 dog ikke kan fremkomme ved forhøjelse og karakteren 00  

 ikke ved nedrunding.
Stk. 5.  Beregningen af eksamenskarakteren  

 (svendeprøvekarakteren) foretages af det faglige udvalg.
Skolen indsender  

 oplysning om de enkelte karakterer, som er givet efter stk. 1 og 2, til det  

 faglige udvalg.
Det faglige udvalg kan udarbejde et skema til dette formål.
§ 31.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun deltage i eksamen 2  

 gange, idet skolen efter samråd med det faglige udvalg dog kan tillade, at  

 eleven deltager i eksamen påny, hvis der foreligger ganske særlige  

 omstændigheder.
 Stk. 2.  Adgang til sygeeksamen følger  

 eksamensbekendtgørelsen.
Ikrafttrædelses- og overgangsbestemmelser § 32.  Bekendtgørelsen træder i kraft den 28. april  

 1994.
Stk. 2.  Samtidig ophæves bekendtgørelse af 23. maj 1991  

 om uddannelsen til kølemontør.1) Stk. 3.  Skolen fastsætter efter samråd med det lokale  

 uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
Undervisningsministeriet, den 14. april  

 1994 Ole Vig Jensen / Arne Andreasen Bekendtgørelse om uddannelse til kølemontør 14. april 1994 Bilag 1 Afkortning af uddannelsestid, jf. § 5, stk. 1 og fritagelse for dele af  

 skoleundervisningen m.v., jf. § 7, stk. 2 Noter for skema:
* Merit for de angivne fag 2-3 Angiver merit for 2.-3. skoleperiode 2-4 Angiver merit for 2.-4. skoleperiode (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
