Fastsat af lærlingerådet i henhold til § 19, stk. 5, i lov nr. 120 af 7.  

 maj 1947 om lærlingeforholdet. -------------- I § 19, stk. 5, i lov nr. 120 af 7. maj 1937 er det bestemt, at for så  

 vidt et fagligt udvalg skønner det formålstjenligt, at der indenfor faget  

 fastsættes regler for, hvori uddannelsen skal bestå, kan udvalget, når 2/3 af  

 medlemmerne er enige herom, gøre indstilling i så henseende til  

 lærlingerådet.
For så vidt rådet herefter fastsætter sådanne regler, er disse  

 bindende for fagets læremestre.
 Efter at lærlingerådet fra garver- og pelsberederfagenes fællesudvalg i  

 lærlingesager har modtaget indstilling om reglerne for lærlingeuddannelsen  

 indenfor garver- og pelsberederfagene, fastsætter lærlingerådet herved i  

 henhold til den rådet således tillagte bemyndigelse nedenstående  

 uddannelsesregler, som angiver mindstemålet for uddannelsen i fagene:
 Læretiden er for begge fag 4 år (minimum og maksimum).
 I.Garverfaget.
 I garverfaget kan man gå i lære enten som lohgarver, chromgarver  

  eller skindgarver.
 I læretiden beskæftiges lærlingen i alle pågældende branchers forskellige  

 afdelinger, heraf mindst 1/2 år i kalkhuset og så vidt muligt inden for de 2  

 sidste år af læretiden.
Lohgarverlærlinge skal uddannes enten som a) underlædergarvere  

 eller b) overlædergarvere.
Det skal anføres i lærekontrakten, i hvilken  

 kategori oplæringen skal finde sted, ligesom læreprøven retter sig derefter.
 Chromgarverlærlinge beskæftiges i læretiden i alle garveriets  

 afdelinger og skal således lære selvstændig falsning af skind og huder samt  

 samtlige arbejder ved disse efter farvningen.
 Skindgarverlærlinge beskæftiges i læretiden i samtlige  

 skindgarveriets afdelinger og skal lære håring og efterhåring, pudsning  

 (renskæring), spaltning eller falsning (alt efter garveriets arbejde), hånd-  

 eller maskinudsætning, håndstolning. glatslibning og rækning (udstrygning).
 II Pelsberederfaget.
 Lærlingen skal i læretiden så vidt muligt oplæres i beredning af alle  

 skindarter (f.eks. røde ræve, sælhunde, ozelot og skunk) og skal herunder  

 deltage i alt normalt forekommende arbejde gennem alle stadier.
 Foranstående regler kommer til anvendelse på kontraktsforhold, der indgås  

 efter tidspunktet for reglernes fastsættelse.
 Lærlingerådet, den 21. juni 1944.
L.N.
Hvidt.
