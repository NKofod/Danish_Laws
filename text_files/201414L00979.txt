Betænkning afgivet af Indfødsretsudvalget den 21. maj 2015 Betænkning over Forslag til lov om indfødsrets meddelelse.
 [af justitsministeren (Mette Frederiksen)]:
1. Ændringsforslag Justitsministeren har stillet 7 ændringsforslag til lovforslaget.
2. Udvalgsarbejdet Lovforslaget blev fremsat den 16. april 2015 og var til 1. behandling den 21. maj 2015. Lovforslaget blev efter 1. behandling henvist til behandling i Indfødsretsudvalget.
Møder Udvalget har behandlet lovforslaget i 2 møder.
3. Indstillinger og politiske bemærkninger Et flertal i udvalget (V, S, RV, LA og KF) indstiller lovforslaget til vedtagelse med de stillede ændringsforslag.
Et mindretal i udvalget (SF og EL) indstiller lovforslaget til vedtagelse med de under nr. 2, 4 og 6 stillede ændringsforslag.
Mindretallet vil stemme imod de under nr. 1, 3, 5 og 7 stillede ændringsforslag.
Et andet mindretal i udvalget (DF) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
Dansk Folkepartis medlemmer af udvalget bemærker, at DF ikke kan stemme for lovforslaget.
Begrundelsen er, at regeringen har gjort betingelserne for at opnå indfødsret alt for lempelige.
Sprogkravene er blevet væsentligt lempet, og DF kan ikke stemme for lov om indfødsrets meddelelse, før sprogkravene bliver strammet væsentligt.
Ifølge DF skal kun personer, der er ordentligt integrerede, kunne opnå statsborgerskab, og man kan ikke blive integreret, hvis man ikke kan det danske sprog.
Regeringen og flertallet i Folketinget fremmer med den lagte linje det forhold, at integrationen mislykkes, fordi der ikke lægges tilstrækkelig vægt på sprogkravene.
Den sidste og mest alvorlige grund til ikke at stemme for lov om indfødsrets meddelelse er, at der er sket en eksplosiv udvikling i dispensationssager, hvor et flertal i Indfødsretsudvalget giver dispensation fra sprogkravene på grund af forskellige diagnoser, heriblandt ptsd.
I 2011 blev der givet 214 dispensationer, i 2014 blev der givet 1682, og i 2015 er der indtil februar givet 574. Det forhold, at et flertal bestående af regeringspartierne, SF og Enhedslisten deler så rundhåndet ud af statsborgerskaber, er en devaluering og opløsning af statsborgerskabets betydning.
DF finder det forargeligt, at personer, som har fået dispensation, kan få statsborgerskab uden at kunne tale et ord dansk.
Heller ikke af den grund kan DF stemme for lov om indfødsrets meddelelse.
 Alternativet, Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af justitsministeren, tiltrådt af et flertal (udvalget med undtagelse af SF og EL):
 1) Nr. 117, 208, 359 og 969 udgår.
[Udtagelse af personer] Af justitsministeren, tiltrådt af udvalget:
 2) I nr. 1233 ændres »Hvalvíkar« til: »Sunda«.
[Korrektion af bopælskommune] Af justitsministeren, tiltrådt af et flertal (udvalget med undtagelse af SF og EL):
 3) Nr. 1377 udgår.
[Udtagelse af person] Af justitsministeren, tiltrådt af udvalget:
 4) Efter nr. 1844 indsættes som nyt nummer:
»1844 A) Iman Ali Tarish Mohsen, Randers.« [Optagelse af person] Af justitsministeren, tiltrådt af et flertal (udvalget med undtagelse af SF og EL):
 5) Nr. 2198 og 2214 udgår.
[Udtagelse af personer] Af justitsministeren, tiltrådt af udvalget:
 6) Nr. 2202 udgår.
[Udtagelse af person] Til § 2 Af justitsministeren, tiltrådt af et flertal (udvalget med undtagelse af SF og EL):
 7) Nr. 3085 udgår.
[Udtagelse af person] Bemærkninger Til nr. 1 Ansøgerne under nr. 1 er behandlet efter retningslinjerne i cirkulæreskrivelse nr. 9253 af 6. juni 2013 om naturalisation.
Ansøgerne foreslås udtaget af lovforslaget, da de pågældende ikke opfylder retningslinjerne for naturalisation.
Til nr. 2 Den foreslåede ændring vedrører en korrektion af ansøgerens bopælskommune.
Til nr. 3 Ansøgeren under nr. 3 er behandlet efter retningslinjerne i cirkulæreskrivelse nr. 9253 af 6. juni 2013 om naturalisation.
Ansøgeren foreslås udtaget af lovforslaget, da den pågældende ikke opfylder retningslinjerne for naturalisation.
 TIl nr. 4.
Ansøgeren under nr. 4 er behandlet efter retningslinjerne i cirkulæreskrivelse nr. 9253 af 6. juni 2013 om naturalisation.
Ansøgeren foreslås optaget under lovforslagets § 1 som nyt nummer 1844 A, idet den pågældende opfylder retningslinjerne for naturalisation.
Til nr. 5 Ansøgerne under nr. 5 er behandlet efter retningslinjerne i cirkulæreskrivelse nr. 9253 af 6. juni 2013 om naturalisation.
Ansøgerne foreslås udtaget af lovforslaget, da de pågældende ikke opfylder retningslinjerne for naturalisation.
Til nr. 6 Ansøgeren under nr. 6 er behandlet efter retningslinjerne i cirkulæreskrivelse nr. 9253 af 6. juni 2013 om naturalisation.
Ansøgeren foreslås udtaget af lovforslaget, idet den pågældende har tilkendegivet, at hun ønsker at trække sin ansøgning om dansk indfødsret tilbage.
Til nr. 7 Ansøgeren under nr. 7 er behandlet efter retningslinjerne i cirkulæreskrivelse nr. 9253 af 6. juni 2013 om naturalisation.
Ansøgeren foreslås udtaget af lovforslaget, da den pågældende ikke opfylder retningslinjerne for naturalisation.
Ole Hækkerup (S) Jens Joel (S) Karen J.
Klint (S) Jeppe Bruus (S) Trine Bramsen (S) Marlene Borst Hansen (RV) nfmd.
Lotte Rod (RV) Karina Lorentzen Dehnhardt (SF) Johanne Schmidt-Nielsen (EL) Preben Bang Henriksen (V) Michael Aastrup Jensen (V) Jan E.
Jørgensen (V) Karsten Nonbo (V) Christian Langballe (DF) fmd.
Marie Krarup (DF) Leif Mikkelsen (LA) Mai Mercado (KF) Alternativet, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
