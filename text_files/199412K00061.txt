Nr LSF 61 Forslag til Lov om ændring af lov om fyrværkeri Fremsat af indenrigsministeren (Birte Weiss) den 23. november 1994 Vedtaget ved tredjebehandling den 16. december 1994 Lov nr. 1096 af 21/12/1994 § 1 I lov nr. 193 af 24. maj 1972 om fyrværkeri, som ændret ved lov nr. 1054  

 af 23. december 1992, foretages følgende ændringer:
 1. I § 1 indsættes efter stk. 1 som nye stykker:
»Stk. 2. Ved fyrværkeri i denne lov forstås pyrotekniske  

 artikler.
Ved pyrotekniske artikler forstås artikler, der indeholder stoffer  

 eller en blanding af stoffer, som er fremstillet med henblik på at frembringe  

 en effekt i form af lys, lyd, varme, gas eller røg som et resultat af en  

 kemisk reaktion.
Stk. 3. Undtaget fra bestemmelserne i denne lov er pyrotekniske  

 artikler, der er monteret som udløsermekanisme i sikkerhedsudstyr og  

 selvoppusteligt redningsudstyr.« Stk. 2 bliver herefter stk. 4.
 2. I § 2, stk. 1, indsættes efter »erhverves«:  

 », opbevares«.
 3. I § 3 indsættes efter nr. 2 som nyt nummer:
»3) opbevaring af fyrværkeri.« 4. I § 4 indsættes efter »indfører«: »,  

 opbevarer«.
 5. § 7 affattes således:
 »§ 7. Med bøde, hæfte eller under skærpende omstændigheder  

 fængsel indtil 2 år straffes den, der overtræder § 1, stk. 1, og § 2, stk. 1.  

 På samme måde straffes den, der tilsidesætter vilkår, som er fastsat i  

 tilladelser efter loven.
 Stk. 2. I forskrifter, der udfærdiges efter loven, kan der  

 fastsættes straf af bøde, hæfte eller under skærpende omstændigheder fængsel  

 indtil 2 år for overtrædelse af bestemmelser i forskrifterne.
Stk. 3. Er en overtrædelse begået af et selskab, en forening, en  

 selvejende institution, en fond eller lignende, kan bødeansvar pålægges den  

 juridiske person som sådan.
Er overtrædelsen begået af staten, en kommune  

 eller et kommunalt fællesskab, jf. § 60 i lov om kommunernes styrelse, kan  

 bødeansvar pålægges staten, kommunen eller det kommunale fællesskab.« 6. § 9 ophæves.
§ 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 193 af 24. maj 1972 om fyrværkeri, som ændret ved lov nr. 1054  

 af 23. december 1992, foretages følgende ændringer:
 1. I § 1 indsættes efter stk. 1 som nye stykker:
»Stk. 2. Ved fyrværkeri i denne lov forstås pyrotekniske  

 artikler.
Ved pyrotekniske artikler forstås artikler, der indeholder stoffer  

 eller en blanding af stoffer, som er fremstillet med henblik på at frembringe  

 en effekt i form af lys, lyd, varme, gas eller røg som et resultat af en  

 kemisk reaktion.
 Stk. 3. Undtaget fra bestemmelserne i denne lov er pyrotekniske  

 artikler, der er monteret som udløsermekanisme i sikkerhedsudstyr og  

 selvoppusteligt redningsudstyr.«.
 Stk. 2 bliver herefter til stk. 4.
 2. I § 2, stk. 1, indsættes efter »erhverves«:  

 », opbevares«.
 3. I § 3 indsættes efter nr. 2 som nyt nummer:
 »3) opbevaring af fyrværkeri.«.
 4. I § 4 indsættes efter »indfører«: »,  

 opbevarer«.
 5. § 7 affattes således:
 »§ 7. Med bøde, hæfte eller under skærpende omstændigheder  

 fængsel indtil 2 år straffes den, der overtræder § 1, stk. 1, og § 2, stk. 1.  

 På samme måde straffes den, der tilsidesætter vilkår, som er fastsat i  

 tilladelser efter loven.
 Stk. 2. I forskrifter, der udfærdiges efter loven, kan der  

 fastsættes straf af bøde, hæfte eller under skærpende omstændigheder fængsel  

 indtil 2 år for overtrædelse af bestemmelser i forskrifterne.
Stk. 3. Er en overtrædelse begået af et selskab, en forening, en  

 selvejende institution, en fond eller lignende, kan bødeansvar pålægges den  

 juridiske person som sådan.
Er overtrædelsen begået af staten, en kommune  

 eller et kommunalt fællesskab, jf. § 60 i lov om kommunernes styrelse, kan  

 bødeansvar pålægges staten, kommunen eller det kommunale fællesskab.«.
 6. § 9 ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Formål Ved lov nr. 368 af 18. maj 1994 om ændring af våbenloven (Bestemmelser om  

 eksplosivstoffer) blev det bestemt, at sprængstofloven ophæves pr. 1. januar  

 1995, og at eksplosivstoffer fremover omfattes af våbenloven.
Det blev  

 samtidig forudsat, at alle pyrotekniske artikler fremtidig bliver omfattet af  

 fyrværkeriloven.
Lovforslaget har til formål at udvide området for fyrværkeriloven, således  

 at denne lov foruden fyrværkeri nu også omfatter de andre pyrotekniske  

 artikler, der hidtil har været reguleret af sprængstofloven.
Bestemmelser om  

 opbevaring af fyrværkeri og andre pyrotekniske artikler overføres ligeledes  

 til fyrværkerilovgivningen.
 Samtidig foreslås, at straffebestemmelserne i fyrværkeriloven skærpes,  

 således at de ligger på linie med straffebestemmelserne i lov om våben og  

 eksplosivstoffer, herunder at der skabes mulighed for at straffe virksomheder  

 m.v. for overtrædelse af fyrværkeriloven.
2. Baggrund og indhold Pyrotekniske artikler, herunder fyrværkeri, er karakteriseret ved, at de  

 indeholder stoffer eller en blanding af stoffer, som er fremstillet med  

 henblik på at frembringe en effekt i form af lys, lyd, varme, gas eller røg  

 som et resultat af en kemisk reaktion.
Foruden de fyrværkeriartikler, der  

 hidtil har hørt under Indenrigsministeriet, omfatter pyrotekniske artikler  

 f.eks. øvelsesammunition, signalblus, lyspatroner og pyrotekniske  

 udløsermekanismer i sikkerheds- og redningsudstyr.
 Da fyrværkeri i traditionel forstand er et kendt og indarbejdet begreb,  

 skønnes det hensigtsmæssigt at opretholde begrebet fyrværkeri i lovteksten,  

 selvom lovens anvendelsesområde med forslaget udvides til at omfatte  

 pyrotekniske artikler i almindelighed og ikke udelukkende fyrværkeri.
 Med det ændrede anvendelsesområde vil alle pyrotekniske artikler henhøre  

 under Indenrigsministeriets ressort, mens eksplosivstoffer, der ikke er  

 omfattet af lovforslagets definition på fyrværkeri, henhører under  

 Justitsministeriet.
 Udover en entydig ressortmæssig fordeling opnås overensstemmelse med den  

 emnemæssige opdeling, der følger af Rådets direktiv 93/15/EØF af 5. april  

 1993 om harmonisering af bestemmelserne om markedsføring af og kontrol med  

 eksplosivstoffer til civil brug, der undtager de pyrotekniske artikler fra  

 sit anvendelsesområde med henblik på regulering i et kommende direktiv herom.
 På nuværende tidspunkt er arbejdet med et direktiv om pyrotekniske  

 artikler sat i bero i EU-Kommissionen på overvejelser om  

 subsidiaritetsprincippet.
Med forslaget tilsigtes det endvidere at tilvejebringe en  

 bemyndigelsesbestemmelse for indenrigsministeren til at fastsætte regler om  

 opbevaring af fyrværkeri.
Bemyndigelsen til at fastsætte regler om opbevaring  

 af fyrværkeri findes i dag i sprængstofloven.
Med sprængstoflovens ophævelse  

 pr. 1. januar 1995 bortfalder denne bemyndigelse imidlertid.
Det er herudover hensigten med lovforslaget at udvide de gældende  

 straffebestemmelser til også at omfatte juridiske personer.
Efter den  

 gældende fyrværkerilov kan kun fysiske personer straffes for overtrædelse af  

 loven, af vilkår fastsat i tilladelser efter loven eller af forskrifter  

 udfærdiget i henhold til loven.
Brancherepræsentanter og politiet har  

 påpeget, at fyrværkeriloven således gør forskel på personligt drevne  

 virksomheder og virksomheder, der drives i selskabsform, hvilket ikke er  

 hensigtsmæssigt.
Den foreslåede ændring indebærer, at virksomhedsformen ikke længere er  

 afgørende for, om strafforfølgning er mulig.
Endvidere vil udvidelsen styrke  

 kontrollen med overholdelsen af bestemmelserne.
Endelig foreslås det at udvide strafferammen fra bødestraf til hæfte og  

 under skærpende omstændigheder fængsel indtil 2 år.
Baggrunden herfor er, at  

 fyrværkerilovens straffebestemmelser ikke i tilstrækkeligt omfang skønnes at  

 have virket motiverende til en overholdelse af loven.
Beredskabsstyrelsen har  

 i forbindelse med sager om overtrædelse af fyrværkeriloven drøftet  

 strafferammen med repræsentanter for anklagemyndigheden, der har  

 tilkendegivet, at der eksisterer et behov for en udvidelse af strafferammen i  

 de grovere sager.
Med den foreslåede ændring skabes der parallelitet med  

 straffebestemmelserne i lov om våben og eksplosivstoffer.
 En arbejdsgruppe, bestående af repræsentanter for Foreningen af  

 Politimestre i Danmark, Politidirektøren i København, Justitsministeriet,  

 Foreningen af Fyrværkerifabrikanter og -grossister i Danmark,  

 Beredskabsstyrelsen og Indenrigsministeriet har været inddraget i forbindelse  

 med lovforslagets tilblivelse.
3. Fyrværkeri med knaldeffekt Det følger af fyrværkeriloven, at fyrværkeri ikke må overdrages, erhverves  

 eller anvendes uden politiets tilladelse.
Indenrigsministeren kan dog ifølge  

 loven undtage fyrværkeriartikler fra dette generelle forbud.
 Ved Indenrigsministeriets bekendtgørelse nr. 871 af 23. oktober 1992 om  

 fyrværkeri er fyrværkeri uden knaldeffekt undtaget fra det generelle forbud i  

 loven.
 Foreningen af Fyrværkerifabrikanter og -grossister har under udarbejdelsen  

 af lovforslaget fremsat ønske om, at også fyrværkeri med mindre knaldeffekt  

 bliver undtaget fra det generelle forbud.
Efter Indenrigsministeriets vurdering er der imidlertid ikke noget  

 anerkendelsesværdigt behov for en lempelse.
Indenrigsministeriet agter  

 således at fastholde, at fyrværkeri med knaldeffekt ikke er undtaget fra det  

 generelle forbud mod overdragelse, erhvervelse eller anvendelse.
Dette er dog  

 som hidtil ikke ensbetydende med, at fyrværkeri med knaldeffekt er totalt  

 forbudt.
Politiet kan således fortsat meddele tilladelse til erhvervelse og  

 anvendelse af fyrværkeri, der er omfattet af det generelle forbud, herunder  

 fyrværkeri med knaldeffekt.
Dette kan ske, når der dokumenteres en særlig  

 interesse heri, f.eks. når fyrværkeriet ønskes anvendt i  

 forlystelsesetablissementer eller i forbindelse med festligheder og lignende,  

 hvortil offentligheden eller en større kreds har adgang.
4. Gældende bestemmelser De gældende bestemmelser om fyrværkeri findes i lov nr. 193 af 24. maj  

 1972 om fyrværkeri, som ændret ved beredskabsloven, lov nr. 1054 af 23.  

 december 1992, og i Indenrigsministeriets bekendtgørelse nr. 871 af 23.  

 oktober 1992 om fyrværkeri.
Bekendtgørelsens bestemmelser om opbevaring og om  

 straf for overtrædelse heraf er fastsat med hjemmel i sprængstofloven,  

 lovbekendtgørelse nr. 624 af 15. september 1986, der ophæves pr. 1. januar  

 1995.
5. Lovforslagets økonomiske og administrative konsekvenser Lovforslaget skønnes ikke at få økonomiske eller administrative  

 konsekvenser for det offentlige.
Lovforslaget forventes heller ikke at få  

 væsentlige erhvervsøkonomiske eller miljømæssige konsekvenser.
Bemærkninger til lovforslagets enkelte bestemmelser § 1 Til nr. 1 Med definitionen af fyrværkeri afgrænses lovens anvendelsesområde i  

 forhold til lov om våben og eksplosivstoffer.
Som eksempler på pyrotekniske  

 artikler, der fremover omfattes af fyrværkeriloven, kan nævnes  

 øvelsesammunition, signalblus, lyspatroner og pyrotekniske udløsermekanismer,  

 der anvendes i sikkerheds- og redningsudstyr.
Hensynet til beskyttelsen af forbrugerne og omgivelserne, der udgør det  

 generelle formål med den gældende lov og de regler, der er fastsat i medfør  

 heraf, gør sig ikke tilsvarende gældende for de pyrotekniske  

 udløsermekanismer.
Disse er beregnet til at skulle fungere som  

 udløsermekanismer i sikkerhedsudstyr, f.eks. airbags og selestrammere i  

 motorkøretøjer, og i selvoppusteligt redningsudstyr, f.eks. redningsveste,  

 redningsflåder og redningsslisker til fly.
 På denne baggrund foreslås pyrotekniske udløsermekanismer undtaget fra  

 loven, når de er monteret i udstyr, der har en sikkerheds- eller  

 redningsfunktion.
 Såfremt de hensyn, der begrunder undtagelsen af de nævnte  

 udløsermekanismer, gør sig gældende for andre tilsvarende artikler, kan disse  

 undtages fra lovens forbud mod overdragelse, erhvervelse, opbevaring og  

 anvendelse i medfør af lovens § 2, stk. 2.
Til nr. 2 Hidtil er kravet om politiets tilladelse til opbevaring af fyrværkeri  

 fremgået af Indenrigsministeriets bekendtgørelse nr. 871 af 23. oktober 1992  

 om fyrværkeri, som er udstedt med hjemmel i sprængstofloven, der ophæves pr.  

 1. januar 1995, jf. de almindelige bemærkninger.
Med forslaget vil det fremgå  

 af lovens tekst, at der kræves tilladelse fra politiet til opbevaring.
Til nr. 3 Hensigten med forslaget er at tilvejebringe en bemyndigelse for  

 indenrigsministeren til at udstede regler om opbevaring af fyrværkeri.
De  

 gældende regler i Indenrigsministeriets bekendtgørelse nr. 871 af 23. oktober  

 1992 om fyrværkeri er fastsat med hjemmel i sprængstofloven, der som nævnt  

 ophæves pr. 1. januar 1995. Disse regler agtes videreført i en ny  

 bekendtgørelse, udstedt i medfør af lovforslaget.
Til nr. 4 Den foreslåede ændring skal ses som en konsekvens af, at der med  

 forslagets § 1, nr. 4, søges tilvejebragt en bemyndigelse for  

 indenrigsministeren til at fastsætte regler om opbevaring af fyrværkeri.
Til nr. 5 Det er hensigten at styrke overholdelsen af regler og vilkår, og  

 strafferammen foreslås således udvidet fra bødestraf til hæfte og under  

 skærpende omstændigheder fængsel indtil 2 år.
Herved efterkommes samtidig  

 behovet for en udvidet strafferamme i sager om grovere overtrædelse af regler  

 og vilkår.
Med den foreslåede skærpelse bliver strafferammen ens for  

 overtrædelse af henholdsvis lov om våben og eksplosivstoffer og  

 fyrværkeriloven.
Med forslaget, jf. § 7, stk. 3, vil også juridiske personer være omfattet  

 af strafansvar for overtrædelse af loven, af vilkår fastsat i tilladelser  

 efter loven eller af administrative forskrifter.
Herved muliggøres blandt  

 andet, at virksomheder drevet i selskabsform kan ifalde strafansvar.
Til nr. 6 Med lovforslagets definition afgrænses fyrværkeri i forhold til de  

 eksplosivstoffer, der fremover er omfattet af lov om våben og  

 eksplosivstoffer.
På den baggrund foreslås det, at bestemmelsen i  

 fyrværkerilovens § 9 ophæves som overflødig.
§ 2 Under hensyntagen til den forestående sæson for handel med  

 fyrværkeriartikler tilstræbes det, at loven, herunder navnlig de ændrede  

 straffebestemmelser, kan træde i kraft hurtigst muligt efter lovens  

 vedtagelse, så vidt muligt inden jul.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov nr. 193 af 24. maj 1972 om fyrværkeri, som ændret ved lov nr. 1054  

 af 23. december 1992, foretages følgende ændringer:
 1. I § 1 indsættes efter stk. 1 som nye stykker:
»Stk. 2. Ved fyrværkeri i denne lov forstås pyrotekniske  

 artikler.
Ved pyrotekniske artikler forstås artikler, der indeholder stoffer  

 eller en blanding af stoffer, som er fremstillet med henblik på at frembringe  

 en effekt i form af lys, lyd, varme, gas eller røg som et resultat af en  

 kemisk reaktion.
 Stk. 3. Undtaget fra bestemmelserne i denne lov er pyrotekniske  

 artikler, der er monteret som udløsermekanisme i sikkerhedsudstyr og  

 selvoppusteligt redningsudstyr.«.
 Stk. 2 bliver herefter til stk. 4.
 § 1. Fyrværkeri må ikke fremstilles eller indføres uden tilladelse  

 af indenrigsministeren eller den, han bemyndiger dertil.
 Stk. 2. Til brug ved behandlingen af ansøgninger om tilladelse  

 efter stk. 1 kan forlanges en tekniske undersøgelse af fyrværkeriet.  

 Udgifterne hertil afholdes af ansøgeren.
 2. I § 2, stk. 1, indsættes efter »erhverves«:  

 », opbevares«.
 § 2. Fyrværkeri må ikke overdrages, erhverves eller anvendes uden  

 politiets tilladelse.
 Stk. 2. Indenrigsministeren kan fastsætte bestemmelser, hvorefter  

 fyrværkeriartikler helt eller delvis undtages fra bestemmelsen i stk. 1.
 3. I § 3 indsættes efter nr. 2 som nyt nummer:
 »3) opbevaring af fyrværkeri.«.
§ 3. Indenrigsministeren kan fastsætte bestemmelser om 1) forbud mod salg til personer under 18 år af fyrværkeri samt kemikalier,  

 der kan anvendes til fremstilling af fyrværkeri, og 2) kontrol med lovens overholdelse, herunder om mærkning af fyrværkeri.
 4. I § 4 indsættes efter »indfører«: »,  

 opbevarer«.
 § 4. Beredskabsstyrelsen og politiet har til enhver tid uden  

 retskendelse mod behørig legitimation adgang til virksomheder, der  

 fremstiller, indfører eller forhandler fyrværkeri, og kan i forbindelse  

 hermed for fabrikantens eller importørens regning udtage prøver af  

 fyrværkeriartikler og underkaste disse en teknisk undersøgelse.
 5. § 7 affattes således:
 »§ 7. Med bøde, hæfte eller under skærpende omstændigheder  

 fængsel indtil 2 år straffes den, der overtræder § 1, stk. 1, og § 2, stk. 1.  

 På samme måde straffes den, der tilsidesætter vilkår, som er fastsat i  

 tilladelser efter loven.
 Stk. 2. I forskrifter, der udfærdiges efter loven, kan der  

 fastsættes straf af bøde, hæfte eller under skærpende omstændigheder fængsel  

 indtil 2 år for overtrædelse af bestemmelser i forskrifterne.
Stk. 3. Er en overtrædelse begået af et selskab, en forening, en  

 selvejende institution, en fond eller lignende, kan bødeansvar pålægges den  

 juridiske person som sådan.
Er overtrædelsen begået af staten, en kommune  

 eller et kommunalt fællesskab, jf. § 60 i lov om kommunernes styrelse, kan  

 bødeansvar pålægges staten, kommunen eller det kommunale fællesskab.«.
§ 7. Overtrædelse af § 1, stk. 1, og § 2, stk. 1, straffes med  

 bøde, medmindre højere straf er forskyldt efter den øvrige lovgivning.
På  

 samme måde straffes den, der tilsidesætter vilkår, som er fastsat i  

 tilladelser efter loven.
 Stk. 2. I forskrifter, der udfærdiges i henhold til loven, kan  

 fastsættes straf af bøde for overtrædelse af bestemmelser i forskrifterne.
 6. § 9 ophæves.
 § 9. Loven medfører ingen ændringer i loven om sprængstoffer eller  

 i bestemmelser, der er udfærdiget i henhold til den nævnte lov eller  

 brandlovgivningen.
