 Denne datasammenskrivning omfatter lov om  

 realkreditinstitutter, jfr. lovbekendtgørelse nr. 547 af 14. august 1986 med  

 de ændringer, der følger af lov nr 691 af 17. oktober 1986 og lov nr. 931 af  

 19. december 1986.
Institutterne § 1.  Denne lov gælder for realkreditinstitutter, der  

 af boligministeren godkendes til at yde lån mod pant i fast ejendom på  

 grundlag af udstedelse af obligationer.
§ 2.  Instituttets navn og vedtægter skal godkendes af  

 boligministeren.
Vedtægtsændringer kræver ligeledes boligministerens  

 godkendelse.
Boligministeren kan dog bestemme, at vedtægtsændringer, som er  

 en følge af ændringer i loven eller af forskrifter udfærdiget i medfør af  

 loven, optages i vedtægterne uden den foreskrevne vedtagelse og godkendelse.
§ 3.  Godkendte institutter er eneberettigede til at  

 anvende betegnelsen kreditforening, kreditkasse, hypotekforening,  

 hypotekkasse, realkreditinstitut, realkreditfond, reallånefond eller  

 betegnelser, der må sidestilles hermed.
Kreditforeningen af Kommuner i  

 Danmark og den i henhold til lov nr. 278 af 7. juli 1960 oprettede Dansk  

 Landbrugs Realkreditfond kan dog fortsat benytte disse betegnelser.
 Stk. 2.  Godkendte institutter er eneberettigede til at  

 udstede obligationer til offentlig udbydelse som led i formidling af lån mod  

 pant i fast ejendom.
 Stk. 3.  Stk. 2 finder ikke anvendelse på institutter,  

 hvis obligationer før den 17. marts 1971 har været genstand for offentlig  

 kursnotering, og som inden dette tidspunkt havde til formål at formidle lån  

 mod pant i fast ejendom, uden at være omfattet af lov om  

 realkreditinstitutter.
§ 4.  Sammenlægning eller deling af  

 realkreditinstitutter kan ske med boligministerens godkendelse.
Beslutning  

 herom træffes af de pågældende institutters øverste myndighed med samme  

 flertal, som i de enkelte institutters vedtægter kræves til beslutning om  

 instituttets opløsning.
 Stk. 2.  Ved sammenlægning overgår de pågældende  

 institutters aktiver og passiver til det ved sammenlægningen opståede  

 institut.
Ledelsen § 5.  Beslutning om instituttets vedtægter, om  

 godkendelse af årsregnskabet, om instituttets opløsning og om andre forhold,  

 som efter lovgivningen eller vedtægterne kræver den øverste myndigheds  

 godkendelse, kan henlægges til en generalforsamling, et delegeretmøde, et  

 repræsentantskab eller et andet særligt organ som instituttets øverste  

 myndighed.
Indeholder vedtægterne ingen bestemmelse om et sådant organ, er  

 instituttets bestyrelse den øverste myndighed.
Stk. 2.  Den overordnede ledelse af instituttets  

 anliggender varetages af bestyrelsen, hvis medlemmer vælges eller udpeges for  

 et bestemt åremål.
Bestyrelsen skal sørge for, at instituttets virksomhed  

 tilrettelægges, ledes og udøves forsvarligt i overensstemmelse med denne lov  

 og regler fastsat i medfør af loven samt instituttets vedtægter.
§ 6.  I institutter, der er foreninger af låntagere,  

 skal obligationsejerne være repræsenteret i bestyrelsen.
I andre institutter  

 skal låntagerne være repræsenteret i bestyrelsen.
Boligministeren har adgang  

 til at udpege et medlem af instituttets bestyrelse.
De ansatte i instituttet  

 har adgang til at udpege repræsentanter som medlemmer af bestyrelsen efter de  

 regler, der gælder for arbejdstageres valg af medlemmer til bestyrelsen i  

 aktieselskaber og anpartsselskaber.
Boligministeren fastsætter nærmere  

 bestemmelser herom, herunder sådanne afvigelser fra de i 4. pkt. nævnte  

 regler, som følger af realkreditinstitutternes særlige organisatoriske og  

 personalemæssige forhold.
Stk. 2.  Bortset fra de medlemmer, der udpeges af de  

 ansatte, kan medlemmer af bestyrelsen ikke have andre hverv i instituttet.  

 Bestyrelsesmedlemmernes vederlag fastsættes i vedtægterne efter  

 boligministerens nærmere bestemmelse.
Efter det fyldte 70. år kan de kun  

 fungere, indtil regnskabet for det pågældende regnskabsår er godkendt.
§ 7.  Bestyrelsen ansætter en direktion til at  

 varetage instituttets daglige virksomhed.
Direktionen skal lede denne  

 virksomhed på forsvarlig måde i overensstemmelse med bestyrelsens direktiver  

 herom og herunder i de enkelte lånesager sikre en betryggende værdiansættelse  

 og låneudmåling.
Dispositioner, der efter instituttets forhold er af  

 usædvanlig art eller størrelse, skal forelægges bestyrelsen.
Stk. 2.  Direktører, fastansat personale samt andre, der  

 udfører lønnede hverv for instituttet, skal søge deres afsked fra udgangen af  

 den måned, hvori de fylder 70 år.
Efter indstilling fra bestyrelsen kan  

 boligministeren dog i ganske særlige tilfælde godkende en forlængelse af  

 funktionstiden for et kortere tidsrum.
 Stk. 3.  Der tilkommer administrerende direktører,  

 heltidsbeskæftigede fagdirektører og det fastansatte personale pension efter  

 regler, som fastsættes af bestyrelsen med boligministerens godkendelse.
Stk. 4.  I instituttets vedtægter optages bestemmelser  

 om, at der skal oprettes samarbejdsudvalg, når enten instituttets ledelse  

 eller et flertal af de ansatte fremsætter anmodning herom.
Samarbejdsudvalg  

 skal behandle spørgsmål, som er af væsentlig betydning for de ansattes  

 arbejdsforhold, herunder påtænkte indskrænkninger i eller omlægninger af  

 instituttets virksomhed.
§ 8.  Boligministeren drager omsorg for tilsynet med,  

 at instituttet overholder bestemmelserne i loven, regler udfærdiget i medfør  

 af loven og instituttets vedtægter, herunder at instituttets lånegrænser  

 overholdes, og at hensynet til obligationernes sikkerhed tilbørligt  

 iagttages.
Er instituttet et aktieselskab, påses, at tillige bestemmelserne i  

 aktieselskabslovgivningen overholdes.
 Stk. 2.  Instituttet skal på forlangende meddele  

 boligministeren enhver oplysning om instituttets forhold.
 Stk. 3.  De samlede udgifter ved tilsynet med  

 institutterne afholdes af disse i forhold til deres restgæld.
 Stk. 4.  De med tilsynet beskæftigede er under ansvar  

 efter borgerlig straffelovs §§ 152 og 264 b, forpligtede til over for  

 uvedkommende at hemmeligholde, hvad de gennem deres virksomhed bliver vidende  

 om.
 Stk. 5.  Bestemmelserne i stk. 4 er ikke til hinder for,  

 at tilsynet med realkreditinstitutter som led i et samarbejde med andre  

 landes tilsyn videregiver oplysninger til disse under forudsætning af, at  

 oplysningerne er undergivet tilsvarende tavshedspligt i det pågældende land.  

 Oplysninger, som tilsynet med realkreditinstitutter modtager fra andre landes  

 tilsynsmyndigheder med angivelse af, at oplysningerne er hemmelige eller  

 fortrolige, eller hvor dette følger af oplysningernes karakter, skal være  

 undergivet bestemmelserne i stk. 4.
Långivningen § 9.  Instituttets udlånsadgang, herunder  

 udlånsområdets udstrækning, fastsættes i vedtægterne.
Stk. 2.  I ejendomme, der tilhører staten eller  

 kommuner, kan lån kun ydes, når ejendommen anvendes til helårsbeboelse, til  

 el-, gas-, varme- eller vandværker, herunder de anlæg, der er omfattet af §  

 10a, eller når ejendommen anvendes til idrætsudøvelse.
Anvendes kun en del af  

 ejendommen til idrætsudøvelse, kan der ydes lån, som udmåles på grundlag af  

 den del af ejendommen, der anvendes til idrætsudøvelse.
Stk. 3.  Reglen i stk. 2 gælder tilsvarende for  

 ejendomme, der tilhører selskaber, selvejende institutioner el. lign., når  

 stat og kommune gennem repræsentation i ledelsen, gennem hel eller delvis  

 dækning af driftsunderskud, gennem ydelse af lån eller på anden måde har  

 væsentlig indflydelse på ejendommens anvendelse eller drift.
Boligministeren  

 fastsætter bestemmelser herom.
 Stk. 4.  Boligministeren kan fastsætte bestemmelser,  

 hvorefter der uanset stk. 2 og 3 kan ydes lån i ejendomme, der anvendes til  

 nærmere afgrænsede almennyttige formål.
 § 10.  Når højere lånegrænser ikke gælder efter stk.  

 2-13, skal lån med tillæg af foranstående behæftelser have sikkerhed inden  

 for følgende procent af ejendommens værdi:
 Stk. 2.  Lån til opførelse samt ejerskifte af ejendomme  

 til helårsbeboelse kan ydes inden for en lånegrænse på 80 pct.
Stk. 3.  Lån til opførelse af ejendomme, der anvendes  

 til sociale eller kulturelle formål, kan ydes inden for en lånegrænse på 75  

 pct.
Boligministeren fastsætter nærmere regler til afgrænsning af, hvilke  

 ejendomme der kan ydes lån efter 1. pkt.
Stk. 4.  Mod sekundær prioritet kan Industriens  

 Realkreditfond yde lån til ejendomme til industri og håndværk inden for en  

 lånegrænse på 60 pct.
Overstiger belåningsværdien af grund og bygninger ikke  

 en beløbsgrænse på 1,5 mill. kr., kan lån inden for en lånegrænse på 60 pct.  

 også ydes af institutter med videre udlånsadgang.
Beløbsgrænsen på 1,5 mill.  

 kr. svarer til det af Danmarks Statistik pr. 1. januar 1981 beregnede  

 byggeomkostningsindeks for en montagebygget ejendom og reguleres en gang  

 årligt på grundlag af udviklingen i dette og med afrunding efter  

 boligministerens bestemmelse.
Reguleringen har virkning fra offentliggørelsen  

 af dette indeks, første gang med offentliggørelsen af indekset pr. 1. januar  

 1982.
 Stk. 5.  Lån til opførelse samt ejerskifte af kontor- og  

 forretningsejendomme og hoteller kan ydes inden for en lånegrænse på 60 pct.
 Stk. 6.  Lån til opførelse samt ejerskifte af  

 fritidshuse kan ydes inden for en lånegrænse på 60 pct.
Stk. 7.  Lån til vedligeholdelse og opretning samt  

 forbedring ved om- og tilbygning af de i stk. 2, 5 og 6 nævnte ejendomme kan  

 ydes inden for de deri anførte lånegrænser.
Lånet kan ikke overstige de  

 afholdte, rimelige udgifter med fradrag af eventuel offentlig støtte.
 Stk. 8.  Lån efter stk. 7 til udlejningsejendomme og  

 andelsboliger til helårsbeboelde samt ejendomme som nævnt i stk. 5 kan højst  

 udgøre 90 pct. af de afholdte rimelige udgifter med tillæg af værdien af eget  

 arbejde og fradrag af eventuel offentlig støtte.
 Stk. 9.  Lån efter stk. 7 til ejendomme til  

 helårsbeboelse enten til brug for ejeren eller opført med salg for øje samt  

 fritidshuse kan højst udgøre 80 pct. af de afholdte rimelige udgifter med  

 tillæg af værdien af eget arbejde og fradrag af eventuel offentlig støtte,  

 jfr. dog stk. 11.
 Stk. 10.  Lån efter stk. 7 til ejendomme til  

 helårsbeboelse enten til brug for ejeren eller opført med salg for øje hvor  

 den offentlige ejendomsvurdering overstiger 500.000 kr., samt de i stk. 6  

 nævnte ejendomme kan kun ydes, hvis låneoprovenuet udgør mindst 5 pct. af  

 ejendommens værdi efter foranstaltningens gennemførelse.
 Stk. 11.  Ved udmålingen af lån efter stk. 7 til  

 ejendomme til helårsbeboelse enten til brug for ejeren eller opført med salg  

 for øje kan kun medtages dokumenterede udgifter til momsregistrerede  

 virksomheder bortset fra finansieringsomkostninger, og der kan kun medtages  

 udgifter til arbejder, der er udført inden 1 år før afgivelsen af lånetilbud.
Stk. 12.  Mod kommunal garanti kan lån i henhold til  

 stk. 7 ydes ud over de der fastsatte lånegrænser til finansiering af Stk. 13.  Mod kommunal garanti kan lån ydes til de  

 ejendomme, der er nævnt i stk. 2, 4 og 5, ud over de der fastsatte  

 lånegrænser og ud over ejendommens værdi til finansiering af arbejder, der  

 udføres i overensstemmelse med en beslutning om byfornyelse eller  

 boligforbedring, jfr. lov om byfornyelse og boligforbedring og lov om  

 indeksregulerede realkreditlån.
På samme måde kan lån ydes til finansiering  

 af arbejder, der udføres i overensstemmelse med en saneringsplan, jfr. lov om  

 sanering.
Lån efter 1. og 2. punktum kan ikke overstige de afholdte, rimelige  

 udgifter med fradrag af eventuel offentlig støtte samt af indestående på  

 ejendommens udvendige vedligeholdelseskonto, jfr. lov om midlertidig  

 regulering af boligforholdene.
Stk. 14.  Lån til energibesparende foranstaltninger kan  

 uanset bestemmelsen i § 9, stk. 2, ydes til kommunale ejendomme af den i stk.  

 4 og 5 nævnte art inden for de deri anførte lånegrænser.
Lånet kan ikke  

 overstige 90 pct. af de afholdte, rimelige udgifter med fradrag af eventuel  

 offentlig støtte.
Stk. 15.  Lån til arbejder, der udføres i henhold til §  

 46 a, stk. 3, i lov om leje, kan ydes ud over de i stk. 2 og 5 fastsatte  

 lånegrænser.
Lånet kan sammen med eksisterende realkreditlån ydes ud over de  

 i stk. 2 og 5 fastsatte lånegrænser, idet dog samtlige realkreditlån skal  

 have sikkerhed inden for ejendommens værdi efter arbejdets udførelse.
Lån  

 efter 1. pkt. kan ikke overstige de afholdte, rimelige udgifter med fradrag  

 af eventuel offentlig støtte.
Som sikkerhed for lånet tinglyses pant i  

 ejendommen med fortrinsret efter ejendomsskatter.
Pantebrevet skal for at  

 kunne tinglyses med fortrinsret indeholde instituttets erklæring om, at  

 pantebrevet er til sikkerhed for lån efter 1. pkt.
Stk. 16.  Lån kan ikke ydes, hvis låneprovenuet vil  

 udgøre mindre end 12.000 kr.
Beløbsgrænsen reguleres efter reglen i stk. 4.
 Stk. 17.  Når lån ydes til ejere af en- og  

 tofamilieshuse og ejerlejligheder, der tjener til helårsbeboelse for ejeren,  

 gælder de i stk. 10 og stk. 16 nævnte begrænsninger ikke, såfremt ejeren  

 eller dennes ægtefælle modtager eller får forskud på social pension eller  

 invaliditetsydelse.
 § 10 a.  Såfremt der er ydet kommunal garanti efter  

 stk. 5, kan der ydes lån inden for en lånegrænse på 50 pct. til opførelse og  

 vedligeholdelse, opretning samt forbedring ved om- og tilbygning af  

 kollektive energiforsyningsanlæg med tilbehør, herunder ledningsnet.
 Stk. 2.  Industriens Realkreditfond kan yde lån mod  

 sekundær prioritet til de låneformål, der er nævnt i stk. 1, såfremt der er  

 ydet kommunal garanti efter stk. 5. Lånet skal ligge inden for værdien af  

 anlægget med tilbehør, herunder ledningsnet, jfr. dog stk. 6.
Stk. 3.  Lån efter stk. 1 og den samlede långivning  

 efter stk. 1 og 2 kan ikke overstige 50 pct. henholdsvis 100 pct. af de  

 afholdte rimelige udgifter med fradrag af eventuel offentlig støtte.
En  

 eventuel reduktion fordeles forholdsmæssigt mellem de långivende institutter  

 efter størrelsen af de beregnede lån uden fradrag.
 Stk. 4.  Kommunalbestyrelsen kan stille garanti for lån  

 efter stk. 1, 2 og 6. Disse lån kan ikke ydes til anlæg ejet af elværker  

 eller selskaber, hvori elværker har bestemmende indflydelse, medmindre der er  

 tale om anlæg beliggende på Færøerne. eller i Grønland.
Stk. 5.  Kommunalbestyrelsens garanti for långivning  

 efter stk. 1 og 2 skal omfatte den del af lånet, der har sikkerhed ud over 60  

 pct. af værdien af anlægget med tilbehør, herunder ledningsnet.
Garantien  

 skal dog mindst dække 40 pct. af den samlede långivning efter stk. 1 og 2.
Stk. 6.  Boligministeren kan uanset stk. 2, 2. pkt.,  

 fastsætte bestemmelser om, at Industriens Realkreditfond mod kommunal garanti  

 kan yde supplerende lån til kollektive varmeleverende energiforsyningsanlæg  

 med tilbehør, herunder ledningsnet.
Disse lån skal være amortiseret senest  

 samtidig med det oprindelige lån.
 Stk. 7.  Lån til kollektive energiforsyningsanlæg med  

 tilbehør, herunder ledningsnet, der ikke opfylder betingelsen i stk. 5, ydes  

 efter reglerne for belåning af ejendomme til industri og håndværk.
 Stk. 8.  Boligministeren kan fastsætte nærmere  

 bestemmelser om långivning efter stk. 1-7.
§ 11.  Ved belåning fastsættes pantets værdi til den  

 efter instituttets skøn rimelige kontantværdi af ejendommen.
Lånet udmåles  

 således, at provenuet ligger inden for de i § 10 anførte lånegrænser.  

 Boligministeren kan fastsætte regler om vurdering og låneudmåling.
 Stk. 2.  I ejendomme, der agtes bebygget, kan lån ydes  

 på grundlag af pantets forventede værdi, såfremt der stilles behørig  

 bankgaranti eller anden lige så betryggende sikkerhed for, at lånet vil blive  

 indfriet eller nedbragt, hvis det ikke efter udløbet af fristen for den  

 endelige bebyggelse kunne være ydet med det bevilgede beløb.
§ 12.  Lån i industrielle og dermed beslægtede  

 ejendomme ydes på grundlag af værdien af ejendommens grund og bygninger.  

 Industriens Realkreditfond kan dog medtage værdien af medpantsatte maskiner  

 og andet tilbehør herunder ledningsnet, ved vurdering og belåning af sådanne  

 ejendomme.
Lånegrænsen beregnes da på grundlag af vurderingssummen for  

 ejendommens grund med tilhørende bygninger og maskiner m.v., dog således at  

 vurderingssummen for maskiner m.v., der alene er anvendelige i virksomheder  

 som den i ejendommen drevne (særlige maskiner), ikke kan medregnes med højere  

 beløb end den uden dette beløb ansatte værdi af ejendommen.
 § 13.  Amortisationstiden for lån kan højst andrage:  

 1) 35 år for lån til opførelse af udlejningsejendomme og andelsboliger til  

 helårsbeboelse samt ejendomme med socialt eller kulturelt formål som nævnt i  

 § 10, stk. 3. 2) 30 år for lån til skoler m.v. efter de regler, som  

 boligministeren fastsætter efter § 9, stk. 4. 3) 30 år for lån til opførelse  

 af parcel- og rækkehuse til helårsbeboelse og ejerlejligheder til  

 helårsbeboelse til brug for ejeren eller med salg for øje. 4) 30 år for lån  

 til landbrugs- og skovbrugsejendomme samt ejendomme til gartneri og  

 frugtplantager. 5) 20 år for lån til opførelse, ejerskifte, vedligeholdelse  

 og opretning samt om- og tilbygning af kontor- og forretningsejendomme samt  

 hoteller. 6) 20 år for lån til ejendomme til industri og håndværk. 7) 30 år  

 for lån til opførelse, vedligeholdelse, opretning samt om- og tilbygning af  

 kollektive energiforsyningsanlæg med tilbehør, herunder ledningsnet, jfr. §  

 10 a. 8) 20 år for lån til opførelse af fritidshuse. 9) 20 år for lån til  

 ejerskifte, vedligeholdelse, opretning samt om- og tilbygning af ejendomme  

 til helårsbeboelse.
 Stk. 2.  Amortisationstiden for den del af et lån i en  

 industriel eller dermed beslægtet ejendom, som ydes på grundlag af værdien af  

 de særlige maskiner m.v., jfr. § 12, kan højst andrage 10 år.
 § 14.  (Ophævet ved lov nr. 481 af 5. november 1980).
§ 15.  Amortisationen af lån med længere  

 amortisationstid end 10 år må ikke forløbe langsommere end amortisationen af  

 et annuitetslån med lige store halvårlige terminsydelser.
Boligministeren kan  

 godkende mindre afvigelser herfra.
 Stk. 2.  Et lån kan deles i to eller flere lån med  

 forskellig amortisation, når den samlede amortisation ikke bliver mindre end  

 for et annuitetslån med den i § 13 angivne amortisationstid for det  

 pågældende låneformål.
 Stk. 3.  Lån efter § 13 kan ydes som et samlet lån, når  

 amortisationen ikke forløber langsommere, end at afdragene til enhver tid har  

 samme størrelse som for særskilt ydede lån.
 § 15 a.  For lån til opførelse samt ejerskifte af  

 ejendomme til helårsbeboelse enten til brug for ejeren eller opført med salg  

 for øje samt fritidshuse må amortisationen ikke forløbe langsommere end  

 amortisationen af et lån bestående af 40 pct. serielån og 60 pct.  

 annuitetslån.
 Stk. 2.  For lån til vedligeholdelse og opretning samt  

 forbedring ved om- og tilbygning af ejendomme som nævnt i stk. 1  

 måamortisationen ikke forløbe langsommere end amortisationen af et lån  

 bestående af halvt serielån og halvt annuitetslån.
 Stk. 3.  Lån til andre formål end nævnt i stk. 1 og 2 i  

 ejendomme som nævnt i stk. 1 kan alene ydes til indfrielse af forfaldne  

 prioriteter i ejendommen, og amortisationen af lånet må ikke forløbe  

 langsommere end amortisationen af et serielån.
 Stk. 4.  For lån i ubebyggede grunde, der er udlagt til  

 ejendomme som nævnt i stk. 1, bortset fra ejendomme, som omfattes af § 11,  

 stk. 2, må amortisationen af lånet ikke forløbe langsommere end  

 amortisationen af et serielån.
 Stk. 5.  Lån efter stk. 1 og 2, kan uanset bestemmelsen  

 i § 15, stk. 2, ikke deles i flere lån.
 § 16.  Lån efter reglerne for ejendomme til  

 helårsbeboelse kan ikke ydes i ejendomme, hvis bygninger ikke opfylder  

 bygningslovgivningens krav til sådanne ejendomme, ikke agtes anvendt til  

 helårsbeboelse eller er opført på en grund, hvor helårsbeboelse ikke er  

 tilladt.
Stk. 2.  Overgår en ejendom inden 2 år efter lånets  

 udbetaling til en anvendelse, der ville have medført en lavere lånegrænse  

 eller kortere amortisationstid end den, hvortil lånet er ydet, forfalder  

 lånet til indfrielse.
I pantebrevet skal optages bestemmelse herom samt om,  

 at låntager skal underrette instituttet om ændret benyttelse.
 Stk. 3.  Når en ejendom anvendes eller agtes anvendt til  

 flere formål, skal lånegrænser og amortisationstider fastsættes særskilt for  

 ejendommens enkelte dele, bestemt efter disses anvendelsesformål.
 Stk. 4.  Hvor en ejendom anvendes eller agtes anvendt  

 til helårsbeboelse, kan dog også bebyggelsens butiks- og forretningslokaler  

 belånes efter reglerne for ejendomme til helårsbeboelse, men kun i det omfang  

 sådanne erhvervsarealer ikke udgør mere end 5 pct. af beboelsesbebyggelsens  

 bruttoetageareal.
 Stk. 5.  Såfremt bygningens bruttoetageareal ikke  

 overstiger 300 m2, og mindst 75 pct. af arealet anvendes eller agtes anvendt  

 til helårsbeboelse, kan ejendommen i sin helhed belånes efter reglerne for  

 ejendomme til helårsbeboelse.
§ 16 a.  Lån i landbrugsejendomme m.v., der er ydet  

 samtidig med jordbrugslån efter lov om indeksregulerede realkreditlån, og som  

 på belåningstidspunktet er ydet ud over 45 pct. af ejendommens værdi,  

 forfalder til indfrielse, hvis jordbrugslånet indfries ekstraordinært helt  

 eller delvis.
I pantebrevet skal optages bestemmelse herom.
§ 17.  Lån, der ydes på andre vilkår end som serie-  

 eller annuitetslån, skal godkendes af boligministeren.
Det samme gælder lån,  

 der ydes på sådanne vilkår, at balancen mellem pantebrevets pålydende og det  

 til pantebrevet svarende obligationsbeløb fraviges.
Godkendelse kan meddeles  

 serievis.
Lån med amortisation til overkurs må ikke ydes.
 Stk. 2.  Ethvert lånetilbud skal være ledsaget af  

 oplysninger til bedømmelse af lånets effektive rente.
 § 17 a.  (Ophævet ved lov nr. 73 af 20. februar 1980).
 § 17 b.  (Ophævet ved lov nr. 481 af 5. november  

 1980).
 § 17 c.  (Ophævet ved lov nr. 481 af 5. november  

 1980).
Obligationerne § 18.  Et institut kan udstede obligationer lydende på  

 navn eller ihændehaver.
 § 18 a.  Boligministeren kan ved långivning til  

 parcel- og rækkehuse, ejerlejligheder til helårsbeboelse til brug for ejeren  

 samt fritidshuse fastsætte nærmere regler om obligationsudstedelsens omfang  

 og sammensætning i forbindelse med ydelse af tillægslån samt lån til om- og  

 tilbygning.
§ 19.  Boligministeren kan godkende, at institutter  

 samarbejder med det formål at udstede fælles obligationer.
Beslutning herom  

 træffes af de pågældende institutters øverste myndighed.
 § 20.  De i en serie cirkulerende obligationer skal  

 være dækket af låntagernes pantebreve til et beløb, der mindst svarer til  

 obligationernes pålydende værdi, medmindre andet ved en series åbning er  

 godkendt efter § 17, stk. 1, eller følger af lov om omprioritering m.m. af  

 visse almennyttige boligafdelinger og om ændring af lov om  

 realkreditinstitutter og lov om boligbyggeri.
 § 21.  Er der ikke ved en series åbning truffet anden  

 bestemmelse, sker amortisationen af obligationerne ved udtrækning.
 § 22.  Obligationer kan kun udstedes som betalbare i  

 dansk mønt, medmindre andet godkendes af boligministeren.
Reserver § 23.  Instituttets forpligtelser skal udover  

 sikkerheden efter § 20 være sikret efter reglerne i stk. 2-8.
Stk. 2.  I institutter, hvor låntagerne er solidarisk  

 ansvarlige for instituttets forpligtelser, omfatter den enkelte låntagers  

 solidariske ansvar et beløb, der for lån, der ydes inden for de i § 10, stk.  

 1, nævnte lånegrænser, svarer til 2/3 af lånets hovedstol, og som for lån ud  

 over disse lånegrænser svarer til hele lånets hovedstol.
For lån, der ydes  

 inden for de i § 10, stk. 1, nævnte lånegrænser, hæfter låntagere alene med  

 deres pantsatte ejendomme for det i 1. pkt. nævnte beløb.
Til fyldestgørelse  

 af det solidariske ansvar opkræves der ekstraordinære bidrag til instituttets  

 reserver, såfremt disse ikke har den i loven eller vedtægterne fastsatte  

 størrelse.
 Stk. 3.  Reserverne for lån, der ydes inden for de  

 lånegrænser, der er nævnt i § 10, stk. 1, nr. 1 og 3, skal i de i stk. 2  

 omhandlede institutter til enhver tid udgøre mindst 21/2 pct. af den  

 cirkulerende obligationsmasse, jfr. dog stk. 4.
 Stk. 4.  Reserverne for lån i de i § 10, stk. 1, nr. 2,  

 nævnte ejendomme, som ydes inden for en lånegrænse på 50 pct. af ejendommens  

 værdi, samt for lån efter § 10 a, stk. 1, skal i de i stk. 2 omhandlede  

 institutter til enhver tid udgør mindst 21/2 pct. af den cirkulerende  

 obligationsmasse.
 Stk. 5.  Reserverne for lån ud over de lånegrænser, der  

 er nævnt i § 10, stk. 1, for lån efter § 10 a, stk. 2, samt for lån, der  

 efter § 10, stk. 1, nr. 2, helt eller delvis ydes ud over 50 pct. af  

 ejendommens værdi, skal i de i stk. 2 omhandlede institutter til enhver tid  

 udgøre mindst 5 pct. af den cirkulerende obligationsmasse.
 Stk. 6.  I institutter, hvor låntagerne ikke er  

 solidarisk ansvarlige for instituttets forpligtelser, skal garantikapital og  

 reserver for lån i de tilfælde, der er nævnt i stk. 3 og 4, til enhver tid  

 udgøre mindst 5 pct. af den cirkulerende obligationsmasse.
 Stk. 7.  I institutter, hvor låntagerne ikke er  

 solidarisk ansvarlige for instituttets forpligtelser, skal garantikapital og  

 reserver for lån i de tilfælde, der er nævnt i stk. 5, til enhver tid udgøre  

 mindst 10 pct. af den cirkulerende obligationsmasse.
 Stk. 8.  Ved opgørelsen af et instituts forpligtelser  

 efter stk. 3-7 bortses fra lån, der er sikret ved stats- eller kommunegaranti  

 eller anden uomtvistelig god sikkerhed.
 Stk. 9.  Boligministeren bemyndiges til at fravige de i  

 stk. 2-7 fastsatte krav til reserver, så længe de ikke kan opfyldes uden  

 forhøjelse af låntageres bidrag eller indskud.
 § 23 a.  Som led i en gældssaneringsordning for  

 landmænd, der er i økonomiske vanskeligheder, kan et realkreditinstitut efter  

 reglerne i §§ 23 b-e give en ekstraordinær henstand med betalingen af  

 terminsydelser på sådanne af instituttets lån i ejendommen, der er ydet inden  

 1. juli 1980, jfr. dog § 23 c, stk. 3.
 Stk. 2.  Henstanden gives som et lån af instituttets  

 reserver, og skyldige terminsydelser modregnes heri.
§ 23 b.  Ydelse af henstandslån er betinget af, at  

 ejendommens ejer Stk. 2.  Ydelse af lån er endvidere betinget af, at  

 ansøgeren efter instituttets skøn vil kunne videreføre landbrugsbedriften og  

 opfylde sine økonomiske forpligtelser over for instituttet.
 Stk. 3.  Har landbrugsministeren fraveget bestemmelserne  

 i § 2, stk. 1, i lov nr. 131 af 9. april 1980 om statsgaranti for lån og  

 rentetilskud til visse landmænd (gældssaneringsloven), kan  

 realkreditinstituttet i samme omfang fravige bestemmelserne i stk. 1, nr. 1  

 og 2.
 Stk. 4.  Herudover kan instituttet fravige betingelserne  

 i stk. 1, nr. 1 og 2, i andre ganske særlige tilfælde, hvor ejerens  

 vanskelige situation hidrører fra omstændigheder, der efter instituttets skøn  

 må sidestilles med de deri beskrevne forhold, og når sagen har været  

 behandlet i det i § 23 f nævnte udvalg, og dette har givet sin tilslutning.
Stk. 5.  Lån kan kun ydes en gang.
Ansøgning skal være  

 indgivet senest den 30. juni 1981.
 § 23 c.  Lånet kan ikke overstige 1 års terminsydelser  

 på de lån, som instituttet har ydet med 1. prioritet i ejendommen.
 Stk. 2.  Under ganske særlige omstændigheder kan lånet  

 dog udgøre indtil 2 års terminsydelser på instituttets lån i ejendommen.
 Stk. 3.  Ydes der under sådanne særlige omstændigheder  

 som led i gældssaneringen et nyt realkreditlån med 1. prioritet, kan  

 henstandsordningen uanset tidsfristen i § 23 a, stk. 1, omfatte ydelser på  

 dette lån.
 Stk. 4.  Lån i henhold til stk. 2 og 3 kan højst andrage  

 et beløb svarende til 1 års terminsydelser på et normalt 1. prioritetslån fra  

 instituttet i den pågældende ejendom.
 Stk. 5.  Lånet kan forhøjes med udgiften til  

 stempelafgift.
 § 23 d.  Lånet skal opfylde følgende betingelser:
 Stk. 2.  Ydes lån til ejeren af et selvstændigt  

 jordbrug, som er undergivet pantsætningsbegrænsninger efter § 23 eller § 54 i  

 statshusmandsloven eller efter lov om foranstaltninger vedrørende landbrugets  

 gæld, kan panteretten efter stk. 1 tinglyses på ejendommen uden særlig  

 tilladelse.
 § 23 e.  Udlånet efter § 23 a afholdes af midlerne i  

 instituttets generalreservefond.
 Stk. 2.  I instituttets årsregnskab skal angives  

 antallet og summen af lån efter § 23 a, ligesom der i regnskabet skal gives  

 særskilte oplysninger om antallet og størrelse af restancer og tab vedrørende  

 disse lån.
 § 23 f.  Boligministeren nedsætter et udvalg med  

 repræsentanter for de realkreditinstitutter, der yder lån i  

 landbrugsejendomme, og for Dansk Landbrugs Realkreditfond, De samvirkende  

 danske Landboforeninger, Danske Husmandsforeninger, Kongeriget Danmarks  

 Hypotekbank og Finansforvaltning, landbrugsministeren og boligministeren.
 Stk. 2.  Udvalget har til opgave at sikre en ensartet  

 administration af §§ 23 a-e og dennes samordning med administrationen af  

 gældssaneringsloven.
 Stk. 3.  Er der meddelt afslag på en ansøgning om støtte  

 efter gældssaneringsloven, kan lån efter nærværende lov kun ydes efter  

 forhandling med Kongeriget Danmarks Hypotekbank og Finansforvaltning, der kan  

 forlange sagen behandlet af det i stk. 1 nævnte udvalg.
 Stk. 4.  I tilfælde, hvor udvalget ikke har kunnet give  

 sin tilslutning i sager, der er forelagt i henhold til stk. 3 og § 23 b, stk.  

 4, kan lån kun ydes med boligministerens godkendelse.
 § 24.  Begrænses det solidariske ansvar ved lånenes  

 inddeling i serier til den enkelte serie, skal seriens reserver sammen med en  

 forholdsmæssig andel i instituttets fælles reserver opfylde kravene i § 23,  

 stk. 3 og 4.
 Stk. 2.  I vedtægterne fastsættes regler om låntagernes  

 frigørelse fra det solidariske ansvar ved hel eller delvis indfrielse af  

 lånet.
Regnskab og revision § 25.  Regnskabsaflæggelse skal ske under nøje hensyn  

 til tilstedeværende værdier og forpligtelser.
Det reviderede og godkendte  

 årsregnskab skal i en af boligministeren godkendt form offentliggøres i et  

 eller flere dagblade.
Stk. 2.  Instituttets regnskaber m.v. revideres - efter  

 retningslinier, der fastsættes af boligministeren - af en statsautoriseret  

 revisor, som udpeges af instituttets øverste myndighed.
Revisors bemærkninger  

 indføres i en revisionsprotokol.
Særlige bestemmelser § 26.  Direktører, vicedirektører, underdirektører og  

 filialbestyrere i en bank eller sparekasse kan kun have sæde i et instituts  

 bestyrelse eller repræsentantskab med boligministerens tilladelse.
 § 27.  Såfremt ledelsen ikke overholder bestemmelserne  

 i denne lov eller instituttets vedtægter, eller den efter boligministerens  

 skøn væsentligt tilsidesætter hensynet til obligationernes sikkerhed, kan  

 boligministeren bestemme, at instituttet skal træde i likvidation.
 § 28.  Boligministeren kan godkende, at lovens  

 bestemmelser fraviges i forbindelse med långivning på Færøerne og i Grønland  

 i det omfang, de særlige forhold i disse landsdele tilsiger det.
 § 28 a.  Boligministeren kan godkende  

 forsøgsordninger, hvorefter et institut i et nærmere begrænset omfang kan yde  

 lån til opførelse samt om- og tilbygning m.v. af ejendomme i lande, der er  

 medlem af OECD.
 Stk. 2.  Boligministeren kan godkende, at lovens  

 bestemmelser fraviges i det omfang, det er påkrævet i forbindelse med sådan  

 långivning.
 § 28 b.  Boligministeren kan indhente oplysninger om  

 fast ejendom fra andre offentlige myndigheder til brug for administrationen  

 af denne lov.
 STRAFFEBESTEMMELSER M.V.
28 c.
Undlader et realkreditinstituts bestyrelse, direktion eller  

 revisorer at efterkomme påbud fra tilsynet om berigtigelse af forhold, der er  

 i strid med §§ 9-13 og §§ 15-17 eller med forskrifter fastsat af  

 boligministeren i medfør af disse bestemmelser, kan boligministeren som  

 tvangsmiddel pålægge de pågældende daglige eller ugentlige bøder.
 § 28 d.  Medmindre højere straf er forskyldt efter den  

 øvrige lovgivning, straffes med bøde den, der yder lån i strid med §§ 9-13 og  

 §§ 15-17.
 Stk. 2.  I forskrifter, der udfærdiges i medfør af  

 loven, kan der fastsættes straf af bøde for overtrædelse af bestemmelser i  

 forskrifterne.
 Stk. 3.  Er overtrædelsen begået af et  

 realkreditinstitut, kan der pålægges instituttet som sådant bødeansvar.
Ikrafttrædelses- og overgangsbestemmelser § 29.  Loven træder i kraft den 1. juli 1970.
 Stk. 2.  De ved lovens ikrafttræden bestående  

 realkreditinstitutter kan yde lån efter reglerne i §§ 9-17 på grundlag af de  

 gældende vedtægter, dog længst indtil udgangen af 1971. Institutter som nævnt  

 i 1. pkt., der ikke opnår godkendelse i henhold til §§ 1 og 2, er omfattet af  

 bestemmelsen om tilsyn i § 8. De vedtægter for institutterne, der gjaldt ved  

 udgangen af 1971, gælder fortsat i den periode, der medgår til afviklingen af  

 de lån, som institutterne har ydet. Ændringer i vedtægterne kræver  

 boligministerens samtykke.
Stk. 3.  Indtil udgangen af marts 1971 kan lån, uanset  

 bestemmelserne om låneformål, lånegrænser og amortisationstider, ydes efter  

 de før lovens ikrafttræden gældende regler, såfremt låntageren godtgør, at  

 han inden den 9. december 1969 i henhold til byggelovgivningen havde ansøgt  

 om byggetilladelse, havde foretaget anmeldelse af byggearbejdet til  

 kommunalbestyrelsen eller amtsrådet eller havde modtaget endeligt tilsagn om  

 ydelse af byggelån.
Det samme gælder for låntagere i kommuner, hvor  

 byggetilladelse eller anmeldelse ikke kræves, såfremt låntageren godtgør, at  

 byggeriet var påbegyndt før den nævnte dato, eller at han havde modtaget  

 endeligt tilsagn om ydelse af byggelån.
Er betingelserne i 1. og 2. pkt. i  

 øvrigt opfyldt, kan lån efter de hidtil gældende regler ydes indtil udgangen  

 af 1972 til byggearbejder, hvis låneværdi overstiger 1 mill. kr.
 Stk. 4.  § 9, stk. 2, 1. og 2. pkt., træder først i  

 kraft den 1. april 1971.
 Stk. 5.  Hvor tilsagn om statsgaranti for lån efter lov  

 om boligbyggeri gives inden udgangen af marts måned 1971 til selskaber eller  

 selvejende institutioner til byggeri med socialt eller kulturelt formål, kan  

 lånegrænsen på 90 pct. i § 10, stk. 3, forhøjes til 92 pct., og hvor tilsagn  

 gives i tiden fra 1. april 1971 til 31. marts 1974, til 91 pct. af  

 låneværdien.
 Stk. 6.  Indtil udgangen af september 1970 kan bindende  

 tilsagn om lån, som er givet før 1. juni 1970, berigtiges efter de hidtil  

 gældende regler indenfor de rammer, som er aftalt mellem Danmarks  

 Nationalbank og realkreditinstitutterne med henblik på begrænsning af  

 obligationsudstedelsen.
 Stk. 7.  Følgende bestemmelser ophæves:
§ 30.  Bestemmelserne i § 6, stk. 2, sidste pkt., om  

 aldersgrænse gælder ikke for de før denne lovs ikrafttræden valgte medlemmer  

 af repræsentantskab, tilsynsråd, styrelse eller bestyrelse.
For sådanne  

 medlemmer finder de hidtil gældende regler anvendelse.
 Stk. 2.  Bestemmelserne i § 7, stk. 2, 1. pkt., gælder  

 ikke for direktører, fastansat personale eller andre, der udfører lønnede  

 hverv for instituttet, når disse er ansat før 1. januar 1937.
 Stk. 3.  Det kan i vedtægterne bestemmes, at  

 kreditforeningsrepræsentanter, der ved lovens ikrafttræden foretager  

 indstilling i lånesager, og som ved første valg til bestyrelse i henhold til  

 denne lov indvælges i et instituts bestyrelse, kan fortsætte med den  

 låneindstillende virksomhed i indtil 10 år, regnet fra lovens ikrafttræden.  

 Efter 5 år skal indstillingsretten dog være bortfaldet for mindst halvdelen  

 af medlemmerne af et sådant instituts bestyrelse.
 Stk. 4.  Medlemmer af et instituts bestyrelse, som i  

 henhold til stk. 3 bevarer den låneindstillende virksomhed, kan ikke deltage  

 i afgørelsen af lånesager.
Stk. 5.  Det kan i vedtægterne bestemmes, at kravet til  

 reserver i § 23, stk. 3 og 4, først skal være fuldt opfyldt senest 10 år  

 efter lovens ikrafttræden.
Reserverne for lån mod 1. prioritet skal dog  

 straks ved lovens ikrafttræden udgøre mindst 11/2 pct. af pantebrevenes  

 restgæld, og den resterende del af reservefondsdækningen på 21/2 pct. af  

 restgælden skal tilvejebringes med mindst 0,1 pct. om året.
For lån mod  

 sekundær prioritet skal reserverne straks udgøre mindst 3 pct., og den  

 resterende del af reservefondsdækningen på 5 pct. skal tilvejebringes med  

 mindst 0,2 pct. om året.
 § 30 a.  Boligministeren kan bemyndige en under  

 ministeriet oprettet styrelse til at udøve de beføjelser, der i denne lov er  

 tillagt ministeren.
 § 31.  (Ophævet ved lov nr. 249 af 6. juni 1985).
----------- § 2  i lov nr. 275 af 26. juni 1975 er sålydende:
 § 1,  nr. 1, 2, 4, 5 og 6 træder i kraft 1. juli 1975.  

 Tidspunktet for ikrafttrædelsen af § 1, nr. 3, (lovbekendtgørelsens § 11,  

 stk. 2 om forhåndslån) fastsættes af boligministeren.
 Stk. 2.  Bestemmelserne om lånegrænser i § 10, stk. 3,  

 og § 29, stk. 5, i bekendtgørelse nr. 386 af 15. juni 1973 af lov om  

 realkreditinstitutter bevarer deres gyldighed for så vidt angår byggeri,  

 hvortil der er givet tilsagn om garanti for lån inden udgangen af marts måned  

 1975.
----------- § 2  i lov nr. 453 af 17. september 1975 er sålydende:
 Loven træder i kraft ved bekendtgørelsen i Lovtidende.
----------- § 2  i lov nr. 146 af 31. marts 1976 er sålydende:
 Loven træder i kraft den 1. april 1976.
 Stk. 2.  Lovens § 10, stk. 3, som affattet før ændringen  

 ved § 1, nr. 2, bevarer sin gyldighed, for så vidt angår byggeri, hvortil der  

 er givet tilsagn om garanti for lån inden udgangen af marts måned 1976.
 Stk. 3.  Tilsagn givet i medfør af § 29, stk. 5, bevarer  

 deres gyldighed.
----------- § 2  i lov nr. 422 af 25. august 1976 er sålydende:
 Loven træder i kraft ved bekendtgørelsen i Lovtidende.
----------- § 2  i lov nr. 183 af 9. maj 1977 er sålydende:
 Loven træder i kraft ved bekendtgørelsen i Lovtidende.
----------- § 2  i lov nr. 478 af 14. september 1977 er sålydende:
 Loven træder i kraft ved bekendtgørelsen i Lovtidende.
----------- § 2  i lov nr. 73 af 20. februar 1980 er sålydende:
 Loven træder i kraft ved bekendtgørelsen i Lovtidende.
----------- § 2  i lov nr. 481 af 5. november 1980 er sålydende:
Loven træder i kraft dagen efter bekendtgørelsen i Lovtidende.
Dog træder  

 de i § 1, nr. 1, fastsatte regler i lovens § 10, stk. 5, 2.-4. pkt., i kraft  

 den 1. april 1981.
 Stk. 2.  Lån kan ydes efter de hidtidige regler indtil  

 udgangen af marts 1981.
 Stk. 3.  Lån, der er udbetalt i tiden mellem den 16.  

 september 1980 og lovens ikrafttræden, kan omberegnes og berigtiges i  

 overensstemmelse med de i lovens § 1, nr. 2, fastsatte regler,  

 (lovbekendtgørelsens § 11, stk. 1, om kontantvurdering og kontant  

 låneudmåling).
---------- § 2  i lov nr. 56 af 18. februar 1981 er sålydende:
 Loven træder i kraft dagen efter bekendtgørelsen i Lovtidende.
 Stk. 2.  Lån, der er berigtiget i perioden mellem den  

 16. november 1980 og lovens ikrafttræden, kan omberegnes, således at lån  

 udmåles efter reglen i § 1, nr. 1, (lovbekendtgørelsens § 10, stk. 6, 2. og  

 3. pkt.).
---------- § 2  i lov nr. 146 af 1. april 1981 er sålydende:
 Loven træder i kraft dagen efter bekendtgørelsen i Lovtidende.
---------- § 2  i lov nr. 33 af 17. februar 1982 er sålydende:
 Loven træder i kraft dagen efter bekendtgørelsen i Lovtidende.
---------- § 2  i lov nr. 34 af 17. februar 1982 er sålydende:
 Loven træder i kraft dagen efter bekendtgørelsen i Lovtidende.
 Stk. 2.  Lån, der er udbetalt i tiden mellem den 6.  

 oktober 1981 og lovens ikrafttræden, kan omberegnes og berigtiges i  

 overensstemmelse med de i denne lovs § 1, nr. 2, (lovbekendtgørelsens § 10,  

 stk. 2 om udvidet lånegrænse for ejerskiftelån) 9, (lovbekendtgørelsens § 13,  

 stk. 1, nr. 5 om udvidet løbetid for ejerskiftelån til kontor- og  

 forretningsejendomme, hoteller samt ejendomme til industri og håndværk) og  

 10, (lovbekendtgørelsens § 13, stk. 1, nr. 7 om udvidet løbetid for  

 ejerskiftelån til ejendomme til helårsbeboelse), fastsatte regler.
---------- § 2  i lov nr. 114 af 31. marts 1982 er sålydende:
 Loven træder i kraft dagen efter bekendtgørelsen i Lovtidende.
---------- § 2  i lov nr. 298 af 9. juni 1982 er sålydende:
 Loven træder i kraft dagen efter bekendtgørelsen i Lovtidende.
---------- § 2  i lov nr. 97 af 2. marts 1983 er sålydende:
 Loven træder i kraft dagen efter bekendtgørelsen i Lovtidende.
 Stk. 2.  Bestemmelserne i denne lovs § 1, nr. 4 og 5,  

 finder anvendelse for ejerskifter, der har fundet sted efter 1. september  

 1981.
---------- § 2  i lov nr. 219 af 1. juni 1983 er sålydende:
 Loven træder i kraft dagen efter bekendtgørelsen i Lovtidende.
---------- § 2  i lov nr. 111 af 28. marts 1984 er sålydende:
 Loven træder i kraft dagen efter bekendtgørelsen i Lovtidende.
---------- § 3  i lov nr. 126 af 31. marts 1985 er sålydende:
 Loven træder i kraft ved bekendtgørelsen i Lovtidende.
 Stk. 2.  Lån til ejerskifte efter de hidtidige regler i  

 lovens § 10, stk. 2, kan ydes på grundlag af skriftlige aftaler om  

 ejerskifte, der er indgået senest den 27. marts 1985.
 Stk. 3.  Lån til vedligeholdelse og opretning samt  

 forbedring ved om- og tilbygning kan ydes efter de hidtidige regler, dersom  

 der er afgivet lånetilbud senest den 27. marts 1985.
----------- §§ 4 og 5 i lov nr. 247 af 6. juni 1985 er sålydende:
§ 4 Tidspunktet for lovens ikrafttræden fastsættes af boligministeren.
§ 5 Forslag om revision af denne lov fremsættes for folketinget i  

 folketingsåret 1988-89.
----------- § 16  i lov nr. 248 af 6. juni 1985 er sålydende:
 Loven træder i kraft den 1. juli 1985.
----------- § 2  i lov nr. 249 af 6. juni 1985 er sålydende:
 Loven træder i kraft dagen efter bekendtgørelsen i Lovtidende.
----------- § 2  i lov nr. 579 af 19. december 1985 er sålydende:
 Loven træder i kraft ved bekendtgørelsen i Lovtidende.
 Stk. 2.  Lån til vedligeholdelse og opretning samt  

 forbedring ved om- og tilbygning kan ydes efter de hidtidige regler, hvis der  

 er afgivet lånetilbud senest den 4. december 1985.
----------- §§ 3 og 4 i lov nr. 133 af 19. marts 1986 er sålydende:
§ 3 Loven træder i kraft 1. april 1986.
§ 4 Forslag til revision af denne lov fremsættes for folketinget i  

 folketingsåret 1988-89.
----------- § 3  i lov nr. 302 af 4. juni 1986 er sålydende:
 Loven træder i kraft dagen efter bekendtgørelsen i Lovtidende.
 §§ 3 og 4 i lov nr. 691 af 17. oktober 1986 er sålydende:
 § 3  Loven træder i kraft dagen efter bekendtgørelsen  

 i Lovtidende.
Stk. 2.  Lån til ejerskifte kan ydes efter de hidtidige  

 regler på grundlag af skriftlige aftaler om ejerskifte, der er indgået senest  

 den 6. oktober 1980. Lån til ejerskifte vedrørende den ejendom, der hidtil  

 har tjent til bolig for lånsøger, kan endvidere ydes efter de hidtidige  

 regler, såfremt lånsøger senest den 17. oktober 1986 har indleveret skøde  

 eller slutseddel til tinglysning vedrørende køb af anden ejendom, der skal  

 tjene til bolig for lånsøgeren.
Endelig kan lån til ejerskifte ydes efter de  

 hidtidige regler, hvis der er afgivet lånetilbud og i forbindelse hermed  

 indgået en kurskontrakt med et pengeinstitut senest den 6. oktober 1986.
Stk. 3.  Lån til vedligeholdelse og opretning samt  

 forbedring ved om- og tilbygning af ejendomme til helårsbeboelse til brug for  

 ejeren kan ydes efter de hidtidige regler, såfremt de nævnte arbejder  

 gennemføres i henhold til en i medfør af lov om sanering godkendt  

 saneringsplan eller en i medfør af lov om byfornyelse og boligforbedring  

 vedtaget byfornyelse- eller boligforbedringsbeslutning.
Dette gælder dog  

 ikke, hvis planen er godkendt eller beslutningen vedtaget efter den 6.  

 oktober 1986, eller hvis det af planen eller beslutningen fremgår, at det er  

 nødvendigt for de pågældende arbejders gennemførelse, at der rådes over  

 ejendommen.
 Stk. 4.  Lån til andre formål end nævnt i stk 2 og 3 kan  

 ydes efter de hidtidige regler, hvis der er afgivet lånetilbud senest den 6.  

 oktober 1986.
 Stk. 5.  Lån efter stk. 2-4 skal være udbetalt senest  

 den 31. december 1987.
 Stk. 6.  Lån, der er ydet efter de hidtidige regler, kan  

 efter den 6. oktober 1986 alene indfries og ombyttes med nye lån  

 (konvertering), der ydes efter de på indfrielsestidspunktet gældende regler.  

 Nye lån skal ydes på sådanne vilkår, at der ikke fremkommer et kontant  

 overskud eller provenu for låntager, og således at det indfriede låns  

 restløbetid ikke forlænges.
§ 4 Loven gælder ikke for Grønland og Færøerne, men kan ved kongelig anordning  

 sættes i kraft for disse landsdele med de afvigelser, som landsdelenes  

 særlige forhold medfører.
 § 4  i lov nr. 931 af 19. december 1986 er sålydende:
 Loven træder i kraft dagen efter bekendtgørelsen i Lovtidende.
