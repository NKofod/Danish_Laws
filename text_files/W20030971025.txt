Landsskatteretskendelse af 9. juli 2003 vedr.  

 Tinglysningsafgift  overførsel af afgift fra ikke tinglyst pantebrev Realkreditinstituttet As klage skyldes, at afgiftsmyndigheden  

 har fundet, at tinglysningsafgiften for et pantebrev ikke kan nedsættes efter  

 tinglysningsafgiftslovens § 5, stk. 2, med afgiften for et pantebrev, der er  

 utinglyst.
Afgiftsmyndigheden har herefter fastsat yderligere afgift til  

 26.145  

 kr.
For så vidt angår det utinglyste pantebrev har afgiftsmyndigheden  

 godtgjort  

 tinglysningsafgift med 3.100 kr.
Landsskatterettens  

 afgørelse Landsskatteretten stadfæster afgiftsmyndighedens afgørelse.
Sagens oplysninger B og C oprettede den 24. juni 2001 et pantebrev på 221.700 € til  

 realkreditinstituttet A med pant i ejendommen matr.nr.
X.
Pantebrevet blev  

 anmeldt til tinglysning og tinglyst den 25. juni 2001. Ved anmeldelsen til  

 tinglysning blev pantebrevet afgiftsberigtiget med 1.400 kr.
 På pantebrevet var anført følgende afgiftskasse:
Kreditor hæfter for disse oplysninger Pålydende nyt lån  

    

  

 1.652.751 DKK - Forholdsmæssigt kurstab, nyt lån  

    

  

    

  

 0  

 DKK - Indfrielsessum, indfriede lån  

    

  

 1.440.347 DKK - Omkostninger, indfriede lån  

    

  

 2.660 DKK - Forholdsmæssige omkostninger, nyt lån  

    

  

 4.528 DKK Afgiftspligtigt beløb  

    

  

 205.202 DKK Ved beregningen er anvendt kursværdi Ved siden af afgiftskassen var anført: Pantebrev med samme  

 retsforhold tidligere stemplet med kr. 206.535 kr. x 1,5 % = 3.100 kr. Pantebrevet, hvor der var betalt 3.100 kr. i variabel afgift,  

 var et pantebrev på 221.600 € til A, oprettet den 13. juni 2001 af B og  

 C med  

 pant i ejendommen matr.nr.
X.
Pantebrevet blev anmeldt til tinglysning den  

 15.  

 juni 2001. Pantebrevet blev afvist fra tingbogen den 18. juni 2001 på  

 anmelderens begæring.
Ved anmeldelsen til tinglysning blev pantebrevet  

 afgiftsberigtiget med 4.500 kr. (3.100 kr. plus 1.200 kr.). På pantebrevet  

 har  

 A den 21. juni 2001 anført, at pantebrevet kvitteres til aflysning som  

 ubenyttet.
 På pantebrevet var anført følgende afgiftskasse:
Kreditor hæfter for disse oplysninger Pålydende nyt lån  

    

  

 1.651.872 DKK - Forholdsmæssigt kurstab, nyt lån  

    

  

 0 DKK - Indfrielsessum, indfriede lån  

    

  

 1.438.158 DKK - Omkostninger, indfriede lån  

    

  

 2.657 DKK - Forholdsmæssige omkostninger, nyt lån  

    

  

 4.522 DKK Afgiftspligtigt beløb  

    

  

 206.535 DKK Ved beregningen er anvendt kursværdi Pantebrevet, der var anvendt til nedsættelse af  

 afgiftsgrundlaget for dette pantebrev, var et pantebrev på 1.567.000 kr. til  

 A,  

 oprettet af D med pant i ejendommen matr.nr.
X.
Pantebrevet blev tinglyst den  

 5. august 1997. Ved anmeldelsen til tinglysning var pantebrevet  

 afgiftsberigtiget  

 med 4.288 kr., opgjort som 3.088 kr. plus 1.200 kr.
Klageren har oplyst, at B og C ønskede pantebrevet på 1.567.000  

 kr., der indestod i ejendommen ved deres overtagelse af ejendommen,  

 konverteret  

 til et nyt eurolån.
A udarbejdede et omlægningstilbud, og pantebrevet på  

 221.600 € blev herefter fremsendt til tinglysning.
Pantebrevet var et  

 15-årigt  

 kontantlån med fast rente.
Debitorerne ombestemte sig imidlertid og ønskede  

 et  

 lån med variabel rente.
A tilbagekaldte derfor det anmeldte pantebrev.
Der  

 blev  

 herefter udarbejdet et nyt lånetilbud, og der blev oprettet et pantebrev på  

 221.700 € med samme løbetid, men med variabel rente.
Pantebrevet blev  

 fremsendt  

 til tinglysning med en afgiftskasse, der bortset fra kursregulering, var  

 ligelydende med afgiftskassen på det tilbagetrukne pantebrev.
Ved siden af  

 afgiftskassen var der påført en tekst, hvorefter den allerede betalte  

 merafgift, 3.100 kr., fra det tilbagetrukne pantebrev overførtes.
Lånet på  

 baggrund af det tinglyste pantebrev blev udbetalt, og lånet blev anvendt til  

 indfrielse af det indestående lån.
Klageren har fremlagt kopi af  

 låneafregningen af 6. juli 2001.
Afgiftsmyndighedens  

 afgørelse Afgiftsmyndigheden har fundet, at tinglysningsafgiften for  

 pantebrevet på 221.700 € ikke kan nedsættes efter  

 tinglysningsafgiftslovens §  

 5, stk. 2, med afgiften for pantebrevet på 221.600 €. Som begrundelse  

 herfor er  

 anført, at der ikke kan overføres afgift fra et pantebrev, der er utinglyst.  

 Afgiftsmyndigheden har herved henvist til tinglysningsafgiftslovens § 5, stk.  

 2, sidste pkt., der har følgende ordlyd: Anvendelsen af reglen i 1.  

 pkt. er  

 betinget af, at anmeldelsen til tinglysning af det nye pant sker senest  

 samtidig med aflysningen af det tidligere pant, og at det tidligere pant er  

 aflyst senest 1 år efter anmeldelsen til tinglysning af det nye pant.  

 Lovteksten forudsætter, dels at det nye pantebrev anmeldes til tinglysning,  

 inden det tidligere aflyses, dvs. at der skal være tinglyst pant i  

 ejendommen,  

 dels at det tidligere pantebrev aflyses.
 Da der i det foreliggende tilfælde ikke kan overføres afgift, og  

 da klageren kun har betalt 1.400 kr. i tinglysningsafgift for pantebrevet på  

 221.700 €, har klageren ikke betalt korrekt tinglysningsafgift af dette  

 pantebrev.
 Pantebrevet er angivet i euro, og der skal derfor angives en  

 kurs, hvorefter omregningen til danske kroner sker, jf. bekendtgørelse nr.  

 725  

 af 15. september 1999, § 1, stk. 1. Da tinglysningsafgiftslovens § 5, stk. 2,  

 ikke kan anvendes, kan undtagelsesbestemmelsen i bekendtgørelsens § 1, stk.  

 2,  

    

  

 heller ikke anvendes.
 Pantebrevet på 221.700 € blev anmeldt til tinglysning den 25.  

 juni 2001. Toldkursen for euro for juni 2001 var 745,96. Afgiftsgrundlaget  

 udgør derfor 1.653.793,32 kr.
 Afgiftsmyndigheden har herefter fastsat yderligere tinglysningsafgift  

 for pantebrevet på 221.700 € således:
Hovedstol 1.653.793,32 kr.
Variabel afgift, jf. tinglysningsafgiftslovens § 5, stk. 1 24.806,90 kr.
Oprundet variabel afgift, jf. tinglysningsafgiftslovens § 2,  

 stk. 1 24.900,00 kr.
Fast afgift, jf. tinglysningsafgiftslovens § 5, stk. 1 1.400,00 kr.
Betalt afgift - 1.400,00 kr.
Skyldig afgift 24.900,00 kr.
Forhøjet afgift, jf. tinglysningsafgiftslovens § 20 1.245,00 kr.
I alt 26.145,00 kr.
 Afgiften forfalder ved anmeldelsen til tinglysning, jf.  

 tinglysningsafgiftslovens  

 § 16.
 For så vidt angår pantebrevet på 221.600 € kan den betalte  

 afgift med fradrag af 1.400 kr. godtgøres, jf. tinglysningsafgiftslovens §  

 22,  

 stk. 1. Afgiftsmyndigheden har derfor godtgjort 3.100 kr. vedrørende dette  

 pantebrev.
Vedrørende klagerens subsidiære påstand om at måtte berigtige  

 afgiftskassen, således at der overføres afgift fra det pantebrev, der bestod  

 på  

 ejendommen før overførsel af afgift fandt sted, har afgiftsmyndigheden  

 afslået  

 anmodningen.
Som begrundelse herfor har afgiftsmyndigheden anført, at  

 afgiften  

 på dette pantebrev allerede er overført til det mellemliggende pantebrev.
Afgiftsmyndigheden har i anledning af klagen udtalt, at man i  

 henhold til tinglysningsafgiftslovens § 5, stk. 2, ikke sondrer mellem  

 begreberne overførsel af afgift og opnåelse af  

 afgiftsfrihed.
Af  

 tinglysningsafgiftslovens § 5, stk. 2, fremgår: Ved tinglysning af pant  

 i fast  

 ejendom ( ), medregnes ikke den del af lånet, der optages til at afløse et  

 lån  

 med tilsvarende pant i samme ejendom. Uanset om man i henhold til § 5,  

 stk. 2,  

 taler om overførsel af afgift eller om opnåelse af afgiftsfrihed, er den  

 afgiftsmæssige konsekvens, at den reelle afgift, der skal betales ved  

 anmeldelsen til tinglysning, bliver reduceret, fordi det afgiftspligtige  

 pantsikrede beløb (afgiftsgrundlaget) nedsættes.
Det fremgår af tinglysningsafgiftslovens § 5, stk. 2, sidste  

 pkt., at anvendelse af reglen i 1. pkt. er betinget af, at anmeldelsen til  

 tinglysning af det nye pant sker senest samtidig med aflysningen af det  

 tidligere pant.
Er det tidligere pant således ikke tinglyst på tidspunktet  

 for  

 anmeldelsen til tinglysning af det nye pant, finder afgiftsfriheden i 1. pkt.  

 ikke anvendelse.
Dette gælder, uanset om det tidligere pantebrev ikke har  

 været  

 tinglyst, eller om det har været tinglyst og efterfølgende er aflyst.
At der  

 således sker en forskelsbehandling efter § 5, stk. 2, mellem tinglyste og  

 utinglyste dokumenter følger direkte af bestemmelsens ordlyd.  

 Godtgørelsesadgangen i tinglysningsafgiftslovens §§ 22- 23 har ikke betydning  

 for forskellen i behandlingen af de tinglyste og de utinglyste dokumenter  

 efter  

 § 5, stk. 2.
Afgiftsmyndigheden er ikke enig med klageren i, at  

 tinglysningsafgiftslovens § 16 tilsidesætter det materielle indhold af § 5,  

 stk. 2. Tinglysningsafgiftslovens § 16 angiver for alle lovens materielle  

 bestemmelser, at tinglysningsafgiften skal betales ved anmeldelsen til  

 tinglysning, jf. tillige bemærkningerne til lovforslag nr. 208 af 25. marts  

 1999. At tinglysningsafgiften skal betales ved anmeldelsen til tinglysning  

 betyder, at man ved anvendelse af tinglysningsafgiftslovens § 5, stk. 2,  

 allerede på tidspunktet for anmeldelsen til tinglysning opnår den i  

 bestemmelsen omhandlede afgiftsfrihed.
Tinglysningsafgiftslovens § 16 angiver  

 således alene, hvornår man opnår den i § 5, stk. 2, omhandlede afgiftsfrihed.  

 Havde man på tidspunktet for anmeldelsen til tinglysning ikke benyttet  

 afgiftsfriheden i § 5, stk. 2, skulle man i stedet have betalt fuld afgift i  

 overensstemmelse med lovens § 5, stk. 1. I det øjeblik, man anmelder et nyt  

 pantebrev påført en afgiftskasse til tinglysning, har man benyttet sig af  

 afgiftsfriheden i tinglysningsafgiftslovens § 5, stk. 2, uanset om dokumentet  

 bliver tinglyst eller afvist, ligesom man ved anmeldelsen forpligter sig til  

 at  

 aflyse det tidligere dokument inden for et år.
Det er derfor ikke korrekt,  

 når  

 klageren anfører, at man ved beregning af afgiften efter  

 tinglysningsafgiftslovens  

    

  

 5, stk. 2,  

 alene lægger vægt på omstændighederne omkring det bagvedliggende forhold -  

 lånet - og ikke på selve tinglysningen af pantsikkerheden.
Det er netop  

 anmeldelsen til tinglysning, der udløser afgiften.
Efter tinglysningsafgiftslovens § 5, stk. 2, er der ikke noget  

 krav om, at det nye lån skal optages til indfrielse af det tidligere lån.
Der  

 er alene et krav om afløsning.
Afgiftsmyndigheden er derfor ikke enig med  

 klageren i, at det materielle indhold af tinglysningsafgiftslovens § 5, stk.  

 2,  

 betyder, at et pantebrev først er fritaget for afgift, når det bagvedliggende  

 lån er udbetalt og samtidig er anvendt til indfrielse af et lån med  

 tilsvarende  

 pantsikkerhed.
Ved beregningen af afgiften lægges der vægt på dokumentets  

 udformning på anmeldelsestidspunktet.
I relation til  

 tinglysningsafgiftslovens  

 § 5, stk. 2, er det afgiftsmyndighedens opfattelse, at når man én gang har  

 benyttet sig af afgiftsfriheden vedrørende et dokument (pantebrev 1) ved  

 anmeldelse til tinglysning af et nyt dokument (pantebrev 2), kan man ikke  

 benytte sig af afgiftsfriheden igen ved anmeldelse til tinglysning af et  

 andet  

 nyt dokument (pantebrev 3). Den første udnyttelse af afgiftsfriheden kan ikke  

 annulleres, blot ved at man aflyser det mellemliggende pantebrev (2) som  

 ubenyttet eller ved at påføre pantebrevet en påtegning om, at det reelt ikke  

 har haft noget indhold.
 Afgiftsfriheden kan alene annulleres ved betaling af fuld  

 afgift for det mellemliggende pantebrev (2), samt betaling af forhøjet afgift  

 efter tinglysningsafgiftslovens § 20. Dette begrundes med, at hvis et sådant  

 pantebrev ikke havde være påført en afgiftskasse ved anmeldelsen til  

 tinglysning, ville anmeldelsen ikke have været omfattet af afgiftsfriheden  

 efter § 5, stk. 2, men ville have udløst fuld afgift efter § 5, stk. 1. Da et  

 sådant dokument således ikke er omfattet af afgiftsfriheden, er der ikke  

 betalt  

 den korrekte afgift ved anmeldelsen til tinglysning, hvorfor der skal betales  

 en forhøjet afgift, jf. § 20. Eftersom det mellemliggende pantebrev (2) i  

 denne  

 situation ikke skal benyttes, vil der efterfølgende kunne søges om  

 godtgørelse  

 efter tinglysningsafgiftslovens § 22. I realiteten betyder det, at der alene  

 skal betales den forhøjede afgift efter § 20 for det mellemliggende pantebrev  

 (2) samt eventuel afgift efter § 5, stk. 5, 1. pkt., af forskellen mellem det  

 oprindelige pantebrev (1) og det andet nye pantebrev (3).
I det foreliggende tilfælde har klageren forsøgt at annullere  

 afgiftsfriheden for det mellemliggende utinglyste og ubenyttede pantebrev på  

 221.600 € ved at kvittere det, for derefter at benytte afgiftsfriheden  

 på  

 pantebrevet på 221.700 €. Såfremt klageren ønskede, at pantebrevet på  

 221.700 €  

 skulle omfattes af afgiftsfriheden i tinglysningsafgiftslovens § 5, stk. 2,  

 skulle der have været betalt fuld afgift for pantebrevet på 221.600 €.  

 Afgiftsfriheden for pantebrevet på 221.600 € ville derved være blevet  

 annulleret, hvorefter pantebrevet på 221.700 € ville blive  

 omfattet af  

 afgiftsfriheden fra det oprindelige pantebrev på 1.567.000 kr.
Det bemærkes i  

 den forbindelse, at afgiftsmyndigheden accepterer efterfølgende berigtigelser  

 af afgiftskasser.
Klageren har således stadig mulighed for at opnå  

 afgiftsfrihed efter tinglysningsafgiftslovens § 5, stk. 2, for pantebrevet på  

 221.700 € ved betaling af fuld afgift for pantebrevet på 221.600  

 € samt  

 forhøjet afgift.
I realiteten betyder det, at klageren alene skal betale den  

 forhøjede afgift efter § 20 for pantebrevet på 221.600 € samt afgift af  

 forskellen mellem det oprindelige pantebrev på 1.567.000 kr. og pantebrevet  

 på  

 221.700 €, jf. tinglysningsafgiftslovens § 5, stk. 5, 1. pkt. idet der  

 vedrørende pantebrevet på 221.600 € kan ske godtgørelse efter  

 tinglysningsafgiftslovens § 22.
Klagerens påstand og  

 argumenter Klageren har principalt fremsat påstand om, at der ikke er  

 grundlag for fastsættelse af yderligere afgift for det omhandlede pantebrev i  

 forhold til det ved anmeldelsen til tinglysning betalte beløb.
Subsidiært har  

 klageren fremsat påstand om, at der alene skal betales 3.100 kr. samt afgift  

 efter tinglysningsafgiftslovens § 20, idet der for den resterende afgift kan  

 ske afgiftsfritagelse.
 Til støtte for den principale påstand er anført:
at  


  

 hjemlen til at afgiftsfritage på grundlag af ubenyttede  

 pantebreve ikke følger af lovens ordlyd, men alene udspringer af en  

 lovbemærkning, at  


  

 denne lovbemærkning i sig selv er en fravigelse af lovens  

 ordlyd i tinglysningsafgiftslovens § 5, stk. 2, der netop kræver  

 optagelse af  

 et lån til brug for afløsning af et andet, at  


  

 denne lovbemærkning ikke i sig selv er til hinder for, at  

 der også kan ske afgiftsoverførsel fra et utinglyst, men afgiftsberigtiget  

 pantebrev, at  


  

 der ikke kan ske ordlydsfortolkning af sidste punktum, når  

 første punktum allerede er fraveget ved ovennævnte lovbemærkning, at  


  

 et-års fristen i tinglysningsafgiftslovens § 5, stk. 2,  

 sidste punktum, alene fastsætter en tidsfrist for aflysning af den forud  

 bestående pantehæftelse, der er anvendt i afgiftskassen, at  


  

 afgiftsmyndighedens praksis giver en asymmetrisk  

 retsstilling i forholdet mellem pantebreve omfattet af henholdsvis  

 tinglysningsafgiftslovens § 5, stk. 1, og § 5, stk. 2, og henholdsvis  

 tinglysningsafgiftslovens § 22, stk. 1, og § 23, stk. 1.
 Til støtte for den subsidiære påstand er anført:
at  


  

 loven ifølge sin ordlyd og sine forarbejder foreskriver en  

 afgiftsfritagelse i modsætning til den af afgiftsmyndigheden  

 anvendte praksis  

 om afgiftsoverførsel, at  


  

 afgiftsmyndighedens begrundelse for at afvise en  

 afgiftsberigtigelse ikke har hjemmel i loven, at  


  

 tinglysningsafgiftslovens § 5, stk. 2, fastsætter, hvornår  

 et pantebrev kan tinglyses helt eller delvist afgiftsfrit, at  


  

 tinglysningsafgiftslovens § 5, stk. 2, først er opfyldt på  

 det tidspunkt, hvor det afløsende lån er udbetalt, og det indfriede pantebrev  

 er aflyst, at  


  

 tinglysningsafgiftslovens § 16 ikke giver grundlag for at  

 statuere, at afgiften springer fra et gammelt pantebrev til et  

 nyt pantebrev,  

 allerede ved anmeldelsen af det nye pantebrev til tinglysning, at  


  

 tinglysningsafgiftslovens § 16 alene er en formel regel, der  

 fastsætter betalingstidspunktet for den forventede afgift, at  


  

 tinglysningsafgiftslovens § 16 ikke fastsætter tidspunktet  

 for beregningen af den endelige afgift, at  


  

 denne tidsfrist i yderste konsekvens fremgår direkte af  

 tinglysningsafgiftslovens § 5, stk. 2, sidste punktum, at  


  

 tinglysningsafgiftslovens § 16 ikke kan tilsidesætte  

 betingelserne i § 5, stk. 2, for afgiftsfritagelse/afgiftsoverførsel, at  


  

 afgiftsmyndighedens praksis udhuler betydningen af  

 betingelserne i tinglysningsafgiftslovens § 5, stk. 2, at  


  

 det først ved opfyldelse af betingelserne i  

 tinglysningsafgiftslovens § 5, stk. 2, kan konstateres, at der kan ske  

 afgiftsfritagelse/afgiftsoverførsel, at  


  

 det mellemliggende utinglyste pantebrev på 221.600 € ikke  

 opfylder betingelserne for afgiftsfritagelse, jf. tinglysningsafgiftslovens §  

 5, stk. 2, hvorfor det ikke kan være afgiftsbærende for den overførte  

 del, at  


  

 der ikke foreligger en dobbelt fritagelse, idet pantebrevet  

 med en hovedstol på 221.600 € er kvitteret som ubenyttet, hvilket blev  

 dokumenteret samtidig med anmeldelsen til tinglysning af pantebrevet med en  

 hovedstol på 221.700 €, at  


  

 det materielle krav efter tinglysningsafgiftslovens § 5,  

 stk. 2, er opfyldt, idet lånet i henhold til pantebrevet på 221.700 €  

 er  

 udbetalt, og det i ejendommen indestående lån oprindeligt på 1.567.000 kr. er  

 indfriet, at  


  

 der ikke i lovens ordlyd er grundlag for at ensrette  

 afgiftsoverførslens bevægelse mellem nye og gamle pantebreve, så længe  

 betingelserne for endelig afgiftsoverførsel i tinglysningsafgiftslovens § 5,  

 stk. 2, ikke er opfyldt, at  


  

 § 16 ikke kan anføres som lovgrundlag for en sådan ensretning,  

 idet bestemmelsen alene er af formel betydning og er til brug for fiksering  

 af  

 et forfaldstidspunkt for den forventede afgift, at  


  

 afgiftskassen inden for 1 år kan annulleres på et til  

 tinglysning anmeldt pantebrev uden afgiftsmæssige konsekvenser efter en  

 analogi  

 af tinglysningsafgiftslovens § 22 og § 23 ved at påføre pantebrevet en  

 påtegning om, at det kvitteres som ubenyttet, eller såfremt pantebrevet er  

 tinglyst, at det aflyses som ubenyttet.
 at  


  

 afgiftsmyndighedens praksis, hvorefter der alene kan ske  

 annullering af afgiftskassen på et til tinglysning anmeldt pantebrev ved  

 betaling af fuld afgift for det anmeldte pantebrev samt betaling af en  

 forhøjet  

 afgift efter tinglysningsafgiftslovens § 20, er i strid med  

 tinglysningsafgiftslovens § 5, stk. 2s et-års frist.
Landsskatterettens  

 bemærkninger og begrundelse Tinglysningsafgiftslovens § 5, stk. 2, har følgende ordlyd:
Ved tinglysning af pant i fast ejendom, bortset fra pant ifølge  

 ejerpantebrev og skadesløsbrev, til sikkerhed for lån i  

 realkreditinstitutter,  

 Dansk Landbrugs Realkreditfond eller for lån i pengeinstitutter med en  

 oprindelig løbetid på mindst 10 år og højst 30 år medregnes ikke til det  

 pantsikrede beløb, jf. stk. 1, den del af lånet, som optages til at afløse et  

 lån med tilsvarende pant i samme ejendom. 1. pkt. kan anvendes, uanset om det  

 nye pant foreligger i form af et eller flere pantebreve, og uanset om det nye  

 pant kun tjener til delvis afløsning af et eksisterende lån.
Afløses det  

 eksisterende pantebrev af flere pantebreve, er det dog en betingelse, at de  

 nævnte pantebreve i mindst 1 år efter tinglysning af det nye pant har pant i  

 samme ejendom.
Anvendelsen af reglen i 1. pkt. er betinget af, at anmeldelsen  

 til tinglysning af det nye pant sker senest samtidig med aflysningen af det  

 tidligere pant, og at det tidligere pant er aflyst senest 1 år efter  

 anmeldelsen til tinglysning af det nye pant. Pantebrevet på 221.600 € var ikke tinglyst.
Betingelsen om, at  

 det nye pant skal tinglyses senest samtidig med aflysningen af det tidligere  

 pant, jf. tinglysningsafgiftslovens § 5, stk. 2, sidste punktum, 1. led, er  

 dermed ikke opfyldt, idet et utinglyst pantebrev i denne sammenhæng må  

 sidestilles med et pantebrev, der er aflyst.
Der kan derfor ikke gives  

 afgiftsfrihed for pantebrevet på 221.700 €, jf.  

 tinglysningsafgiftslovens § 5,  

 stk. 2.
For så vidt angår den subsidiære påstand er afgiftsfrihed for  

 pantebrevet på 221.600 € indtrådt på tidspunktet for anmeldelsen af  

 pantebrevet  

 til tinglysning, jf. tinglysningsafgiftslovens § 16, stk. 1. Der er ikke  

 grundlag for at antage, at afgiftsfrihed efter tinglysningsafgiftslovens § 5,  

 stk. 2, ikke indtræder på samme tidspunkt som det tidspunkt, hvor afgiften  

 forfalder på.
Idet tinglysningsafgiftsloven ikke indeholder hjemmel til at  

 tilbageføre afgift, er der ikke adgang til at berigtige afgiftskassen, for  

 derved at anvende pantebrevet på 1.567.000 kr. til afgiftsfrihed for  

 pantebrevet på 221.700 €. Landsskatteretten kan i øvrigt tilslutte sig  

 det af  

 afgiftsmyndigheden anførte.
Den påklagede afgørelse stadfæstes derfor.
