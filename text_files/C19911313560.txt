 Fra Food Safety and Inspection Service (FSIS), USDA, har  

 Veterinærdirektoratet fået underretning om, at FSIS finder det nødvendigt, at  

 der foretages ændringer i det etablerede undersøgelsesprogram for visse  

 kødprodukter, beregnet til eksport til USA, idet programmet foruden  

 undersøgelse for Listeria monocytogenes blandt andet skal udvides med  

 undersøgelse for Salmonella.
1. Omhandlede produkter Programmet omfatter visse kødprodukter beregnet til eksport til USA,  

 nemlig varmebehandlede, hakkede kødprodukter bestemt til direkte fortæring  

 uden yderligere varmebehandling, såkaldte »ready-to-eat-meat  

 products«, f.eks. mortadellapølser og frokost~ eller middagspølser.
Produkter omfattet af dette program er i løbende produktion på et mindre  

 antal virksomheder.
Det er en forudsætning for fortsat at kunne eksportere  

 disse produkter til USA, at virksomheden straks underkastes en kontrol i  

 henhold til nedenstående.
Andre virksomheder kan have godkendelse til at foretage produktion af  

 sådanne varer til USA, men udnytter for tiden ikke disse godkendelser.
Det  

 gælder dog for alle virksomheder, at de gennem deres embedsdyrlæge straks  

 skal indberette til Veterinærdirektoratet, når de iværksætter produktionen  

 til USA af sådanne godkendte produkter, der ikke tidligere har været oplyst  

 til direktoratet.
Dette gælder også for virksomheder, som har anmeldt een  

 vægtkategori, og som starter produktion i en anden vægtkategori.
2. Prøveudtagning 2.1. Senest kl. 12 dagen før en produktion og/eller pakning iværksættes  

 orienteres embedsdyrlægen om varetype, vægtkategori og ca. antal enheder for  

 dagsproduktion.
2.2. For produkter med vægt på et pound (454 g) eller derunder skal  

 veterinærkontrollen jævnt fordelt over dagsproduktionen udtage 6 enheder i  

 den endelige emballage.
Såfremt produktionen kun er tilgængelig på et lager  

 skal de seks enheder udtages forskellige steder i lageret.
Embedsdyrlægen  

 skal skriftligt meddeles antallet af faktisk producerede enheder i den  

 pågældende dagsproduktion.
2.3. For produkter med en vægt over et pound, men under tre pounds (1362  

 g) udtages på samme måde 2 prøver.
For enkeltvis emballerede produkter med en  

 vægt over tre pounds udtages en enkelt prøve.
2.4. For bulk-pakkede produkter udtages en prøvemængde svarende til ca. 1  

 kg.
Prøverne udskæres med flamberede instrumenter, eller mindre pølser  

 udtages med en flamberet tang.
De overføres til en ubrugt plastpose.
2.5. Prøverne indsendes af veterinærkontrollen til Veterinærdirektoratets  

 Laboratorium, Howitzvej 13, 2000 Frederiksberg, med oplysninger om  

 produktionsdato, produktionsstørrelse, produktets navn og vægt.
Endvidere  

 medsendes den aktuelle etikette.
2.6. Der udtages prøver af samtlige produktioner.
På basis af resultaterne  

 og efter forhandlinger med de amerikanske myndigheder kan  

 undersøgelsesprogrammet på et senere tidspunkt revurderes for de enkelte  

 virksomheder og deres produkter.
 2.7. Laboratoriet udtager og undersøger en prøve fra den/de indsendte  

 prøver.
Af produkter med vægt på et pound eller derunder vil prøven blive samlet  

 fra 5 af enkeltpakningerne.
Den sjette vil blive opbevaret i kølerum ved 5  

 grader C til udløbet af holdbarhedstiden og derefter analyseret.
Såfremt  

 holdbarhedstiden ikke er oplyst, vil varen blive opbevaret i op til 70 dage  

 inden analyse.
 De øvrige pakningsstørrelser vil alene blive undersøgt i frisk tilstand.
3. Tilbageholdelse og forholdsregler 3.1. Sålænge der ikke er påvist Listeria monocytogenes og/eller Salmonella  

 i produktionen, kan virksomheden selv afgøre, om produktionen skal  

 tilbageholdes, indtil undersøgelsesresultatet foreligger.
Virksomheden skal  

 dog under alle omstændigheder være orienteret om, hvor hele dagsproduktionen  

 befinder sig, indtil undersøgelsesresultatet foreligger.
Dagsproduktionen  

 skal kunne identificeres, og embedsdyrlægen skal holdes underrettet om, hvor  

 den befinder sig.
 Det skal i denne forbindelse nævnes, at en laboratorieundersøgelse for  

 påvisning af Salmonella og Listeria tager 4 dage og en videre undersøgelse  

 for be- eller afkræftelse af, om det drejer sig om en Listeria monocytogenes  

 tager yderligere 6 dage.
 3.2. Hvis laboratorieundersøgelsen viser, at der er Listeria monocytogenes  

 og/eller Salmonella i partiet, skal partiet straks tilbagekaldes, og det vil  

 ved ankomsten til dansk kontrolstation eller på virksomheden blive beslaglagt  

 af veterinærkontrollen, der efter aftale med Veterinærdirektoratets  

 Laboratorium udtager nye prøver til undersøgelse.
3.3. Ved et positivt fund tilrådes virksomheden at indstille produktionen  

 af den berørte vare og lignende produkter.
Virksomheden skal sammen med  

 embedsdyrlægen straks gennemgå hele produktionsforløbet for den pågældende  

 vare, herunder rengørings~ og desinfektionsprogrammet, med henblik på  

 eliminering af Listeria og/eller Salmonella ved den pågældende produktion.
Virksomheden skal endvidere sammen med embedsdyrlægen gennemgå  

 produktionsforløbet for produkter, der svarer til den pågældende produkttype,  

 f.eks. en anden vægtkategori.
Det aftalte rengørings~ og desinfektionsprogram  

 skal også omfatte produktioner af disse varer.
 3.4. Produktionen af det berørte produkt og lignende produkter bør først  

 genoptages, når de af virksomheden foreslåede og af embedsdyrlægen godkendte  

 ændringer i produktionsforløbet, herunder rengørings- og  

 desinfektionsprogrammet, er gennemført.
3.5. Ved et positivt fund af Listeria monocytogenes og/eller Salmonella,  

 skal de følgende produktioner af det pågældende produkt og lignende  

 produkter, f.eks. en anden vægtkategori, tilbageholdes af veterinærkontrollen  

 til laboratorieundersøgelsen er afsluttet uden påvisning af Listeria  

 monocytogenes eller Salmonella.
Tilbageholdelsen skal foretages, indtil der  

 foreligger 5 på hinanden følgende negative analyseresultater, hvorefter de  

 følgende partier kan omsættes på betingelserne anført under punkt 3.1.
4. Betaling Udgifterne til indsendelse og undersøgelse for Listeria monocytogenes og  

 Salmonella afholdes af virksomheden, jf. lov nr. 328 af 4. juni 1986 om kød  

 m.m., § 29, stk. 2.
 P.V.V.
