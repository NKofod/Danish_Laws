Fremsat den 2. december 1998 af  

 justitsministeren (Frank Jensen) Forslag til Lov om ændring af retsafgiftsloven og  

 tinglysningsloven (Forhøjelse af afgiften på  

 attester, udskrifter m.v. og fastsættelse af afgift for elektroniske  

 forespørgsler i tinglysningsregistrene) § 1 I lov om retsafgifter, jf. lovbekendtgørelse nr. 460 af 27. juni  

 1989, som ændret blandt andet ved § 8 i lov nr. 385 af 22. maj  

 1996 og senest ved § 6 i lov nr. 402 af 26. juni 1998, foretages  

 følgende ændringer:
 1. I § 16, stk. 2, og § 17 a, stk. 2,  

 2. pkt., ændres »§ 27, stk. 3, i lov om køb  

 på kredit« til: »§ 42 i kreditaftaleloven«.
 2. I § 28, stk. 2, og § 31, stk. 2,  

 nr. 1, ændres »lov om køb på kredit« til:  

 »kreditaftaleloven«.
 3. I § 37, stk. 1, ændres i nr. 2  

 »anpartsselskabslovens § 94« til: »anpartsselskabslovens § 58«, og  

 i nr. 3 »anpartsselskabslovens § 96, stk. 3« til:  

 »anpartsselskabslovens § 64, stk. 3«.
 4. I § 39, stk. 1, nr. 2, ændres  

 »anpartsselskabslovens § 92, stk. 2« til: »anpartsselskabslovens  

 § 56, stk. 2«.
 5. Overskriften til kapitel 8 affattes således:
 »Udskrifter, attester og forespørgsler«.
 6. I § 48, stk. 1, 1. pkt., ændres »100 kr.«  

 til: »175 kr.«.
 7. Efter § 49 indsættes i kapitel 8:
»§ 49 a.
For elektroniske forespørgsler i  

 tinglysningsregistrene betales 30 kr. pr. opslag ved ekstern terminaladgang.  

 Dog er opslag, der foretages i ikke-erhvervsmæssigt øjemed fra  

 brugerterminaler på tinglysningskontorerne, afgiftsfri.
 Stk. 2. For en fuldstændig udskrift hos en ekstern  

 bruger af tinglysningsregistrene for én fast ejendom betales 150  

 kr.
Stk. 3. Afgiften efter stk. 1 og 2 opkræves  

 månedsvis bagud.
Tilsvarende gælder for udskrifter, der  

 rekvireres elektronisk, men attesteres af retten.
Der er udpantningsret for  

 afgiften.« § 2 I lov om tinglysning, jf. lovbekendtgørelse nr. 622 af 15.  

 september 1986, som ændret blandt andet ved § 1 i lov nr. 281 af  

 29. april 1992 og senest ved § 3 i lov nr. 385 af 22. maj 1996,  

 foretages følgende ændring:
 1. § 50 g ophæves.
§ 3 Loven træder i kraft den 1. januar 1999.
Bemærkninger til lovforslaget Almindelige bemærkninger 1. Indledning Lovforslaget har til formål at forhøje  

 retsafgiften på attester, udskrifter m.v. og fastsætte en  

 højere afgift for elektroniske forespørgsler i  

 tinglysningsregistrene end det gebyr, som i dag betales.
Forslaget er led i  

 aftalerne omkring forslaget til finanslov for 1999.
 Desuden indeholder forslaget nogle redaktionelle  

 ændringer som konsekvens af ændringer i anden lovgivning.
2. Elektroniske forespørgsler i tinglysningsregistrene Ifølge tinglysningslovens § 50 g kan  

 justitsministeren fastsætte regler om betaling for de elektroniske  

 forespørgsler til tinglysningskontorets bøger m.v.
 Denne hjemmel til fastsættelse af bestemmelser om  

 betaling af gebyrer er udnyttet i henholdsvis tingbogsbekendtgørelsens  

 § 43, stk. 4 og 5, bilbogsbekendtgørelsens § 26,  

 stk. 4, og personbogsbekendtgørelsens § 35, stk. 4,  

 hvorefter der betales 10 kr. pr. opslag.
For at få alle oplysninger om en fast ejendoms  

 forhold i Tingbogen skal der foretages opslag i oplysninger om adkomst, oplysninger om byrder, oplysninger om pantehæftelser, dagbogsoplysninger, og andre oplysninger.
 I Bil- og Personbogen er det tilstrækkeligt med et  

 enkelt opslag.
 Ved besvarelse af et spørgsmål stillet af  

 Folketingets Retsudvalg under behandlingen af forslaget til lov om  

 ændring af tinglysningsloven og retsafgiftsloven m.v. (EDB i  

 tinglysningen og registrering af visse rettigheder i biler m.v.), lov nr. 281  

 af 29. april 1992, oplyste Justitsministeriet, at indtægterne fra  

 informationssalget fra såvel bilbogen som personbogen og tingbogen  

 skulle dække udgifterne ved informationssystemet, herunder etablerings-  

 og driftsudgifterne i denne forbindelse.
 Da det hidtidige gebyr ændrer karakter til at  

 være en egentlig afgift, foreslås opkrævningshjemlen  

 flyttet til retsafgiftsloven.
 For øjeblikket er lidt over 60 pct. af landets  

 tinglysningskontorer omlagt til edb, og antallet af eksterne brugere, der  

 indhenter oplysninger, har indtil videre været stærkt stigende.  

 Samtlige tinglysningskontorer forventes at være omlagt til edb inden  

 udgangen af år 2000.
 Indtægterne ved elektroniske forespørgsler er  

 steget tilsvarende fra 40.990 kr. i 1993 til 31,9 mio. kr. i 1997. I 1998  

 forventes en indtægt på ca. 50 mio. kr.
 Ved dette lovforslag foreslås prisen for  

 elektroniske forespørgsler i tinglysningsregistrene forhøjet  

 med 20 kr. - fra 10 kr. til 30 kr.
 Det bemærkes, at borgerne fortsat har gratis adgang  

 til de brugerterminaler, der er opstillet på dommerkontorerne.
3. Attester, udskrifter og lignende Den foreslåede forhøjelse af prisen for  

 elektroniske opslag i tinglysningsregistrene gør det naturligt  

 samtidig at forhøje prisen for de papirbaserede tingbogsattester, idet  

 det ellers ville være billigere at rekvirere en papirbaseret  

 tingbogsattest.
 Ved dette lovforslag foreslås derfor endvidere, at  

 retsafgiften efter retsafgiftslovens § 48 for attester, herunder  

 tingbogsattester, udskrifter, fotokopier eller lignende, der udfærdiges  

 af retten eller af Skibsregisteret, samt for udskrifter af pantefogedbogen og  

 for afskrifter, genparter og fotokopier eller lignende af politirapporter,  

 der udfærdiges af politiet, forhøjes med 75 kr. - fra 100 kr.  

 til 175 kr.
Det bemærkes, at f.eks. parter, der er meddelt fri  

 proces, og parter i en ægteskabs- eller forældremyndighedssag  

 efter retsafgiftslovens § 49 er fritaget for retsafgift.
Endvidere er  

 skifteretsattester i dødsboer, der behandles af en bobestyrer, og den  

 første skifteretsattest i andre boer afgiftsfri efter § 49. Disse  

 grupper af borgere bliver således ikke berørt af  

 afgiftsforhøjelsen.
På retternes område var indtægterne ved  

 retsafgifter vedrørende udskrifter og attester i 1996 på 33,7  

 mio. kr. og i 1997 på 28,6 mio. kr.
I 1998 forventes en indtægt  

 på ca. 27,6 mio. kr.
 Ud over retternes område vil den foreslåede  

 forhøjelse af afgiften i retsafgiftslovens § 48 omfatte  

 udskrifter fra Skibsregisteret og udskrifter af pantefogedbogen.
Erhvervsministeriet har oplyst, at indtægterne ved  

 afgifter for udskrifter fra Skibsregisteret samlet i 1996 og 1997 var  

 på ca. 150.000 kr.
I 1998 forventes en indtægt på ca.  

 40.000 kr.
 Kommunernes Landsforening har oplyst, at der stort set  

 ikke er indtægter i form af afgifter for udskrifter af  

 pantefogedbøger, idet der ikke er nogen efterspørgsel - udover  

 den udskrift, som udleveres gratis til den pågældende borger.
4. Forslagets økonomiske og administrative konsekvenser Ved dette lovforslag foreslås prisen for  

 elektroniske forespørgsler i tinglysningsregistrene - som nævnt  

 - forhøjet med 20 kr. - fra 10 kr. til 30 kr.
Dette vil på  

 baggrund af et skøn over antallet af elektroniske forespørgsler  

 i tinglysningsregistrene medføre et merprovenu i 1999 og i de  

 følgende år på ca. 100 mio. kr. årligt.
Ved dette lovforslag foreslås - som nævnt -  

 endvidere, at retsafgiften for attester, udskrifter, fotokopier og lignende  

 forhøjes med 75 kr. - fra 100 kr. til 175 kr.
På baggrund af de  

 hidtidige indtægter skønnes dette - inden for retternes  

 område - at medføre et merprovenu i 1999 og i de følgende  

 år på ca. 21 mio. kr. årligt.
For så vidt angår  

 udskrifter fra Skibsregisteret skønnes forhøjelsen at  

 medføre et merprovenu i 1999 og i de følgende år på  

 ca. 30.000 kr. årligt.
 Skønnene over afgiftsprovenuerne er behæftet  

 med usikkerhed, idet det ikke er muligt at forudse, om antallet af  

 forespørgsler og attestrekvisitioner mindskes på grund af  

 afgiftsforhøjelserne.
Det kan desuden ikke udelukkes, at  

 prisforhøjelserne vil medføre et øget pres på de  

 gratis personlige og telefoniske henvendelser om tingbogsoplysninger.  

 Endvidere har der i de seneste år været et relativt stort antal  

 konverteringer af lån med mange ekspeditioner og forespørgsler  

 på tinglysningsområdet til følge.
Det er vanskeligt at  

 skønne over, om dette store antal konverteringer vil  

 fortsætte.
 Omlægningen af den manuelle tingbog til edb for  

 så vidt angår de resterende ca. 40 pct. af tinglysningskontorerne  

 vil dog formentlig i sig selv medføre et øget antal  

 forespørgsler.
 De foreslåede afgiftsforhøjelser vil  

 umiddelbart berøre brugerne af de elektroniske tinglysningsoplysninger  

 samt af tingbogsattester og de øvrige ovennævnte udskrifter m.v.  

 Det bemærkes dog, at borgerne - som nævnt - fortsat har gratis  

 adgang til de brugerterminaler, der er opstillet på dommerkontorerne,  

 ligesom der fortsat er adgang til gratis at indhente oplysninger ved  

 telefonisk henvendelse.
Afgiftsforhøjelserne vil således have  

 økonomiske konsekvenser for kommuner og amtskommuner.
Det  

 skønnes dog, at afgiftsforhøjelserne i mange tilfælde vil  

 kunne pålægges den pågældende borger.
Da  

 afgiftsforhøjelserne herudover ikke alene retter sig mod kommuner og  

 amtskommuner, skønnes der imidlertid under alle omstændigheder  

 ikke at skulle foretages en regulering af det generelle statstilskud til  

 kommuner og amter for de økonomiske konsekvenser heraf, jf. afsnit  

 2.2.a. i vejledning nr. 172 af 5. november 1998 om Det Udvidede  

 Totalbalanceprincip.
 Lovforslaget skønnes ikke at have administrative  

 konsekvenser for staten, kommuner eller amtskommuner.
 Afgiftsforhøjelserne vil endvidere have  

 økonomiske konsekvenser for de brugere, der anvender oplysninger fra  

 tinglysningsregistrene i erhvervsmæssigt øjemed, herunder  

 navnlig kreditinstitutter, ejendomsmæglere og ejendomshandlere,  

 advokater, forsikringsselskaber og landinspektører.
 Lovforslaget skønnes imidlertid ikke at have  

 hverken væsentlige erhvervsøkonomiske konsekvenser for disse  

 virksomheder eller erhvervslivet i øvrigt, idet  

 afgiftsforhøjelserne skønnes oftest at blive betalt i et senere  

 omsætningsled.
 Lovforslaget skønnes heller ikke at have  

 administrative konsekvenser for hverken erhvervslivet eller borgerne.
 Endelig skønnes lovforslaget ikke hverken at have  

 miljømæssige konsekvenser eller at indeholde EU-retlige  

 aspekter.
 Lovforslagets konsekvenser er således i  

 hovedtræk:
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Merprovenu på ca. 121 mio. kr.
Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ikke væsentlige Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter Bemærkninger til lovforslagets  

 enkelte bestemmelser Til § 1 Retsafgiftsloven Til nr. 1 og 2 Der er alene tale om konsekvensændringer som  

 følge af vedtagelsen af kreditaftaleloven (lov nr. 398 af 13. juni  

 1990).
Til nr. 3 og 4 Der er alene tale om konsekvensændringer som  

 følge af den ændrede anpartsselskabslov (lov nr. 378 af 22. maj  

 1996).
Til nr. 5 Ændringen af overskriften på kapitel 8 er en  

 konsekvens af den foreslåede nye bestemmelse i § 49 a.
Til nr. 6 Efter retsafgiftslovens § 48 skal der betales 100 kr.  

 for attester, afskrifter, udskrifter, fotokopier eller lignende, der  

 udfærdiges af retten eller af Skibsregisteret.
Bestemmelsen finder  

 også anvendelse på udskrifter af pantefogedbogen og på  

 afskrifter, genparter og fotokopier eller lignende af politirapporter, der  

 udfærdiges af politiet.
Undtaget fra afgiften er en række  

 nærmere opregnede tilfælde i retsafgiftslovens § 49.
Forslaget indebærer en forhøjelse af afgiften  

 med 75 kr. fra 100 kr. til 175 kr.
Der foreslås ikke ændringer i  

 bestemmelsens anvendelsesområde.
Til nr. 7 Den hidtidige praksis for, hvilke opslag i  

 tinglysningsregistrene der skal betales for, forudsættes  

 opretholdt.
 Ved et opslag i den elektroniske tingbog og den  

 elektroniske dagbog forstås således som hidtil:
én forespørgsel om adkomst pr. ejendom, én forespørgsel om byrder pr. ejendom, én forespørgsel om pantehæftelser pr.  

 ejendom, én forespørgsel om dagbogsoplysninger pr. ejendom  

 eller én forespørgsel om andre oplysninger pr.  

 ejendom.
 Ved et opslag i den elektroniske bilbog forstås som  

 hidtil:
 én forespørgsel pr. køretøj.
 Ved et opslag i den elektroniske personbog forstås  

 som hidtil:
 én forespørgsel pr. person.
 Der skal betales 30 kr. for hvert opslag.
For at få et fuldstændigt billede af en fast  

 ejendoms forhold skal der foretages i alt 5 opslag (adkomst, byrder,  

 hæftelser, »andre oplysninger« og dagbogen), således at den  

 samlede afgift bliver 150 kr.
For en udskrift af tinglysningsregistrene, der  

 svarer til en ubekræftet tingbogsattest, betales derfor også 150  

 kr.
 Ved forespørgsel til Bil- og Personbogen er et  

 enkelt opslag tilstrækkeligt for at få et fuldstændigt  

 billede af tinglyste rettigheder.
 Elektroniske forespørgsler, der foretages fra  

 brugerterminaler på dommerkontorerne, er afgiftsfri, såfremt  

 forespørgslen foretages i ikke-erhvervsmæssigt øjemed.  

 Herved sikres, at private - som hidtil - vederlagsfrit har adgang til  

 oplysningerne i tinglysningsregistrene.
Opkrævningen foregår som hidtil ved, at CSC  

 månedligt udsender fakturaer.
Indbetalingen sker til  

 Justitsministeriet, der har udpantningsret for beløbet.
Til § 2 Tinglysningsloven Dette lovforslags § 1, nr. 7, fastsætter  

 hjemmel til opkrævning af afgifter for elektroniske  

 forespørgsler i tinglysningsregistrene.
Som konsekvens heraf kan  

 tinglysningslovens § 50 g, der giver justitsministeren hjemmel til at  

 fastsætte regler om betaling for disse elektroniske  

 forespørgsler, ophæves.
Til § 3 Det foreslås, at loven træder i kraft den 1.  

 januar 1999.
Bilag Lovforslaget sammenholdt med gældende  

 formulering Gældende formulering Lovforslaget § 1 I lov om retsafgifter, jf. lovbekendtgørelse nr. 460  

 af 27. juni 1989, som ændret blandt andet ved § 8 i lov nr. 385 af  

 22. maj 1996 og senest ved § 6 i lov nr. 402 af 26. juni 1998, foretages  

 følgende ændringer:
 § 16.
 1.
 Stk. 2.
 Stk. 3-5.
 § 17 a.
 Stk. 2.
 Stk. 3-4.
 § 28.
 2.
 Stk. 2.
 Stk. 3-4.
 § 31.
 Stk. 2.
 1)	Aktiver, der tages tilbage af sælgeren i henhold  

 til reglerne i lov om køb på kredit, føres kun til  

 indtægt med det beløb, der tilfalder boet.
2)	- - - 3)	- - - Stk. 3.
 § 37.
 3.
1)	- - - 2)	ved skifterettens bestemmelse om genoptagelse af  

 likvidation i medfør af aktieselskabslovens § 125 eller  

 anpartsselskabslovens § 94 og 3)	ved skifterettens afgørelse om konkurs i  

 medfør af aktieselskabslovens § 127, stk. 3, eller  

 anpartsselskabslovens § 96, stk. 3.
 Stk. 2-3.
§ 39. Der svares afgift efter reglerne i kapitel 1 for  

 behandling af 4.
1)	- - - 2)	tvister, der indbringes for skifteretten i  

 medfør af aktieselskabslovens § 123, stk. 2, eller  

 anpartsselskabslovens § 92, stk. 2.
 Stk. 2.
Kapitel 8 5.
Udskrifter og attester »Udskrifter, attester og  

 forespørgsler«.
 § 48.
 6.
 Stk. 2.
 1)	Udskrifter af pantefogedbogen.
 2)	Afskrifter, genparter og fotokopier eller lignende af  

 politirapporter, der udfærdiges af politiet.
 7.
 »§ 49 a.
 Stk. 2.
 Stk. 3.
§ 2 I lov om tinglysning, jf. lovbekendtgørelse nr. 622 af  

 15. september 1986, som ændret blandt andet ved § 1 i lov nr. 281 af  

 29. april 1992 og senest ved § 3 i lov nr. 385 af 22. maj 1996,  

 foretages følgende ændring:
 § 50 g.
 1.
