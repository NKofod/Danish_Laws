 I medfør af § 43 b, stk. 4, i lov om civilforsvaret, jfr.  

 lovbekendtgørelse nr. 468 af 20. september 1976, fastsættes:
 § 1.  Myndighed til at anvende disciplinarmidler over  

 for værnepligtige, der forretter tjeneste i civilforsvarskorpset, og over for  

 værnepligtige, der forretter tjeneste i civilforsvaret uden for  

 civilforsvarskorpset, så længe de er indkvarteret under kasernemæssige  

 forhold, jfr. § 31, stk. 3 og 5, i lov om civilforsvaret, lovbekendtgørelse  

 nr. 468 af 20. september 1976, har chefen for civilforsvarskorpset,  

 vedkommende chef for en kolonne, selvstændig sektion, skole eller tilsvarende  

 enhed.
Stk. 2.  Chefen for en kolonne/selvstændig sektion kan  

 tildele den (de) ifølge korpsbefaling beordrede chef(er) for  

 uddannelsesstyrkerne myndighed til under den første samlede uddannelse at  

 anvende disciplinarmidler, såfremt afvikling af disse kan ske inden for 7  

 dage.
Tildeling af sådan myndighed skal bekendtgøres.
 § 2.  Myndighed til at anvende disciplinarmidler over  

 for værnepligtige, der forretter tjeneste ved en civilforsvarsregion,  

 herunder værnepligtige, der ved en forøgelse af beredskabet indkaldes til  

 tjeneste ved den statslige ambulancetjeneste, har chefen for vedkommende  

 civilforsvarsregion.
 § 3.  Myndighed til at anvende disciplinarmidler over  

 for værnepligtige, der forretter tjeneste i civilforsvaret uden for  

 civilforsvarskorpset, og som ikke er omfattet af § 1, stk. 1, har vedkommende  

 civilforsvarschef/civilforsvarsleder eller politimester (i København  

 politidirektøren).
 § 4.  Der tilkommer den, der efter befaling  

 midlertidigt varetager tjenesten i en funktion som anført i § 1, stk. 1, § 2  

 og § 3, samme myndighed til at anvende disciplinarmidler, som i medfør af  

 denne bekendtgørelse tillægges den, i hvis sted han varetager tjenesten.
 § 5.  Bekendtgørelsen træder i kraft den 15. oktober  

 1976 og har virkning for disciplinarmidler ikendt efter dette tidspunkt.
 INDENRIGSMINISTERIET, DEN 20. SEPTEMBER  

 1976.
 EGON JENSEN.
 /Louis Heegaard.
