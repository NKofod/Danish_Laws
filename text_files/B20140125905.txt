Bekendtgørelse om ændring af bekendtgørelse om foranstaltninger mod smitsomme og andre overførbare sygdomme § 1 I bekendtgørelse nr. 1298 af 15. december 2008 om foranstaltninger mod smitsomme og andre overførbare sygdomme, foretages følgende ændringer:
 1. Indledningen affattes således:
»I medfør af § 13, stk. 2, § 14, stk. 1, § 15, stk. 1-3, § 18, stk. 1-2, §§ 23-24, § 28, stk. 1, nr. 1, og § 29, stk. 2, i lov om foranstaltninger mod smitsomme og andre overførbare sygdomme, jf. lovbekendtgørelse nr. 814 af 27. august 2009, fastsættes:« 2. I § 17, stk.1, ændres »Esbjerg, Frederikshavn, Kalundborg, København, Nakskov, Odense, Rønne, Vejle, Åbenrå, Ålborg og Århus« til: »Aabenraa, Aalborg, Aarhus, Esbjerg, Fredericia, Frederikshavn, Frederiksværk, Grenaa, Horsens, Kalundborg, Kolding, Korsør, København, Køge, Munkebo, Nakskov, Nyborg, Odense, Randers, Rønne, Skagen, Stigsnæs, Svendborg og Vejle«.
§ 2 Bekendtgørelsen træder i kraft den 15. december 2014.
