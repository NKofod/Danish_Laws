 I medfør af undervisningsministeriets bekendtgørelse nr. 763 af 5.  

 november 1986 § 6 fastsætter direktoratet herved følgende bestemmelser for  

 tilvalgsfag på det 2-årige kursus til højere handelseksamen.
 På første år skal eleverne vælge enten matematik eller et 3. fremmedsprog.
 På andet år skal eleverne vælge et eller flere tilvalgsfag inden for en  

 ramme på mindst 5-8 ugentlige timer og højst 13-16 ugentlige timer.
 Rammen fremgår af bekendtgørelsens § 6, stk. 1, og er afhængig af  

 elevernes sprogniveau i 1. og 2. fremmedsprog.
 Tilvalgsfagene kan opdeles i tre kategorier:
 Ved godkendelse af et tilvalgsfag lægges der vægt på, at det er et  

 naturligt led i og har sammenhæng med formålet med kursus til højere  

 handelseksamen, herundre at formålet med tilvalgsfaget er at give både  

 studie- og erhvervskompetence.
 Ad a): Centralt udarbejdede tilvalgsfag:
 Direktoratet giver hvert år - inden den 1. marts - meddelelse om, hvilke  

 centralt udarbejdede tilvalgsfag eleverne kan tilbydes undervisning i.
 Ad b): Lokalt udviklede tilvalgsfag:
 Der lægges vægt på, at skolerne selv bidrager aktivt med udviklingen af  

 lokale tilvalgsfag.
Forslag til lokale tilvalgsfag skal godkendes i direktoratet.
Det er  

 direktoratets opgave at sikre, at de lokalt udviklede tilvalgsfag er på  

 højere handelseksamen's-niveau, og at de opfylder kravene om både studie- og  

 erhvervskompetence.
 Forslag, hvor indeholdet i stort omfang i forvejen er dækket af  

 obligatoriske undervisningsfag eller centralt udarbejdede tilvalgsfag, kan  

 ikke forventes godkendt.
Lokalt udviklede tilvalgsfag udarbejdes af den enkelte handelsskole i  

 overensstemmelse med intentionerne med tilvalgsfagenes formål.
Forslagene  

 indsendes til direktoratet, og skal omfatte en læreplan med angivelse af  

 tilvalgsfagets formål, mål og indhold.
Det skal endvidere angives hvor mange  

 ugentlige timer tilvalgsfaget omfatter og hvilken prøveform man påregner.
 Ad c): Samarbejde med andre skoleformer:
 Eleverne har mulighed for at vælge tilvalgsfag, der gennemføres ved andre  

 skoleformer, herunder handelsskolernes enkeltfagskurser eller naboskoler.
Skolerne skal her sikre, at der er tale om undervisning på højere  

 handelseksamens-niveau.
Der stilles ikke krav om, at undervisningens omfang  

 er præcis af samme omfang som tilvalgsfag ellers er.
 P.d.v.
 e.b.
