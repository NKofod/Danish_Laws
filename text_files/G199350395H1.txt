Formålet med registeret er at administrere og føre kontrol med vareudførsel, oplæggelse på toldoplag m.v. samt opfyldelse og overholdelse af regler af sikkerheds- og sundhedsmæssig karakter, veterinære, plantepatologiske og andre særlige udførselsbetingelser.
Registeret danner endvidere grundlag for foranstaltninger omkring internationale samarbejds- og kontrolaftaler samt Listesystemet (VIES - Vat Information Exchange System) vedrørende EU's Indre Marked samt indsamling af oplysninger til udenrigshandelsstatistikker vedrørende eksporten samt kontrol med licens- og/eller restitutionsberettigede landbrugsvarer.
Personkreds: Registeret må kun indeholde oplysninger om virksomheder, der er eller har været registreret hos Toldvæsenet efter toldloven samt oplysninger fra udenlandske og private vareafsendere.
 Ikrafttrædelsesdato: 01/01/1993. Erstatter tidligere forskrifter.
