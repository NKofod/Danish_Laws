Erstatningsansvarslovens § 26  tortgodtgørelse ved forbrydelser mod kønssædeligheden m.v., nævnets j.nr. 11-520-19106 Skadevolder blev ved retten fundet skyldig i overtrædelse af straffelovens § 232, da han på en musikfestival var kravlet ind i ansøgers telt og havde befølt hende på brysterne under blusen.
Ansøger var først blevet opmærksom på krænkelsen i forbindelse med, at hun vågnede, fordi skadevolder havde lagt sig ved siden af hende.
Ansøger anmodede skadevolder om at forlade teltet, hvilket han indvilligede i, efter få protester.
 Ansøger, som ikke var repræsenteret i retten, havde ikke selv fremsat krav om godtgørelse, men nævnet besluttede at tilkende ansøger en godtgørelse for tort på 10.000 kr.
