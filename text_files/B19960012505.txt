 I medfør af § 7, stk. 1, § 9, § 10, stk. 1, § 12, § 15, stk. 1, § 34 og §  

 35, stk. 2, i lov om husdyrsygdomme, jf. lovbekendtgørelse nr. 381 af 7. juni  

 1993, fastsættes:
Definitioner § 1.  I denne bekendtgørelse forstås ved:
 Perlehøns, vagtler, duer, strudsefugle, fasaner og agerhøns af alle aldre  

 beregnet til erhvervsmæssig produktion af æg og kød eller levering til  

 udsætning samt ænder til udsætning.
 Fjerkræ, hvis alder ikke er over 72 timer, og som ikke har optaget foder.  

 Moskusænder (Cairina moschata) eller krydsninger heraf må dog gerne fodres  

 inden for de nævnte 72 timer.
 Bedrift med fjerkræ registreret af Veterinærdirektoratet som avls-,  

 centralopdrætnings-, formerings- eller rugerivirksomhed.
 Virksomhed, hvis aktivitet består i produktion af fjerkræ til avls- og  

 formeringsvirksomheder.
 Virksomhed, hvis aktivitet består i opdrætning af fjerkræ til  

 rugeægsproduktion.
 Virksomhed, hvis aktivitet består i produktion af rugeæg.
 Virksomhed, hvis aktivitet består i maskinel udrugning af rugeæg.
Registreringsbetingelser § 2.  Enhver avls-, centralopdrætnings-, formerings-  

 og rugerivirksomhed, der ønsker at deltage i samhandlen inden for Den  

 Europæiske Union, skal før ibrugtagning registreres i Veterinærdirektoratet.
 § 3.  Ansøgning om registrering som avls-,  

 centralopdrætnings-, formerings- eller rugerivirksomhed skal indsendes til  

 Veterinærdirektoratet ledsaget af en beskrivelse af bedriftens beliggenhed og  

 indretning og af den aktivitet, bedriften agter at udøve, samt angivelse af  

 ejerens navn, adresse og telefonnummer.
 Stk. 2.  For virksomheder, der før denne bekendtgørelses  

 ikrafttræden er godkendt til eksport, er godkendelsen fortsat gældende.
 § 4.  En virksomhed kan registreres, såfremt:
 § 5.  Der må i virksomheden kun findes fjerkræ eller  

 rugeæg, der stammer fra virksomheden selv, fra andre virksomheder i  

 Fællesskabet, som også er godkendt i henhold til Rådsdirektiv nr. 90/539/EØF,  

 eller fra indførsler fra tredjelande, der er gennemført i henhold til  

 bestemmelserne i Veterinærdirektoratets bekendtgørelse om dyresundhedsmæssige  

 betingelser for samhandlen inden for Det Europæiske Fællesskab (EØF) med  

 fjerkræ og rugeæg samt indførsel heraf fra tredjelande.
 § 6.  En virksomheds registrering vil blive  

 suspenderet eller tilbagekaldt, hvis der blandt virksomhedens fjerkræ opstår  

 mistanke om eller konstateres en af de i bilag 1 nævnte sygdomme, eller hvis  

 der er tilført virksomheden fjerkræ, rugeæg eller sæd fra en anden  

 virksomhed, hvor der er opstået mistanke om eller konstateret en af disse  

 sygdomme, eller der foreligger anden form for smittefarlig kontakt.
 Stk. 2.  Fornyet registrering kan meddeles, når  

 betingelserne i bilag 2 er opfyldt.
 § 7.  En virksomheds registrering vil blive  

 suspenderet eller tilbagekaldt, hvis betingelserne i denne bekendtgørelse  

 ikke længere er opfyldt.
 Stk. 2.  Fornyet registrering kan meddeles, når  

 virksomheden påny opfylder bekendtgørelsens betingelser.
 § 8.  Ejerskifte, flytning, udvidelse, ophør eller  

 anden væsentlig ændring af virksomhedens aktivitet skal skriftligt meddeles  

 Veterinærdirektoratet senest en måned efter, at ændringen er sket.
Generelle bestemmelser om virksomhedens indretning og drift § 9.  Enhver virksomhed skal have tilknyttet en  

 tilsynsførende dyrlæge, som Veterinærdirektoratet har godkendt til at føre  

 tilsyn med fjerkrævirksomheder.
§ 10.  Virksomhedens tilstand og indretning skal  

 tilpasses produktionsformen.
Hvis der i en virksomhed findes flere  

 fjerkræarter, skal disse arter være klart adskilt.
 Stk. 2.  Anlæggene skal være således indrettet, at der  

 er gode hygiejneforhold, at der kan gennemføres sundhedskontrol, og at  

 flokkene så vidt muligt er beskyttede mod indslæbning af smitstoffer.
 Stk. 3.  Inventaret skal passe til produktionsformen og  

 være af en sådan beskaffenhed, at anlæggene og transportmidlerne til fjerkræ  

 og rugeæg kan rengøres og desinficeres på det mest hensigtsmæssige sted.
 § 11.  Bygninger, folde og inventar skal holdes i god  

 stand.
§ 12.  Driftsformen baseres på princippet »alt  

 ind - alt ud«.
Der skal rengøres og desinficeres i perioden mellem  

 tømning og indsætning.
Rengørings- og desinfektionsmidler skal være godkendt  

 af Veterinærdirektoratet.
 § 13.  Ejeren eller den for driften ansvarlige skal  

 for hver sending rugeæg eller fjerkræ udfærdige et ledsagedokument (evt.  

 faktura), der mindst skal indeholde følgende oplysninger:
 § 14.  Personalet skal bære egnet arbejdstøj, og  

 besøgende skal bære beskyttelsestøj, hvis de inden for de sidste 24 timer har  

 været i kontakt med andet fjerkræ.
§ 15.  Ejeren eller den for driften ansvarlige skal  

 tilkalde den tilsynsførende dyrlæge ved enhver forandring i  

 produktionsresultaterne eller ethvert andet symptom, der kan vække mistanke  

 om en smitsom fjerkræsygdom.
Så snart der er en sådan mistanke, skal den  

 tilsynsførende dyrlæge sende de fornødne prøver til Statens Veterinære  

 Serumlaboratorium.
Avls-, centralopdrætnings- og formeringsvirksomheder § 16.  Æggene skal desinficeres straks efter  

 indsamlingen ved formalinrygning eller på anden måde godkendt af  

 Veterinærdirektoratet.
§ 17.  Ejeren eller den for driften ansvarlige skal  

 føre en journal for hver flok.
Journalen skal indeholde oplysning om:
 Stk. 2.  Journalen skal opbevares i to år efter, at  

 flokkene er fjernet, og skal på forlangende forevises repræsentanter for  

 Veterinærdirektoratet.
Rugerier § 18.  Der skal være en fysisk og driftsmæssig  

 adskillelse mellem rugeri og avlsvirksomhed.
Rugeriet skal være således  

 indrettet, at de forskellige afdelinger kan adskilles i:
Stk. 2.  Bygningerne skal være beskyttet mod vilde  

 fugle, mus og rotter.
Gulve og vægge skal være af solidt, vandtæt og vaskbart  

 materiale.
Gulve skal være forsynet med afløb.
Belysnings- og  

 temperaturforhold skal være tilpasset produktionen.
 Stk. 3.  Inventaret skal have glatte og vandtætte  

 overflader, så rengøring og desinfektion kan ske let og effektivt, uden at  

 materialerne ødelægges eller beskadiges.
Stk. 4.  I virksomhedens lokaler skal forefindes solide  

 beholdere, forsynet med tætsluttende låg, eller et tilsvarende arrangement  

 til midlertidig opbevaring af al affald med undtagelse af gødning.
Kun  

 affaldsprodukter fra virksomheden må deponeres heri.
Beholderne må kun  

 opbevares uden for virksomhedens lokaler, hvis de placeres på cementeret  

 underlag på en indhegnet aflukkelig plads, hvor der er truffet fornødne  

 foranstaltninger mod hunde og katte, rotter, mus, fugle og insekter.
Affald,  

 der opbevares i beholderne, skal destrueres.
 Stk. 5.  Opbevaring og endelig deponering af gødning  

 skal godkendes af Veterinærdirektoratet.
 § 19.  Driften skal tilrettelægges således, at  

 fjerkræ, redskaber og personer så vidt muligt bevæger sig fra rene til urene  

 afdelinger i virksomheden (envejstrafikprincippet).
 § 20.  Rugeriets ejer eller den for driften ansvarlige  

 skal sørge for desinfektion af:
 Stk. 2.  Desinfektion af rugeæg ved formalinrygning skal  

 foregå i et særskilt lokale. Æggene skal umiddelbart efter desinfektionen  

 anbringes i et velisoleret opbevaringsrum med mulighed for ventilation og  

 temperaturregulering. Æggene må ikke berøres eller ompakkes efter  

 desinfektionen.
 § 21.  Rugeriets ejer eller den for driften ansvarlige  

 skal føre en journal over:
 Stk. 2.  Den i stk. 1 nævnte journal skal opbevares i 2  

 år på rugeriet og på forlangende forevises repræsentanter for  

 Veterinærdirektoratet.
Sundhedskontrol § 22.  Virksomhedens tilsynsførende dyrlæge skal  

 rutinemæssigt indsende prøver fra virksomheden til undersøgelse på Statens  

 Veterinære Serumlaboratorium efter retningslinierne i bilag 3.
Stk. 2.  Rugerivirksomheders tilsynsførende dyrlæge skal  

 endvidere foretage kontrol af den mikrobiologiske status.
Kontrollen skal  

 udføres efter Veterinærdirektoratets anvisning.
 § 23.  Veterinærdirektoratet kan i tilfælde af  

 mistanke om sygdom blandt fjerkræet påbyde, at der fra virksomheden udtages  

 sygt eller dødt fjerkræ og andre prøver til laboratoriemæssige undersøgelse.
Kontrolbesøg § 24.  Den tilsynsførende dyrlæge foretager mindst  

 halvårlige tilsyn på virksomheden.
 Stk. 2.  Det i stk. 1 nævnte tilsyn skal mindst omfatte:
 Stk. 3.  Umiddelbart efter det i stk. 1 nævnte tilsyn  

 skal dyrlægen indberette til kredsdyrlægen, at tilsynet er foretaget og  

 meddele, om tilsyn giver anledning til bemærkninger.
Betaling og ikrafttræden § 25.  Udgifter, som afholdes i medfør af denne  

 bekendtgørelse, er Veterinærdirektoratet uvedkommende.
 § 26.  Bekendtgørelsen træder i kraft den 15. marts  

 1996.
 Stk. 2.  Samtidig ophæves bekendtgørelse nr. 110 af 18.  

 februar 1992 om produktion af perlehøns, vagtler, duer, fasaner og agerhøns  

 samt af ænder til udsætning.
 § 27.  Bekendtgørelsen gælder ikke for Grønland.
Veterinærdirektoratet, den 5. marts 1996 Erik Stougaard / Henrik Curtz Bilag 1 Sygdomme, der medfører suspension eller tilbagekaldelse af en virksomheds  

 registrering:
Bilag 2 Betingelser for fornyet registrering af virksomhed efter sygdom Hvis godkendelsen er trukket tilbage på grund af forekomst af influenza  

 eller Newcastle disease, kan der gives fornyet godkendelse 21 dage efter  

 rengøringen og desinfektionen, hvis der er foretaget sanitetsslagtning.
 Hvis godkendelsen er trukket tilbage som følge af infektioner fremkaldt af  

 Salmonella Pullorum og Salmonella Gallinarum, kan der gives fornyet  

 godkendelse, efter at virksomheden er blevet kontrolleret to gange med  

 negativt resultat med mindst 21 dages mellemrum, efter der er foretaget  

 desinfektion, hvis der er foretaget sanitetsslagtning af den sygdomsramte  

 flok.
 Sanitetsslagtning:
 Består i under iagttagelse af alle fornødne sundhedsmæssige  

 forholdsregler, herunder rengøring og desinfektion, at destruere alt det  

 fjerkræ, der er angrebet eller mistænkt for at være angrebet af smitsom  

 sygdom samt at destruere alle produkter, der er kontamineret eller mistænkt  

 for at være det.
Bilag 3 Sundhedskontrol Blodprøver udtages af den del af virksomhedens fjerkræ, der går i lægning  

 samtidig (et hold af samme alder og afstamning). Hvis holdet omfatter flere  

 flokke, skal blodprøverne udgøre et repræsentativt antal fra de enkelte  

 flokke.
Prøverne skal udtages jævnt i flokken.
Mængden af blod skal udgøre mindst  

 1,5 ml.
Virksomhedens tilsynsførende dyrlæge er ansvarlig for udtagelse og  

 indsendelse af blodprøverne.
Indsendelsesblanketten skal være udfyldt og  

 underskrevet af dyrlægen.
 Alle blodprøver indsendes til: Statens Veterinære Serumlaboratorium,  

 Bulowsvej 13, 1790 København V.
 Perlehøns, vagtler, fasaner og agerhøns: Hvert hold undersøges årligt for  

 Salmonella Pullorum og Salmonella Gallinarum.
 Ænder, duer, og strudsefugle: Blodprøves ikke.
Ved positiv reaktion i et hold, hvor de prøvede fugle ikke er mærkede,  

 skal der, afhængig af holdets størrelse, indsendes 5-20 døde eller aflivede  

 fugle fra holdet til bakteriologisk undersøgelse for Salmonella Pullorum og  

 Salmonella Gallinarum.
Er de prøvede fugle mærkede, indsendes reagenterne -  

 dog højst 20 - til bakteriologisk undersøgelse.
 Kredsdyrlægen foretaget mindst 1 årligt kontrolbesøg på  

 virksomheden.
 (* 1) Bekendtgørelsen indeholder bestemmelser, der gennemfører dele af  

 Rådets direktiv nr. 90/539/EØF, EF-Tidende 1990 L 303 s. 6 og dele af Rådets  

 direktiv nr. 93/120/EF, EF-Tidende 1993 L 343 s. 35.
I bekendtgørelsen er medtaget visse bestemmelser fra Rådets forordning nr.  

 2782/75/EØF om produktion og afsætning af rugeæg og kyllinger af fjerkræ og  

 Kommissionens forordning nr. 1868/77/EØF om gennemførelsesbestemmelser til  

 forordning nr. 2782/75/EØF om produktion og afsætning af rugeæg og kyllinger  

 af fjerkræ. Ifølge artikel 189 i EØF-traktaten gælder en forordning  

 umiddelbart i hver medlemsstat.
Gengivelsen af visse bestemmelser i  

 bekendtgørelsen er således udelukkende begrundet i praktiske hensyn og  

 berører ikke de nævnte forordningers umiddelbare gyldighed i Danmark.
