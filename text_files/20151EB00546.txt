Beretning afgivet af Social- og Indenrigsudvalget den 3. marts 2016 Beretning over Forslag til folketingsbeslutning om indførelse af gyldig billedlegitimation ud over pas og kørekort [af Trine Torp (SF) m.fl.]:
1. Udvalgsarbejdet Beslutningsforslaget blev fremsat den 20. november 2015 og var til 1. behandling den 26. januar 2016. Beslutningsforslaget blev efter 1. behandling henvist til behandling i Social- og Indenrigsudvalget.
Møder Udvalget har behandlet beslutningsforslaget i 3 møder.
Skriftlige henvendelser Udvalget har i forbindelse med udvalgsarbejdet modtaget 1 skriftlig henvendelse fra Biometric Solutions ApS.
 Social- og indenrigsministeren har over for udvalget kommenteret den skriftlige henvendelse til udvalget.
Deputationer Endvidere har Dansk Blindesamfund mundtligt over for udvalget redegjort for sin holdning til beslutningsforslaget.
Spørgsmål Udvalget har stillet 5 spørgsmål til social- og indenrigsministeren til skriftlig besvarelse, som denne har besvaret.
2. Politiske bemærkninger Udvalget opfordrer regeringen til at fremsætte lovforslag senest i efteråret 2016, så det sikres, at borgere uden pas eller kørekort kan legitimere sig ved gyldig billedlegitimation.
Legitimationen skal være udstedt af en offentlig myndighed og opfylde de nødvendige krav, herunder til datasikkerhed, så kortet godtages de steder, hvor man i dag ikke godtager andre typer af legitimation end pas og kørekort.
 Udvalget holdes løbende orienteret om arbejdet med udviklingen af billedlegitimationskortet.
 P.u.v.
