Fremsat den 14. april 2004 af  

 Anders Samuelsen (RV) og Marianne Jelved (RV) Forslag til folketingsbeslutning om nedsættelse af et sagkyndigt udvalg, der skal belyse  

  

 mulighederne for en delvis liberalisering af markedet  

  

 for sportsspil Folketinget pålægger regeringen at nedsætte et sagkyndigt  

 udvalg, hvis opgave er at belyse mulighederne for en delvis liberalisering af  

 markedet for sportsspil i Danmark med henblik på, at resultatet af udvalgets  

 arbejde forelægges for Folketinget.
 Udvalget foretager sin undersøgelse i henhold til følgende  

 kommissorium:
 På baggrund af udhulingen af indtægterne fra deciderede  

 sportsspil og risikoen for, at EF-Domstolen inden for få år afgør, at  

 Tipstjenestens monopol på spil i Danmark er i strid med EU-retten, skal  

 udvalget belyse, hvilke muligheder der foreligger for en delvis  

 liberalisering  

 af spillemarkedet i Danmark.
 Udgangspunktet for analysen og de bud på et delvis  

 liberaliseret marked, som udvalget giver, skal være, at der sikres det størst  

 mulige provenu til staten og til det almennyttige arbejde, men at der  

 samtidig  

 ikke må herske tvivl om, at indretningen af det danske spillemarked er i  

 overensstemmelse med EU-retten.
 I den sammenhæng forventes udvalget som minimum at analysere  

 følgende problemstillinger:
om det er juridisk  

 muligt i forhold til dansk lovgivning, EU-retten og anden international  

 lovgivning at liberalisere markedet for sportsspil og afgrænse dette, så  

 Dansk  

 Tipstjeneste kan bevare monopolet på de store lotterispil, de udenlandske  

 bookmakeres interesse for at indrette sig fysisk i Danmark og tilpasse sig en  

 dansk lovgivning på det danske spillemarked, hvordan  

 lovgivningen, myndighedsudøvelsen og afgiftssystemet skal indrettes for at  

 gøre  

 det attraktivt for udenlandske bookmakere at etablere sig fysisk i Danmark,  

 samtidig med at der genereres et tilstrækkeligt provenu til staten og til  

 almennyttige formål, hvilke  

 forholdsregler man skal tage over for udenlandske bookmakere, som ikke ønsker  

 at indordne sig under vilkårene for en eventuel liberalisering af det danske  

 spillemarked, hvordan man  

 etablerer en lovgivning, der giver Dansk Tipstjeneste lige konkurrencevilkår  

 på  

 et liberaliseret marked for sportsspil, hvad konsekvensen  

 vil være for omsætningen på sportsspil og for øvrige spilområder, hvis  

 markedet  

 for sportsspil liberaliseres, hvilke afledte  

 effekter der vil være ved en delvis liberalisering af spillemarkedet, f.eks.  

 i  

 form af arbejdspladser og skatte-, reklame- og sponsorindtægter, og hvad der vil ske med  

 omfanget af spillemisbrug i Danmark, såfremt der sker en delvis  

 liberalisering  

 af markedet for spil.
 Såfremt udvalget finder andre problemstillinger relevante  

 for Folketingets stillingtagen på området, skal udvalget også inddrage disse  

 øvrige problemstillinger i sit arbejde.
Det er skatteministeren, der nedsætter udvalget umiddelbart  

 efter beslutningsforslagets vedtagelse.
Udvalget skal have en så bred  

 sammensætning som muligt, og der skal således ud over en uafhængig juridisk  

 ekspert og repræsentanter for Idrættens Fællesråd, Dansk Tipstjeneste, Danske  

 Dagblades Forening m.fl., Skatteministeriet og Finansministeriet ligeledes  

 være  

 eksperter repræsenteret, der har erfaring med liberalisering af  

 spillemarkeder  

 i udlandet, samt en eller flere udenlandske bookmakere m.v.
Skatteministeren  

 skal sikre den faglige bredde og ekspertise i udvalget og fastsætter i øvrigt  

 de nærmere vilkår for udvalgets arbejde, herunder også den periode, i hvilken  

 udvalget skal fungere, og om arbejdet skal munde ud i en rapport, en  

 redegørelse, et lovudkast eller lignende.
Resultatet af udvalgets arbejde  

 skal  

 forelægges for Folketinget.
Udvalget forventes efter omstændighederne at  

 kunne  

 afslutte sit arbejde senest den 1. januar 2006.
Bemærkninger til forslaget Meget peger på, at den danske spillelovgiving er i strid  

 med EU-retten og at en EU-dom vil sætte en stopper for Tipstjenestens monopol  

 på spil inden for kort tid, jf. blandt andet Europa-Kommissionens  

 åbningsskrivelse af 30. marts 2004 til den danske regering.
Hertil kommer, at  

 Tipstjenestens monopol længe har været under pres på grund af de muligheder  

 for  

 spil over nettet, som den teknologiske udvikling har givet.
Derfor er der et  

 udtalt behov for at få klargjort, hvilke handlemuligheder Folketinget har,  

 hvis  

 spillemonopolet viser sig umuligt at opretholde.
 Derfor er det også bekymrende, at regeringens strategi  

 hidtil har været forbudstiltag, der næppe på sigt vil kunne bremse de  

 udenlandske bookmakeres omsætning i Danmark, og afvisning af behovet for en  

 analyse, der i god tid kan anvise alternative veje til at sikre indtægter til  

 de frivillige foreninger.
 Forslagsstillerne mener, det er at spille hasard med de  

 frivillige foreningers overlevelse, hvis regeringen fortsat nægter at  

 foretage  

 sig noget i sagen om Dansk Tipstjenestes monopol.
 EF-Domstolens afgørelse i Gambellisagen den 6. november  

 2003 (EF-Domstolens sag C-243/01) medfører sandsynligvis, at udenlandske  

 bookmakere vil forsøge at komme ind på det danske spillemarked.
Hvis Tipstjenestens monopol brydes, uden at der foreligger  

 et gennemtænkt alternativ, vil store dele af omsætningen på spil flytte til  

 udlandet.
Dermed er eksistensgrundlaget for de danske foreninger truet.
 Det fremgår endvidere af et advokatresponsum fra  

 advokatfirmaet Bech-Bruun Dragsted om de juridiske følger af EF-Domstolens  

 dom  

 i Gambellisagen, at regeringen risikerer et meget betydeligt erstatningskrav  

 fra de udenlandske bookmakere, hvis regeringen trods dommen fastholder  

 Tipstjenestens monopol (Skatteudvalget, alm. del  bilag 134). Og selv  

 statens  

 egen advokat, kammeradvokaten, vurderer, at Tipstjenestens markedsføring kan  

 have været så aggressiv, at EF-Domstolen vil mene, at det danske spilmonopol  

 ikke kan begrundes med hensynet til at begrænse ludomani (kammeradvokatens  

 notat af 28. november 2003 vedrørende de EU-retlige krav til national  

 spillelovgivning i lyset af Gambellidommen, Skatteudvalget, alm. del   

 bilag  

 132).
 Forslagsstillerne håber på Folketingets velvillige  

 behandling.
Skriftlig fremsættelse Anders Samuelsen  

  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om nedsættelse af et sagkyndigt udvalg, der skal belyse  

 mulighederne for en delvis liberalisering af markedet for sportsspil.
(Beslutningsforslag nr.
B 184).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
