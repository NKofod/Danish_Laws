I medfør af § 34 A, stk. 4, § 57 B, stk. 2, og § 62, stk. 8, i lov om stempelafgift, jf. lovbekendtgørelse nr. 805 af 1. december 1986, som senest ændret ved lov nr. 367 af 8. juni 1990, fastsættes:
 § 1.  Stempelfrihed efter stempellovens § 34 A for  

 dokumenter om overdragelse af ejerboliger til helårsbeboelse er betinget af,  

 at overdragelsesdokument indleveres til stempelmyndigheden til påtegning om  

 stempelfrihed senest den 28. september 1990 eller til tinglysning senest  

 samme dato.
 Stk. 2.  Overdragelsesdokument efter stk. 1 skal  

 indeholde følgende erklæring, der underskrives af parterne:
 »Erklæring om stempelfrihed.
Nærværende dokument er udstedt til opfyldelse af en bindende aftale  

 indgået skriftligt i tidsrummet fra den 16. maj 1990 til og med den 1.  

 september 1990 om overdragelse af ejerbolig til helårsbeboelse.« Stk. 3.  Ved indlevering af skøde til påtegning om  

 stempelfrihed kan stempelmyndigheden eller tinglysningskontoret forlange det  

 oprindelige overdragelsesdokument, typisk en slutseddel, forevist.
Stk. 4.  Ved dokument om overdragelse af en ejendom,  

 hvor vurderingsmyndighederne har foretaget en fordeling af ejendomsværdien på  

 den del af ejendommen, der tjener til bolig for ejeren, og på resten af  

 ejendommen efter vurderingslovens § 33, stk. 4-7, skal seneste  

 vurderingsmeddelelse vedlægges.
Der er kun stempelfrihed for den del af  

 overdragelsessummen, som forholdsmæssigt kan henføres til ejerens bolig.
Hvis  

 overdragelsessummen er lavere end ejendomsværdien, lægges ejendomsværdien dog  

 til grund ved fordelingen.
Såfremt vurderingsmyndighederne på tidspunktet for  

 dokumentets oprettelse ikke har foretaget en fordeling, skal parterne, i  

 tilfælde af tvangsauktion erhververen, i overdragelsesdokumentet angive  

 fordelingen af ejendommen efter bedste skøn.
 § 2.  Stempelfrihed efter stempellovens § 57 B, stk.  

 1, 1. pkt., for dokumenter, hvorved der stiftes underpant, eller hvorved  

 køber indtræder som debitor i medfør af dokument om overdragelse af ejerbolig  

 til helårsbeboelse som nævnt i stempellovens § 34 A, er betinget af, at  

 dokumentet indeholder en af følgende erklæringer, der skal underskrives af  

 debitor:
Nærværende dokument oprettes i medfør af dokument om overdragelse af  

 ejerbolig til helårsbeboelse som nævnt i stempellovens § 34 A.« Køber indtræder som debitor i medfør af dokument om overdragelse af  

 ejerbolig til helårsbeboelse som nævnt i stempellovens § 34 A.« Stk. 2.  Stempelfrihed efter stempellovens § 57 B, stk.  

 1, 2. og 3. pkt., for ejerpantebrev, der oprettes i medfør af dokument om  

 overdragelse af ejerbolig til helårsbeboelse som nævnt i stempellovens § 34  

 A, er betinget af, at dokumentet indeholder følgende erklæring, der påtegnes  

 af det långivende pengeinstitut:
 »Erklæring om stempelfrihed.
Nærværende pantebrev vil alene blive anvendt som sikkerhed for ydet  

 pengeinstitutlån til finansiering af den i overdragelsesdokumentet omhandlede  

 restkøbesum i forbindelse med overdragelse af ejerbolig til helårsbeboelse  

 som nævnt i stempellovens § 34 A. (Pengeinstituttets navn) vil foranledige  

 nærværende dokument aflyst af tingbogen ved lånets indfrielse.« Stk. 3.  Stiftes underpant, herunder ejerpant, eller  

 indtræder køber som debitor for pantegæld i medfør af dokument om  

 overdragelse af en ejendom, der benyttes både til beboelse og erhverv,  

 fritages pantebrevet for stempelafgift i samme omfang som  

 overdragelsesdokumentet, jf. § 1, stk. 4. Der skal vedlægges samme  

 dokumentation som nævnt i § 1, stk. 4.
 § 3.  Stempelfrihed efter stempellovens § 62, stk. 7,  

 for de i bestemmelsen omhandlede lånedokumenter er betinget af, at långiver  

 påfører dokumentet følgende erklæring:
 »Erklæring om stempelfrihed.
Nærværende lån er ydet i henhold til § 10  c, stk. 1 og 2, i lov om realkreditinstitutter, eller § 2,  stk. 14, i lov om indeksregulerede  

 realkreditlån, eller § 3  a, stk. 1 og 2, i lov om realkreditlignende lån  

 og andelsboliglån m.v.« § 4.  Den, der afgiver urigtig erklæring efter  

 bekendtgørelsen, straffes med bøde, jf. § 88 i stempelloven.
 § 5.  Bekendtgørelsen træder i kraft den 10. juni  

 1990. §§ 1 og 2 har virkning fra og med den 16. maj 1990, og § 3 finder  

 anvendelse på dokumenter udstedt efter den 21. december 1989.
