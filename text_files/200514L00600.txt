Betænkning afgivet af Uddannelsesudvalget den 23. maj 2006 Betænkning over Forslag  

 til lov om ændring af lov om Centre for Videregående Uddannelse og andre  

 selvejende institutioner for videregående uddannelser m.v., lov om  

 institutioner for erhvervsrettet uddannelse, lov om almen  

  

 voksenuddannelse og om voksenuddannelsescentre og lov om  

  

 folkehøjskoler, efterskoler, husholdningsskoler og håndarbejdsskoler (frie  

 kostskoler) (Opfølgning på Undervisningsministeriets styringsanalyse  

 af selveje og taxametersystemet i  

  

 forbindelse med strukturreformen m.v.) [af  

 undervisningsministeren (Bertel Haarder)] 1. Ændringsforslag Undervisningsministeren har stillet 8 ændringsforslag til  

 lovforslaget.
2. Udvalgsarbejdet Lovforslaget blev fremsat den 29. marts 2006 og var til 1.  

 behandling den 26. april 2006. Lovforslaget blev efter 1. behandling henvist  

 til behandling i Uddannelsesudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og undervisningsministeren sendte den 23. marts 2006 dette udkast til  

 udvalget, jf. alm. del  bilag 329. Den 20. april 2006 sendte  

 undervisningsministeren de indkomne høringssvar og et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget 2  

 skriftlige henvendelser fra Danmarks Erhvervsskoleforening, og  

 Handelsskolernes  

 Bestyrelsesforening samt Fagligt Fælles Forbund.
 Undervisningsministeren har over for udvalget kommenteret de  

 skriftlige henvendelser til udvalget.
Spørgsmål Udvalget har stillet 19 spørgsmål til undervisningsministeren  

 til skriftlig besvarelse, som denne har besvaret. 2 af udvalgets spørgsmål  

 til  

 undervisningsministeren og dennes svar herpå er optrykt som bilag 2 til  

 betænkningen.
3. Indstillinger og politiske bemærkninger Et  

  

 flertal  

  

 i udvalget (udvalget med undtagelse af SF og EL) indstiller  

 lovforslaget til  

  

 vedtagelse  

  

 med de  

 stillede ændringsforslag.
Et  

  

 mindretal  

  

 i udvalget (SF) indstiller lovforslaget til  

  

 forkastelse  

  

 ved 3. behandling.
Mindretallet  

 vil stemme for de stillede ændringsforslag.
Socialistisk Folkepartis  

 medlem af udvalget finder, at formålet med hele styringsanalysen af  

 taxametersystemet  

 var at give et grundlag for at beslutte, hvordan det nuværende system kan  

 moderniseres.  

 Lovforslaget viderefører det nuværende taxametersystem med kun få og små  

 overvejelser om, hvordan hele styrings- og finansieringssystemet påvirker  

 det,  

 som det hele handler om, nemlig uddannelseskvaliteten.
Det er dybt skuffende  

 for SF, for der er virkelig behov for at modernisere et system, der er i gang  

 med at dreje fokus væk fra kvalitet og over på kvantitet i uddannelserne.
SF mener også, at  

 bestyrelsessammensætningen på erhvervsskoleområdet bør afspejle  

 institutionerne.  

 Også udbydere af gymnasiale uddannelser og videregående uddannelser skal være  

 repræsenteret i bestyrelserne.
Det er besynderligt, at regionsrådet ifølge  

 lovforslaget ikke skal udpege en repræsentant til bestyrelsen i direkte  

 modsætning til anbefalingerne.
Det er et stort problem, fordi regionerne  

 kommer  

 til at spille en markant rolle i forhold til regional vækst og udvikling.  

  

 Det fremgår af bemærkningerne til lovforslaget, at undersøgelsen i  

 styringsanalysen anbefalede, at det tilstræbes, at de medarbejderudpegede  

 bestyrelsesmedlemmer ikke samtidig er faglige tillidsrepræsentanter.
Det er  

 en  

 anbefaling, SF synes er både mistænkeliggørende og skadelig.
Forslaget om at  

 begrænse medarbejdernes og elevrepræsentanternes stemmeret til en for hver  

 gruppe  

 er også efter SFs mening besynderligt og uden begrundelse.
Et  

  

 andet mindretal  

  

 i udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet  

 kan stemme for de under nr. 2, 3 og 5-8 stillede ændringsforslag.  

 Mindretallet  

 vil stemme imod de under nr. 1 og 4 stillede ændringsforslag.
 Lovforslaget viderefører  

 det nuværende taxametersystem med kun få overvejelser om, hvordan hele  

 styrings- og finansieringssystemet påvirker uddannelseskvaliteten, og  

 Enhedslistens medlem af udvalget er grundlæggende imod den  

 individualisering, taxametersystemet indebærer.
Lovforslaget indebærer, at  

 flere uddannelsesinstitutioner samles som selvejende institutioner under  

 staten.
Enhedslisten mener, at uddannelsesinstitutionerne var bedre tjent med  

 at være placeret i amtsligt regi, idet taxameteret i amterne generelt  

 har  

 været højere end i staten.
Medarbejdere og elever får  

 med lovforslaget mulighed for hver at udpege et medlem til bestyrelsen med  

 stemmeret.
Det er en forbedring i forhold til ikke at kunne udpege nogen.  

 Enhedslisten synes dog, Undervisningsministeriet skulle have inddraget de  

 gode  

 erfaringer fra forskellige bestyrelseskonstruktioner med, at to personer  

 repræsenterende samme gruppe har stemmeret.
Det fremgår af  

 bemærkningerne til lovforslaget, at det skal tilstræbes, at de  

 medarbejderudpegede  

 bestyrelsesmedlemmer ikke samtidig er faglige tillidsrepræsentanter.
Selv om  

 der ikke er indsat et decideret forbud mod, at en tillidsrepræsentant kan  

 udpeges til bestyrelsen af medarbejderne, finder Enhedslisten denne passage i  

 bemærkningerne stærkt betænkelig, fordi det er en mistænkeliggørelse af, at  

 tillidsrepræsentanter kan repræsentere medarbejderne i formelle organer.  

 Enhedslisten kan derfor ikke støtte lovforslaget.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 undervisningsministeren,  

  

 tiltrådt af et  

  

 flertal  

  

 (udvalget med undtagelse af EL):
Til § 1 1)  

  

 I den under  

  

 nr. 2  

  

 foreslåede  

  

 § 17 b  

  

 indsættes efter »kan« ordene: »efter forhandling med ministeren for  

 videnskab,  

 teknologi og udvikling«, og »og Bornholms Regionskommune« ændres til: »,  

 Bornholms Regionskommune og Hovedstadens Sygehusfællesskab«.
[Præcisering af ministerens bemyndigelse] Af  

 	  

  

 undervisningsministeren,  

  

 tiltrådt af  

  

 udvalget:
 2)  

  

 Efter nr. 3 indsættes som nyt  

 nummer:
 »01.
  

 § 24, stk. 2-5,  

  

 affattes således:
»Stk. 2.  

  

 Institutionens  

 regnskaber revideres af rigsrevisor i henhold til § 2, stk. 1, i lov om  

 revisionen  

 af statens regnskaber m.m.
Endvidere udpeger bestyrelsen for institutionen en  

 intern revisor, som skal være statsautoriseret eller registreret revisor, til  

 at udføre revision i henhold til regler, der fastsættes af  

 undervisningsministeren efter forhandling med rigsrevisor.
Bestyrelsen  

 underretter Undervisningsministeriet og rigsrevisor om den udpegede interne  

 revisor og om skift af intern revisor.
Stk. 3.  

  

 Undervisningsministeren og rigsrevisor kan i henhold til § 9 i lov om  

 revisionen af statens regnskaber m.m. aftale, at revisionsopgaver varetages i  

 et nærmere fastlagt samarbejde mellem rigsrevisor og den i stk. 2 nævnte  

 interne revisor.
Rigsrevisor kan pålægge bestyrelsen at udpege en anden  

 intern  

 revisor til at udføre denne revisionsopgave, hvis den interne revisor ikke på  

 tilfredsstillende måde opfylder kravene i de i henhold til stk. 2, 2. pkt.,  

 udstedte regler om intern revision eller i øvrigt ikke opfylder pligterne som  

 intern revisor.
Stk. 4.  

  

 Regnskaberne opstilles efter regler, der fastsættes  

 af undervisningsministeren.
Institutionens regnskabsføring skal være i  

 overensstemmelse med regler fastsat af undervisningsministeren.
Stk. 5.  

  

 Undervisningsministeren  

 fastsætter nærmere regler om revisors kontrol af institutionens oplysninger  

 til  

 brug ved beregning af statstilskud.«« [Harmonisering af revisionsbestemmelserne] Til § 2 3)  

  

 Efter nr. 1 indsættes som nyt  

 nummer:
 »01.  

  

 I  

  

 § 1, stk. 1,  

  

 indsættes som  

  

 4. pkt.:
»Undervisningsministeren kan godkende, at en institution inden  

 for den offentlige forvaltning også kan udbyde almengymnasial uddannelse.«« [Udbud af uddannelser] Af  

 	  

  

 undervisningsministeren,  

  

 tiltrådt af et  

  

 flertal  

  

 (udvalget med undtagelse af EL):
 4)  

  

 I den under  

  

 nr. 9  

  

 foreslåede  

  

 § 21 b  

  

 indsættes  

 efter »kan« ordene: »efter forhandling med ministeren for videnskab,  

 teknologi  

 og udvikling«, og efter »Regionskommune« indsættes: »og Hovedstadens  

 Sygehusfællesskab«.
[Præcisering af ministerens bemyndigelse] Af  

 	  

  

 undervisningsministeren,  

  

 tiltrådt af  

  

 udvalget:
 5)  

  

 I den under  

  

 nr. 10  

  

 foreslåede affattelse af  

  

 §  

 26,  

 stk. 2,  

  

 indsættes som  

  

 3. pkt.:
»Bestyrelsen underretter Undervisningsministeriet og rigsrevisor  

 om den udpegede interne revisor og om skift af intern revisor.« [Bestyrelsens underretningspligt] 6)  

  

 I den under  

  

 nr. 10  

  

 foreslåede affattelse af  

  

 §  

 26  

  

 indsættes som  

  

 stk. 5:
»Stk. 5.  

  

 Undervisningsministeren  

 fastsætter nærmere regler om revisors kontrol af institutionens oplysninger  

 til  

 brug ved beregning af statstilskud.« [Bemyndigelse til ministeren] 7)  

  

 Efter nr. 11 indsættes som nyt nummer:
»02.  

  

 I  

  

 § 31, stk. 1, 1. pkt.,  

  

 ændres »§ 5, stk.  

 3 og 4,« til: »§ 5, stk. 7 og 8,«.« [Konsekvensrettelse] Til § 5 8)  

  

 I  

  

 stk. 3  

  

 og  

  

 4  

  

 ændres »og  

 herunder« til: »herunder om indholdet af åbningsbalancen for en  

 institution,«.
[Præcisering] Bemærkninger Til nr. 1 og 4 Det foreslås præciseret, at inddragelse af Universitets- og  

 Bygningsstyrelsen, der er en styrelse under Ministeriet for Videnskab,  

 Teknologi og Udvikling, i administrationen af bygningerne sker efter  

 forhandling med ministeren for videnskab, teknologi og udvikling.
 Samtidig medtages Hovedstadens Sygehusfællesskab på linje med  

 øvrige myndigheder, der afgiver bygninger til Undervisningsministeriet.
Til nr. 2 Efter ønske fra Rigsrevisionen foreslås indsat en justeret  

 bestemmelse om revision af regnskaber som opfølgning på styringsanalysens  

 anbefalinger om harmonisering af reglerne for de selvejende institutioner for  

 regelstyrede uddannelser. Ændringsforslaget indebærer, at  

 revisionsbestemmelsen  

 i CVU-lovens § 24 får samme formulering som bestemmelsen i lovforslagets § 2,  

 nr. 10, jf. tillige ændringsforslag nr. 5 og 6.
Til nr. 3 Ændringsforslaget fremsættes med henblik på at opnå ligestilling  

 mellem institutioner for almengymnasiale uddannelser og institutioner for  

 erhvervsrettet uddannelse med hensyn til deres muligheder for at kunne blive  

 godkendt til at udbyde de forskellige gymnasiale uddannelser.
I de tilfælde, hvor der vil skulle træffes afgørelse om  

 godkendelse af en institution for erhvervsrettet uddannelse til udbud af  

 almengymnasial uddannelse, bør bestyrelsessammensætningen samtidig overvejes,  

 herunder om et eller flere regionsråd bør få adgang til at udpege et medlem.  

 Det vil generelt om adgangen til at lade et eller flere regionsråd udpege et  

 bestyrelsesmedlem gælde, at det i vedtægten for en institution for  

 erhvervsrettet uddannelse  ligesom for en institution for  

 almengymnasiale  

 uddannelser og almen voksenuddannelse m.v.  kan fastsættes, at et eller  

 flere  

 regionsråd i forening udpeger et medlem til bestyrelsen.
Det vil i stedet  

 kunne  

 fastsættes, at et medlem, der er udpeget af andre udpegningsberettigede eller  

 er udpeget på grundlag af faglige og personlige kompetencer, også skal være  

 medlem af regionsrådet.
Ministeriet vil i den vejledning, som ministeriet har  

 til hensigt at udsende i forbindelse med udstedelsen af standardvedtægter,  

 særskilt gøre opmærksom på muligheden for, at en institution kan beslutte, at  

 der i bestyrelsen kan sidde et medlem, der samtidig er medlem af  

 regionsrådet.
Til nr. 5 Efter ønske fra Rigsrevisionen foreslås indsat en bestemmelse  

 om, at bestyrelsen har pligt til at underrette rigsrevisor om den udpegede  

 interne revisor og om revisorskift.
Herudover er indsat en bestemmelse om, at  

 bestyrelsen skal underrette Undervisningsministeriet om den udpegede revisor  

 og  

 om revisorskift.
Til nr. 6 Efter ønske fra Rigsrevisionen indsættes en direkte hjemmel for  

 undervisningsministeren til at fastsætte nærmere regler om den interne  

 revisors  

 kontrol af institutionens oplysninger til brug for beregning af statstilskud.
Til nr. 7 Ændringsforslaget er en teknisk konsekvensrettelse som følge af  

 lovforslagets § 2, nr. 6.
Til nr. 8 Ændringsforslaget er en præcisering af bestemmelsen.
Troels Christensen (V)   

 Anne‑Mette Winther Christiansen (V)   

 Britta Schall Holberg (V)   

 Tina Nedergaard (V)   

 Ellen Trane Nørby (V)   

 Martin Henriksen (DF)   

 Søren Krarup (DF)   

 Carina Christensen (KF)  

  

  fmd.  

  

 Allan Niebuhr (KF)   

 Christine Antorini (S)   

 Kirsten Brosbøl (S)   

 Carsten Hansen (S)   

 Bjarne Laustsen (S)   

 Margrethe Vestager (RV)  

  

  nfmd.  

  

 Bente Dahl (RV)   

 Thomas Krog (SF)   

 Majbrit Berlau (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 184 Bilagsnr.
Titel 1 Udkast til tidsplan for udvalgets behandling af lovforslaget 2 Tidsplan for udvalgets behandling af lovforslaget 3 Høringssvar og høringsnotat, fra undervisningsministeren 4 Henvendelse af 8/5-06 fra Danmarks Erhvervsskoleforening  

 og Handelsskolernes Bestyrelsesforening 5 Henvendelse af 9/5-06 fra Fagligt Fælles Forbund 6 Ændringsforslag fra undervisningsministeren 7 1. udkast til betænkning 8 2. udkast til betænkning Oversigt over spørgsmål og svar vedrørende L 184 Spm.nr.
Titel 1 Spm., om lovforslaget er ministerens bud på en  

 modernisering af taxametersystemet, eller om ministeren på et senere  

 tidspunkt vil fremsætte et lovforslag, der mere gennemgribende moderniserer  

 taxametersystemet,  

 til undervisningsministeren, og ministerens svar herpå 2 Spm. om, hvorfor lovforslaget ikke indeholder en  

 bestemmelse om, at regionsrådet skal udpege en repræsentant til bestyrelsen  

 for en institution for erhvervsrettet grunduddannelse, til  

 undervisningsministeren, og ministerens svar herpå 3 Spm. om, hvorfor kun et af de to medarbejdervalgte  

 henholdsvis elevrådsvalgte bestyrelsesmedlemmer skal have stemmeret, til  

 undervisningsministeren, og ministerens svar herpå 4 Spm. om begrundelsen for, at det af bemærkningerne til §  

 2, nr. 6, fremgår, at det ikke er hensigten, at et flertal af bestyrelsens  

 stemmeberettigede medlemmer skal kunne udpeges ved selvsupplering, når det af  

 bemærkningerne til § 16 i lovforslag nr.
L 183 om institutioner for  

 almengymnasiale uddannelser og almen voksenuddannelse m.v. fremgår, at det  

 ikke er hensigten, at et flertal af de udefrakommende bestyrelsesmedlemmer  

 skal kunne udpeges ved selvsupplering, og om hvilken realitetsforskel der  

 ligger  

 heri, til undervisningsministeren, og ministerens svar herpå 5 Spm. om, hvordan ministeren vil definere kvaliteten af  

 undervisning eller uddannelse som utilstrækkelig, til  

 undervisningsministeren, og ministerens svar herpå 6 Spm. om, hvordan ministeren definerer »rimelig geografisk  

 afstand«, jf. lovforslagets § 3, nr. 2, til undervisningsministeren, og  

 ministerens svar herpå 7 Spm. om begrundelsen for anbefalingen om at tilstræbe, at  

 de medarbejdervalgte bestyrelsesmedlemmer ikke samtidig er faglige  

 tillidsrepræsentanter,  

 til undervisningsministeren, og ministerens svar herpå 8 Spm., om ministeren kan bekræfte, at det med  

 lovforslagets vedtagelse er tilladt for en tillidsrepræsentant at være  

 medarbejdervalgt bestyrelsesmedlem ved en institution for erhvervsrettet  

 uddannelse, til undervisningsministeren, og ministerens svar herpå 9 Spm. om, hvornår og hvorfor det vil være hensigtsmæssigt  

 at fravige paritetskravet til arbejdstager- og arbejdsgiversiden, til  

 undervisningsministeren,  

 og ministerens svar herpå 10 Spm. om, hvordan og af hvem udefrakommende medlemmer til  

 en bestyrelse for en institution for erhvervsrettet uddannelse bliver  

 udpeget,  

 til undervisningsministeren, og ministerens svar herpå 11 Spm. om, hvordan selvsupplering til en bestyrelse for en  

 institution for erhvervsrettet uddannelse skal finde sted, og hvad formålet  

 er  

 hermed, til undervisningsministeren, og ministerens svar herpå 12 Spm. om at blive en selvejende institution inden for den  

 offentlige forvaltning m.v., til undervisningsministeren, og ministerens svar  

 herpå 13 Spm., om en institution for erhvervsrettet uddannelse,  

 der udbyder uddannelsen til studentereksamen eller hf-enkeltfag, i alle  

 tilfælde vil være selvejende m.v., til undervisningsministeren, og  

 ministerens svar herpå 14 Spm. om styringsanalysens anbefalinger til  

 bestyrelsessammensætningen m.v., til undervisningsministeren, og ministerens  

 svar herpå 15 Spm. om begrænsninger på, hvem medarbejderne vælger at  

 lade sig repræsentere ved i bestyrelserne m.v., til undervisningsministeren,  

 og ministerens svar herpå 16 Spm. om at betone den sammenhæng i uddannelsessystemet,  

 som fremgår af bemærkningerne til § 16 i lovforslag nr.
L 183, til  

 undervisningsministeren,  

 og ministerens svar herpå 17 Spm. om standardvedtægterne for institutioner for  

 erhvervsrettet uddannelse m.v., til undervisningsministeren, og ministerens  

 svar herpå 18 Spm. om kommentar til henvendelsen af 8/5-06 fra Danmarks  

 Erhvervsskoleforening og Handelsskolernes Bestyrelsesforening, til  

 undervisningsministeren, og ministerens svar herpå 19 Spm. om kommentar til henvendelsen af 9/5-06 fra Fagligt  

 Fælles Forbund, til undervisningsministeren, og ministerens svar herpå Bilag 2 To af udvalgets spørgsmål til  

 undervisningsministeren og dennes svar herpå Spørgsmålene og svarene er optrykt efter ønske fra S.
 Spørgsmål 4:
Hvad er begrundelsen for, at det af bemærkningerne til § 2, nr.  

 6, fremgår, at det ikke er hensigten, at et flertal af bestyrelsens  

 stemmeberettigede medlemmer skal kunne udpeges ved selvsupplering, når det af  

 bemærkningerne  

 til § 16 i lovforslag nr.
L 183 om institutioner for almengymnasiale  

 uddannelser og almen voksenuddannelse m.v. fremgår, at det ikke er hensigten,  

 at et flertal af de udefrakommende bestyrelsesmedlemmer skal kunne udpeges  

 ved  

 selvsupplering, og hvilken realitetsforskel ligger der heri? Svar:
 Det har ikke været hensigten, at der skulle være forskel i  

 forståelsen af de to love på dette område.
Formålet med at tillade selvsupplering er at imødekomme behovet  

 for større grad af professionalisering af bestyrelsesarbejdet.
Det er dog  

 ikke  

 tanken, at selvsupplering skal kunne finde sted i større omfang, og jeg er af  

 den opfattelse, at også for bestyrelser for institutioner for erhvervsrettet  

 uddannelse vil det være tilstrækkeligt med den afgrænsning, som er udtrykt i  

 bemærkningerne til § 16 i lovforslag nr.
L 183, og som går ud på, at det ikke  

 er hensigten, at et flertal af de udefra kommende medlemmer skal kunne  

 udpeges  

 ved selvsupplering.
 Spørgsmål 7:
Hvad er begrundelsen for anbefalingen om at tilstræbe, at de  

 medarbejdervalgte bestyrelsesmedlemmer ikke samtidig er faglige  

 tillidsrepræsentanter, jf. lovforslagets almindelige bemærkninger? Svar:
 Begrundelsen for den nævnte anbefaling er risikoen for  

 interessekonflikter og habilitetsproblemer ved tillidsrepræsentanters  

 medlemskab af bestyrelsen.
Der er i lovforslaget dog ikke indsat et forbud imod, at en  

 tillidsrepræsentant kan udpeges til bestyrelsen af medarbejderne.
Jeg mener,  

 at  

 det bør være op til medarbejderne selv at bestemme, hvem de ønsker at udpege  

 til bestyrelsen.
