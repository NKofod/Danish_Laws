 Justitsministeriet fastsætter herved følgende regler om overførsel af  

 domfældte i medfør af straffelovens § 49, stk. 2, til  

 behandlingsinstitutioner og plejehjem m.v., bortset fra psykiatriske  

 sygehuse, herunder sygehusafdelinger:
 Personkredsen.
§ 1.  Personer, som er idømt straf af fængsel eller  

 hæfte, kan overføres til egnet hjem eller institution, når 1. den domfældte har et behov for særlig behandling  

 eller pleje, som bedst tilgodeses i den pågældende institution, og 2. der på grund af domfældtes alder, helbredstilstand  

 eller andre særlige omstændigheder er stærke grunde, der taler imod, at  

 strafudståelsen finder sted i anstalt eller arresthus.
 Stk. 2.  Overførsel kan dog ikke finde sted, såfremt  

 væsentlige retssikkerhedsmæssige hensyn taler imod.
 Institutionerne.
 § 2.  Overførsel kan finde sted til døgninstitutioner  

 og lignende, hvor den domfældte under institutionsmæssige forhold kan modtage  

 den behandling eller særlige pleje, som gør overførslen hensigtsmæssig.
 Stk. 2.  Overførsel kan finde sted til såvel private som  

 offentlige institutioner og hjem, herunder til institutioner under  

 kriminalforsorgen.
 Samtykke.
 § 3.  Overførsel kan i almindelighed kun finde sted,  

 når den domfældte samtykker heri.
 Forelæggelsesprocedure.
§ 4.  Bestemmelse om overførsel træffes af  

 justitsministeriet på begæring af anstalten (arresthuset), kriminalforsorgens  

 afdelinger, institutionerne eller den domfældte.
Begæring fra domfældte,  

 kriminalforsorgens afdelinger eller institutionerne fremsættes over for  

 anstalten (arresthuset).
Stk. 2.  Anstalten (arresthuset) forelægger sagen for  

 justitsministeriet til afgørelse.
Såfremt overførsel anbefales, skal  

 anstalten (arresthuset) inden forelæggelsen i samarbejde med  

 visitationsmyndigheden, jfr. stk. 3 og 4, have fastlagt de nærmere  

 retningslinier for opholdet, herunder 1. hvilke vilkår, der skal gælde for opholdet, hvis  

 domfældte overføres, herunder om der skal gælde særlige begrænsninger i  

 domfældtes frihed, fx at tilladelse til at forlade institutionen uden  

 ledsagelse kun må gives med samtykke af anstalten (arresthuset) eller  

 justitsministeriet, 2. i hvilket omfang anstalten (arresthuset) og  

 eventuelt afdelingen skal underrettes om forløbet af anbringelsen, væsentlige  

 ændringer i forholdene, overtrædelse af vilkårene m.v., og 3. efter hvilke retningslinier opholdet i  

 institutionen kan bringes til ophør.
Såfremt det findes hensigtsmæssigt, kan  

 anstalten (arresthuset) træffe aftale med en afdeling af kriminalforsorgen  

 om, at denne forhandler med visitationsmyndigheden med henblik på  

 fastlæggelse af de nævnte retningslinier.
 Stk. 3.  Vedrører sagen overførsel til en institution  

 under kriminalforsorgen, sker fastlæggelsen af de nævnte retningslinier i  

 samarbejde med institutionen.
 Stk. 4.  Vedrører sagen overførsel til en institution  

 uden for kriminalforsorgen, sker fastlæggelsen af de nævnte retningslinier i  

 samarbejde med den centrale visitationsmyndighed, som også skal have erklæret  

 sig villig til at modtage domfældte og til at opfylde de forpligtelser, som  

 fremgår af reglerne i dette cirkulære, jfr. § 7, stk. 3 og § 8, stk. 2-4.
 Stk. 5.  Domfældte skal gøres bekendt med de i henhold  

 til stk. 2, og § 7, stk. 1, fastsatte vilkår og i almindelighed ved sin  

 underskrift erklære at ville overholde disse.
Stk. 6.  Indstilling til justitsministeriet skal  

 indeholde en udførlig redegørelse for den domfældtes forhold.
I indstillingen  

 skal endvidere redegøres for karakteren af den institution, den domfældte  

 begæres overført til, samt for de vilkår, der er fastlagt i henhold til stk.  

 2. Med indstillingen skal følge oplysninger om, hvorvidt den domfældte er  

 egnet til udgang uden ledsager samt oplysning om eventuelle tidligere  

 erfaringer i forbindelse med udgang og lignende.
Domsudskrifter,  

 stamrulleudskrift, genpart af eventuelle mental- og  

 personundersøgelseserklæringer og af eventuelle tidligere tilsynserklæringer  

 samt andre bilag, som kan bidrage til sagens oplysning, skal vedlægges.
 Høring.
§ 5.  Såfremt domfældte er omfattet af reglerne om  

 høring af politiet vedrørende udgang, indhenter anstalten (arresthuset) før  

 forelæggelsen for justitsministeriet en udtalelse fra vedkommende  

 statsadvokat.
Sådan udtalelse skal indhentes, uanset om der tidligere er  

 givet tilladelse til uledsaget udgang.
 Stk. 2.  Med høringsskrivelsen skal følge de i § 4, stk.  

 6, nævnte oplysninger og bilag.
 Stk. 3.  Såfremt domfældte er på fri fod, skal der i  

 alle tilfælde før forelæggelsen for justitsministeriet indhentes en udtalelse  

 fra statsadvokaten.
 Iværksættelse af overførslen.
 § 6.  Når der er truffet bestemmelse om overførsel,  

 påser anstalten (arresthuset), at overførslen iværksættes uden ugrundet  

 ophold.
Stk. 2.  Når § 49, stk. 2, undtagelsesvis anvendes over  

 for domfældte på fri fod, bestemmer justitsministeriet, hvilken anstalt  

 (arresthus) der skal iværksætte overførslen og varetage de øvrige opgaver,  

 som er pålagt i henhold til dette cirkulære.
Anstalten (arresthuset)  

 foretager inden overførslen strafberegning og gør domfældte bekendt med  

 denne.
Stk. 3.  Hvis det er forbundet med særlig ulempe at lade  

 domfældte give møde i anstalten (arresthuset), kan anstalten (arresthuset)  

 tilsige domfældte til at møde i det stedlige arresthus, som iværksætter  

 strafudståelsen.
Domfældte rejser normalt uden ledsager til vedkommende hjem  

 eller institution umiddelbart efter, at udståelsen er iværksat.
Det stedlige  

 arresthus underretter telefonisk anstalten (arresthuset) om tidspunktet for  

 iværksættelsen af strafudståelsen og om afrejsetidspunktet fra mødestedet.  

 Anstalten (arresthuset) påser, at domfældte indfinder sig i institutionen og  

 underretter i tilfælde af udeblivelse politiet.
Stk. 4.  Til domfældte, der overføres efter reglerne i  

 dette cirkulære, udleveres et bevis herfor.
Hertil benyttes formular D.f.k.  

 146.
 Opholdsvilkår.
§ 7.  Ophold i institutionen sker på vilkår, at  

 domfældte ikke begår strafbart forhold.
I det omfang andet ikke er fastsat i  

 henhold til § 4, stk. 2, gælder i øvrigt de almindelige regler for ophold i  

 vedkommende institution.
 Stk. 2.  De vilkår, som er aftalt i henhold til § 4,  

 stk. 2, eller som er fastsat af justitsministeriet i forbindelse med  

 overførselsbeslutningen, kan kun ændres med justitsministeriets samtykke.
Stk. 3.  Der ydes løsladelsesbeløb til domfældte for den  

 tid, de er anbragt i institutionen.
Løsladelsesbeløbet opgøres af anstalten  

 (arresthuset) og sendes til vedkommende social- og sundhedsforvaltning, som  

 udbetaler beløbet til domfældte ved løsladelsen.
Til institutioner under  

 kriminalforsorgen sender anstalten (arresthuset) en opgørelse af  

 løsladelsesbeløbet, hvorefter institutionen selv udbetaler beløbet til  

 domfældte.
 Indberetning.
 § 8.  Anstalten (arresthuset) foretager indberetning  

 til Det centrale Kriminalregister om overførsel og om eventuel senere  

 tilbageførsel til anstalt (arresthus).
 Stk. 2.  Såfremt der som led i behandlingen gives en  

 domfældt tilladelse til at rejse til udlandet, påhviler det lederen af  

 vedkommende hjem eller institution forud - eventuelt telefonisk - at  

 underrette anstalten (arresthuset), der herefter underretter  

 justitsministeriet.
Stk. 3.  I tilfælde af bortgang eller udeblivelse  

 påhviler det hjemmet eller institutionen at underrette anstalten  

 (arresthuset) omgående.
Anstalten (arresthuset) underretter herefter straks  

 politiet.
 Stk. 4.  I øvrigt forudsættes det, at hjemmet eller  

 institutionen løbende underretter anstalten (arresthuset) og eventuelt  

 afdelingen, jfr. § 4, stk. 2, pkt. 2, om forløbet af anbringelsen, herunder  

 om væsentlige ændringer i domfældtes forhold og om væsentlige overtrædelser  

 af de vilkår, overførslen er sket på, herunder om eventuelt strafbart  

 forhold.
 Prøveløsladelse og benådning.
§ 9.  Sager vedrørende løsladelse på prøve behandles  

 af den anstalt (det arresthus), som i henhold til § 6, stk. 1, eller stk. 2,  

 har iværksat overførslen, efter de almindelige regler herom.
Tilsvarende  

 gælder ved behandlingen af eventuelle sager om benådning.
Stk. 2.  Til brug ved overvejelserne af  

 løsladelsesspørgsmålet indhenter anstalten (arresthuset) en udtalelse, der så  

 vidt muligt skal afgives skriftligt fra den institution, hvor domfældte har  

 ophold.
Udtalelser fra kriminalforsorgens afdelinger indhentes i  

 overensstemmelse med reglerne i § 5, stk. 1 og 2, i cirkulære af 16. juni  

 1982 om behandling af sager om løsladelse på prøve m.v.
 Tilbageførsel.
A.
Fra institutioner uden for kriminalforsorgen.
§ 10.  Bestemmelse om tilbageførsel træffes af  

 vedkommende visitationsmyndighed.
Den anstalt (det arresthus), som har  

 iværksat overførslen, afgiver snarest indberetning til justitsministeriet om  

 tilbageførslen.
Indberetning skal være ledsaget af en udtalelse, der så vidt  

 muligt skal afgives skriftligt, fra vedkommende institution om forløbet af  

 anbringelsen og om begrundelsen for tilbageførslen.
Stk. 2.  Bestemmelse om tilbageførsel kan endvidere  

 træffes af justitsministeriet efter indstilling fra anstalten (arresthuset),  

 såfremt domfældte gør sig skyldig i grov eller gentagen overtrædelse af de  

 vilkår, overførslen er sket på, eller såfremt kriterierne for anbringelsen  

 ikke længere er til stede.
Indstillingen skal indeholde en udførlig  

 begrundelse for, at tilbageførsel bør finde sted.
Domfældte skal så vidt  

 muligt gøres bekendt med indstillingen og have lejlighed til at udtale sig  

 herom.
 Stk. 3.  Hvis domfældtes adfærd gør det påkrævet, kan  

 tilbageførsel efter anstaltens (arresthusets) bestemmelse ske omgående, så  

 vidt muligt efter forud indhentet telefonisk samtykke fra justitsministeriet.  

 I sådanne tilfælde skal anstalten (arresthuset) snarest afgive indstilling  

 som nævnt i stk. 2.
Stk. 4.  Visitationsmyndigheden og anstalten  

 (arresthuset) kan efter aftale træffe bestemmelse om midlertidig  

 tilbageførsel.
Såfremt denne udstrækkes ud over 4 uger, afgiver anstalten  

 (arresthuset) indberetning herom til justitsministeriet.
Stk. 5.  Tilbageførsel skal normalt ske uden ugrundet  

 ophold, såfremt den domfældte fremsætter begæring herom.
Anstalten  

 (arresthuset) afgiver indberetning herom til justitsministeriet.
 Stk. 6.  Indtil pladsforholdene i anstalten  

 (arresthuset) tillader, at tilbageførsel finder sted, kan domfældte  

 midlertidigt anbringes i (andet) arresthus.
B.
Fra institutioner under kriminalforsorgen.
§ 11.  Tilbageførsel kan ske, hvis 1. den domfældte findes skyldig i grov eller gentagen  

 overtrædelse af de vilkår, overførslen er sket på, 2. den domfældtes fortsatte ophold i institutionen er  

 til alvorlig gene for behandlingsmiljøet, eller 3. kriterierne for anbringelsen ikke længere er til  

 stede.
Stk. 2.  Bestemmelse om tilbageførsel træffes af  

 justitsministeriet efter indstilling fra institutionen eller anstalten  

 (arresthuset). Indstilling fra institutionen sendes til anstalten  

 (arresthuset), som videresender den med sin udtalelse til justitsministeriet.  

 Indstillingen skal være ledsaget af en redegørelse fra institutionen om  

 forløbet af anbringelsen samt en udførlig begrundelse for, at tilbageførsel  

 bør findes sted.
Domfældte skal så vidt muligt gøres bekendt med  

 institutionens redegørelse og indstilling og have lejlighed til at udtale sig  

 herom.
Stk. 3.  Hvis domfældtes adfærd gør det påkrævet, kan  

 tilbageførsel efter institutionens eller anstaltens (arresthusets)  

 bestemmelse ske omgående, så vidt muligt efter forud indhentet telefonisk  

 samtykke fra justitsministeriet.
I sådanne tilfælde skal institutionen eller  

 anstalten (arresthuset) snarest afgive indstilling som nævnt i stk. 2.
 Stk. 4.  Reglerne i § 10, stk. 4 - 6, finder tilsvarende  

 anvendelse.
 § 12.  Såfremt en domfældt tilbageføres, skal  

 vedkommende anstalt (arresthus) i alle tilfælde overveje, om der er grundlag  

 for at rejse spørgsmål om overførsel til anden institution.
 Overførsel til anden institution.
§ 13.  Ved overførsel til anden institution finder  

 reglerne i § 4 tilsvarende anvendelse.
Der skal ikke indhentes fornyet  

 udtalelse fra statsadvokaten i henhold til § 5.
 Behandling af klager.
§ 14.  Klager over afgørelser, der er truffet af  

 anstalten (arresthuset), behandles efter de regler, der gælder for behandling  

 af klager fra indsatte i kriminalforsorgens institutioner.
I tilfælde, hvor  

 domfældte er overført til en institution under kriminalforsorgen, finder  

 disse regler tilsvarende anvendelse for så vidt angår klager over  

 institutionen.
 Ikrafttræden m.v.
 § 15.  Cirkulæret træder i kraft den 1. februar 1985.
 § 16.  Sager, der efter reglerne i dette cirkulære  

 skal forelægges justitsministeriet, sendes til: Justitsministeriet,  

 Direktoratet for Kriminalforsorgen, Klareboderne 1, 1115 København K.
Justitsministeriet, den 6. januar 1985 ERIK NINN-HANSEN / W.
Rentzmann (Til kriminalforsorgens anstalter, afdelinger, pensioner og  

 arrestinspektørerne).
