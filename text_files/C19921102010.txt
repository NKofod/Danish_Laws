 Spørgsmålet om, hvorledes personalet skal forholde sig, når en indsat  

 anmoder om tilkald af læge, eventuelt vagtlæge, har med mellemrum været  

 genstand for drøftelse.
 Bl.a. på foranledning af Justitsministeriets Sundhedsudvalg fastsættes  

 hermed efter forhandling med Sundhedsstyrelsen følgende:
1. I tilfælde, hvor en indsat ønsker læge tilkaldt,  

 skal personalet uden ophold underrette læge/fængselssygeplejerske.
Den  

 indsatte bør have lejlighed til uoverværet telefonsamtale med  

 læge/fængselssygeplejerske, medmindre det helt undtagelsesvis af  

 sikkerhedsmæssige grunde ikke kan lade sig gøre, eller - for så vidt angår  

 varetægtsarrestanter - medmindre politiet på grund af ganske særlige  

 omstændigheder modsætter sig det af hensyn til efterforskningen.
 2. Når samtalen er afsluttet, skal  

 læge/fængselssygeplejerske med den indsattes samtykke orientere personalet om  

 eventuelle ordinationer mv., sådan at personalet kan foretage det nødvendige  

 i fortsæt- telse af konsultationen.
3. Er det oplyst, at en indsat kvinde er gravid, skal  

 der snarest muligt gives denne adgang til at tale med en læge.
I tvivls-  

 tilfælde skal personalet orientere lægen og give den indsatte adgang til at  

 tale med denne.
4. Fødsler bør ikke finde sted i kriminalforsorgens  

 institutioner.
Er der tre måneder eller mindre til det tidspunkt, hvor en  

 gravid indsat forventes at skulle føde, og er løsladelse ikke umiddelbart  

 forestående, skal det efter en lægelig vurdering fastsættes, hvor fødslen  

 skal finde sted, hvorefter det skal sikres, at der snarest etableres kontakt  

 til jordemoder og det pågældende fødested.
 Direktoratets skrivelse af 1. juli 1971 om lægehjælp i arresthusene  

 ophæves.
E.
B.
