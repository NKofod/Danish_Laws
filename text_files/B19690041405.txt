 I medfør af §§ 2, stk. 1, litra c), og stk. 3, 2 a, stk. 2, 4, stk. 1, 5,  

 6, stk. 1, 3 og 5 samt 8, stk. 4, i lov nr. 189 af 4. juni 1964 om dybfrosne  

 levnedsmidler m.v. og efter forhandling med fiskeriministeren,  

 handelsministeren og landbrugsministeren fastsættes følgende:
 Bekendtgørelsens område.
§ 1 Denne bekendtgørelse gælder enhver art af levnedsmidler, som tilvirkes ved  

 frysning og emballeres, således at det pågældende levnedsmiddel fremtræder  

 som bestemt til i original detailsalgspakning at blive solgt i frosset  

 tilstand til forbruger, jfr. dog stk. 3. De pågældende levenesmidler betegnes  

 i det følgende som dybfrosne levnedsmidler.
 Stk. 2.  Bekendtgørelsens regler om salg og forhandling  

 finder også anvendelse ved udlevering til medlemmer af forbrugsforeninger og  

 lignende.
Stk. 3.  Denne bekendtgørelse vedrører ikke dybfrosne  

 levnedsmidler, der er bestemt til udførsel her fra landet.
Konsumis omfattes  

 ej heller af bekendtgørelsen.
 Stk. 4.  Bestemmelserne i nærværende bekendtgørelse kan  

 ikke ændres ved sundhedsvedtægtsbestemmelser, hverken i skærpende eller  

 mildnende retning.
 Tilvirkning og engroslagring.
§ 2 Direktøren for statens levnedsmiddelinstitut meddeler autorisation til  

 tilvirkning og engroslagring af dybfrosne levnedsmidler, der omfattes af § 2,  

 stk. 1, litra c), i lov om dybfrosne levnedsmidler m.v.
 Stk. 2.  Engroslagring af de af dybfrostlovens § 2, stk.  

 1, litra c), omfattede varer på de af landbrugsministeriet eller  

 fiskeriministeriet autoriserede frysehuse skal ske i overensstemmelse med de  

 for de pågældende virksomheder gældende bestemmelser.
§ 3 Med hensyn til det i § 2, stk. 1, litra c), i lov om dybfrosne  

 levnedsmidler m.v. omhandlede vareområde gælder følgende regler for  

 tilvirkning af dybfrosne levnedsmidler, der, bortset fra blanchering af  

 frugter og grøntsager, varmebehandles inden nedfrysningen:
 Stk. 2.  Med hensyn til det i § 2, stk. 1, litra c), i  

 lov om dybfrosne levnedsmidler m.v. omhandlede vareområde gælder herudover  

 følgende regler for tilvirkningen af dybfrosne levnedsmidler, der, bortset  

 fra blanchering af frugter og grøntsager, varmebehandles inden nedfrysningen,  

 og som består af flere kaloriegivende bestanddele, bortset fra sådanne  

 tilsætningsstoffer, som er tilsat varen i ringe mængde for at forbedre dens  

 udseende, smag, struktur og/eller holdbarhed:
 Stk. 3.  Direktøren for statens levnedsmiddelinstitut  

 kan dispensere fra bestemmelserne i stk. 1 og 2 under hensyn til varens  

 karakter og den bakteriologiske risiko, der er forbundet med dens  

 tilberedning.
 Oplagring af dybfrosne levnedsmidler i ringe mængde til lokal fordeling.
§ 4 Sundhedskommissionen godkender og fører tilsyn med lokaler, hvor der  

 oplagres dybfrosne levnedsmidler i ringe mængde til lokal fordeling.  

 Godkendelse meddeles skriftligt efter indhentet erklæring fra den  

 kontrollerende dyrlæge, hvor en sådan findes, og efter omstændighederne fra  

 vedkommende embedslæge, når det er konstateret, at betingelserne i stk. 2-4  

 er opfyldt.
Meddelte godkendelser indberettes af sundhedskommissionen til  

 direktøren for statens levnedsmiddelinstitut.
Indberetningen skal indeholde  

 oplysning om oplagret mængde og om distributionsområdet.
Stk. 2.  Lokaler til opbevaring af dybfrosne  

 levnedsmidler som nævnt i stk. 1 skal være sikret imod rotter og mus.
Gulv,  

 vægge og loft skal være tætte og skal ligesom borde, hylder og alt andet  

 inventar være af en sådan beskaffenhed, at de med lethed kan gøres rene.
Der  

 skal være let adgand til vand af god beskaffenhed.
Følgende bestemmelser  

 vedrørende detailforhandling finder tilsvarende anvendelse: §§ 10, stk. 3 og  

 4, 11, stk. 2 og 3, 13 - 15, 17 og 18.
Stk. 3.  Virksomheden skal mindst bestå af et egnet  

 ekspeditionslokale samt en egnet fryseindretning, f.eks. frostlagerrum,  

 frostskab eller frostkonservator.
Såfremt der anvendes en frostkonservator af  

 kummetypen, skal konservatoren holdes dækket med et isolerende låg.  

 Fryseindretningen skal være let at renholde.
Den skal være forsynet med et  

 termometer, som ved minus 20 grader C. højst har en fejlvisning på plus minus  

 1 grad C.
 Stk. 4.  I ekspeditionslokalet eller i umiddelbar nærhed  

 af dette skal der findes håndvask med rindende vand, sæbe, neglebørste og  

 passende håndaftørringsmiddel.
Stk. 5.  De dybfrosne levnedsmidler skal straks efter  

 modtagelsen anbringes i den godkendte fryseindretning.
Varerne skal opbevares  

 ved en temperatur på minus 20 grader C. eller derunder.
I fryseindretningen  

 må der kun opbevares levnedsmidler i tætte emballager, og fryseindretningen  

 må ikke anvendes til køling eller nedfrysning af levnedsmidler eller andre  

 varer.
 Stk. 6.  Temperaturen i modtagne varepartier skal måles,  

 og der skal føres journal over varepartierne og de heri målte temperaturer.
Stk. 7.  Fryseindretningen skal i fornødent omfang  

 afrimes og rengøres.
Hvis det under rengøring eller afrimning er nødvendigt  

 at fjerne de dybfrosne levnedsmidler fra fryseindretningen, skal de anbringes  

 således, at temperaturen i varerne ikke stiger.
 Farvestoffer og konserveringsmidler.
§ 5 Ved tilvirkningen af dybfrosne levnedsmidler må der ikke uden særlig af  

 direktøren for statens levnedsmiddelinstitut meddelt tilladelse tilsættes  

 andre farvestoffer end sådanne, der er anført i de til enhver tid gældende  

 bestemmelser om anvendelse af farvestoffer i levnedsmidler.
 Stk. 2.  Ved tilvirkningen af dybfrosne levnedsmidler må  

 der ikke uden særlig af direktøren for statens levnedsmiddelinstitut meddelt  

 tilladelse tilsættes konserveringsmidler.
 Stk. 3.  Bestemmelserne i § 18 i landbrugsministeriets  

 bekendtgørelse nr. 320 af 20. december 1924 angående udførsel af kød m.m. af  

 heste, hornkvæg, får, geder og svin, § 23, stk. 3, i landbrugsministeriets  

 bekendtgørelse nr. 434 af 15. oktober 1949 om indenrigs kødkontrol,  

 landbrugsministeriets bekendtgørelse nr. 39 af 7. marts 1953 om anvendelse af  

 nitriter (salpetersyrlige salte) til kød, slagteaffald og kødvarer samt i §  

 30, stk. 1, 2. pkt., i fiskeriministeriets bekendtgørelse nr. 6 af 10. januar  

 1962 om fremstilling af hel- og halvkonserves af fisk berøres ikke af  

 bestemmelserne i nværværende paragraf.
 Import.
§ 6 Hvor ikke andet er bestemt, gælder de efterfølgende regler i nærværende  

 bekendtgørelse, for så vidt angår dybfrosne levnedsmidler, der er tilvirkede  

 i udlandet, og som indføres her til landet.
 Stk. 2.  Bestemmelsen i stk. 1 finder tilsvarende  

 anvendelse ved indførsel af dybfrosne levnedsmidler fra Færøerne.
 Emballering.
§ 7 For dybfrosne levnedsmidler, der udbydes til salg her i landet, gælder  

 følgende:
 Mærkning.
§ 8 Dybfrosne levnedsmidler skal på emballagen være forsynet med et påtryk  

 eller med en etikette, der på tydelig måde og så vidt muligt samlet  

 indeholder følgende på dansk, svensk, norsk, engelsk eller tysk affattede  

 angivelse, der skal være let læselig og udført på holdbar måde:
Stk. 2.  Den i stykke 1 foreskrevne mærkning skal være  

 foretaget, inden varen forlader den virksomhed, hvor emballeringen i den for  

 forbrugeren bestemte pakning har fundet sted, eller, for så vidt angår  

 importerede varer, det autoriserede frysehus, hvor de har været oplagt.
For  

 de sidstnævnte varers vedkommende må den originale emballage ikke fjernes,  

 men en supplerende emballering kan finde sted.
 Stk. 3.  Levnedsmidler, der ikke omfattes af nærværende  

 bekendtgørelse, må ikke mærkes som anført i stk. 1, litra b).
 Transport.
§ 9 Transport af dybfrosne levnedsmidler, bortset fra udbringning af bestilte  

 varer til forbruger, skal foregå enten i lukkede transportmidler eller i  

 effektivt isolerede beholdere.
Transportmidler og beholdere skal være lette  

 at rengøre og skal holdes omhyggeligt rene.
 Stk. 2.  Under transporten må temperaturen i  

 transportmidlets varekasse, respektive beholderen, ikke på noget tidspunkt  

 overstige minus 18 grader C. eller, hvis transporten gennemføres på mindre  

 end 24 timer, minus 15 grader C.
 Stk. 3.  Det påhviler enhver afsender af dybfrosne  

 levnedsmidler at drage omsorg for, at varerne forsendes i overensstemmelse  

 med de i stykke 1 og 2 fastsatte regler.
 Udsalgssteder.
§ 10 Detailforhandling af dybfrosne levnedsmidler fra fast udsalgssted må ikke  

 påbegyndes uden skriftlig godkendelse fra vekommende sundhedskommision.  

 Ansøgning om sådan godkendelse skal indeholde alle nødvendige oplysninger om  

 forretningens art, de lokaler, der agtes benyttet, herunder om lokalernes  

 størrelse, beliggenhed og indretning, ventilation m.v.
Sundhedskommissionen  

 meddeler efter indhentet erklæring fra den kontrollerende dyrlæge, hvor en  

 sådan findes, og efter omstændighederne fra vedkommende embedslæge  

 godkendelse, når det er konstateret, at betingelserne i §§ 11 og 12 i  

 nærværende bekendtgørelse, for så vidt angår automatsalg tillige  

 betingelserne i nærværende paragrafs 2. stykke, er opfyldt.  

 Sundhedskommissionen kan ikke som vilkår for at meddele sådan godkendelse  

 stille krav, der ikke har hjemmel i de lige nævnte bestemmelser.
 Stk. 2.  Dybfrosne levnedsmidler kan på følgende vilkår  

 godkendes forhandlet fra automat:
Stk. 3.  Sundhedskommissionen er berettiget til at tage  

 spørgsmålet om lokalernes godkendelse op til fornyet behandling, når der er  

 forløbet 5 år siden sidste godkendelse.
Væsentlige ændringer i lokalernes  

 indretning må ikke finde sted, forinden sundhedskommissionens godkendelse  

 foreligger, og reglerne i § 10, stk. 1, 3. pkt., finder tilsvarende  

 anvendelse.
Stk. 4.  Sundhedskommissionen kan udstede påbud om  

 lokalernes istandsættelse.
Dette kan dog kun ske efter indhentet erklæring  

 fra den kontrollerende dyrlæge, hvor en sådan findes, og efter  

 omstændighederne fra vedkommende embedslæge.
§ 11 Lokaler, i hvilke der skal finde forhandling sted af dybfrosne  

 levnedsmidler, skal have en sådan størrelse og være indrettet således, at de  

 for forhandlingen af de dybfrosne levnedsmidler nødvendige installationer kan  

 foretages, uden at det vil indvirke på mulighederne for at opretholde god  

 orden og renlighed i lokalerne, jfr. § 21, stk. 1. Gulvarealet bør  

 almindeligvis ikke være under 20 kvm.
Lokalerne skal være lyse, forsynet med  

 hensigtsmæssige indretninger til luftfornyelse og være sikret imod rotter og  

 mus.
Gulv, vægge og loft skal være tætte og skal ligesom borde, hylder og alt  

 andet inventar være af en sådan beskaffenhed, at de med lethed kan gøres  

 rene.
Der skal være let adgang til vand af god beskaffenhed.
Stk. 2.  Lokalerne må ike stå i umiddelbar forbindelse  

 med soverum eller med andre lokaler, hvorfra forurening af levnedsmidlerne  

 vil kunne finde sted.
Lokalerne må ej heller stå i forbindelse med  

 beboelsesrum, medmindre der mellem disse og vedkommende lokale findes en  

 tætsluttende dør, der skal holdes lukket.
Lokalerne må ikke indrettes således  

 i forhold til latrin, pissoir, stald, svinesti, mødding, ildelugtende oplag  

 og lignende, at der kan opstå ulemper i sundhedsmæssig henseende.
Stk. 3.  Lokalerne skal være rene, vel vedligeholdte og  

 i god orden.
Der må ikke uden sundhedskommissionens tilladelse gøres anden  

 brug af dem end den, hvortil de er indrettet.
§ 12 Til brug for de personer, der er beskæftiget i lokaler, i hvilke der  

 finder forhandling sted af dybfrosne levnedsmidler, skal der være indrettet  

 et vandkloset.
På steder, hvor vandkloset ikke kan indrettes, kan  

 sundhedskommissionen godkende tørkloset, når dette indrettes på en i  

 hygiejnisk henseende tilfredsstillende måde.
Stk. 2.  I klosetrummet (-rummene) eller i forrummet  

 hertil skal der være installeret en håndvask med rindende vand.
I  

 klosetrummet (-rummene) skal der forefindes et opslag med følgende tekst:  

 »Husk at vaske hænder !» Stk. 3.  Personalet skal også i øvrigt have let adgang  

 til at vaske hænder, og i det øjemed skal der, medmindre den håndvask, der  

 måtte være installeret i forrummet til klosetrummet, befinder sig i  

 umiddelbar nærhed af salgslokalet, i dette eller i et baglokale, forefindes  

 en håndvask med rindende vand.
 Stk. 4.  Det påhviler forretningens indehaver eller  

 bestyrer at påse, at der ved håndvasken(e) til stadighed forefindes sæbe,  

 neglebørste samt papirhåndklæder, propre tøjhåndklæder eller  

 varmluftstørreapparater, og at der altid forefindes toiletpapir i  

 klosetrummet(-rummene).
§ 13 Hunde eller andre husdyr må ikke opholde sig i eller tilstedes adgang til  

 lokaler, i hvilke der finder forhandling sted af dybfrosne levnedsmidler.  

 Anden form for dyrehold må heller ikke findes i lokalerne.
Der skal være  

 anbragt kroge uden for forretningen til lænkning af kundernes hunde.
Udvendig  

 ved indgangen skal være anbragt et skilt med påskriften: »Hunde må ikke  

 medtages.« § 14 Bestemmelserne i §§ 10-13 medfører ingen ændring af eller indskrænkning i  

 bestemmelserne i arbejderbeskyttelseslovgivningen.
 Personalets sundhedstilstand.
§ 15 I lokaler, hvori der forhandles dybfrosne levnedsmidler, må personer, der  

 lider af smitsomme sygdomme, af uæstetiske hudsygdomme eller af væskende sår,  

 ikke være beskæftiget.
Det samme gælder personer, der vides at være  

 smittefarlige bærere af smitstoffer for sådanne sygdomme.
 Stk. 2.  Når den smittefarlige person er fjernet fra det  

 pågældende lokale, står det øvrige personale under særligt tilsyn af  

 embedslægen, indtil smitteperioden for den pågældende sygdom er udløbet.
 Stk. 3.  Personer, der af de i stk. 1 nævnte grunde har  

 været udelukket fra beskæftigelse i lokaler, hvori der forhandles dybfrosne  

 levnedsmidler, må ikke påny beskæftiges i sådanne lokaler, forinden en læge  

 skriftligt har tilladt dette.
 Stk. 4.  Det påhviler indehaveren af en forretning, i  

 hvilken der forhandles dybfrosne levnedsmidler, at gøre anmeldelse til  

 sundhedskommissionen, når det kommer til hans kendskab, at der blandt hans  

 personale er forekommet sygdomme, der må formodes at henhøre til de i stk. 1  

 omhandlede arter af sygdomme.
 Forhandling.
§ 16 Dybfrosne levnedsmidler må i detailforretninger kun modtages, opbevares og  

 afhændes i de for forbrugerne bestemte pakninger, og kun for så vidt  

 emballagen er tæt, ubrudt, ubeskadiget samt behørigt mærket, jfr. § 8.
§ 17 Dybfrosne levnedsmidler, hvis emballage ikke er tæt, ubrudt og  

 ubeskadiget, eller som viser tegn på, at begyndende optøning har fundet sted,  

 skal destrueres, medmindre den kontrollerende dyrlæge giver tilladelse til  

 anden anvendelse.
Varerne må ikke forhandles som dybfrosne levnedsmidler  

 eller nedfryses påny.
§ 18 I lokaler, i hvilke der finder forhandling sted af dybfrosne  

 levnedsmidler, må tilsmudsende varer såsom kul, koks, briketter, brænde,  

 potteplanter, urtepottejord eller stærkt lugtende varer, der ikke er  

 levnedsmidler, f.eks. petroleum, sæbepulver, maling, rensevæske og lignende,  

 ikke opbevares, medmindre de pågældende varer er emballeret således, at  

 risiko for overførsel af snavs eller lugt til de dybfrosne levnedsmidler  

 undgås.
Rengøring af rodfrugter, kartofler og grøntsager og anden støvende  

 virksomhed samt behandling af vildt, fjerkræ og kaniner (plukning, flåning,  

 opskæring og partering) må ikke finde sted i udsalgslokalerne.
 Stk. 2  Rodfrugter, kartofler og grøntsager, der udbydes  

 til salg i lokaler, i hvilke der finder forhandling sted af dybfrosne  

 levnedsmidler, skal være velrensede for vedhængende jord, medmindre de er  

 emballeret på en sådan måde, at risiko for overførsel af snavs til de  

 dybfrosne levnedsmidler undgås.
 Stk. 3.  Uanset bestemmelserne i stk. 1 og 2 er det i  

 forretninger, i hvilke der forhandles rodfrugter, kartofler og grøntsager i  

 urenset og uemballeret stand samt potteplanter, sand og urtepottejord i  

 uemballeret stand, tilladt at forhandle dybfrosne levnedsmidler af  

 udelukkende vegetabilsk oprindelse, dog ikke sådanne, der har været  

 underkastet anden behandling end findeling, blanchering, nedsukring,  

 friturestegning og syltning.
 Indretning og drift af salgskonservatorer og detailfrostlagre.
§ 19 Forhandleren skal foranledige, at dybfrosne levnedsmidler straks efter  

 modtagelsen anbringes og fortsat holdes opbevaret i en salgskonservator eller  

 et detailfrostlager.
Ved detailfrostlager forstås et frostlager, som  

 udelukkende benyttes af den pågældende detailforretning, og som findes i  

 forbindelse med denne uden at være tilgængeligt for kunderne.
Stk. 2.  I salgskonservatorer må - ud over konsumis i  

 pakninger på en halv liter og mere samt konsumis, hvis emballage er lukket  

 ved varmeforsegling eller på lignende holdbar måde - kun opbevares dybfrosne  

 levnedsmidler, som lovligt kan forhandles fra den pågældende forretning.  

 Hverken salgskonservatorer eller detailfrostlagre må benyttes til køling  

 eller nedfrysning af levnedsmidler eller andre varer.
I salgskonservatorer  

 skal de forskellige arter af dybfrosne levnedsmidler være anbragt  

 overskueligt, således at manipulering med pakningerne i videst muligt omfang  

 undgås.
§ 20 Salgskonservatorer skal være indrettet således, at de let kan holdes rene,  

 og at fornøden afrimning let kan foregå.
Stk. 2.  I salgskonservatorer skal temperaturen overalt  

 under eller inden for en tydeligt angivet grænse - ladelinien - udgøre minus  

 18 grader celcius, eller en lavere temperatur.
Konservatorerne skal være  

 forsynet med et umiddelbart synligt, let aflæseligt termometer, som ved minus  

 18 grader celcius højst har en fejlvisning på plus/minus 1 grad celcius.  

 Termometrets føler må ikke være anbragt mere end 5 cm under eller inden for  

 ladelinien.
§ 21 Salgskonservatorer skal opstilles på en sådan måde, at rengøring af  

 konservatorerne og deres omgivelser ikke vanskeliggøres.
De skal endvidere  

 opstilles således, at de ikke kan udsættes for direkte solbestråling.  

 Tilslutning til elektricitetsnettet skal ske således, at strømmen ikke  

 uforvarende kan afbrydes.
Stk. 2.  Salgskonservatorer og deres omgivelser skal  

 renholdes omhyggeligt.
Salgskonservatorer skal endvidere i fornødent omfang  

 afrimes.
Hvis det under rengøring eller afrimning er nødvendigt at fjerne  

 dybfrosne levnedsmidler fra en konservator, skal de anbringes i en anden  

 konservator, i et detailfrostlager eller i en velisoleret beholder, der  

 udelukkende benyttes til dybfrosne levnedsmidler.
§ 22 Som detailfrostlager kan anvendes et frostlagerrum, et frostskab eller en  

 lukket frostkonservator.
Såfremt der anvendes en frostkonservator af  

 kummetypen, skal konservatoren holdes dækket med et isolerende låg.
I  

 detailfrostlageret skal holdes en temperatur på højst minus 18 grader  

 celcius.
Detailfrostlageret skal være forsynet med et termometer, som ved  

 minus 18 grader celcius højst har en fejlvisning på plus/minus 1 grad  

 celcius.
Stk. 2.  Detailfrostlagre skal holdes rene og ryddelige  

 og i fornødent omfang afrimes.
Under afrimning skal varerne behandles som  

 anført i § 21, stk. 2.
 Klager og dispensation.
§ 23 De af sundhedskommissionen i medfør af nærværende bekendtgørelse trufne  

 afgørelser kan påklages til direktøren for statens levnedmiddelinstitut.  

 Sundhedskommissionens afgørelser skal udfærdiges skriftligt.
I de tilfælde,  

 hvor sundhedskommissionen forud for sin afgørelse har indhentet erklæring fra  

 den kontrollerende dyrlæge eller fra vedkommende embedslæge, jfr. § 10,  

 stk.1, 3. pkt. og § 10, stk. 4, påhviler det kommissionen at underrette den  

 kontrollerende dyrlæge respektive embedslægen om afgørelsen.
Klagefristen er  

 30 dage fra den dag, da afgørelsen er meddelt den pågældende tillige med  

 oplysning om denne frist og om, til hvilken myndighed klage kan rettes.
 Stk. 2.  Når vægtige grunde taler for at tillade en  

 fravigelse fra bestemmelserne i nærværende bekendtgørelse, og det skønnes  

 foreneligt med de hensyn, der ligger til grund for de pågældende  

 bestemmelser, kan sådan fravigelse tillades af direktøren for statens  

 levnedsmiddelinstitut.
 Stk. 3.  Direktøren for statens levnedsmiddelinstitut  

 indhenter i fornødent omfang udtalelse fra det lægelig-veterinære  

 hygiejneudvalg om spørgsmål, som forelægges for ham i medfør af denne  

 bekendtgørelse.
 Stk. 4.  De af direktøren for statens  

 levnedsmiddelinstitut i medfør af denne bekendtgørelse trufne afgørelser kan  

 indbringes for indenrigsministeren.
 Stk. 5.  De beføjelser, der i nærværende bekendtgørelse  

 er tillagt sundhedskommissionen, udøves i kommuner, hvor ingen  

 sundhedskommission findes, af vedkommende politimester.
 Straffebestemmelser og ikrafttræden.
§ 24 Med bøde eller hæfte straffes den, som Stk. 2.  Sundhedskommissionens påbud om vedligeholdelse  

 og renholdelse af lokalerne skal omgående efterkommes.
Såfremt sådanne påbud  

 ikke er efterkommet inden en af sundhedskommissionen fastsat frist, eller  

 såfremt forudsætningerne for en godkendelse ikke længere er opfyldt, kan  

 sundhedskommissionen tilbagekalde den meddelte godkendelse.
§ 25 Bekendtgørelsen træder i kraft den 1. september 1969. Fra samme dato  

 ophæves bekendtgørelse nr. 319 af 19. december 1964 om dybfrosne  

 levnedsmidler.
 Stk. 2.  Uanset bestemmelserne i § 8 kan dybfrosne  

 levnedsmidler, der i overensstemmelse med de hidtil gældende regler er  

 emballeret og mærket inden den 1. december 1969, udbydes til salg eller  

 udleveres til forbrugerne indtil den 1. september 1970.
§ 26 Bekendtgørelsen gælder ikke for Færøerne og Grønland.
 Indenrigsministeriet, den 21. august  

 1969.
H.C.
Toft.
 /Helge Odel.
