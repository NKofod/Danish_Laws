Opfølgning  

 af Folketingets betænkning om forbedret lovkvalitet m.v. af 7. maj 1999  

 specielt i forbindelse med indgåelse af traktater (Til samtlige ministerier) Folketingets Udvalg for Forretningsordenen er i Betænkning og  

 indstilling over ændring af forretningsordenen for Folketinget (forbedret  

 lovkvalitet m.v.) af 7. maj 1999 fremkommet med en række forslag til  

 forbedret  

 lovkvalitet i forbindelse med indhentelse af Folketingets samtykke til  

 indgåelse af traktater m.v. og opfølgning heraf, jf. afsnit 2.d.
Regeringen har besluttet at imødekomme Folketingets ønsker om  

 forbedring af lovkvaliteten på det traktatmæssige område.
Med henblik herpå  

 anmodes ministerierne om i fremtiden at følge nedenstående retningslinier:
-  

 	  

 I det omfang  

 indhentelse af Folketingets samtykke til indgåelse af en traktat følger af  

 grundlovens  

 §19, og der ikke er tale om et særskilt forslag til folketingsbeslutning om  

 ratifikation (tiltrædelse eller godkendelse), men om et  

  

 stiltiende  

  

 samtykke i forbindelse med gennemførelse af den nødvendige  

 lovgivning, bør det udtrykkeligt fremgå af bemærkningerne til lovforslaget,  

 at  

 der samtidig er tale om indhentelse af ratifikationssamtykke.
Det bør tillige  

 oplyses, om regeringen planlægger at tage eventuelle  

  

 forbehold  

  

 til traktaten og i givet fald at acceptere respektive  

 ikke acceptere eventuelle  

  

 klageprocedurer  

  

 eller andre internationale mekanismer, der måtte være hjemlet til sikring af  

 statens overholdelse af traktaten.
Endelig bør det af bemærkningerne fremgå,  

 hvorledes den danske retstilstand i øvrigt lever op til traktatens krav.
-  

 	  

 I tilfælde hvor  

 Folketingets samtykke til indgåelse af en traktat i henhold til grundlovens §  

 19 indhentes ved et særligt forslag til folketingsbeslutning om ratifikation  

 (tiltrædelse eller godkendelse), hvilket typisk vil ske ved  

 udenrigsministerens  

 foranstaltning, bør det af bemærkningerne til beslutningsforslaget fremgå,  

 hvorledes den danske retstilstand lever op til traktatens krav, herunder  

 hvorledes og efter hvilken tidsplan traktaten vil blive gennemført.
Det bør  

 også i sådanne tilfælde oplyses, om regeringen planlægger at tage eventuelle  

  

 forbehold  

  

 til traktaten og i givet fald  

 at acceptere respektive ikke acceptere eventuelle  

  

 klageprocedurer  

  

 eller andre internationale mekanismer, der måtte  

 være hjemlet til sikring af statens overholdelse af traktaten.
-  

 	  

 Det er  

 Udenrigsministeriets praksis at rådføre sig med det Udenrigspolitiske Nævn  

 forud for både vedtagelse på en international konference og senere  

 undertegnelse (med forbehold om ratifikation) af en traktat, der skønnes at  

 indeholde forpligtelser af større betydning.
Regeringen finder, at det vil  

 være  

 rigtigt, at en tilsvarende praksis indføres i forhold til Folketingets  

  

 fagudvalg  

  

 med hensyn til traktater (forvaltningsoverenskomster)  

 af større  

  

 fagpolitisk  

  

 betydning.  

 Forud for vedtagelse og undertegnelse af traktater, som skønnes at indeholde  

 forpligtelser  

 af større fagpolitisk betydning, bør ministerierne derfor give en orientering  

 til vedkommende fagudvalg.
-  

 	  

 Regeringen har derfor  

 besluttet at imødekomme Folketingets ønske om, at der én gang årligt  

 udarbejdes  

 en fortegnelse over (a) traktater, som Danmark har  

  

 undertegnet  

  

 , men endnu ikke ratificeret, og (b) traktater, som  

 Danmark har  

  

 ratificeret  

  

 , men som  

 endnu ikke er trådt i kraft.
Med henblik på at kunne udfærdige den udbedte  

 fortegnelse anmodes ministerierne om i fremtiden løbende at holde  

 Udenrigsministeriet (Traktatcentralen) underrettet om (a) traktater inden for  

 det enkelte ministeriums ressort, som Danmark har undertegnet, men endnu ikke  

 har ratificeret, og (b) traktater inden for det enkelte ministeriums ressort,  

 som Danmark har ratificeret, men som endnu ikke er trådt i kraft.
