Cirkulære om fleksjob mv. i staten Fleksjobordning i staten § 1.  

  

 Omfattet af fleksjobordningen er statsinstitutioner, der er opført på  

 finansloven som driftsbevilling eller statsvirksomhed.
Som statsinstitution  

 betragtes også selvejende institutioner, der er optaget på finansloven på  

 lige  

 fod med egentlige statsinstitutioner.
 Stk. 2.  

  

 Selvejende  

 institutioner, bortset fra de i stk. 1 nævnte, selvstændige offentlige  

 virksomheder og andre selvstændige forvaltningssubjekter, der modtager  

 tilskud  

 fra staten, er ikke omfattet af ordningen.
 § 2.  

  

 Statsinstitutioner, der ansætter medarbejdere i fleksjob, jf. § 71 i lov om  

 aktiv socialpolitik, får af Økonomistyrelsen refunderet den del af  

 lønudgiften,  

 som ikke dækkes af tilskuddet fra kommunen, jf. § 72, stk. 2-4 i lov om aktiv  

 socialpolitik.
 Stk. 2.  

  

 Økonomistyrelsen  

 fastsætter nærmere retningslinier for beregning og udbetaling af refusionen.
 § 3.  

  

 Statsinstitutionen afholder alle lønudgifterne i forbindelse med ansættelsen.  

 Lønudgifterne konteres på standardkonto 11. Lønninger.
 Stk. 2.  

  

 Tilskuddet  

 fra kommune og amt konteres på regnskabskonto 12.9x Øvrig tilskud/refusion  

 for  

 beskæftigelse.
 Stk. 3.  

  

 Modtagne  

 refusioner vedrørende obligatoriske arbejdsgiverbidrag mv. konteres på  

 regnskabskonto 29.90 Øvrige driftsindtægter.
 Stk. 4.  

  

 Modtagne  

 refusioner fra Økonomistyrelsen for nettolønudgiften efter tilskud fra  

 kommune  

 og amt konteres på regnskabskonto 12.9x Øvrige tilskud/refusion for  

 beskæftigelse.
 § 4.  

  

 Statsinstitutionerne skal betale et bidrag pr. ansat til fleksjobordningen.
 Stk. 2.  

  

 Bidraget  

 fastsættes forud for hvert kvartal.
Stk. 3.  

  

 Bidraget  

 opføres i institutionens regnskab som en lønudgift og konteres på  

 regnskabskonto 11.9x.
Lønbidrag vedrørende tværministerielle ordninger.
 Stk. 4.  

  

 Økonomistyrelsen fastsætter nærmere retningslinier for beregning, opkrævning  

 og  

 indbetaling af bidrag.
Skånejob og job på særlige vilkår § 5.  

  

 Statsinstitutioner, der ansætter medarbejdere i skånejob, og som på  

 finansloven  

 er omfattet af en lønsumsramme, kan overskride denne, med forskellen mellem  

 det  

 modtagne løntilskud, jf. § 76, stk. 2 i lov om aktiv socialpolitik, og  

 lønudgiften til den ansatte.
 § 6.  

  

 Statsinstitutioner, der ansætter en medarbejder i optræning med løntilskud,  

 og  

 som på finansloven er omfattet af en lønsumsramme, kan overskride denne med  

 forskellen mellem det modtagne løntilskud og lønudgiften til den ansatte.
 § 7.  

  

 Statsinstitutioner, der indgår lokale aftaler om etablering af job på særlige  

 vilkår, kan overskride den på finansloven opførte lønsumsudgift med de hertil  

 knyttede lønudgifter.
§ 8.  

  

 Statsinstitutionen afholder alle lønudgifterne i forbindelse med ansættelsen.  

 Lønudgifterne konteres på standardkonto 11. Lønninger.
I institutionens  

 bevillingsafregning i statsregnskabet kan foretages en omflytning fra øvrige  

 driftsudgifter til løn, svarende til den tilladte overskridelse, jf.  

 §§ 5-7.
 Stk. 2.  

  

 Løntilskud  

 fra kommune og amt konteres på regnskabskonto 12.9x Øvrig tilskud/refusion  

 for  

 beskæftigelse.
 Stk. 3.  

  

 Modtagne  

 refusioner vedrørende obligatoriske arbejdsgiverbidrag mv. konteres på  

 regnskabskonto 29.90 Øvrige driftsindtægter.
 § 9.  

  

 Tilskudsinstitutioner opført på finansloven med særskilt lønbevilling er  

 omfattet af bestemmelserne i §§ 5-8.
Ikrafttræden § 10.  

  

 Cirkulæret træder i kraft den 1. januar 1999.
 Stk. 2.  

  

 Samtidig ophæves  

 Finansministeriets cirkulære af 28. maj 1996 om lønudgifter i forbindelse med  

 socialt kapitel i staten.
