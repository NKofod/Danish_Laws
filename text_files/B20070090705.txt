 Bekendtgørelse om begrænsning af indsattes ret til at ryge i  

 eget opholdsrum m.v.
 I medfør af § 14, stk.  

 3, i lov nr. 512 af 6. juni 2007 om røgfri miljøer fastsættes:
§ 1.  

  

 Indsatte i Kriminalforsorgens institutioner bestemmer, om der må ryges i  

 deres  

 eget opholdsrum, jf. § 14, stk.1, i lov om røgfri miljøer.
Rygning i eget  

 opholdsrum skal ske bag lukket dør, medmindre institutionen tillader andet  

 under helt særlige omstændigheder.
 Stk. 2.  

  

 Af hensyn til  

 personalet er det ikke tilladt for indsatte at ryge i eget opholdsrum i det  

 tidsrum,  

 hvor personalet opholder sig der, f.eks. for at afholde en samtale med den  

 indsatte.
 § 2.  

  

 Det er tilladt indsatte at ryge under besøg i individuelle besøgsrum.  

 Dette gælder dog ikke, hvis besøget er overvåget af personale.
 § 3.  

  

 Indsatte kan ved overtrædelse af § 1, stk. 1, 2. pkt., § 1, stk. 2, og §  

 2, 2. pkt., ikendes disciplinærstraf efter straffuldbyrdelseslovens § 67, nr.  

 7.
 § 4.  

  

 Bekendtgørelsen træder i kraft den 15. august 2007.
