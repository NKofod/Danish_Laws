Resumé  


  

 En advokat klagede over Indenrigsministeriets sagsbehandlingstid i  

 forbindelse  

 med ministeriets behandling af hans klage over Udlændingestyrelsens afslag på  

 en ansøgning om identitetsændring for 3 børn.
Advokaten klagede også over at  

 ministeriet ikke havde besvaret hans breve.
Fra advokatens første henvendelse til ministeriet gik der mere  

 end 11 måneder før man bad ham præcisere klagen.
Ministeriet havde ikke  

 bekræftet modtagelsen af klagen eller oplyst hvornår svar kunne forventes.  

 Ministeriet besvarede det første rykkerbrev 8 måneder efter modtagelsen.
Ombudsmanden udtalte at Indenrigsministeriet på et langt  

 tidligere tidspunkt burde have bedt advokaten om at præcisere klagen.  

 Ombudsmanden udtalte endvidere, med henvisning til Justitsministeriets  

 cirkulæreskrivelse af 4. juni 1997 til samtlige ministerier og styrelser og  

 Justitsministeriets vejledning til forvaltningsloven (1986), at  

 Indenrigsministeriet burde have bekræftet modtagelsen af sagen over for  

 advokaten og have oplyst om hvorfor sagen trak ud, og hvornår en afgørelse  

 kunne forventes.
Indenrigsministeriet burde også på et langt tidligere  

 tidspunkt have besvaret advokatens rykkerbreve.
Sammenfattende mente ombudsmanden at Indenrigsministeriets  

 sagsbehandling var meget kritisabel.
Ombudsmanden henstillede til ministeriet  

 at fremskynde en endelig besvarelse i sagen mest muligt. (J.nr.  

 1999-3780-600).
Indenrigsministeriets sagsbehandlingstid. Ændring af  

 identitet Den 28. juni 1996 meddelte  

 Udlændingestyrelsen A opholdstilladelse efter udlændingelovens § 7, stk. 2,  

 indtil den 28. april 1999.
 Den 1. maj 1997 blev As  

 ægtefælle, B, og børnene, C, D, E og F, meddelt opholdstilladelse efter  

 udlændingelovens § 9, stk. 1, nr. 2.
 Ved brev af 8. september  

 1997 oplyste advokat G som advokat for H Udlændingestyrelsen om at børnene C,  

 F  

 og D rettelig var Hs søskende, og at børnene opholdt sig hos ham.  

 Advokaten  

 anmodede om at børnene måtte bevare opholdstilladelsen i Danmark, og at deres  

 navne måtte blive ændret til de korrekte navne.
 Den 10. november 1997 bad  

 Udlændingestyrelsen advokaten om at oplyse hvorvidt han repræsenterede  

 Hs  

 angivelige søskende i forhold til styrelsen.
 I brev af 25. november 1997  

 blev det over for Udlændingestyrelsen oplyst at A og B havde erkendt at de  

 nævnte  

 børn ikke var deres børn, men at der er tale om søskende til H.
 Den 20. januar 1998 meddelte  

 advokaten Udlændingestyrelsen at H havde anmodet ham om også at repræsentere  

 Hs søskende i forhold til styrelsen.
 Udlændingestyrelsen bad  

 herefter ved brev af 23. januar 1998 advokaten om at sende samtykkeerklæring  

 fra forældremyndighedsindehaveren A vedrørende advokatens repræsentation af F  

 og samtykkeerklæring fra forældremyndighedsindehaverne A og B vedrørende  

 advokatens repræsentation af børnene C og D.
Den 10. februar 1998 oplyste  

 advokaten Udlændingestyrelsen om at han ikke repræsenterede A og B.
Advokaten  

 anførte at disse havde forældremyndigheden med urette.
I brev af 20. februar 1998  

 tilkendegav Udlændingestyrelsen over for advokaten at A og B var at betragte  

 som rette indehavere af forældremyndigheden over børnene, under alle  

 omstændigheder indtil styrelsen havde truffet afgørelse vedrørende børnenes  

 identitet.
Styrelsen fastholdt kravet om fremskaffelse af samtykke fra  

 forældremyndighedsindehaverne til varetagelse af børnenes sag over for  

 styrelsen såfremt advokaten ville orienteres om sagen.
Den 5. marts 1998 meddelte  

 advokaten Udlændingestyrelsen at han ikke kunne sende samtykkeerklæringer fra  

 A  

 eller B.
Advokaten rejste i den forbindelse spørgsmål vedrørende  

 sagsbehandlingen og sagsbehandlingstiden i Udlændingestyrelsen.
 I breve af henholdsvis 5.  

 maj og 3. juli 1998 erindrede advokaten Udlændingestyrelsen om brevet af 5.  

 marts 1998.
 Den 10. august 1998 klagede  

 advokaten til Indenrigsministeriet idet Udlændingestyrelsen ikke havde  

 besvaret  

 hans henvendelser.
 Den 21. august bekræftede  

 Indenrigsministeriet modtagelsen af klagen og orienterede advokaten om at  

 ministeriet havde anmodet Udlændingestyrelsen om en udtalelse om sagen.
I brev af 26. august 1998  

 bad Udlændingestyrelsen på ny advokaten om at sende samtykke fra  

 forældremyndighedsindehaverne hvis advokaten ønskede at modtage oplysninger  

 om  

 handlingsforløbet i sagen.
Udlændingestyrelsen tilføjede at styrelsen på  

 advokatens vegne havde forsøgt at indhente samtykke, men ikke havde modtaget  

 svar på henvendelserne i sagen.
 Ved brev af 20. oktober 1998  

 bad advokaten Indenrigsministeriet oplyse hvorvidt der forelå en udtalelse  

 fra  

 Udlændingestyrelsen.
Ved telefonisk henvendelse  

 til advokatens kontor den 27. oktober 1998 orienterede Indenrigsministeriet  

 om  

 at ministeriet ikke havde modtaget en udtalelse fra styrelsen, men at  

 ministeriet ville rykke for svar.
Den samme dag erindrede  

 Indenrigsministeriet  

 Udlændingestyrelsen om sagen.
 Den 17. november 1998 afgav  

 Udlændingestyrelsen en udtalelse til Indenrigsministeriet.
 Ved brev af 20. januar 1999  

 rykkede advokaten Indenrigsministeriet for svar på brevet af 20. oktober  

 1999.
 Den 29. januar 1999 traf  

 Udlændingestyrelsen afgørelse om ændring af identitet for børnene F og C og  

 D.  

 I afgørelsen, der var stilet til A og B, blev bl.a. anført følgende:
Udlændingestyrelsen modtog  

 den 10. september 1998 et brev fra advokat ( ), hvoraf det fremgår, at de tre  

 ovennævnte børn retteligt er søskende til hans klient, den somaliske  

 statsborger ( ). Endvidere oplyste advokat ( ) i sit brev, at de tre børns  

 rette identitet er ( ), 14 år, ( ), 16 år, og ( ), 10 år.
Det fremgår  

 endvidere  

 af dette brev, at børnene ikke længere bor hos Dem, men hos ( ).
 Advokat ( ) anmodede i sit  

 brev om, at børnenes identiteter måtte blive ændret.
 Ved brev af 10. november  

 1997 anmodede styrelsen Dem om at fremsætte Deres eventuelle bemærkninger til  

 oplysningerne fra advokat ( ).
 De har ved brev af 25.  

 november 1997 bekræftet, at børnene ikke er Deres, men at der er tale om ( )  

 tre søskende, som han tvang ( ) til at søge om familiesammenføring med.
 Styrelsen har valgt at  

 betragte dette brev som en anmodning om ændring af børnenes identitet.
 Styrelsen skal meddele, at  

 anmodningen om identitetsændring ikke kan imødekommes.
 Styrelsen har ved afgørelsen  

 lagt vægt på, at styrelsen ikke finder at kunne lægge Deres ændrede  

 oplysninger  

 om børnenes identitet til grund, da denne ikke findes dokumenteret eller på  

 anden måde sandsynliggjort.
 ( ) vil således fortsat være  

 registreret med dette navn og som værende født den ( ). De to drenge vil være  

 registreret som henholdsvis ( ), født den ( ), og ( ), født den ( ).
 Styrelsens afgørelse er  

 truffet på baggrund af følgende omstændigheder:
[Udlændingestyrelsen havde  

 herefter anført nogle oplysninger vedrørende børnene der er afgivet i  

 forbindelse med styrelsens behandling af As og Bs sager i  

 styrelsen; min  

 bemærkning.] ( ) har den 13. august 1990  

 til sin asylsag oplyst, at han ingen søskende har.
I et skema vedrørende  

 familieforhold til brug for asylsagen har han ligeledes oplyst at være  

 enebarn.
 Styrelsen har ved brev af 3.  

 december 1998 anmodet Dem om at fremsætte Deres eventuelle bemærkninger  

 hertil.  

 Styrelsen oplyste ved samme lejlighed, at såfremt styrelsen ikke havde  

 modtaget  

 Deres svar inden 3 uger fra brevdato, ville der blive truffet afgørelse på  

 det  

 foreliggende grundlag.
 De ses ikke at have reageret  

 på denne henvendelse.
 Styrelsen har på baggrund af  

 disse omstændigheder ikke fundet at kunne lægge Deres ændrede forklaringer om  

 børnenes identiteter til grund.
 Styrelsen finder ikke, at  

 det kan føre til et andet resultat, at ( ) senere på en direkte forespørgsel  

 har oplyst, at hans far havde endnu en hustru, som han først fik kendskab  

 til,  

 da han var seks til ni år gammel.
Endvidere finder styrelsen  

 ikke, at det forhold, at børnene siden september 1997 har boet sammen med (  

 ),  

 kan føre til et andet resultat. Udlændingestyrelsen traf  

 samtidig afgørelse om inddragelse af børnenes opholdstilladelse da børnene  

 ikke  

 længere boede hos forældremyndighedsindehaverne.
Der blev ikke fastsat en  

 udrejsefrist idet B havde indgivet en ansøgning om asyl omfattende de tre  

 børn.  

 Udlændingestyrelsen afslog samtidig at meddele opholdstilladelse efter  

 udlændingelovens § 9, stk. 2, nr. 1, og § 9, stk. 2, nr. 4.
Den 2. februar 1999 klagede  

 advokaten over Udlændingestyrelsens afgørelse af 29. januar 1999. Advokaten  

 anmodede i den forbindelse om at der blev foretaget en blodprøve til  

 dokumentation for hans klienters forklaringer.
Advokaten anmodede samtidig om  

 at klienterne måtte få opholdstilladelse efter udlændingelovens § 9, stk. 2,  

 nr. 1, idet H havde haft plejetilladelse til sine søskende, og børnene havde  

 nær tilknytning til ham.
 Ved brev af 9. april 1999  

 bad Indenrigsministeriet Udlændingestyrelsen om en kopi af afgørelsen af 29.  

 januar 1999.
 Den 23. april 1999 erindrede  

 advokaten Indenrigsministeriet om brevet af 2. februar 1999. Advokaten bad  

 endvidere ministeriet om at oplyse hvornår der kunne forventes at blive  

 truffet  

 en afgørelse i sagen.
Ifølge advokatens brev af  

 13. august 1999 havde han den 19. maj 1999 en telefonsamtale med  

 Indenrigsministeriet.
Der forelå imidlertid ikke noget notat om denne  

 samtale.
 Den 25. maj 1999 rykkede  

 Indenrigsministeriet Udlændingestyrelsen for en kopi af afgørelsen af 29.  

 januar 1999.  

 Udlændingestyrelsen  

 sendte en kopi af afgørelsen den 26. maj 1999.
 Den 8. juni 1999 indhentede  

 Indenrigsministeriet telefonisk oplysninger fra Udlændingestyrelsen.
 Ved brev af 16. juni 1999  

 erindrede advokaten Indenrigsministeriet om brevet af 2. februar 1999 og  

 efterfølgende breve.
 Den 13. august 1999  

 erindrede advokaten Indenrigsministeriet om brevene af 2. februar, 23. april  

 og  

 16. juni 1999. Advokaten erindrede tillige ministeriet om telefonsamtalen af  

 19. maj 1999 og bad om at få oplyst hvad ministeriet agtede at foretage sig i  

 sagen.
 I brev af 14. september 1999  

 erindrede advokaten igen Indenrigsministeriet om de forudgående henvendelser.  

 Advokaten anførte i den forbindelse at han fortsat var uden svar eller  

 reaktion  

 fra ministeriet, og bad om at få oplyst hvad der var foretaget i sagen  

 snarest  

 muligt.
Den 22. november 1999  

 rykkede advokaten på ny Indenrigsministeriet for svar.
Advokaten bad  

 endvidere  

 ministeriet oplyse om ministeriet havde modtaget hans breve.
 Den 21. december 1999  

 foretog Indenrigsministeriet et sagsbehandlingsskridt.
 Ved brev af 22. december  

 1999 klagede advokaten til mig over at Indenrigsministeriet endnu ikke havde  

 truffet en afgørelse i sagen, og over at ministeriet ikke havde besvaret hans  

 skriftlige henvendelser.
 Jeg bad den 10. januar 2000  

 Indenrigsministeriet om en udtalelse i anledning af klagen.
Den 12. januar 2000 sendte  

 Indenrigsministeriet en kopi til mig af ministeriets brev af 7. januar 2000  

 til  

 advokaten.
I brevet redegjorde Indenrigsministeriet for sagens kronologiske  

 forløb og tilføjede følgende:
 Da De fortsat ikke ses over  

 for udlændingemyndighederne at have tilkendegivet, at De har ( ) og ( )  

 samtykke til, at De kan repræsentere børnene ( ), ( ) og ( ), skal  

 Indenrigsministeriet anmode Dem om at oplyse, hvorvidt Deres henvendelser  

 skal  

 betragtes som en klage over, at Udlændingestyrelsen ikke vil anse Dem som  

 partsrepræsentant for ( ), ( ) og ( ).
Indenrigsministeriet skal  

 meget beklage, at ministeriet ikke har besvaret Deres henvendelser  

 tidligere. Den 19. januar 2000 sendte  

 advokaten en kopi til mig af Indenrigsministeriets brev af 7. januar 2000 og  

 hans svar af 14. januar 2000 til ministeriet.
I brevet af 14. januar 2000  

 anførte advokaten at han fortsat repræsenterede H og Hs søskende.  

 Advokaten  

 oplyste at hans oprindelige brev skulle betragtes som en anmeldelse af det  

 ulovlige forhold og som en klage over at Udlændingestyrelsen ikke havde  

 ønsket  

 at undersøge dette forhold, herunder at anerkende ham som partsrepræsentant  

 for  

 børnene.
Den 15. februar 2000 afgav  

 Indenrigsministeriet en udtalelse til mig.
I udtalelsen redegjorde  

 ministeriet  

 for sagens forløb og oplyste at ministeriet i anledning af advokatens brev af  

 14. januar 2000 havde anmodet Udlændingestyrelsen om en udtalelse om sagen.  

 Indenrigsministeriet henholdt sig til det der var anført i ministeriets brev  

 af  

 7. januar 2000 til advokaten hvori ministeriet beklagede ikke at have  

 besvaret  

 hans henvendelser tidligere.
 Ved brev af 22. februar 2000  

 sendte jeg en kopi til advokaten af Indenrigsministeriets udtalelse med  

 henblik  

 på hans eventuelle bemærkninger.
 Herefter sendte advokaten  

 den 8. marts 2000 til min orientering kopi af et brev af 1. marts 2000 fra  

 Politimesteren i X-by til advokaten og kopi af Udlændingestyrelsens brev af  

 29.  

 januar 1999 til A og B.
Ombudsmandens udtalelse Jeg bemærker indledningsvis at den sag der er til bedømmelse hos mig,  

 vedrører den tid der er gået i Indenrigsministeriet til behandling af Deres  

 brev af 2. februar 1999 og de senere henvendelser.
Min bedømmelse omfatter  

 derfor ikke Udlændingestyrelsens afgørelse af 29. januar 1999 eller  

 spørgsmålet om indholdet af Indenrigsministeriets brev af 7. januar 2000.  

 Bedømmelsen omfatter heller ikke en stillingtagen til hvorvidt De er part i  

 den sag der vedrører spørgsmålet om eventuel ændring af identiteten for  

 børnene.
 Fra De rettede henvendelse til Indenrigsministeriet den 2. februar 1999 og  

 til De klagede til mig den 22. december 1999, havde sagen været indbragt for  

 ministeriet i mere end 10 måneder.
 I den periode foretog Indenrigsministeriet særdeles få sagsbehandlingsskridt.  

 Ministeriet anmodede således den 9. april 1999 Udlændingestyrelsen om en kopi  

 af styrelsens afgørelse og rykkede herfor telefonisk den 25. maj 1999.  

 Herudover ses Indenrigsministeriet alene at have indhentet/modtaget  

 telefoniske oplysninger henholdsvis den 8. juni og den 21. december 1999.
 Først mere end 11 måneder efter Deres henvendelse af 2. februar 1999 bad  

 Indenrigsministeriet Dem i brevet af 7. januar 2000 om at oplyse hvorvidt  

 Deres henvendelser skulle betragtes som en klage over at Udlændingestyrelsen  

 ikke ville anse Dem som partsrepræsentant for børnene (C ) og (D) og (F).
 Indenrigsministeriet burde efter min opfattelse på et langt tidligere  

 tidspunkt have anmodet Dem om at  

 præcisere Deres klage.
 Justitsministeriet har i en cirkulæreskrivelse af 4. juni 1997 til samtlige  

 ministerier og styrelser mv. anført  

 bl.a. følgende:
Borgeren bør under alle omstændigheder  hvor der ikke er fastsat  

 særlige frister f.eks. i vejledninger  have et svar fra myndigheden  

 inden 1 måned efter sagens modtagelse.
Træffer  

 myndigheden afgørelse i sagen inden 1 måned, udgøres svaret af afgørelsen.
Er  

 det ikke muligt at træffe afgørelse inden for denne frist, kan et foreløbigt  

 svar til den pågældende bestå i, at myndigheden bekræfter at have modtaget  

 sagen og oplyser, hvorpå sagen beror og så vidt muligt, hvornår en afgørelse  

 kan forventes at foreligge. Af Justitsministeriets  

 vejledning til forvaltningsloven (1986) fremgår det af punkt 206 og 207 at en  

 forvaltningsmyndighed hvis myndigheden ikke kan træffe afgørelse i sagen  

 inden  

 for en rimelig tid, bør give parten oplysning om hvorpå sagen beror, og så  

 vidt  

 muligt oplysning om hvornår myndigheden regner med at kunne træffe afgørelse.  

 Tilsvarende bør myndigheden underrette parten når behandlingen af den  

 konkrete  

 sag på grund af særlige omstændigheder vil tage længere tid end sædvanligt.
Indenrigsministeriet burde  

 efter min opfattelse i overensstemmelse med Justitsministeriets  

 cirkulæreskrivelse og vejledning have bekræftet modtagelsen af sagen over for Dem og have oplyst  

 Dem om hvad sagen beroede på, og hvornår en afgørelse kunne forventes af  

 foreligge.
 Af den nævnte vejledning  

 fremgår det endvidere under punkt 208 at rykkerskrivelser fra den der er part  

 i  

 sagen, og som er rimeligt begrundet i sagsbehandlingstiden, i almindelighed  

 bør  

 besvares med det samme.
Som det fremgår af det der  

 er anført ovenfor, har De oplyst at De den 19. maj 1999 havde en  

 telefonsamtale  

 med Indenrigsministeriet.
Indenrigsministeriet har derimod ikke oplyst om en  

 sådan samtale, ligesom ministeriet ikke har fremsendt et notat om denne  

 samtale.
Jeg lægger til grund at der  

 har været en telefonsamtale den anførte dag.
Jeg har imidlertid ikke grundlag  

 for at antage at Deres første rykkerbrev der er dateret den 23. april 1999,  

 er  

 blevet besvaret under denne samtale.
 Indenrigsministeriet har  

 først den 7. januar 2000 reageret på rykkerbrevet af 23. april 1999 og Deres  

 efterfølgende rykkerbreve af 16. juni, 13. august, 14. september og 22.  

 november 1999.
 Indenrigsministeriet burde  

 efter min opfattelse have besvaret Deres rykkerbreve på et langt tidligere  

 tidspunkt end den 7. januar 2000.
 Sammenfattende er det min  

 opfattelse at Indenrigsministeriets sagsbehandling har været meget  

 kritisabel.
Jeg har gjort  

 Indenrigsministeriet bekendt med min opfattelse.
Jeg har i den forbindelse  

 henstillet til Indenrigsministeriet at ministeriet  i betragtning af  

 den tid  

 der indtil nu er medgået til besvarelse af Deres henvendelse af 2. februar  

 1999  

  fremskynder en endelig besvarelse mest muligt.
Jeg har samtidig udbedt  

 mig  

 underretning om ministeriets afsluttende svar til Dem. Den 22. juni 2000 modtog jeg  

 en kopi af Indenrigsministeriets brev af 21. juni 2000 til advokaten.
Af  

 brevet  

 fremgik at advokaten havde meddelt Indenrigsministeriet at hans henvendelse  

 til  

 ministeriet skulle betragtes som en klage over at Udlændingestyrelsen ikke  

 ville anerkende ham som partsrepræsentant for børnene.
Det fremgik endvidere  

 at  

 Indenrigsministeriet den 19. april 2000 havde meddelt advokaten at  

 ministeriet  

 på baggrund af sagens omstændigheder ville betragte ham som partsrepræsentant  

 for børnene C, D og F.
Det fremgik endvidere at  

 Indenrigsministeriet havde fundet at der burde foretages en nærmere  

 undersøgelse af de familiemæssige relationer mellem børnene og de personer  

 der  

 havde medvirket til at få dem her til landet.
Indenrigsministeriet havde  

 derfor  

 anmodet Udlændingestyrelsen om at få foretaget DNA-undersøgelser samt  

 eventuelt  

 aldersundersøgelser med henblik på fastlæggelse af de pågældendes identitet,  

 herunder de pågældendes familiemæssige relationer.
Indenrigsministeriet havde  

 endvidere anmodet Udlændingestyrelsen om herefter at træffe fornyet afgørelse  

 om hvorvidt der var grundlag for at meddele de pågældende opholdstilladelse  

 her  

 i landet eller inddrage de meddelte tilladelser.
 Den 29. juni 2000 meddelte  

 jeg Indenrigsministeriet at jeg ikke foretog mig mere i sagen.
