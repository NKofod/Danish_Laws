 Et pengeinstituts direktør ville deltage i et kommanditselskab og et  

 interessentskab.
Tilsynet udtalte, at deltagelse i et kommanditselskab ikke stred mod  

 loven, dog forudsat at vedkommende med sine anparter ikke beherskede  

 virksomheden.
Men deltagelse i et interessentskab stred mod loven Tilsynets skrivelse af 19. februar 1982 vedrørende en filialdirektørs  

 deltagelse i kommanditselskab og interessentskab.
 Udtalt, at tilsynet ikke anser det for at være i strid med bank- og  

 sparekasselovens § 19, stk. 5, at deltage som kommanditist i et selskab, hvor  

 kommanditisten alene hæfter med sin eller sine anparter, medmindre  

 vedkommende med sine anparter behersker virksomheden.
 Deltagelse som interessent i et interessentskab med ubegrænset personlig  

 hæftelse anses derimod ikke forenelig med nævnte lovbestemmelse. (Ifølge §  

 19, stk. 5, må direktører, vicedirektører, underdirektører og filialbestyrere  

 ikke eje eller drive selvstændig erhvervsvirksomhed eller uden tilladelse fra  

 industriministeren deltage i ledelsen eller driften af anden  

 erhvervsvirksomhed end banken eller sparekassen).
