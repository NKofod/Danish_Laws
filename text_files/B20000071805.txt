Bekendtgørelse om uddannelse af  

 svømmelærere (Svømmelærerprøven) I medfør af § 2, stk. 3, i lov om uddannelse af  

 lærere til folkeskolen, jf. lovbekendtgørelse nr. 608 af 10.  

 juli 1997, og af § 2, stk. 8, og § 18, stk. 2, i lov nr.  

 508 af 30. juni 1993 om åben uddannelse (erhvervsrettet  

 voksenuddannelse) m.v., som senest ændret ved lov nr. 486 af 31. maj  

 2000 og 491 af 31. maj 2000, fastsættes:
Kapitel 1 Uddannelsens formål og struktur.
 § 1. Uddannelsens formål er, at den  

 studerende tilegner sig alsidige forudsætninger for at begrunde og  

 anvende svømning i forskellige pædagogiske sammenhænge.  

 Den studerende skal tilegne sig faglig og pædagogisk indsigt samt  

 praktiske færdigheder i de studieområder, der er angivet i  

 § 4.
 § 2. Svømmelæreruddannelsen udbydes  

 af lærerseminarierne som frivillig undervisning for  

 lærerstuderende i henhold til bekendtgørelse om uddannelse af  

 lærere til folkeskolen.
 Stk. 2. Svømmelæreruddannelsen kan desuden  

 udbydes for andre uddannelsessøgende end lærerstuderende i  

 henhold til lov om åben uddannelse (erhvervsrettet voksenuddannelse)  

 m.v. af lærerseminarierne og af andre institutioner, der er godkendt  

 hertil af Undervisningsministeriet.
§ 3. Uddannelsen har et omfang på 0,1  

 studenterårsværk, svarende til 6 points i European Credit  

 Transfer System (ECTS-point), heraf ¼ praktik med børneundervisning.  

 Dette lægges til grund for planlægningen af uddannelsen.
Et  

 årsværk er en fuldtidsstuderendes arbejde i et år.
 Stk. 2. Institutionen kan fritage en studerende for dele af  

 uddannelsen, når det dokumenteres, at den studerende gennem uddannelse  

 eller på anden måde har opnået tilsvarende  

 kvalifikationer.
 Stk. 3. Der er for lærerstuderende mødepligt til  

 uddannelsen, som den tilrettelægges af seminariet efter denne  

 bekendtgørelse, jf. § 2, stk. 1, og § 7.
Kapitel 2 Uddannelsens indhold.
 § 4. I uddannelsen indgår følgende  

 studieområder:
 1)	Basis: Tilegnelse af basale generelle erfaringer med og  

 forståelse af principper for bevægelse i vand.  

 Tilvænningsøvelser, lege med og uden redskaber,  

boldaktiviteter, udspring og ekspressive aktiviteter.
 2)	Svømmearter: Crawl, rygcrawl, brystsvømning,  

 butterfly, høj og lav rygsvømning, herunder starter og  

 vendinger.
3)	Teori: Idrætspædagogiske og didaktiske emner  

 vedrørende aktiviteter i vand, herunder kendskab til  

 funktionshæmmedes muligheder i vand.
Fysiologiske, biomekaniske og  

 træningsmæssige forhold.
4)	Sikkerhed: Teoretisk kendskab til og praktisk færdighed i  

 livredning, selvredning og forskellige bjærgeformer.
Faremomenter i  

 forbindelse med vandaktiviteter, f.eks. dykning, undervandssvømning og  

 udspring.
Kendskab til regler og forskrifter på  

 området.
Kapitel 3 Bedømmelse § 5. Den studerendes undervisningsfærdighed  

 bedømmes af læreren på grundlag af arbejdet i  

 praktikundervisningen og en i forbindelse hermed udarbejdet skriftlig opgave,  

 dog medvirker en intern censor ved bedømmelsen af opgaven.
Der gives  

 bedømmelsen Bestået / Ikke bestået.
Stk. 2. Der afholdes desuden en intern prøve i  

 praktiske færdigheder.
De enkelte dele af prøven aflægges  

 normalt inden for ét semester.
Ved bedømmelsen lægges  

 vægt på, at den studerende har god  

 forevisningsfærdighed.
 Stk. 3. Prøven i praktiske færdigheder efter  

 stk. 2 omfatter følgende:
 1)	Distancesvømning: 1000 m fri svømning uden pause  

 på max. 30 min.
2)	100 m crawl, 100 m rygcrawl, 100 m brystsvømning, 25 m  

 butterfly, 50 m lav og 50 m høj rygsvømning.
Der vises  

 startspring og vendinger i relation til de enkelte svømmearter.
 3)	I spring fra vippe vises stående hovedspring, hovedspring med  

 tilløb samt 4 frie spring, herunder rotationsspring.
 4)	Alsidigt selvkomponeret gruppeprogram (2-4 deltagere), som  

 indeholder udvalgte elementer fra studieområdet Basis, jf § 4, nr.  

 1. Endvidere kan synkronsvømning, drama og andre aktiviteter  

 inddrages.
 5)	Selvredningsprogram med øvelser der kan bruges på  

 åbent vand herunder, udspring fra vippe påklædt,  

 afklædning i vand, hvilesvømning,vandtræning og minimum 2  

 minutters flydning.
6)	Livredning, hvor den studerende skal vise sikkerhed i a)	25 m svømning, to på hinanden følgende dykninger  

 (mindst 3 m) fra vandtrædning efter bjærgedukke eller lignende (5  

 kg), som derefter bjærges 25 m.
Der gives ét forsøg til  

 hver dykning. b) Dykning fra udspring med undervandssvømning efter  

 bjærgedukke.
Dukken hentes 15 m fra udspringsstedet og bjærges  

 tilbage hertil.
 c)	50 m bjærgning af forestillet bevidstløs person (max. 3  

 min.), hvor bjærgeren skal være påklædt.
d)	25 m bjærgning af træt svømmer (min. 2 former).  

 Undsætning af panisk svømmer.
I tilknytning hertil demonstreres  

 frigørelsesgreb.
Svømmeren hjælpes/beroliges,  

 bjærges til kant og tages fra vand til land.
 e)	Kendskab til og praktiske færdigheder i trinvis  

 førstehjælp til bevidstløse samt anvendelse af  

 sikkerhedsudstyr i hal.
Stk. 4. Der gives i begge prøver bedømmelsen  

 Bestået/Ikke bestået.
For at bestå uddannelsen skal den  

 studerende have opnået bedømmelsen Bestået i begge  

 prøver.
 Stk. 5. Institutionen udsteder bevis for  

 gennemført uddannelse.
 § 6. I øvrigt gælder reglerne om  

 klager over eksamen m.v. og om anke i bekendtgørelse om eksamen ved  

 visse videregående uddannelser under Undervisningsministeriet  

 (eksamensbekendtgørelsen).
 Stk. 2. Censorformanden for læreruddannelsen varetager  

 censorformandens opgaver ved nedsættelse af  

 eksamensankenævn.
Kapitel 4 Andre regler § 7. Institutionen fastsætter inden for  

 bekendtgørelsens rammer nærmere regler om uddannelsen i en  

 studieordning.
 Stk. 2. Studieordningen skal indeholde regler om:
 1)	Praktikken, jf § 3, stk. 1.
 2)	Meritoverførsel, jf § 3, stk. 2.
 3)	De studerendes pligt til at deltage i uddannelsen, jf § 3,  

 stk. 3.
 4)	Omfanget af uddannelsens studieområder, jf. § 4.
 5)	Den skriftlige rapport, jf. § 5, stk. 1.
 Stk. 3. Det skal fremgå af studieordningen, at  

 institutionen, hvor det er begrundet i usædvanlige forhold, kan  

 dispensere fra de regler i studieordningen, der alene er fastsat af  

 institutionen.
§ 8. Undervisningsministeriet kan tillade  

 afvigelser fra bekendtgørelsen som led i forsøg.
Samtidig med  

 tilladelsen fastsættes varighed og rapporteringsform.
 Stk. 2. Ministeriet kan dispensere fra bekendtgørelsen,  

 når det er begrundet i usædvanlige forhold.
§ 9. Klager over en institutions afgørelser  

 i henhold til denne bekendtgørelse kan, når klagen  

 vedrører retlige spørgsmål, indbringes for  

 Undervisningsministeriet.
Klagen indgives til institutionen, der videresender  

 klagen til Undervisningsministeriet ledsaget af en udtalelse, som klageren  

 har haft lejlighed til at kommentere inden for en frist af 1 uge.
 Stk. 2. Fristen for indgivelse af klage efter stk. 1  

 er 2 uger fra den dag, afgørelsen er meddelt den  

 pågældende.
Kapitel 5 Ikrafttræden m.v.
 § 10. Bekendtgørelsen træder i kraft  

 den 1. august 2000.
 Stk. 2. Bekendtgørelse nr. 475 af 26. august 1982 om  

 uddannelse af svømmelærere på seminarier og kursus  

 ophæves.
