 Der har overfor Momsnævnet været rejst spørgsmål om, hvorvidt en  

 virksomheds aktiviteter, der består i salg af medlemskort, som giver  

 kortholderen mulighed for rabat ved overnatning på visse hoteller, er  

 momspligtig.
Virksomheden er en rejseklub, som indgår rabataftaler med en række  

 hoteller, hvor klubbens medlemmer på visse betingelser kan få en  

 prisreduktion på 50% ved overnatning.
Rabatten fratrækkes, når det enkelte  

 medlem afregner med hotellet i forbindelse med betalingen for overnatningen.  

 Hotellerne har ingen økonomiske forpligtelser over for virksomheden.
Virksomhedens aktiviteter består udelukkende i tegning af medlemmer og  

 udstedelse af medlemskort.
Medlemmerne betaler herfor et årligt kontingent på  

 850 kr.
Nævnet traf afgørelse om, at virksomhedens salg af medlemskort anses som  

 salg af rettigheder, der er omfattet af momspligten efter momslovens § 2,  

 stk. 2, jf.
EF's 6. momsdirektivs artikel 6, stk. 1. Nævnet lagde vægt på, at  

 virksomheden ikke drives som en almindelig forening med vedtægter og årlig  

 generalforsamling, men som en erhvervsvirksomhed med afsætning af en  

 momspligtig ydelse med det formål at opnå en økonomisk gevinst.
