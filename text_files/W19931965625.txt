Rentefradrag./gældssaneringssager Told- og Skattestyrelsen har, på baggrund af en konkret  

 forespørgsel, afvist at give bindende forhåndsbesked om  

 størrelse af en gældssaneringssøgende skatteyders  

 eventuelle uudnyttede rentefradrag, der i medfør af ligningslovens §  

 5, stk. 7, kunne blive fradragsberettigede ved betaling af afdrag over en  

 periode på typisk 5 år fastsat i en kendelse om  

 gældssanering.
 Principperne for opgørelsen af rentefradragets størrelse  

 fremgår af lovgivningen, jf. ligningslovens § 5, medens selve  

 fradragets størrelse i det enkelte indkomstår er et  

 ligningsmæssigt spørgsmål, der henhører under den  

 kommunale skattemyndighed.
 Såfremt debitor tidligere uberettiget har fratrukket renteudgifter,  

 uanset disse ikke er blevet betalt, jf. ligningslovens § 5, stk. 7, eller  

 korrekt ikke har fratrukket renteudgifter, men opsparet en fradragsret, der  

 først bliver aktuel i det indkomstår, hvori betaling af  

 renteudgifterne sker, skal de kommunale ligningsmyndigheder opgøre  

 fradragets korrekte størrelse for hver enkelt indkomstår og  

 på baggrund af de faktiske oplysninger som et led i den almindelige  

 ligningsmæssige behandling af debitors skatteansættelser.
 Den skattemæssige behandling af debitors rentudgifter og  

 størrelsen af fradraget i det enkelte indkomstår vil have  

 betydning for størrelsen af den fremtidige afdragsvise betaling, der  

 kan fastsættes i skifterettens kendelse om gældssanering.
 Det henstilles derfor til de kommunale ligningsmyndigheder, at man i  

 videst muligt omfang er skifteretterne behjælpelig med at oplyse den  

 konkrete ligningsmæssige behandling af debitors renteudgifter for de  

 indkomstår, hvor skatteansættelse er foretaget.
 Dette vil give skifteretterne adgang til, i videst muligt omfang, at tage  

 hensyn til debitorernes fremtidige skattebetalingsforpligtigelser  

 således, at disse, herunder rentefradrags beløbenes  

 størrelse, kan indgå reelt, når den afdragsvise betalings  

 størrelse skal fastlægges i gældssaneringskendelserne.
Ifølge gældende praksis anses delvis betaling til fuld  

 indfrielse af en gæld, der består af hovedstol og renter, for  

 forlods at dække renter.
Når kreditor har modstående  

 interesser, er det kreditor, der har bestemmelsesretten for så vidt  

 angår beløbets anvendelse.
Den omtalte praksis følges således, medmindre parterne har  

 aftalt eller kreditor har tilkendegivet anden anvendelse af den delvise  

 betaling, jf.
LV E.L.2.4, s. 553.
I bl.a. gældseftergivelsessager, hvor der mellem en debitor og hans  

 kreditorer indgås en aftale om en samlet eftergivelse, accepterer  

 skattemyndighederne normalt den indgåede aftale.
Dette gælder,  

 uanset om aftalen indebærer, - at der sker en forholdsmæssig nedskrivning af gælden mellem  

 renter og hovedstol, - om hele det afskrevne beløb henføres til hovedstolen, - om hele det afskrevne beløb henføres til rentedelen, - eller om der aftales andet.
Ovenstående gør sig gældende uanset om der indgås  

 en enslydende aftale med alle kreditorer ne om, hvorledes gælden  

 nedskrives, eller om der indgås individuelle aftaler med hver enkelt  

 kreditor.
Det gør sig også gældende i tilfælde, hvor  

 den enkelte kreditor , hvis han har flere fordringer på debitor,  

 aftaler individuelle nedsættelser for hver enkelt  

 fordring/gældspost.
 Kreditors anvendelse af den delvise betaling har afsmittende virkning for  

 fordelingen af debitors ydelse på hovedstol og renter.
Det skal i relation til ovenstående bemærkes, at det er  

 forudsat, at der ved aftalens indgåelse er enighed mellem debitor og  

 kreditor om, hvorledes såvel det nedskrevne beløb som debitors  

 ydelser fordeler sig på hovedstol og renter.
Når sådanne  

 aftaler indgår som led i gældssaneringen, vil der ikke  

 efterfølgende på dette punkt kunne opstå tvivl om størrelsen af debitors  

 rentefradrag på dette punkt.
Det henstilles til skifteretterne at  

 tilkendegive over for ligningsmyndighederne, hvis den delvise betaling ikke  

 forlods skal dække renter.
