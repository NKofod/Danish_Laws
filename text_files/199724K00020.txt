Nr BTL 20 Betænkning over Forslag til lov om ændring af lov om en aktiv  

 arbejdsmarkedspolitik (Forhøjelse af præmien i præmieringsordningen for  

 offentlige arbejdsgivere)   

 Nr L 20 1997-98. 2. samling Afgivet af Arbejdsmarkedsudvalget Afgivet: 19980506 Udvalget har behandlet lovforslaget i en række møder og har herunder  

 stillet spørgsmål til arbejdsministeren, som denne har besvaret skriftligt.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 lovforslaget til vedtagelse uændret.
 Et andet mindretal (Venstres, Det Konservative Folkepartis og Dansk  

 Folkepartis medlemmer af udvalget) indstiller lovforslaget til   

 forkastelse ved 3. behandling.
 Et tredje mindretal (Centrum-Demokraternes medlem af udvalget) vil  

 ved 3. behandling af lovforslaget stemme hverken for eller imod lovforslaget.
 CD ser meget gerne bestræbelserne for at få alle i arbejde øget.
 CD har dog med de resultater, der indtil nu er vist med den eksisterende  

 ordning, ingen forventning om, at en fordobling af præmiesummen til  

 arbejdsgiveren vil kunne løse problemet for den gruppe, forslaget sigter mod  

 at ville hjælpe.
 CD ser hellere en forstærket forebyggende indsats mod udstødelse af  

 arbejdsmarkedet som et instrument, der vil have en mærkbar virkning.
 Et fjerde mindretal (Kristeligt Folkepartis medlem af udvalget)  

 indstiller lovforslaget til vedtagelse med de stillede  

 ændringsforslag.
Æ n d r i n g s f o r s l a g Af et mindretal (KRF):
Til titlen 1) Undertitlen affattes således:
 »(Præmieringsordning for offentlige og private arbejdsgivere)».
Til § 1 2) Før nr. 1 indsættes som nyt nummer:
»01. I overskriften til kapitel 18 a indsættes efter  

 »offentlige«: »og private«.' 3) Efter nr. 1 indsættes som nyt nummer:
 »02. Efter § 48 a indsættes som ny paragraf:
»§ 48 b.
Arbejdsformidlingen henholdsvis kommunen udbetaler  

 50.000 kr. til private arbejdsgivere, som har haft en ledig ansat i  

 jobtræning eller individuel jobtræning, og som i fortsættelse heraf har ansat  

 personen i en varig stilling på overenskomstmæssige løn- og ansættelsesvilkår  

 på fuld tid.
Den ordinære ansættelse skal have haft en varighed på mindst 18  

 sammenhængende måneder.
 Stk. 2. Personen skal have været i jobtræning eller individuel  

 jobtræning hos den private arbejdsgiver i mindst 12 og højst 24  

 sammenhængende måneder efter lov om en aktiv arbejdsmarkedspolitik eller lov  

 om kommunal aktivering.
Stk. 3. Arbejdsformidlingen administrerer præmieringsordningen ved  

 ansættelse af dagpengeberettigede ledige.
Kommunerne administrerer  

 præmieringsordningen ved ansættelse af kontanthjælpsmodtagere.
 Stk. 4. Arbejdsformidlingen henholdsvis kommunen påser, at  

 betingelserne for udbetaling af præmien er opfyldt, herunder at den ordinære  

 ansættelse har haft en varighed på mindst 18 måneder, jf. stk. 1 og 2.  

 Arbejdsformidlingen henholdsvis kommunen udbetaler hele præmien, når  

 arbejdsgiveren har dokumenteret, at betingelserne er opfyldt.
Stk. 5. Arbejdsministeren fastsætter nærmere regler om ordningen  

 for dagpengeberettigede ledige, herunder om administration og udbetaling af  

 præmien.«» B e m æ r k n i n g e r Til nr. 1 og 2 Er konsekvensrettelser som følge af ændringsforslaget om at yde en præmie,  

 ikke kun til offentlige, men også til private arbejdsgivere.
Til nr. 3 Med ændringsforslaget udvides den eksisterende præmieringsordning, som kun  

 omfatter offentlige arbejdsgivere, til at omfatte også private arbejdsgivere.
 Fremskridtspartiet havde ikke medlemmer i udvalget.
