Klage over, at en assisterende person ved kejsersnit ikke havde en lægefaglig  

 baggrund Nævnet fandt, at den pågældende overlæge på afdelingen  

 ikke handlede under normen for almindelig anerkendt faglig standard ved at  

 uddelegere ansvaret for anvendelse af en folkesundhedsvidenskabsstuderende  

 til  

 operatøren.
 Nævnet fandt endvidere, at operatøren handlede i  

 overensstemmelse med normen for almindelig anerkendt faglig standard ved at  

 lade en folkesundhedsvidenskabsstuderende assistere under kejsersnittet.
Nævnet lagde vægt på, at det pågældende sygehus er en  

 universitetsafdeling og derfor har pligt til at modtage og undervise mange  

 typer studerende.
I forbindelse hermed var der var instruks for den  

 pågældende  

 gynækologiske/obstetriske afdeling om, at den studerende blev instrueret i  

 steril vask samt instrueret i at iagttage andre forholdsregler i forbindelse  

 med deltagelse i en operation.
Den folkesundhedsvidenskabsstuderende blev  

 således nøje instrueret af operatøren og operationssygeplejersken med hensyn  

 til vask, aftørring - og afspritning af hænder, iklædning af sterile klæder  

 samt position ved operationslejet.
 Der blev videre lagt vægt på, at den  

 folkesundhedsvidenskabsstuderende alene assisterede ved at holde et spekel  

 samt  

 klippe suturer i forbindelse med syningen af åbningen i livmoderen og  

 bugvæggen.  

 Resten af operationen blev varetaget af den erfarne operatør.
 Endelig fandt nævnet, at operatøren ikke handlede under  

 normen for almindelig anerkendt faglig standard ved ikke at tilse og afholde  

 samtale med patienten efter operationen.
Nævnet lagde vægt på, at patienten efter kejsersnittet  

 blev tilset af en læge, ligesom der blev afholdt barselsbesøg af en  

 jordemoder  

 og udskrivningssamtale med en læge.
Nævnet lagde således vægt på, at samtale  

 og  

 tilsyn nok ikke blev afholdt ved operatøren, men dog varetaget af andre  

 relevante sundhedspersoner på afdelingen.
