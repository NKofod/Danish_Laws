 I Bygge- og Boligstyrelsens bekendtgørelse nr. 914 af 17. oktober 1996 om  

 støtte til almene boliger m.v., som ændret ved bekendtgørelse nr. 177 af 3.  

 marts 1997, foretages følgende ændringer:
§ 1 1. I § 31, stk. 4, indsættes efter 1. pkt.:
»Kommunalbestyrelsen eller amtsrådet påser, at bygherren i sine  

 aftaler om teknisk rådgivning og i sine entrepriseaftaler har lagt AB og ABR  

 (i totalentreprise ABT 93) til grund uden fravigelser.
Kommunalbestyrelsen  

 eller amtsrådet kan efter modtaget begrundelse i særlige tilfælde godkende  

 fravigelser.
Er der, forinden støtteansøgning indsendes til  

 kommunalbestyrelsen eller amtsrådet, indgået aftaler, som fraviger  

 bestemmelserne i AB, ABR og ABT, skal fravigelser, som kommunalbestyrelsen  

 eller amtsrådet ikke kan godkende, frafaldes, inden tilsagn gives.«.
§ 2 Bekendtgørelsen træder i kraft den 4. juni 1997 og har virkning for  

 tilsagn, der meddeles den 4. juni 1997 eller senere.
