 For at forebygge, at kød, æg, mælk m.m., som indeholder rester af  

 skadelige stoffer, udbydes til salg, skal veterinærdirektoratet efter samråd  

 med sundhedsstyrelsen indskærpe, at levnedsmidler primært må anses for  

 utjenlige til menneskeføde, jfr. § 2, c) i lov nr. 174 af 28. april 1950 om  

 levnedsmidler m.m., såfremt levnedsmidlerne hidrører fra dyr (heste, stort  

 kvæg, kalve, får, lam, geder, svin, kaniner og fjerkræ m. fl.), som i  

 forsøgsøjemed har fået indgivet lægemidler eller andre lignende stoffer.  

 Opmærksomheden henledes særlig på forsøg med syntetiske og naturlige  

 giftstoffer, levnedsmiddel- og fodermiddeltilsætninger samt radioaktive  

 forbindelser.
Såfremt forsøgsdyrene vil have udskilt de indgivne stoffer fuldstændigt  

 kortere eller længere tid efter forsøgets afslutning eller må anses for  

 helbredte så vidt for et påført infektiøst agens, at slagtemæssig behandling  

 er forsvarlig, vil dyrene dog kunne føres til slagtning på særlige  

 betingelser, der i hvert enkelt tilfælde må aftales mellem  

 veterinærdirektoratet og den for forsøget ansvarlige person.
For at  

 veterinærdirektoratet skal kunne meddele tilladelse til salg til konsum, må  

 der bl. a. forelægges tilfredsstillende dokumentation vedrørende indgivne  

 stoffers udskillelse eller henfald.
Det tilføjes, at sundhedsstyrelsen, St.
Kongensgade 1, 1264 København K.,  

 i samråd med veterinærdirektoratet, Nyropsgade 37, 1602 København V., vil  

 være villig til at rådgive, inden forsøgene iværksættes.
 Veterinærdirektoratet, den 1. juli 1969.
Chr.
Werdelin.
