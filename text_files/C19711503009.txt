(Til landets apoteker, sygehusapoteker,  

 fabrikanter og importører af medicinske specialiteter,  

 lægemiddelgrossister m.fl.) I henhold til § 41 i indenrigsministeriets bekendtgørelse nr. 248 af 2.  

 juli 1962 af lov om apotekervæsenet fastsætter sundhedsstyrelsen herved, at  

 apotekerne ved modtagelse af lægemiddelforsendelser indeholdende  

 euforiserende midler straks skal sikre sig, at det på faktura eller  

 følgeseddel angivne kvantum af euforisende midler er til stede i  

 forsendelsen.
For forsendelser, der modtages pr. bud, påhviler det modtageren  

 at afgive skriftlig kvittering for modtagelsen overfor budet.
Ved forsendelse på anden måde (post, bane etc.) påhviler det modtageren  

 umiddelbart at tilbagesende skriftlig kvittering for modtagelsen til det  

 leverende firma.
Det leverende firma skal føre kontrol med de modtagne  

 kvitteringer.
 Ved mistanke om uretmæssig fjernelse af en forsendelse skal der foretages  

 anmeldelse til kriminalpolitiet og indberetning til sundhedsstyrelsen.
 P.D.V.
