 I medfør af § 73, jfr. § 64, stk. 3, i lov om social bistand, jfr.  

 lovbekendtgørelse nr. 413 af 5. juli 1984, som senest ændret ved lov nr. 250  

 af 22. maj 1986, fastsættes herved følgende regler om betaling for ophold i  

 daginstitutioner for børn og i formidlet dagpleje:
 § 1.  Betalingen fastsættes således, at den svarer til  

 35 pct. af udgifterne i den enkelte institution eller af de gennemsnitlige  

 udgifter i institutioner af samme type i kommunen, som disse kan opgøres  

 inkl. merværdiafgift.
 Stk. 2.  Betalingen efter stk. 1 kan fastsættes således,  

 at den varierer med barnets alder under hensyn til udgifterne vedrørende  

 vedkommende aldersgruppe.
 Stk. 3.  For ophold i fritids- og ungdomsklubber  

 fastsættes betalingen til højst 20 pct. af udgifterne, som disse kan opgøres  

 inkl. merværdiafgift.
 Ud over dette kontingent betales halvdelen af udgifter til materialer til  

 hobbyvirksomhed og den fulde udgift til forplejning.
Stk. 4.  Ved fastsættelse af betalingen ses der bort fra  

 ejendomsudgifter og udgifter til husleje og vedligeholdelse.
Det samme gælder  

 befordringsudgifter i udflytterbørnehaver.
Ved fastsættelsen af betalingen  

 skal de øvrige udgifter reduceres med særlige indtægter, der tilgår  

 institutionen, når indtægterne er bestemt til driften, således at sådanne  

 indtægter bevirker nedsættelse af forældrenes betaling.
 § 2.  Betalingen fastsættes af kommunalbestyrelsen for  

 et regnskabsår ad gangen på grundlag af institutionernes budgetter.
 Stk. 2.  Forældrene skal have meddelelse om betalingens  

 størrelse senest 1 måned før regnskabsårets begyndelse.
 Stk. 3.  Kommunen kan yde tilskud, hvorved der  

 tilstræbes en betalingsmæssig udligning mellem institutionerne i kommunen,  

 samt tilskud til nedbringelse af betalingen for familier med flere børn i  

 daginstitution.
 § 3.  Betalingen opkræves af det sociale udvalg, der  

 kan træffe aftale med institutionen om, at denne kan modtage betalingen på  

 kommunens vegne.
 § 4.  Det sociale udvalg træffer afgørelse om bortfald  

 eller nedsættelse af betalingen, når forældrene godtgør, at deres aktuelle  

 indtægter ligger inden for nedennævnte beløb:
 Er der mere end 1 barn under 18 år i hjemmet, forhøjes indtægtsgrænserne  

 med 7.000 kr. for hvert barn ud over det første.
Stk. 2.  Ved opgørelsen af den aktuelle indtægt tages  

 udgangspunkt i den aktuelle skattepligtige indtægt.
Hvis den faktiske  

 indtægt, som forældrene har til rådighed, væsentlig overstiger den  

 skattepligtige indtægt, f.eks. på grund af specielle skattetekniske fradrag,  

 træffer det sociale udvalg afgørelse efter en samlet vurdering af familiens  

 økonomiske og sociale forhold.
Studielån betragtes ikke som en del af  

 indtægten.
Bor barnet sammen med begge forældre, lægges den samlede indtægt  

 til grund.
Bor barnet kun sammen med den ene af forældrene, men denne er gift  

 eller lever i et ægteskabslignende forhold med en anden person, sker der  

 ligedes sammenlægning af indtægterne.
Bor et barn af ikke-samlevende forældre med fælles forældremyndighed lige  

 meget hos begge forældre, fastsættes betalingen på grundlag af  

 husstandsindkomsten hos den af forældrene, på hvis adresse barnet er tilmeldt  

 folkeregistret.
Barnets egne indtægter er uden indflydelse på betalingen.
 Stk. 3.  Bortfald eller nedsættelse af betalingen får  

 virkning fra begyndelsen af den måned, der følger efter datoen for  

 ansøgningen, eller ved nyoptagelse fra datoen for optagelse i institutionen.
 § 5.  Det sociale udvalg giver forældrene underretning  

 om, på hvilket indtægtsgrundlag betalingen er bortfaldet eller nedsat, samt  

 om reglerne i stk. 2 og 3.
 Stk. 2.  Forældrene har pligt til at underrette det  

 sociale udvalg om varige ændringer i årets løb i indtægter eller andre  

 forhold, der har betydning for retten til bortfald eller nedsættelse af  

 betalingen.
Stk. 3.  En indtægtsfremgang på under 20 pct. giver i  

 almindelighed ikke anledning til en regulering af betalingen.
I øvrigt kan  

 betalingen reguleres med tilbagevirkende kraft fra det tidspunkt, da  

 forældrenes forhold har ændret sig.
 § 6.  Det sociale udvalg kan i enkelttilfælde, hvor  

 betalingen ikke bortfalder eller nedsættes efter § 4, men hvor ophold i en  

 daginstitution må anses som særlig påkrævet af sociale eller af pædagogiske  

 grunde, træffe afgørelse om fritagelse for betaling, såfremt  

 betalingsspørgsmålet vanskeliggør barnets optagelse eller forbliven i  

 institutionen.
§7. Det påhviler lederen af en daginstitution at give forældrene vejleding  

 om mulighederne for bortfald eller nedsættelse af betaling.
En meddelelse om  

 reglerne herfor skal opslås i institutionen og efter anmodning udleveres til  

 forældrene.
§ 8.  Bekendtgørelsen har virkning fra  

 offentliggørelsen i Lovtidende.
Samtidig ophæves Socialministeriets  

 bekendtgørelse nr. 541 af 16. november 1983 om betaling for ophold i  

 daginstitutioner m.v. for børn og Socialministeriets bekendtgørelse nr. 632  

 af 19. december 1985 om ændring af nævnte bekendtgørelse.
