 Nævnet traf i en sag om klage over angreb af væggelus bestemmelse om,  

 at pligten til bekæmpelse af væggelus påhviler udlejeren.
Afgørelse nr. 14, 1988 Afgørelse af 04.11.1988 fra Huslejenævnet i Århus Nordre Kreds L mod U (C 302/88) Nævnet traf i en sag om klage over angreb af væggelus bestemmelse om, at  

 pligten til bekæmpelse af væggetøj påhviler udlejeren.
 Det hedder i huslejenævnets afgørelse bl.a.:
 »Fra lejeren L er fremsendt skrivelse af 26. oktober 1988 vedrørende  

 klage over, at der er væggelus i den af hende lejede lejlighed.
 Klageskrivelsen er i kopi af 27. oktober 1988 forelagt administrator til  

 udtalelse, hvorefter er modtaget svarskrivelse af 1. november 1988 med bilag.
Nævnet indfandt sig på ejendommen, hvor udlejer var repræsenteret af  

 administrator A.
Lejeren blev ligeledes truffet til stede.
 Nævnet besigtigede det lejede, og parterne havde lejlighed til at udtale  

 sig.
 Lejeren fremviste et syltetøjsglas angiveligt indeholdende en død  

 væggelus.
 Administrator var enig i, at lejligheden var inficeret af væggelus.
 På det efterfølgende møde gennemgik nævnet sagen og vedtog at pålægge  

 udlejer snarest og senest 15. december 1988 at iværksætte passende  

 foranstaltninger til bekæmpelse af væggelusene samt afholde udgifterne  

 hertil.
 Nævnet har herved lagt til grund, at bekæmpelse af væggetøj påhviler  

 udlejer, jf. herved lejelovens § 19, stk. 3, og Kallehauge og Blom  

 »Kommentarer til lejelovene« S. 123.
