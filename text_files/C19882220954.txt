(Tekniske skoler) Hermed fremsendes aftale mellem Undervisningsministeriet og Dansk Teknisk  

 Lærerforening af 26. oktober 1988 om timereduktioner og vederlag til lærere  

 ved lærlinge/efg-uddannelsen og eksamensuddannelsen på de tekniske skoler,  

 der deltager i teknisk-pædagogisk arbejde (TP-arbejde).
 Det bemærkes, at den i aftalens § 1 nævnte beskikkelse forudsætter, at  

 deltagelse i TP-arbejde sker efter ansøgning fra vedkommende lærer, og at det  

 ikke kan pålægges en lærer at udføre sådant arbejde mod dennes ønske.
 Samtidig ophæves, for så vidt angår de tekniske skoler, ministeriets  

 cirkulæreskrivelse af 9. januar 1980 (I-347) med aftale af 6. december 1979.
 P.m.v.
e.b A.
Jahnsen Eksp.sekr.
------------- Bilag Aftale mellem Undervisningsministeriet og Dansk Teknisk Lærerforening  

 om timereduktioner og vederlag til lærere ved lærlinge/efg-uddannelsen og  

 eksamensuddannelsen på de tekniske skoler, der deltager i teknisk-pædagogisk  

 arbejde (TP-arbejde).
 I henhold til § 2, stk. 2, i den mellem Ministeriet for Statens Lønnings-  

 og Pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende:  Indledning.
 TP-arbejde omfatter udarbejdelse af kursus- eller læreplaner til nye  

 uddannelser eller uddannelser, der skal ændres i struktur eller forløb,  

 revision af eksisterende kursus- og læreplaner, udarbejdelse af  

 undervisningsvejledninger, pædagogisk udviklingsarbejde og i visse tilfælde  

 udarbejdelse af læremidler og løsning af andre mere specielle opgaver, der  

 vedrører gennemførelsen af undervisningen på erhvervsskolerne.
 § 1.  Lærernes deltagelse i TP-arbejde etableres ved  

 en af undervisningsministeriet udstedt beskikkelse.
 Stk. 2.  I beskikkelsesbeskrivelsen angives den perioden  

 hvor den pågældende lærer skal deltage i TP-arbejdet, samt den tid, der skal  

 medgå hertil.
 § 2.  Den tid, der medgår til TP-arbejdet, indregnes  

 for så vidt angår lærere ved lærlinge/efg-uddannelsen i den pågældendes  

 pligtige antal undervisningstimer i henhold til den gældende  

 tjenestetidsaftale efter følgende beregningsmåde:
For så vidt angår lærere ved eksamensuddannelsen, beregnes den tid, der  

 medgår til TP-arbejdet, på følgende måde: antal TP-timer x pligtigt § 3.  Til lærere, der udfører godkendt TP-arbejde,  

 ydes ud over den normale løn et vederlag beregnet ud fra et grundbeløb på  

 30.640,75 (pr. 1. oktober 1984). Vederlaget ydes for hver times TP-arbejde  

 med 1/1770,6 pr. 1. januar 1987, med 1/1725,2 pr. 1. august 1988 og med  

 1/1679,8 pr. 1. august 1990.
 § 4.  Aftalen har virkning fra 1. januar 1987.
 Stk. 2.  Aftalen kan opsiges af begge parter med 3  

 måneders varsel, dog tidligst til 1. august 1990.
København, den 26. oktober 1988 Dansk Teknisk Lærerforening Jens Henning Ravnsmed formand Undervisningsministeriet P.m.v.
 e.b.
A.
Jahnsen eksp.sekr.
 (* 1) gældende faktor beregnes således:
