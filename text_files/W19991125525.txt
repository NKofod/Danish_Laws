 Der blev klaget over, at der skete en fejlbehandling under den  

 tandreguleringsbehandling, som pigen fik udført af  

 specialtandlægen, således at hendes kæbestilling  

 forskubbede sig, så belastningen af hendes kæbe blev forkert, og  

 at hun hverken før, under eller efter tandreguleringsbehandlingen fik  

 oplysning om, at der kunne være risiko for, at hun ville få  

 problemer med sine kæbeled.
Klage over, at tandregulering  

 forårsagede kæbeledsproblemer Nævnet fandt  at specialtandlægen havde  

 handlet i overensstemmelse med normen for almindelig anerkendt faglig  

 standard ved behandlingen af pigen.
Nævnet fandt videre, at det ikke  

 kunne kritiseres, at specialtandlægen ikke informerede hende om  

 risikoen for, at hun ville få problemer med sine kæbeled, idet  

 der ikke er forøget risiko for at få problemer med  

 kæbeleddene ved en konventionel tandreguleringsbehandling.
 Nævnet oplyste, at tænderskæren  

 forekommer hos praktisk talt alle mennesker, og at tænderskæren  

 kan medføre belastningslidelser som for eksempel unormalt tandslid  

 eller smerter i tyggemuskler og kæbeled.
 Det var nævnets opfattelse, at da hendes  

 kæbeledsproblemer opstod næsten 6 år efter  

 tandreguleringens afslutning, gjorde det en sammenhæng usandsynlig.
