Formue tilhørende 2 mindreårige  

 ikke anset som gave, hvorfor den ikke kunne holdes uden for sædvanlig  

 bestyrelse Personspørgsmål 53.2.
 "Civilretsdirektoratet har behandlet Deres  

 klage over ......   Bank, Forvaltningsafdelingens afgørelse  

 om, at BH skal indbetale et beløb på i alt 275.565 kr., som  

 tilhører hendes døtre K og M, til  

 forvaltningsafdelingen .
Vi ændrer ikke forvaltningsafdelingens  

 afgørelse.
Vi skal derfor anmode Dem om at drage omsorg for, at BH  

 indbetaler beløbet på 275.565 kr. til en godkendt  

 forvaltningsafdeling inden 4 uger fra d.d.
 Efter Civilretsdirektoratets opfattelse, kan  

 værgemålslovens § 37 ikke antages at finde anvendelse på  

 gaver, som er givet før værgemålslovens  

 ikrafttræden, jf. lovens § 52. I modsat fald havde gavegiveren ikke  

 mulighed for, da gaven blev ydet, at vide på hvilke betingelser gaven  

 blev givet.
 Det fremgik af § 3, stk. 2, litra b, jf. stk. 1 i lov nr.  

 211 af 13. maj 1981 om anbringelse og bestyrelse af umyndiges midler m.v.,  

 der var gældende indtil den 1. januar 1997, at gaver tilhørende  

 umyndige skulle bestyres i en forvaltningsafdeling, med mindre giveren havde  

 bestemt andet.
 Giverens hensigt til undtagelse for kravet om bestyrelse i  

 en forvaltningsafdeling skal være klar og foreligge senest ved gavens  

 givelse.
 De har oplyst, at beløbet på 275.565 kr. er  

 ydet som gaver fra forældrene til børnene i perioden 1988-96, og  

 at der ikke er oprettet gavebreve eller lignende.
 Da det således ikke er dokumenteret, at der er  

 truffet bestemmelse om, at gavemidlerne skal bestyres uden for en  

 forvaltningsafdeling, skal disse bestyres i en godkendt  

 forvaltningsafdeling.
