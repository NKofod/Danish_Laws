 Ang.: Anvendelse af TUV-rapport som dokumentation ved syn.
 Der skal hermed meddeles følgende retningslinier for anvendelse af  

 TUV-rapporter som dokumentation i forbindelse med syn og godkendelse af  

 køretøjer.
 TUV-rapporter.
TUV (Technischer Uberwachungs Verein) anses som anerkendt  

 prøvningslaboratorium.
En TUV-rapport kan derfor anvendes som dokumentation  

 for opfyldelse af krav, der indeholder veldefinerede målbare størrelser,  

 f.eks. krav til styrken af S-seleforandringer eller opfyldelsen af et  

 EF-direktiv.
Hvis TUV-rapporten alene dokumenterer, at tyske bestemmelser er  

 opfyldt, kan rapporten ikke benyttes som dokumentation ved godkendelse her i  

 landet, idet tyske bestemmelser kan afvige fra danske.
Det skal bemærkes, at  

 en TUV-rapport kan indeholde betingelser for godkendelse.
 Fælge/sporvidde.
En TUV-rapport om sporviddeforøgere eller fælge, som forøger sporvidden,  

 kan ikke lægges til grund for godkendelse, jævnfør pkt. 8.02.003 (1) i  

 Detailforskrifter for Køretøjer. Ændring af sporvidden kan alene godkendes på  

 baggrund af udtalelse fra den pågældende køretøjsfabrikant eller dennes  

 repræsentant.
TUV-rapporten kan derimod anvendes som dokumentation for, at en  

 fælg har tilstrækkelig styrke.
 Fjedre.
En TUV-rapport om montering af andre fjedre vil være tilstrækkelig  

 dokumentation til, at køretøjet kan godkendes, såfremt det af rapporten  

 fremgår, at bilens køreegenskaber ikke er forringet.
For biler med ALB-ventil  

 skal det dog tillige eftervises, at bestemmelserne om bremsekraftfordeling  

 jf. afsnit 5.03.020(2) i Detailforskrifter for Køretøjer fortsat er opfyldt,  

 medmindre det fremgår af TUV-rapporten.
 Godkendelse ved syn.
 Hvis der anvendes TUV-rapporter som dokumentation ved syn, kan det ikke  

 nødvendigvis forventes, at synet kan afsluttes ved 1. fremstilling af  

 køretøjet.
P.M.V.
E.B.
