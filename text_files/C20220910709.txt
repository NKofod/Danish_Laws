Cirkulære om en tillidsrepræsentantordning for gravere og visse kirkegårdsledere i folkekirken Begreb § 1. Ved en provstitillidsrepræsentant forstås en person, der repræsenterer de i provstiet ansatte gravere og kirkegårdsledere, der er ansat i stillinger på tjenestemands- eller overenskomstvilkår, for hvilke Forbundet af Kirke- og Kirkegårdsansatte har forhandlingsretten.
Valg af tillidsrepræsentant § 2. Provstitillidsrepræsentanten vælges i hvert provsti af og blandt de i § 1 nævnte personer.
For at kunne vælges til tillidsrepræsentant, skal man have været ansat mindst 1/2 år i sin nuværende stilling.
Har graveren/kirkegårdslederen tidligere været i ansættelse som graver/kirkegårdsleder ved en anden ansættelsesmyndighed, kan karensperioden bortfalde.
Bortfald af karensperioden skal aftales mellem Forbundet af Kirke- og Kirkegårdsansatte og stiftet.
Valget skal godkendes af Forbundet af Kirke- og Kirkegårdsansatte, som herefter anmelder valget skriftligt over for stiftsøvrigheden.
Stiftsøvrigheden er berettiget til over for Forbundet af Kirke- og Kirkegårdsansatte at gøre begrundet indsigelse mod valget, når dette sker inden 3 uger efter, at stiftsøvrigheden har modtaget meddelelse fra Forbundet af Kirke- og Kirkegårdsansatte.
Stiftsøvrighedens afgørelse kan indenfor en måned indbringes for Kirkeministeriet.
Stk. 2. Kirkeministeriet kan efter indstilling fra den forhandlingsberettigede organisation godkende, at der vælges en tillidsrepræsentant fælles for to eller flere provstier.1 Stk. 3. For tillidsrepræsentanten vælges samtidig en suppleant, som godkendes og anmeldes på samme måde som tillidsrepræsentanten, jf. stk. 1. Under tillidsrepræsentantens fravær fungerer suppleanten i dennes sted og nyder under funktionsperioden samme rettigheder som tillidsrepræsentanten.
Stk. 4. Der kan indgås aftale om, at tillidsrepræsentanten ved akut forfald suppleres af en anden valgt tillidsrepræsentant i stedet for den faste suppleant.
I disse tilfælde afholdes transportudgiften af den lokale afdeling af Forbundet af Kirke- og Kirkegårdsansatte.2 Stk. 5. Valgene gælder for 2 år ad gangen.
Ved genvalg skal fornyet anmeldelse alene ske til forbundet.3 Opgaver § 3. Tillidsrepræsentanten fungerer som repræsentant for de i § 1 nævnte personer og skal varetage disse personers og den faglige organisations interesser i forbindelse med forhandlinger, drøftelser m.m. i det omfang, organisationen har delegeret kompetencen herom til tillidsrepræsentanten.
Stk. 2. Tillidsrepræsentanten kan i den forbindelse forelægge forslag, henstillinger og klager fra graveren/kirkegårdslederen overfor det/de berørte menighedsråd samt optage forhandling med menighedsråd(ene) om lokale spørgsmål.4 Stk. 3. Tillidsrepræsentanten arbejder sammen med menighedsrådet for at fremme og vedligeholde rolige og gode arbejdsforhold mellem graveren/kirkegårdslederen og henholdsvis menighedsråd og andre ansatte ved kirken/kirkegården.
Tillidsrepræsentanten er i den forbindelse forpligtet overfor såvel sin organisation som menighedsrådet/-ene til at gøre sit bedste.
Stk. 4. Tillidsrepræsentanten skal tillige arbejde for, og  i det omfang det er muligt  i forbindelse med sine besøg på de forskellige arbejdspladser medvirke til at påse, at bestemmelserne om sikkerhedsforanstaltninger samt arbejdsmiljømæssige forhold overholdes.5 Hvervets udførelse § 4. Det anbefales, at man lokalt aftaler mulighed for at give tillidsrepræsentanter ret til fravær fra tjenesten uden lønafkortning i et antal arbejdstimer svarende til den pågældendes gennemsnitlige ugentlige arbejdstid i indtil 3 uger (for tiden 111 timer ved fuldtidsbeskæftigelse, ved deltidsbeskæftigelse et dertil svarende forholdsmæssigt antal timer) på årsbasis til at varetage hvervet.
 Stk. 2. For timer ud over det lokalt aftalte  eller hvis der ikke lokalt kan indgås sådan aftale  varetages tillidsrepræsentanthvervet ved omlægning af tjenesten eller, hvor der er mulighed herfor, ved tjenestebytning.
 Stk. 3. Det påhviler såvel vedkommende menighedsråd som tillidsrepræsentanten at medvirke til en hensigtsmæssig løsning.
 Stk. 4. Nyvalgte tillidsrepræsentanter, som ikke tidligere har gennemført TR-uddannelse, får ret til 5 kursusdage, som skal afholdes inden for 3 år efter, at vedkommende første gang er valgt til tillidshvervet.
 Stk. 5. Ved opgørelsen medregnes alt fravær, herunder forhandlingsmøder og deltagelse i kongresser, delegeretmøder, hovedbestyrelsesmøder, bestyrelsesmøder, forretningsudvalg m.v.
Stk. 6. Kirkeministeriet opfordrer provstierne6 til at refundere eller på tilsvarende vis dække, menighedsrådets merudgifter i forbindelse med den lokalt indgåede aftale om en evt. tillidsrepræsentants fravær fra tjenesten uden lønafkortning § 5. Tillidsrepræsentanten får af sin arbejdsgiver, stillet it-udstyr til rådighed, hvis den pågældende ikke allerede har dette stillet til rådighed som en del af ansættelsen.
 Stk. 2. Hvor det er muligt inden for provstiets grænser7, stilles et lokale til rådighed, som tillidsrepræsentanten efter nærmere aftale kan anvende efter konkret behov.
§ 6. Ved fravær udover det § 4, stk. 4 og 5 nævnte foretages lønafkortning med for tiden 1/1924 pr. time af den til enhver tid gældende årsløn.
Afkortningen medfører ikke fradrag ved beregning af lønanciennitet eller pensionsalder.
 § 7. Udgifter til nødvendig befordring ved varetagelsen af hvervet afholdes efter de for tjenestemænd gældende regler af kirkekassen i det sogn, hvor tillidsrepræsentanten er ansat, uanset om tillidsrepræsentantordningen måtte omfatte sogne i flere ligningsområder, medmindre der er tale om udgifter i henhold til § 2 stk. 4, 2. pkt.
Ikrafttrædelse § 8. Cirkulæret træder i kraft den 15. februar 2022.
Stk. 2. Cirkulære nr. 9558 af 21. juni 2017 om en tillidsrepræsentantordning for gravere og visse kirkegårdsledere ophæves Kirkeministeriet, den 14. februar 2022 Charlotte Kramer Bilag 1 Godkendelse af sammenlægning af tillidsrepræsentantområder for gravere og visse kirkegårdsledere samt vikarområder ved kortvarigt fravær Kirkeministeriet har jf. § 2, stk. 2, i cirkulære om en tillidsrepræsentantordning for gravere og visse kirkegårdsledere på forhånd godkendt nedenstående sammenlægninger af tillidsrepræsentantområder:
Godkendelse af sammenlægning af tillidsrepræsentantområder for gravere og visse kirkegårdsledere samt vikarområder ved kortvarigt fravær 1 Se bilag nr. 1 til dette cirkulære.
 2 Se bilag nr. 1 til dette cirkulære.
3 Kirkeministeriet kan godkende, at et tillidsrepræsentantområde udvides til at omfatte to eller flere provstier med få ansatte omfattet af cirkulæret, hvis de afstandsmæssige hensyn ikke taler afgørende imod en sådan løsning.
Anmeldelse af tillidsrepræsentanter foretages over for den pågældende stiftsøvrighed.
Omfatter ordningen flere provstier i flere stifter, foretages anmeldelse over for hver af de pågældende stiftsøvrigheder.
 4 Ønsket fra en tillidsrepræsentant om en forhandling med menighedsrådet om en gravers eller kirkegårdsleders forhold skal imødekommes.
 5 Reglen fritager ikke arbejdsgiveren for det ansvar, arbejdsgiveren har ifølge arbejdsmiljøloven.
 6 Med provstierne menes det relevante provstiudvalg i forhold til det menighedsråd, som har ansat tillidsrepræsentanten.
 7 Hermed menes, at det lokale, som evt. stilles til rådighed, om muligt skal ligge i det provsti, hvor tillidsrepræsentanten er ansat.
