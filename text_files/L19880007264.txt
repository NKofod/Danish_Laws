Den 25. marts 1988 undertegnedes i Manila en overenskomst mellem Danmark  

 og Filippinerne om konsolidering af Filippinernes offentlige og offentligt  

 garanterede gæld til Danmark.
Overenskomsten er i overensstemmelse med de  

 retningslinier for restrukturering af Filippinernes gæld (Agreed Minute on  

 the Consolidation of the Philippines), hvorom der blev tilvejebragt enighed  

 under multilaterale forhandlinger, som fandt sted i Paris den 22. januar  

 1987.
 Konsolideringsprocenten er aftalt til 100 for afdrag og 70 for  

 kontraktrenter, der forfalder i perioden 1. januar 1987 til 30. juni 1988,  

 hidrørende fra kontrakter, som er indgået af den filippinske regering eller  

 dækket af en regeringsgaranti, og som fra dansk side er garanteret af  

 Eksportkreditrådet, og som er indgået før den 1. april 1984 med en kredittid  

 på over et år.
Endvidere omfatter overenskomsten afdrag på i alt 8,31 millioner kroner  

 fra tre danske udviklingslån af 19. marts 1971, 27. marts 1974 og 3. marts  

 1978 til Filippinerne.
De konsoliderede beløb skal afbetales i ti på hinanden  

 følgende lige store halvårlige rater, begyndende den 1. april 1993. De 30 %  

 af kontraktrenterne, der ikke blev konsolideret, skal betales på de aftalte  

 betalingsdatoer.
I den dansk-filippinske overenskomst udgør konsolideringen ca. 67,5  

 millioner kroner.
Kontraktskravene i kroner blev i overenskomsten denomineret  

 til USD på forfaldsdagen under anvendelse af gennemsnitskursen i København  

 den 29. februar 1988, og renten udgør 7,2 % for første renteperiode indtil 1.  

 april 1988. Moratorierenten efter denne dato blev aftalt til LIBOR + 7/16.
