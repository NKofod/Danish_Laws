Erstatningen for tab af råstoffer, der af ekspropriationskommissionen  

 var blevet fastsat som en merpris for arealet, blev væsentlig forhøjet af  

 taksationskommissionen, der fandt det rimeligt, at der toges hensyn til den  

 mistede indtjening ved fastsættelsen af ulempeerstatningen.
I denne  

 forbindelse fremhævedes, at der i det aktuelle tilfælde var tale om  

 igangværende grusgravning, og at der forelå væsentligt bedre oplysninger om  

 de eksisterende mængder, end det normalt er tilfældet.
Udskrift af forhandlings- og kendelsesprotokollen for taksationskommissionen for Fyn og sydlige Jylland.
 (Lov nr. 186 af 4. juni 1964).
Sag nr.
Ta.
II 10/85 Matr.nr. 34 a Hatting By, Hatting (lb.nr. 76).
Ove Laursen (personlig sammen med konsulent Ole Kirk og  

 konsulent Poul Andersen) mod Jysk Motorvejskontor (ved landinspektør Søren  

 Baumgarten, ing.
Ebbe Frandsen og ing.
H.P.
Thaysen).
 Kendelse den 18. februar 1986.
 Ove Laursen har som ejer af ovennævnte ejendom ønsket efterprøvet den  

 erstatning, der ved kendelse af 24. juni 1985 er tillagt ham af  

 ekspropriationskommissionen vedrørende fremtidige motorvejsanlæg i Jylland i  

 anledning af stedfunden ekspropriation til anlæg af en motorvej mellem Vejle  

 og Horsens.
Der fremlagdes udskrift af forhandlingsprotokollen for  

 ekspropriationskommissionen, hæfte 27 og 31, brev af 6. august 1985 fra  

 kommissarius ved statens ekspropriationer i Jylland, arealfortegnelse nr. 5,  

 arealerhvervelsesplaner samt ankebegæring.
Endvidere fremlagdes ejerens  

 erstatningsopgørelse af 11. februar 1986 med bilag udarbejdet af  

 landskontoret for landboret.
Kommissionen besigtigede ejendommen og fik de ekspropriative indgreb  

 forevist.
Parterne havde lejlighed til at forelægge deres synspunkter og  

 fremkomme med deres bemærkninger.
 Ekspropriationen omfatter afståelse af et ca. 124.980 (m2) stort areal,  

 heraf 570 (m2) vej, samt pålæg af servitut om byggelinje i overensstemmelse  

 med arealfortegnelsens anmærkning a).
 Til midlertidig brug afstås ca. 9.500 (m2), men erstatningen herfor  

 fastsættes først efter anlæggets udførelse.
Ejendommen er noteret som landbrug og er beliggende i landzone.
Den var på  

 ekspropriationstidspunktet vurderet til 660.000 kr. i ejendomsværdi  

 (kontant), heraf grundværdi 252.400 kr. for et ca. 26 ha stort areal.  

 Avlsbygningerne var vurderet til 270.800 kr.
I henhold til tilladelse fra Vejle amtskommune foretages der  

 grusindvinding på ejendommen.
Lodsejeren har oplyst, at den årlige indtægt  

 andrager 45-40.000 kr.
Da en del af det egnede areal, som berøres af  

 ekspropriationen, endnu ikke er afgravet, har ekspropriaionskommissionen  

 under ekspropriationsforretningen den 23. november 1984 meddelt ejeren  

 tilladelse til inden den 1. april 1986 at afgrave materialerne i såvel det  

 kommende motorvejsareal som i det afskårne areal til en nærmere angivet kote.
 Ifølge de foreliggende oplysninger er ca. 15.150 (m2) af det afståede  

 areal et ikke-afgravet agerareal med fortrinsvis sand under et betydeligt lag  

 overjord, 38.100 (m2) et retableret gravefelt, som dyrkes, 19.200 (m2)  

 ikke-retableret gravearealer og skråninger, 7.070 (m2) skov og resten et  

 areal, der overvejende er eng.
 På grundlag af boreprøver har anlægsmyndigheden efter  

 ekspropriationsforretningen tilskrevet lodsejerens konsulent således:
»Motorvejsanlægget vil hidre udnyttelse af råstofforekomsten på et  

 ca. 1.25 ha stort areal af matr.nr. 34a Hatting By, Hatting.
Arealet er  

 begrænset af skellene mod matr.nr. 32g og 33h Hatting By, Hatting, den  

 nuværende gravefront mod nord og ekspropriationsgrænsen mod øst.
Mellem motorvejens østlige skel og byggelinje forudsættes givet  

 dispensation til råstofindvinding til et niveau svarende til niveauet i den  

 eksisterende grusgrav.
Inden for det angivne areal estimerer vi, at  

 motorvejsanlægget forhindrer udnyttelse af maximalt 125.000 (m3) sand.  

 Indvindingen af denne råstofmængde ville nødvendiggøre en flytning af  

 overjord (muld og moræneler) i lagtykkelser fra 2 til 6 m og i en total  

 mængde på 35.000 (m3). Ved beregningen af disse mængder er det forudsat, at  

 der kan graves ned til kote 15, som i nuværende grusgrav i arealets nordlige  

 del, og at der overalt findes sand til denne dybde, hvilket ikke er påvist,  

 da boringerne ikke er ført ned til denne kote.
Råstofmængden er beregnet uden  

 hensyn til en eventuel indskrænkning i den eksisterende indvindingstilladelse  

 som følge af gravhøje øst for motorvejen.
Den angivne mulige indvinding af  

 sand i en mængde af 125.000 (m3) på matr.nr. 34 a Hatting By, Hatting -  

 såfremt motorvejsanlægget ikke kom til udførelse - må derfor opfattes som den  

 maximalt mulige indvinding.
Det skal understreges, at motorvejskontoret ikke  

 hermed har taget stilling til rentabiliteten af denne råstofproduktion og  

 dermed til, om produktionen i givet fald ville være blevet gennemført.« Ekspropriationskommissionen har fastsat erstatningen således:
Renter 8% p.a. fra den 1. marts 1985.« Det fremgår af kendelsen, at ekspropriationskommissionen ved  

 erstatningsfastsættelsen har lagt vægt på, at der ikke i lovgivningen er  

 fastslået nogen pligt for eksproprianten til at betale erstatning beregnet  

 direkte i forhold til mængderne, for de råstoffer, der forefindes i  

 eksproprierede arealer, jfr. herved vejlovsudvalgets 1. betænkning (nr. 117),  

 side 81, sp. 2, og Vester Landsrets dom af 21. maj 1965.  

 Ekspropriationskommissionen har derimod fundet, at der må betales erstatning  

 for værdien i handel og vandel af de eksproprierede arealer, og at der ved  

 beregningen af denne erstatning må tages hensyn til den værdiforøgelse, som  

 tilsvarende råstofforekomster betyder.
Hertil kommer erstatning for ulemper  

 ved ekspropriationen.
 Ekspropriationskommissionen har endvidere lagt vægt på, at der er tillagt  

 ejeren ret til at afgrave det eksproprierede areal som ovenfor anført.
Ved fastsættelse af ulempeerstatningen på 217.000 kr. har  

 ekspropriationskommissionen først og fremmest taget hensyn til den meget  

 betydelige ejendomsindskrænkning, arealafståelsen medfører.
En væsentlig del  

 af erstatningen er ydet for driftsforstyrrelser og resten for udgifter til  

 eventuel hegnsætning over en ca. 580 m lang strækning langs motorvejen og for  

 udgifter til ejendomsskatter vedrørende de afståede arealer.
Det er  

 ekspropriationskommissionens opfattelse, at der ikke er grundlag for at yde  

 erstatning for tab af herlighed.
 For taksationskommissionen har ejeren ved landskontoret for landboret  

 fremsat følgende erstatningskrav:
II.
For samtlige ulemper , herunder for ejendomsindskrænkning, evt. hegnsætning, driftsforstyrrelse, ejendomsskatter vedr.
III.Erstatning for tab af råstofforekomster tab af 125.000 (m3) råstoffer, som kunne have været indvundet, hvis ikke motorvejen var blevet Herfra fragår allerede tilkendt erstatning, som er med under I, som en højere (m2) Hertil kommer renter og udgifter til sagkyndig bistand.
Som det fremgår af opgørelsen, accepteres ekspropriationskommissionens  

 erstatningsfastsættelse for arealafståelsen og for samtlige ulemper.
Anken  

 går således alene på forhøjelse af erstatningen for mistet mulighed for  

 indvinding af råstoffer.
Til støtte herfor har ejeren bl.a. gjort følgende  

 gældende:
I årene forud for ekspropriationen er der foretaget betydelige  

 råstofindvindinger på ejendommen.
I 1983 og 1984 er således indvundet  

 henholdsvis 8.879 (m3) og 16.034 (m3), og det bemærkes, at byggeaktiviteten  

 ikke var særlig stor i først firserne.
Der afstås ca. 15.150 (m2) agerjord,  

 som ikke er afgravet.
Området op til dette areal er afgravet, og man var på  

 ekspropriationstidspunktet i færd med at fjerne råstofforekomsterne under  

 disse 15.150 (m2).
Ejeren fik ved ekspropriationsforretningen den 23. november 1984  

 tilladelse til at afgrave materialerne i et ca. 2.000 (m2) stort areal til en  

 nærmere angivet kote.
Arealet er afgravet, idet der i perioden 1. marts 1985  

 til 1. februar 1986 er fjernet 17.957 (m3) fra det pågældende område.
Ejeren  

 accepterer herefter, at motorvejsanlægget, efter at de 2.000 (m2) er  

 afgravet, vil hindre udnyttelsen af råstofforekomster på et ca. 1,25 ha stort  

 areal.
Som grundlag for erstatningsberegningen accepteres ligeledes, at  

 motorvejsanlægget forhindrer indvinding af ca. 125.000 (m3) sand, uanset at  

 ejeren egentlig er af den opfattelse, at mængden er betydeligt større, bl.a.  

 fordi mængden skal beregnes på grundlag af den opgravede og løsnede jord.
Ejeren er enig med ekspropriaionskommissionen i, at det ikke direkte  

 fremgår af lovgivningen, at erstatningen for tab af råstofmængder skal  

 betales direkte i forhold til de mængder, der ikke kan indvindes, men der  

 skal betales fuld erstatning for det tab, en lodsejer lider.
I en sag som den  

 foreliggende, hvor der har fundet en så intens råstofindvinding sted gennem  

 de senere år, og hvor det resterende areal er så beskedent, at det  

 forholdsvis let kan gøres op, hvor store mængder der er tilbage, og over  

 hvilken årrække de kan indvindes, uden at der er andre alternative  

 indvindingsmuligheder på ejendommen, vil det være mest naturligt at fastsætte  

 erstatningen i forhold til de mængder, der ikke kan fjernes.
Ejeren henviser til, at der i taksationspraksis har været forskellige  

 opfattelser af, hvordan erstatningen skal fastsættes for tab af  

 grusforekomster.
I nogle afgørelser er erstatningen fastsat i forhold til det  

 antal (m3), man hindres i at fjerne, i andre er lagt en rem (m2) pris  

 betragtning til grund.
Ud fra afsagte kendelser må det dog udledes, at i en  

 sag som denne må erstatning fastsættes for de antal (m3), som ikke kan  

 indvindes.
Værdiforøgelsen for de eksproprierede arealer med  

 råstofforekomster vil i den konkrete sag således være lig værdien af de  

 tilstedeværende råstofforekomster, angivet i antal (m3). Det er det, en  

 fornuftig køber ville have givet mere for ejendommen (arealet).
Ejeren finder ikke, at den Vestre Landsretsdom, der er henvist til i  

 ekspropriationskommissionens kendelse, er sammenlignelig med den omhandlede  

 sag.
For det første var lovgivningen omkring råstofindvinding en hel anden på  

 det tidspunkt, denne dom blev afsagt, end i dag.
Muligheden for indvinding af  

 råstoffer alternative steder var meget større på dette tidspunkt.
For det  

 andet var der i den konkrete sag, som blev behandlet af Vestre Landsret,  

 mulighed for at indvinde råstoffer et andet sted end det område, der blev  

 berørt af ekspropriationen.
For det tredie blev der i forbindelse med  

 ekspropriationen mulighed for at indvinde råstoffer et sted, hvor det ikke  

 tidligere havde været muligt.
Ekspropriationen medførte således en fordel for  

 ejeren.
Spørgsmålet, om erstatningen skulle tilkendes for tab af et antal  

 (m3) råstoffer, eller erstatningen skulle gives som et værditilæg til  

 arealerstatningen, blev i følge ejeren overhovedet ikke behandlet i denne  

 dom, idet først Overtaksationskommissionen og senere Landsretten ud fra det,  

 der er anført ovenfor, konkluderede, at ekspropriationen ikke medførte, at  

 sagsøgeren led noget tab, der var belæg for at yde erstatning for.
Ejeren vil  

 således afvise, at denne dom overhovedet er relevant i forhold til den  

 omhandlede sag.
Ejeren finder heller ikke, at ekspropriationskommissionens afgørelse kan  

 begrundes med det, der er anført i vejlovsudvalgets 1. betænkning.
Essensen  

 af det, der står heri, er, at der skal betales en lodsejer fuld erstatning  

 for det tab, han lider.
Ejerens erstatningskrav er regnet ud på den måde, at de årlige indtægter,  

 som kunne forventes i løbet af de næste 10 år, er tilbagediskonteret til  

 ekspropriationstidspunktet 1. marts 1985. De mængder, der er solgt i 1985, er  

 afregnet med 4 kr. pr. (m3), idet entreprenøren betaler råstofafgiften og  

 retablerer det afgravede areal.
I erstatningsopgørelsen er beregnet 4  

 kr./(m3). Ved tilbagediskonteringen er anvendt en realrente på 10%.
Ejerens konklusion er herefter, at der for afståelse af arealer og for  

 ulemper i øvrigt vil ske en værdinedgang på ejendommen, som fastsat af  

 ekspropriationskommissionen.
Derudover vil der sket et tab og en værdinedgang  

 på ejendommen på grund af mistet mulighed for indvinding af resterende  

 grusforekomster på nogle nærmere angivne arealer, der eksproprieres.  

 Erstatningen herfor bør i følge ejeren på grundlag af tidligere  

 indvindingsmængder og opnåede priser fastsættes til et beløb på ikke under  

 285.000 kr.
Ved fastsættelse af de 285.000 kr. er der taget hensyn til, at  

 ekspropriationskommissionen allerede har tilkendt et mindre beløb for tab af  

 råstofforekomster.
Anlægsmyndigheden har påstået ekspropriationskommissionens afgørelse  

 stadfæstet.
Anlægsmyndigheden tvivler på, at der vil kunne opnås en pris på 4  

 kr. pr. (m3) i det resterende graveareal, bl.a. på grund af det betydelige  

 lag overjord her (op til 6 m tykkelse), og anlægsmyndigheden mener derfor  

 ikke, at en eventuel køber vil betale så stor overpris på grund af  

 grusforekomsterne som hævdet af ejeren.
Anlægsmyndigheden henviser endvidere til, at der efter det oplyste kun  

 blev opnået en gennemsnitspris på 2,77 kr. pr. (m3) i 1983 og 3,56 kr. (m3) i  

 1984, og at en del af grunden til den højere pris i 1985-86 muligvis kan  

 være, at de arealer, hvor motorvejsanlægget kommer, ikke skal retableres.  

 Anlægsmyndigheden mener endvidere, at den omtalte Vestre Landsretsdom har  

 flere lighedspunkter med den aktuelle sag.
Det er således oplyst, at ejeren  

 har søgt gravetilladelse på restejendommen.
 Taksationskommissionen skal indledningsvis bemærke, at det ved  

 fastsættelsen af erstatningen må lægges til grund, at den råstofmængde, som  

 ejeren hindres i at udnytte, er af størrelsesordenen 125.000 (m3), og at der  

 ikke er grund til at tro, at ejeren ville blive nægtet tilladelse til at  

 udvinde disse råstoffer uanset fristen for den nuværende  

 indvindingstilladelse.
 Da der i det aktuelle tilfælde er tale om igangværende grusgravning, og da  

 der foreligger væsentligt bedre oplysninger om de eksisterende mængder, end  

 det normalt er tilfældet, finder taksationskommissionen det rimeligt, at  

 erstatningen for de mistede indvindingsmuligheder i det konkrete tilfælde  

 ikke fastsættes som en merpris for arealet, men at der tages hensyn til den  

 mistede indtjening ved fastsættelsen af ulempeerstatningen.
Uanset de foreliggende oplysninger om restforekomsterne og om den aktuelle  

 pris, ejeren opnår for de afgravede råstoffer, finder taksationskommissionen  

 det vanskeligt at fastsætte et præcist beløb for værdien af de resterende  

 råstofmængder.
Dette skyldes bl.a. usikkerheden om mængden af overjord og de  

 med afrømningen før råstofindvindingen og tilbageførslen efter  

 råstofindvindingen forbundne omkostninger, idet ejeren i henhold til  

 indvindingstilladelsen er forpligtet til at retablere udgravningsfeltet til  

 jordbrugsmæssige formål, samt usikkerheden med hensyn til ejerens muligheder  

 for eventuelt at afhænde en del af overjorden.
Der må således blive tale om  

 en ret skønsmæssig fastsættelse af erstatningen herfor.
Det er imidlertid  

 taksationskommissionens opfattelse, at værdien af de resterende råstofmængder  

 må fastsættes til et større beløb end forudsat af  

 ekspropriationskommissionen.
Til gengæld finder taksationskommissionen, at  

 ekspropriationskommissionen har ydet et for stort beløb for  

 ejendomsindskrænkning.
Idet der som nævnt ses bort fra grusforekomsterne ved  

 fastsættelse af arealerstatningen tillægger taksationskommissionen herefter  

 ejeren en samlet ulempeerstatning på 300.000 kr.
 Erstatningsspørgsmålet vil herefter være at opgøre således:
 Renter 8% p.a. fra den 1. marts 1985.
For udgifter til sagkyndig bistand for ekspropriationskommissionen er der  

 tillagt ejeren et beløb af 3.000 kr.
For tilsvarende udgifter ved  

 taksationskommissionen tillægges der ejeren et beløb af 4.500 kr.
