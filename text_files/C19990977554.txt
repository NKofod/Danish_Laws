Polen har tiltrådt OECD og  

 Europarådets konvention om administrativ bistand i skattesager Polen tiltrådte den 25. juni 1997  OECD og  

 Europarådets konvention om administrativ bistand i skattesager.  

 Konventionen omfatter derfor Polen fra 1. oktober 1997.
Bistandskonventionen blev gennemført som dansk ret  

 ved lov nr. 132 af 26. februar 1992. Konventionen trådte imidlertid  

 først i kraft den 1. april 1995, efter at den var tiltrådt af  

 fem stater, nemlig Danmark, Finland, Norge, Sverige og USA.
Konventionen blev  

 offentliggjort som bekendtgørelse af 6. februar 1996, hvor der er  

 givet oplysning om de gældende skatter i de fem stater, som  

 konventionen anvendes på (bilag A), om den kompetente myndighed i de  

 fem stater (bilag B) samt om erklæringer og forbehold fra de fem  

 stater.
Senere har Island og Nederlandene tiltrådt konventionen, jf.  

 Tidsskrift for Skatter og Afgifter 1997.157, hvor der er tilsvarende  

 oplysninger for disse stater.
Polen har ved tiltrædelsen af Konventionen  

 oplyst følgende om de omfattede skatter.
Ligesom Polen har afgivet  

 følgende forbehold og erklæringer:
Bilag A For Republikken Polen skal konventionen gælde  

 for de skatter, der er henvist til i artikel 2,  stk. 1, litra (a) punkterne  

 i - iii og litra (b) punkterne ii - iii.
 Bilag B:
 For Republikken Polen skal udtrykket ?kompetent myndighed? betyde Finansministeren eller hans  

 befuldmægtigede stedfortræder.
 Forbehold:
 1.  I overensstemmelse med Konventionens artikel 30,  

 stk. 1, litra (a) vil Republikken Polen ikke yde nogen form for bistand, for  

 så vidt angår andre kontraherende staters skatter, som er optaget  

 i artikel 2, stk. 1, litra (b) punkt i og (b) punkt iv (skatter, som er  

 pålignet af politiske underafdelinger eller lokale myndigheder).
 2. I overensstemmelse med Konventionens artikel 30, stk.  

 1, litra (b) vil Republikken Polen ikke yde bistand ved inddrivelse af noget  

 skattekrav eller ved inddrivelse af nogen administrativ bøde, for  

 så vidt angår samtlige skatter.
 3. I overensstemmelse med Konventionens artikel 30, stk.  

 1, litra (d) vil Republikken Polen ikke yde bistand forkyndelse af  

 dokumenter, for så vidt angår samtlige skatter.
 Erklæring:
 I overensstemmelse med Konventionens artikel 4, stk. 3,  

 kan den kompetente myndighed i Republikken Polen underrette de  

 berørte, før den videregiver oplysninger om dem til en anden  

 kontraherende stat i henhold til Konventionens artikler 5 - 7.
