Betænkning afgivet af Skatteudvalget den  

 22. november 2000 Betænkning over Forslag til lov om ændring af  

 forskellige skattelove (Nedsættelse af skattesatsen for selskaber samt  

 virksomhedsskatteprocenten) [af skatteministeren (Ole Stavad)] 1. Udvalgsarbejdet Lovforslaget blev fremsat den 4. oktober 2000 og var til  

 1. behandling den 24. oktober 2000. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 4 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Dansk Industri, De danske Landboforeninger, Landbrugsraadet og Dansk  

 Familielandbrug og Olesen, Jan Toft, advokat, Randers.
 Skatteministeren har over for udvalget kommenteret de  

 skriftlige henvendelser til udvalget.
Deputationer Endvidere har De danske Landboforeninger, Landbrugsraadet  

 og Dansk Familielandbrug mundtligt over for udvalget redegjort for deres  

 holdning til lovforslaget.
Spørgsmål Udvalget har stillet to spørgsmål til  

 skatteministeren til skriftlig besvarelse, som denne har besvaret.
2. Indstillinger og politiske bemærkninger Et mindretal i udvalget (S, SF, RV og EL)  

 indstiller lovforslaget til vedtagelse uændret.
 Et andet mindretal i udvalget (V, CD og FRI)  

 indstiller lovforslaget til forkastelse ved 3. behandling.
 Et tredje mindretal i udvalget (KF og KRF) vil ved  

 3. behandling  stemme hverken for eller imod lovforslaget.
Et mindretal i udvalget (V, KF, CD, KRF og FRI) er af den  

 opfattelse, at erhvervsskatteomlægningen, som består i en  

 nedsættelse af selskabsskattesatsen m.v. (L 30) og forringelser af  

 afskrivningsmuligheder samt forhøjelse af aktieindkomstbeskatningen (L  

 31), samlet set vil medføre en forringelse af erhvervslivets forhold.  

 I indkomståret 2001 medfører omlægningerne i L 30 og L 31  

 således et merprovenu til staten på ca. 3 mia. kr.
Mindretallet  

 er opmærksom på, at omlægningen på sigt vil  

 være nogenlunde provenumæssig neutral, men kun når man  

 vurderer erhvervslivet under ét.
Erhvervsskatteomlægningen  

 indebærer nemlig meget forskellige virkninger for forskellige brancher.  

 Således vil f.eks. landbruget og transportsektoren, som i forvejen er i  

 en hårdt presset konkurrencemæssig situation, blive  

 uforholdsmæssigt hårdt ramt.
Dertil kommer, at virksomhederne i  

 de første år generelt udsættes for en kraftig  

 likviditetsbelastning.
Det er mindretallets opfattelse, at det, erhvervslivet  

 har brug for, er reelle skattemæssige lempelser   og det gælder  

 navnlig efter afstemningsresultatet den 28. september 2000 om Danmarks  

 deltagelse i den fælles valuta.
Mindretallet har da også noteret  

 sig, at store dele af erhvervslivet tager afstand fra den foreslåede  

 erhvervsskattemæssige omfordeling, der indebærer stærkt  

 forringede afskrivningsmuligheder og dermed dårlige muligheder for i  

 fremtiden at foretage nødvendige investeringer i nyeste  

 produktionsapparater m.v.
Skatteministeren har i L 31 foreslået  

 indførelse af tabsfradrag i salgsåret for udelukkende  

 erhvervsmæssigt benyttede driftsmidler og skibe.
Mindretallet mener, at  

 intentionerne i denne del af L 31 principielt er et skridt i den rigtige  

 retning med hensyn til at skabe mere sammenhængende og tidssvarende  

 skattemæssige afskrivningsregler for aktiver med en kort  

 teknisk-økonomisk levetid.
Mindretallet finder imidlertid, at den  

 foreslåede tabsfradragsordning er så vanskeligt administrerbar,  

 at det må anses for tvivlsomt, om ordningen overhovedet vil få  

 det anvendelsesområde, som efter lovforslagets bemærkninger er  

 politisk tilsigtet.
Mindretallet agter på denne baggrund i den  

 nærmeste fremtid at tage initiativ til forbedring af de  

 skattemæssige afskrivningsregler, der på en enkelt administrerbar  

 måde imødekommer virksomhedernes behov for at kunne foretage  

 nødvendige investeringer i takt med den teknologiske udvikling.
At  

 virksomhederne er i besiddelse af den nyeste teknologi er en væsentlig  

 forudsætning for virksomhedernes muligheder for at øge  

 produktivitet og effektivitet og dermed for deres leve- og  

 konkurrencedygtighed til gavn for den samlede samfundsøkonomi.
 Et fjerde mindretal i udvalget (DF) indstiller  

 lovforslaget til vedtagelse uændret.
DF bemærker, at DF har stillet en række  

 ændringsforslag til L 31 med det formål at sikre  

 provenuneutralitet.
Med disse ændringsforslag sikrer DF, at  

 erhvervslivet samlet set ikke bliver yderligere belastet økonomisk.  

 Dette vil forbedre en omlægning, som bestemt ikke er uproblematisk ud  

 fra et erhvervspolitisk sigte.
 Den omlægning, der sker med ændringsforslagene  

 til L 31, medfører, at den del af erhvervslivet, som omstiller sig,  

 bliver mindre ramt gennem dårligere afskrivningsregler for at  

 finansiere en generel nedsættelse af selskabsskattesatsen.
 DF vil derfor - såfremt de af DF stillede  

 ændringsforslag til L 31 ikke vedtages - stemme for nedsættelsen  

 af selskabsskattesatsen (L 30), men imod forringelserne af  

 afskrivningsmulighederne samt forhøjelsen af aktieindkomstbeskatningen  

 (L 31).
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid afspejler et  

 flertal/mindretal ved afstemningen i Folketingssalen Jens Peter Vernersen (S) nfmd.  

  Thomas Adelskov (S)  Anna-Marie Hansen (S)  

  Erik Mortensen (S)  Hugo Sørensen (S)  

  Aage Frandsen (SF) Sonja Albrink (CD)  

  Anders Samuelsen (RV)  Frank Aaen (EL)  

  Kristian Jensen (V)  

  Mariann Fischer Boel (V) fmd.  

  Svend Aage Jensby (V) Flemming Kofod-Svendsen (KRF)  

  Flemming Hansen (KF)  Brian Mikkelsen (KF)  

  Annette Jørgensen (DF)  Kim Behnke (FRI) Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Bilagsoversigt Bilagsnr.
Titel 1 Kopi af skatteministerens svar til Finansudvalget vedr. spm. 1 til  

 anmærkningerne til finanslovforslaget 2001, § 38, om redegørelse  

 for udsagnet om forslagenes provenuneutralitet over en årrække Kopi af skatteministerens svar til Finansudvalget vedr. spm. 2 til  

 anmærkningerne til finanslovforslaget 2001, § 38, om oversigt over  

 selskaber, der benytter acontoordningen samt selskabsprovenuet fra disse  

 selskaber Kopi af skatteministerens svar til Finansudvalget vedr. spm. 3 til  

 anmærkningerne til finanslovforslaget 2001, § 38, om en specificeret  

 oversigt over provenugevinsten på 2,2 mia. kr.
2 Spm. 1 om selskabsskattesatser i landene i EU samt Norge og Schweiz, til  

 skatteministeren 3 Henvendelse fra Dansk Industri 4 Svar på spm. 1 om selskabsskattesatser i landene i EU samt Norge og  

 Schweiz, fra skatteministeren 5 Henvendelse fra Olesen, Jan Toft, advokat, Randers 6 Spm. 2 om nedsættelse af beskatningen af andelsselskaber, til  

 skatteministeren 7 Henvendelse fra De danske Landboforeninger, Landbrugsraadet og Dansk  

 Familielandbrug 8 Meddelelse om tidspunkt for betænkningsafgivelse m.v.
