Bekendtgørelse om uddannelse til  

 styrmand for voksne erhvervsfiskere og skibsassistenter I medfør af § 6 i lov nr. 16 af 13. januar 1997 om  

 søfartsuddannelse fastsættes:
Kapitel 1 Uddannelsens formål og struktur § 1. Uddannelsens formål er at give voksne  

 erhvervsfiskere og skibsassistenter med relevant erhvervserfaring kompetence  

 som styrmand i fiskeskibe og handelsskibe.
§ 2. Det er uddannelsens mål, at den  

 studerende efter endt uddannelse opfylder kravene om teoretisk uddannelse i  

 overensstemmelse med STCW-95 konventionens reglement II/2 og STCW-F  

 konventionens reglement II/2-4 for at kunne indgå i besætningen  

 som 1)	styrmand på fiskeskibe med en længde under 45 meter i  

 fart på alle have, 2)	fører af fiskeskibe med en længde under 45 meter i  

 nærfart og 3)	styrmand på handelsskibe i fart på alle have, specielt  

 mindre handelsskibe med en bruttotonnage under 3000.
 Stk. 2. Uddannelsen skal sætte den  

 pågældende i stand til at varetage opgaver som arbejdsleder om  

 bord i et søgående skib under hensyntagen til gældende  

 regler og normer for sociale, sikkerheds-, miljø- og  

 arbejdsmiljømæssige forhold.
 § 3. Uddannelsen er en fuldtidsuddannelse for  

 voksne og er normeret til 1 studenterårsværk. 1  

 studenterårsværk er en fuldtidsstuderendes arbejde i 1 år  

 og svarer til 60 point i European Credit Transfer System (ECTS-point).
 § 4. Personer, der opfylder betingelserne i § 5,  

 stk.2, nr. 4, opnår ret til at anvende betegnelsen »Styrmand i fiskeskibe«, på engelsk »Mate, fishing vessels«.
 Stk. 2. Personer, der opfylder betingelserne i § 5,  

 stk.2, nr. 5, opnår ret til at anvende betegnelsen »Styrmand af 3. grad«, på engelsk »Mate 3rd class«.
Kapitel 2 Adgang § 5. Følgende uddannelser giver adgang til  

 uddannelsen:
 1)	Erhvervsfiskeruddannelsen med Blåt Bevis eller tilsvarende  

 kvalifikationer.
 2)	Skibsassistentuddannelsen eller tilsvarende  

 kvalifikationer.
Stk. 2. Ansøgere skal endvidere 1)	have mindst 2 års relevant erhvervserfaring efter  

 gennemført adgangsgivende uddannelse, 2)	have almene skolekundskaber mindst svarende til folkeskolens  

 udvidede afgangsprøve (FUA) i fagene dansk, engelsk, matematik og  

 fysik med mindst karakteren 6 i hvert fag, 3)	være i besiddelse af sundhedsbevis for søfarende, der  

 er gyldigt for tjeneste som vagthavende navigatør, og skal enten 4)	opfylde fartstidskravet til sønæringsbevis som styrmand  

 af 1. grad i fiskeskibe eller 5)	opfylde fartstidskravet til sønæringsbevis som styrmand  

 af 3. grad.
Kapitel 3 Uddannelsens indhold § 6. Uddannelsen indeholder følgende  

 faggrupper og -emner:
A.
Skibsteknik (22 ECTS point) 1)	Meteorologi, hvor den studerende skal opnå  

 sådanne færdigheder og kundskaber i meteorologi, der er  

 nødvendige for at virke som vagthavende navigatør i mindre  

 skibe i international fart og som fører af fiskeskibe i  

 nærfart.
 2)	Navigation, hvor den studerende skal have sådanne  

 færdigheder og kundskaber, der er nødvendige for at virke som  

 vagthavende navigatør i mindre søgående skibe i  

 international fart og som fører af fiskeskibe i nærfart.
 3)	Vagttjeneste, hvor den studerende skal opnå de  

 færdigheder indenfor emnet vagttjeneste herunder søvejsregler og  

 vagthold, der er nødvendige for selvstændigt at kunne varetage  

 funktionen som vagthavende navigatør og som fører af et  

 fiskeskib, og at kunne varetage funktionen som vagthavende officer i maskinen  

 i skibe, hvor der ikke findes  

 maskinbesætning.
 4)	Skibsteknik, hvor den studerende skal have sådanne  

 færdigheder og kundskaber i skibsteknik, der er nødvendige for  

 at virke som dæksofficer i mindre skibe i international fart.
B.
Administration (5 ECTS point) 1)	Søret og administration, hvor den studerende skal  

 opnå et sådant kendskab til national og international lovgivning  

 samt konventioner, specielt vedrørende skibets sikkerhed og  

 beskyttelse af havmiljøet, der er nødvendig for som  

 dæksofficer at opfylde sine særlige forpligtelser.
2)	Dansk, hvor den studerende skal opnå sådanne  

 færdigheder i faget dansk, at vedkommende kan forstå og  

 udfærdige skriftlige vejledninger vedrørende maritime og  

 tekniske problemer.
Den studerende skal endvidere have kendskab til rapporter  

 og reklamationsskrivelser samt kunne anvende fortrykte formularer til diverse  

 anmeldelser.
C.
Kommunikation (10 ECTS points) 1)	Engelsk, hvor den studerende skal have sådanne  

 færdigheder i maritimt engelsk, der er nødvendige for en  

 dæks- og maskinofficer, fører og maskinchef af mindre skibe i  

 international fart.
Dette indbærer, at den pågældende er i  

 stand til at bruge engelsksprogede publikationer, at forstå meldinger  

 vedrørende skibets sikkerhed og sejlads og at udtrykke sig klart  

 såvel mundtligt som skriftligt ved udveksling af meddelelser over  

 skibets kommunikationssystemer.
 2)	Kommunikation, hvor den studerende skal opnå de  

 nødvendige teoretiske og praktiske færdigheder herunder  

 opfyldelse af STCW konventionens reglement IV/2 indenfor radiokommunikation,  

 så vedkommende kan forestå afviklingen af den kommunikation, der  

 forekommer om bord i et mindre handelsskib og et fiskeskib i international  

 fart.
D.
Sikkerhed (11 ECTS points) 1)	Brandbekæmpelse, hvor den studerende skal opnå  

 sådanne praktiske og teoretiske færdigheder, som er  

 nødvendige, for at den pågældende kan betjene og  

 vedligeholde skibenes brandsluknings- og røgdykningsudstyr i  

 overensstemmelse med de givne vejledende manualer.
Vedkommende skal endvidere  

 kunne varetage funktionen som brandleder om bord på et  

 søgående skib.
 2)	Sikkerhed og miljøbeskyttelse, hvor den studerende  

 skal opnå sådanne praktiske og teoretiske færdigheder, som  

 er nødvendige, for at den pågældende kan varetage  

 funktionen som dæksofficer med sikkerheds- og miljøansvar i et  

 mindre søgående skib i international fart.
 3)	Sygdomsbehandling, hvor den studerende skal opnå  

 sådanne kundskaber og færdigheder, der er nødvendige for  

 at kunne varetage funktionen som sygdomsbehandler om bord i skibe, der skal  

 være forsynet med lægemiddelfortegnelse A.
E.
Teknik (6 ECTS points) 1)	Maritim software og IKT, hvor den studerende skal opnå  

 et bredt kendskab til anvendelse af informations- og kommunikationsteknologi,  

 herunder programmer og udstyr til tekniske og administrative formål om  

 bord i skibene.
 2)	Maskinlære og maritim teknologi, som skal give den  

 studerende de nødvendige praktiske og teoretiske færdigheder,  

 så vedkommende på sikkerhedsmæssig forsvarlig vis kan  

 varetage driften af maskinanlæg i skibe med en fremdrivningseffekt  

 under 750 kW.
F.
Valgfag (6 ECTS points) Den studerende skal vælge mindst en af  

 nedenstående emnegrupper:
 1)	Gruppe A, som er en forudsætning for at opnå  

 sønæringsbevis som styrmand af 3. grad:
 a)	Lastbehandling og stuvning, hvor den studerende skal  

 opnå sådanne kundskaber og færdigheder, der er  

 nødvendige for at kunne have ansvaret for lastbehandling og stuvning  

 om bord i et mindre handelsskib i international fart.
 b)	Administration i handelsskibe, hvor den studerende skal  

 opnå et sådant kendskab til lovgivning og administrative rutiner  

 vedr. befragtning, skibs- og hyreregnskaber, der er nødvendigt for at  

 virke som styrmand i sådanne handelsskibe op til 3000 BT i  

 international fart.
 2)	Gruppe B, som er en forudsætning for at opnå  

 sønæringsbevis som styrmand af 1. grad i fiskeskibe:
 a)	Grundlæggende fiskerilære, hvor den studerende  

 skal opnå et elementært kendskab til forskellige  

 fiskeriformer.
 b)	Administration i fiskeskibe, hvor den studerende skal  

 opnå et grundigt overblik over og forståelse for administrative  

 forhold og fiskerilovgivningen, som har betydning for skibets drift, specielt  

 med hensyn til regulerings- og bevaringsforanstaltninger.
 Stk. 2. Undervisningen i skolemodulerne skal endvidere  

 omfatte uddannelse i grundfag i det omfang, det er nødvendigt for at  

 bibringe den studerende de færdigheder, der kræves i uddannelsens  

 øvrige fag.
 § 7. Søfartssstyrelsen fastsætter  

 efter samråd med Søfartens Uddannelsesråd en  

 uddannelsesplan, der beskriver delmål for de forskellige fagemner samt  

 krav til udstyr og lærerkvalifikationer.
Kapitel 4 Eksamen og evaluering § 8. Der afholdes afsluttende eksamen ved en  

 mundtlig høring afviklet som et operativt interview, der  

 forestås af Søfartsstyrelsen.
 Stk. 2. Uddannelsesinstitutionens forestår  

 evaluering og prøver i overensstemmelse med uddannelsesplanen, jf. § 7  

 og indstiller den studerende til afsluttende eksamen til  

 Søfartsstyrelsen.
 § 9. For eksamen og evaluering, herunder kriterier  

 for at bestå, gælder de generelle bestemmelser for de maritime  

 uddannelser.
 § 10. Uddannelsesinstitutionen udsteder  

 eksamensbevis, når hele uddannelsen er gennemført, og den  

 afsluttende eksamen er bestået.
Kapitel 5 Godkendelse og kvalitetsstyring § 11. Uddannelsesinstitutionen skal være  

 godkendt af Søfartsstyrelsen til at udbyde uddannelsen.
 Stk. 2. Uddannelsesinstitutionens planlægning,  

 gennemførelse, kontrol og evaluering skal ske i overensstemmelse med  

  Søfartsstyrelsens generelle bestemmelser om godkendelse,  

 kvalitetsstyring, tilsyn og dokumentation for maritime uddannelser.
Kapitel 6 Ikrafttræden § 12. Bekendtgørelsen træder i kraft den 1.  

 januar 2002.
