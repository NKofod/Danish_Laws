Resumé  


  

 En mor havde på vegne af sin 17-årige datter der led af Downs syndrom  

 (mongolisme), ansøgt om tilladelse til sterilisation.
Samrådet vedrørende  

 svangerskabsafbrydelse og sterilisation afslog ansøgningen, og Ankenævnet i  

 sager om svangerskabsafbrydelse og sterilisation fastholdt samrådets afslag.  

 Myndighederne begrundede afslaget med datterens unge alder og med at hun ikke  

 havde forsøgt at bruge de forskellige former for prævention.
 Myndighederne henviste til bestemmelser i en lov der var ændret,  

 og ombudsmanden konstaterede at ankenævnet og samrådet burde have truffet  

 deres  

 afgørelser efter det nye retsgrundlag.
 Ankenævnet burde også have vurderet betydningen af at datteren i  

 mellemtiden var fyldt 18 år, og endelig var det ombudsmandens opfattelse at  

 ankenævnets og samrådets begrundelser for afslagene ikke opfyldte kravene i  

 forvaltningsloven.
 Herefter henstillede ombudsmanden til ankenævnet at genoptage  

 sagen. (J.nr. 1997-3016-429).
Ansøgning om tilladelse til sterilisation.
Begrundelse A klagede over at Samrådet i  

 X Amt og Ankenævnet i sager om svangerskabsafbrydelse havde givet afslag på  

 tilladelse til sterilisation af hendes datter B.
Datteren er født den 25.  

 august 1979 og lider af Downs syndrom (mongolisme).
Det fremgik af sagen at A's  

 læge den 12. marts 1997 på A's vegne sendte en anmodning til Samrådet  

 vedrørende svangerskabsafbrydelse og sterilisation for X Amt om at B måtte få  

 foretaget en sterilisation.
Lægen skrev således:
 "(B) har sammen med sin  

 mor givet udtryk for stærkt ønske om at få foretaget sterilisation til trods  

 for sin unge alder.
 (B) har Down's syndrom  

 (mongolisme) og er - under hensyntagen hertil - velfungerende.
I betragtning af sygdommen må  

 ønsket om under ingen omstændigheder at blive gravid, hverken nu eller efter  

 en  

 årrække, siges at være velbegrundet.
Det findes derfor mest henstigtsmæssigt  

 at  

 graviditet forebygges ved sterilisation, fremfor at der først gennem nogle år  

 skal anvendes anden prævention, der kræver mere samarbejde og mulighed for  

 svigt.
Ønsket er aktuelt i  

 forbindelse med, at (B) snart skal flytte hjemmefra - i bofællesskab -  

 hvorfor  

 sagen bedes vurderet snarest muligt." Samrådet vedrørende  

 svangerskabsafbrydelse og sterilisation for X Amt indhentede i den  

 forbindelse  

 endnu en udtalelse fra lægen samt en udtalelse fra Specialklasserækken,  

 M-skolen, hvor B var elev.
Af lægens supplerende udtalelse fremgik:
"Som svar på  

 forespørgslen 16-04-97 kan jeg oplyse, at der på nuværende tidspunkt ikke  

 gives  

 medicin.
Så af den grund er der aktuelt ikke hindringer for at tage p-piller.
(B) har imidlertid af og til  

 anfald, der muligvis er epileptiske.
Foreløbig er det besluttet ikke at give  

 medicin herfor, men ved eventuel tiltagende anfaldshyppighed kunne det blive  

 aktuelt.
Kombinationen af p-piller og epilepsimedicin kan i nogle tilfælde  

 være  

 uheldig.
(B)'s ønske om at undgå  

 graviditet må - med den anførte kroniske lidelse - betragtes som varig.
Da  

 lidelsen samtidig kunne give problemer med præcis overholdelse af  

 p-pille-behandling, er der anmodet om sterilisation.
Spørgsmålet er derfor, om der  

 er grund til at lade denne forudgå af en periode med anden, mere usikker  

 prævention." Specialklasserækken afgav  

 følgende udtalelse:
"(B) er elev i  

 Specialklasserækken på 11. år og forlader skolen i næste måned.
Efter  

 sommerferien fortsætter hun sin skolegang på (Y-skolen) i (Z-by), der er en  

 afdeling af Voksenskolen i (X) Amt.
Samtidig flytter hun til et bofællesskab  

 i  

 (Z-by).
 (B) er en glad, velfungerende  

 og udadvendt pige med Downs Syndrom, men samtidig er hun meget naiv og  

 godtroende.
 Hendes intellektuelle  

 færdigheder ligger på 3. kl. niveau i faglige sammenhænge som læsning,  

 skrivning og matematik.
Hun kan på visse områder  

 virke lidt mere moden, hvilket bl.a. skyldes hendes gode koncentrationsevne  

 og  

 energi, men hun er ikke i stand til at tage vare på sig selv, da hun ofte  

 styres af impulser uden at kunne overskue egne handlinger.
Hun har ligeledes  

 svært ved at tolke og forstå sammenhængen i andres adfærd.
Det er vores overbevisning,  

 at (B) i al fremtid vil have behov for at leve en beskyttet tilværelse i én  

 eller anden grad." A blev sammen med B indkaldt  

 til en samtale hos samrådet.
Af referatet fra denne samtale fremgik følgende:
"  

  

 Begrundelse for ønsket om tilladelse til sterilisation Ansøgeren er knap 18 år  

 gammel, og har aldrig anvendt nogen form for prævention.
Forældrene vurderer,  

 at der indtil nu ikke har været behov herfor.
Ansøgeren er hjemmeboende,  

 men flytter pr. 1. august i egen bolig.
Ansøgeren er da optaget i et  

 bofællesskab i byen (Z) - en boligform under beskyttede forhold, således at  

 hver beboer har egen 1-værelses lejlighed.
Til bofællesskabet er tilknyttet  

 socialpædagogisk bistand.
Bofællesskabet er tilknyttet et treårigt  

 skoleforløb.
Der er en åbenhed i hjemmet  

 omkring seksualitet, prævention, graviditet m.v., og det er indtrykket, at  

 ansøgeren har en vis viden herom.
I samtalen giver hun - uden moderens  

 indblanding - udtryk for, at hun ikke ønsker at få børn, fordi de skriger.  

 Hun  

 giver udtryk for ubehag og afsky overfor råb, gråd, skrig og lignende, og  

 giver  

 eksempler på, at hun i visse situationer undgår samvær med skolekammerater,  

 fordi de i deres kommunikation ofte benytter sig af voldsomme lyde.
Hun giver  

 udtryk for, at hun kender konsekvensen af sterilisation, men at hun er  

 usikker  

 på, hvorledes indgrebet udføres - sammenligner med en gynækologisk  

 undersøgelse, som hun har prøvet.
Socialt Ansøgeren er født og opvokset  

 i byen (V), hvor forældrene driver en selvstændig virksomhed.
Hun er den  

 ældste  

 af tre søskende.
Hun har to yngre brødre, som hun giver udtryk for at have et  

 godt søskendeforhold til.
Ansøgeren har gået i  

 børnehave og nu skole i byen (U). Hun er igang med 11. klasse, og har i  

 forbindelse med skoleforløbet været i forskellige praktikforløb.
Hun har  

 bl.a.  

 været i praktik på en husholdningsskole i byen (T), kantinen på skolen og to  

 ugers praktik på den skole, som hun sammen med forældrene har besluttet sig  

 for  

 at begynde på efter sommerferien.
Ansøgeren bliver i  

 dagligdagen kørt med taxa mellem hjemmet og skolen i (V). Hun tager hjemmefra  

 kl. 7.30 og kommer hjem midt på eftermiddagen.
Et par eftermiddage om ugen  

 går  

 hun til aktiviteter.
 Der er bevilget 57  

 aflastningsdøgn årligt på Aflastningsinstitutionen (S).
I forbindelse med den  

 konkrete ansøgning er der indhentet en udtalelse fra skolen (M). Heraf  

 fremgår  

 det, at ansøgeren er en glad, velfungerende og udadvendt pige, men meget naiv  

 og godtroende.
Hun kan på visse områder virke mere moden, hvilket bl.a.  

 skyldes  

 hendes gode koncentrationsevne og energi, men hun er ikke i stand til at tage  

 vare på sig selv, da hun oftest styres af impulser uden at kunne overskue  

 egne  

 handlinger.
Hun har ligeledes svært ved at overskue egne handlinger, og svært  

 ved at tolke og forstå sammenhængen i andres adfærd.
Der vil altid være behov  

 for at leve en beskyttet tilværelse i én eller anden grad.
Udtalelsen er  

 udfærdiget d. 21. maj 1997 af klasselæreren, der har kendt ansøgeren gennem  

 flere år, og som har en daglig kontakt til hende.
 Til belysning af ansøgerens  

 øvrige sociale og indlæringsmæssige færdigheder er der indhentet akter fra  

 (P)  

 Kommune, herunder:
 Socialbeskrivelse fra  

 Aflastningsinstitutionen (S).
 Udtalelse fra bofællesskabet  

 i forbindelse med praktikophold i november 1996.
 Udtalelse fra Pædagogisk  

 Psykologisk Rådgivning.
 Udtalelse fra  

 Specialklasserækken, skolen (M).
 I samtalen demonstrerer  

 ansøgeren, at hun kender klokken, når blot der er tale om et ur med  

 digitaltal.
 Hun kender bogstaverne og  

 læser en tekst svarende til 3. klasses niveau.
 Gennem nogle måneder har hun  

 haft en kæreste, som hun lærte at kende under bofællesskabet i (Z-by). De ses  

 ikke ofte, men hun glæder sig til, at de fremover kommer til at se mere til  

 hinanden.
 Der er søgt førtidspension  

 til ansøgerne, og såvidt moderen er orienteret, er der fra (P) Kommune  

 indstillet  

 til tilkendelse af højeste førtidspension.
Helbredsforhold Ansøgerens læge oplyser, at  

 ansøgeren lider af Down's syndrom.
Herudover er der tale om anfald, der  

 muligvis er epileptiske.
Der gives ikke medicin for disse anfald, idet der  

 ikke  

 er tale om hyppige anfald og ikke af svær karakter.
 På forespørgsel af  

 sekretariatet oplyser praktiserende læge, at kombination af p-piller og  

 epilepsimedicin kan være uheldig.
 Ansøgeren fortæller om sine  

 anfald, at hun ofte har en fornemmelse for, at det er på vej, og hun kan da  

 nå  

 at forebygge det ved at lægge sig ned eller sætte sig i en stol.
Ifølge moderen er der tale om  

 et lettere anfald ca. hver tredie måned.
Det er hendes erfaring, at  

 ansøgerens  

 anfald udløses ved spænding eller, når ansøgeren har haft for travlt.
Vurdering Ansøgerens forældre vurderer,  

 at i forbindelse med en flytning hjemmefra til bofællesskab er det nødvendigt  

 at tage skridt til anvendelse af en eller anden præventionsform for  

 ansøgeren.  

 Moderen har tidligere, men også ved samtalen i hjemmet, givet udtryk for, at  

 både hun og ægtefællen er bekymret for, at der kan opstå svigt ved brug af  

 p-piller, således at ansøgeren ikke kontinuerligt får taget p-pillen.
 Forældrene vurderer, at det  

 vil være dybt ulykkeligt for ansøgeren at blive gravid, og at det samtidigt  

 også vil være ulykkeligt for det barn, der kunne blive født.
Ansøgeren er selvhjulpen i en  

 sådan grad, at hun med optimal støtte vil kunne fungere i beskyttet  

 bofællesskab.
Der vil fortsat være gode muligheder for yderligere udvikling  

 for  

 ansøgeren, men næppe i en sådan grad, at hun vil kunne tage vare på et barn.
Med mellemrum afholdes der  

 møder mellem sekretariater, sterilisationssamrådene og Ankenævnet i sager om  

 svangerskabsafbrydelse og sterilisation, hvor bl.a. sterilisation af unge  

 retarderede har været gjort til genstand for drøftelse.
Ankenævnet har ved  

 disse møder påpeget, at man bør være tilbageholdende med sterilisation, når  

 den  

 pågældende er under 25 år, idet man må være opmærksom på, at mentalt  

 retarderede ofte har en lang pubertet og at senmodning derfor ikke kan  

 udelukkes.
Problemstillingen omkring ung  

 alder og tilladelse til sterilisation har i den konkrete sag været drøftet  

 med  

 sekretariatet for Ankenævnet.
Sekretariatet for Ankenævnet giver udtryk for,  

 at når det drejer sig om ung alder i relation til sterilisation bør enhver  

 præventionsform have været afprøvet (herunder såvel p-piller som spiral) og  

 fundet uegnede, og også begrundet hvorfor præventionsformerne er uegnede.
 Der er ikke forsøgt  

 almindelige præventionsformer hos ansøgeren og derfor ikke godtgjort at  

 hverken  

 p-piller eller spiral ikke vil kunne anvendes.
Indstilling Med baggrund i ovenstående  

 vurdering indstilles til afslag på ansøgning om tilladelse til sterilisation.
..." A fik bilagene forelagt til  

 partshøring.
I et brev af 2. juni 1997 skrev A:
 "...
 Punkt 1. Vedr. udtalelse fra  

 (skolen M).
Som det er nævnt, er (B) en  

 glad og godtroende pige.
Men hvis hun nu pludselig bliver påvirket af andre,  

 og  

 hun lige pludselig synes, at det kunne nu være hyggeligt med et lille barn.  

 Vil  

 hun være så snu, at hun f.eks. ville sige, hun havde spist sin P-pille uden  

 at  

 have gjort dette.
Man kan jo ikke forlange, at der skal stå et voksent  

 menneske  

 og se på at pillen bliver spist, for derefter at spytte den ud.
Vi som kender  

 (B), ved også hun kan være noget af en skuespiller, så dette kan forekomme. (  

  

 Se rapporten fra bofællesskabet  

  

 ) ...
 Det hun gerne vil, er ikke  

 noget problem, men hvis det ikke har hendes interesse, glemmer hun disse.
 ...
 Punkt 4. Vedr. udtalelse fra  

 (X) Amt vedr. hjemmebesøg.
 (B) giver her klart udtryk  

 for uønsket graviditet p.g.a. pasning, skrig, gråd samt høje lyde.
 ...
 Nu hvor vi synes hun skal til  

 at leve livet, opleve kærligheden, hvorfor kan hun/vi så ikke få lov til at  

 få  

 den tryghed, at hun ikke kan blive gravid.
Lad os nu sige uheldet var  

 ude og hun blev gravid.
I siger nok så flot: Nå hun kan jo bare få hjælp på,  

 så  

 går det nok.
Men hvem står med det endelige ansvar JER - NEJ DET GØR VI.
Men  

 lad os nu sige, ok det går nok med hjælp de første år, så vokser barnet over  

 (B)'s nivaeu og kan pludselig ikke forstå, hvad der er galt med (B)'s  

 forstand.  

 Så kan det tænkes at I nu vurderer, at nu lider barnet tarv, så barnet skal i  

 familiepleje og væk fra (B), som jo ikke kan forstå hvorfor dette skal ske,  

 da  

 hun jo selv har passet barnet da det var lille.
Hvem er der så tilbage til at  

 hjælpe (B)? JA OS IGEN, hvem vil som bedsteforældre se sit barnebarn i  

 familiepleje.
Så hellere selv tage barnet, men så kan vi jo også bare starte  

 forfra igen.
Og hvorfor? Jo p.g.a. at vi ikke havde det mindste indflydelse  

 på  

 Jeres afgørelse.
Hvis I mener/tror vi har haft (B) og hjulpet hende så meget  

 vi  

 kunne for, at hun skal have sit/vores lov ødelagt p.g.a. jeres beslutning, er  

 det da utroligt, vi har fået lov til at have hende herhjemme uden opsyn.
Vi  

 forstår ikke rigtig problemet! Har vi som forældre da overhovedet intet at  

 tale  

 med.
Man kan snart få den opfattelse, at vi bare har gjort samfundet en  

 økonomisk tjeneste ved at beholde hende hjemme, for da må vi godt tage  

 ansvaret  

 og beslutninger uden Jeres indblanding.
Men nu hvor hun/vi alle ønsker dette,  

 skal vi bare makke ret.
Kan det da være rigtig? Og hvor store chancer er der  

 ikke for at hun selv ville få et handicappet barn? Mener I det tjener noget  

 formål, andet end I vil sige, skulle dette ske, har hun da nogle forældre som  

 vil hjælpe hende.
Har I selv prøvet at have et  

 handicappet barn? Uanset hvor godt fungerende det er.
Er det et 24 timers job  

 i  

 de 18 år hvor hun bor hjemme.
Herefter vil man altid have hende i tankerne.  

 For  

 vi må jo regne med altid, at hun har mere behov for os, end vores normale  

 børn.  

 Tænk på at når det normale barn på 13-14 år skal være alene hjemme f.eks. en  

 eftermiddag eller aften, er det ikke noget problem, men hvis et handicappet  

 barn på 13-14 år skal være alene bare 3 timer, skal du have en barnepige.  

 Tænk  

 hvis hun tænder et stearinlys eller hvis hun ville lave mad, og glemmer at  

 slukke for komfuret med en gryde på osv.
Det skulle I tænke lidt over.
Hvorfor dog prøve med  

 P-piller først, når vi nu gerne vil det andet, nu er (B) opsat på dette.
Som  

 lægen også nævner, kan det give komplikationer med P-piller og epilepsi.
Er  

 det  

 ikke nok hun skal flytte hjemmefra og omstille sig til dette.
Lige pludselig  

 skal hun også undvære sin familie og sine trygge omgivelser, er det ikke nok.  

 Og Spiral!! Hvem kan dog foreslå dette? Er det en som ikke ved hvad hun  

 snakker  

 om.
Mig bevidst bruges det for det meste kun til kvinder som har født.
Jeg  

 kunne da ikke få spiral før jeg havde født det første barn.
Når nu (B) er så bange for  

 læger, hvorfor skal hun så udsættes for mere end højest nødvendigt.
Hvis hun  

 skulle få en spiral, og som nok kvinder ved, er det ikke helt smertefrit, så  

 vil jeg aldrig få hende til gynækolog igen af bare angst.
Hvordan vil I så  

 holde hende rask vedr. underlivssygdomme hvis hun ikke tør komme til  

 undersøgelse mere.
Synes I selv der er mening i,  

 at hun skulle blive gravid? Det kan lige så let ske inden hun er 20 som  

 efter.  

 Tænk hvis det var Jeres eget handicappede datter." Samrådet vedrørende  

 svangerskabsafbrydelse og sterilisation for X Amt traf afgørelse i sagen den  

 17. juni 1997. Af afgørelsen fremgik:
 "...
 Et enigt samråd traf følgende  

 afgørelse:
 Der meddeles afslag på  

 tilladelse til sterilisation af (B).
 Samrådets afgørelse er truffet  

 med hjemmel i lov nr. 318 af 13. juni 1973 om sterilisation og kastration § 2  

 stk. 2 samt § 4 stk. 3. Loven vedlægges i kopi.
 Samrådet har ved afgørelsen  

 lagt vægt på (B)'s unge alder samt muligheden for brug af præventionsformer,  

 eksempelvis p-piller eller spiral.
..." A klagede til Ankenævnet i  

 sager vedrørende svangerskabsafbrydelse og sterilisation.
Som begrundelse for  

 klagen henviste A til sit brev til samrådet.
Ankenævnet stadfæstede den 4.  

 september 1997 samrådets afgørelse.
Som begrundelse herfor anførtes:
 "...
 Efter en nøje gennemgang af  

 sagen finder nævnet ikke, at der på nuværende tidspunkt er tilstrækkelig  

 grundlag for at tillade sterilisation, da der er mulighed for brug af  

 prævention.
..." A skrev herefter følgende til  

 Justitsministeren:
 "På opfordring af  

 embedslægen (D).
Jeg henvender mig til Dem,  

 efter jeg har fået afslag på sterilisation af min datter på 18 år som er  

 mongol.
Vi søgte om sterilisation af (B) da hun skulle flytte hjemmefra i  

 bofællesskab.
Hun var selv med til afgørelsen.
Jeg forklarede hende om 2  

 muligheder:  

 p-piller og sterilisation.
Hun gav klart udtryk for ikke at ville have børn,  

 da  

 hun ikke kunne lide at de skriger, samt at hun ikke havde lyst til at passe  

 dem, da hun hellere ville i byen.
Vi syntes selv hendes afgørelse var rigtig.
Jeg vedlægger alt vedr.  

 ansøgningen, idet jeg håber det kan tages op til ny afgørelse.
Der må  

 foreligge  

 en fejl et sted i systemet, hvis man mener (B) er i stand til at tage vare på  

 et barn.
Hvis man ikke kan tage 100 % vare på sig selv, hvordan kan man så  

 tage  

 vare på et barn? (B) blev optaget under  

 forsorgen da hun blev født.
Hun har med årene udviklet sig godt, men kan dog  

 aldrig blive som et normalt menneske.
Jeg vil ikke skrive meget mere da jeg  

 vedlægger alle sagens papirer, men vil dog til slut sige, at man må være en  

 stor egoist hvis man i dagens Danmark vil lade handicappede få børn.
De  

 sociale  

 midler er ikke til, at alle som har handicappede kan få deres ønsker om  

 pasning  

 - aflastning tilgodeset, og tiderne forandrer sig nok ikke.
Jeg mener de som  

 har truffet (B)'s beslutning ikke helt ved hvad det drejer sig om.
Vi har dog  

 trods alt haft (B) hjemme i 18 år.
Graviditeten kan lige så godt ske nu som  

 når  

 hun er ældre, og hvorfor dog lade hende på en graviditet igennem når man på  

 forhånd ved, at barnet på et tidspunkt vil blive taget fra hende.
..." A's brev blev besvaret af  

 Civilretsdirektoratet som henviste A til at rette henvendelse til mig.
Jeg bad den 16. december 1997  

 ankenævnet om en udtalelse i sagen.
I mit brev anførte jeg bl.a.:
 "...
Samrådet for (X) Amt  

 vedrørende svangerskabsafbrydelse og sterilisation har i sin afgørelse af 17.  

 juni 1997 henvist til § 2, stk. 2, og § 4, stk. 3, i lov nr. 318 af 13. juni  

 1973 om sterilisation og kastration.
I brevet til (A) vedlagde samrådet en  

 kopi af lovgrundlaget.
Ankenævnet har ikke henvist til retsgrundlaget for sin  

 afgørelse.
Jeg beder i den forbindelse oplyst på hvilket retsgrundlag  

 ankenævnet har truffet sin afgørelse.
 Samtidig beder jeg ankenævnet  

 om i sin udtalelse at tage stilling til nedenstående spørgsmål.
- Er (B) omfattet af en eller  

 flere af de persongrupper der beskrives under § 4, stk. 1, nr. 1 - 4, i lov  

 om  

 sterilisation og kastration? - Anser ankenævnet (B)'s  

 tilstand for varig? Det fremgår af (A)'s bilag at  

 både ankenævnet og Samrådet for (X) Amt vedrørende svangerskabsafbrydelse og  

 sterilisation har lagt vægt på muligheden for brug af prævention.
- Er der - under hensyn til  

 den særlige tilstand (B) befinder sig i - rimelig udsigt til at svangerskab  

 kan forebygges ved brug af prævention? Jeg bemærker at jeg ved min  

 afsluttende gennemgang af sagen vil tage stilling til om begrundelsespligten  

 efter forvaltningslovens §§ 22 og 24 er opfyldt.
..." Ankenævnet svarede mig i et  

 brev som jeg modtog den 20. januar 1998. Af svaret fremgik:
 "...
 Den omhandlede afgørelse er i  

 det hele en stadfæstelse af den påklagede afgørelse, truffet af samrådet.  

 Retsgrundlaget er således det samme.
For så vidt angår  

 begrundelsen bevirker allerede den omstændighed, at præventionsmulighederne  

 ikke er udtømt, at der ikke gives tilladelse til sterilisation af en så ung  

 person.
Hormonel antikonception må anses for mulig for (B)s vedkommende.  

 Ankenævnet fortolker loven således, at der ikke tillades rutinemæssig  

 sterilisation  

 på foranledning af forældremyndighedens indehaver, selv om barnet - som (B) -  

 er i en tilstand, der falder ind under sterilisationslovens § 4, stk. 1, nr.  

 2, og som må anses for varig, men altid må anlægges et skøn over indgrebets  

 nødvendighed i det konkrete tilfælde, jf. sterilisationslovens § 6, stk. 2,  

 hvorefter sterilisation kan tillades 'når omstændighederne taler derfor'.
 Angående det lægefaglige syn  

 på sterilisation af personer med Downs syndrom skal jeg henvise til  

 ankenævnets  

 referat af et foredrag, holdt af speciallæge dr.med. (Q) på ankenævnets møder  

 med samrådene i 1990. Referatet, der er blevet udsendt til alle samråd,  

 vedlægges til ombudsmandens orientering.
..." Af det omtalte referat  

 fremgik:
 "...
(Q)  

  

 indledte med at omtale, at eugeniske hensyn i dag ikke  

 tillægges nævneværdig betydning ved stillingtagen til behovet for  

 sterilisation.
At åndssvaghed i høj grad skulle være arveligt er en  

 misforståelse.
Overvejelserne drejer sig i dag dels om, hvorvidt det er  

 forsvarligt at belaste den mentalt retarderede med den opgave det er, at  

 drage  

 omsorg for et eller flere børn, dels om, hvorvidt hensynet til de eventuelle  

 børn betinger foretagelse af sterilisaton.
Det må overvejes om kvinden, selv  

 om  

 hun ikke vil kunne klare en børneflok, muligvis kan tage vare på et enkelt  

 barn.
Tidligere steriliserede man i meget vidt omfang åndssvage som  

 betingelse  

 for udskrivning af institution.
I dag vurderer man nøje, om der er et reelt  

 behov for sterilisation og lægger bl.a. vægt på, om der er rimelig mulighed  

 for  

 antikonception, f.eks. i form af spiral.
Angående børnenes udvikling  

 viser omfattende amerikanske undersøgelser, bl.a.
Milwaukee-projektet, der  

 påbegyndtes i 1970, at af alle de sociale faktorer, som er afgørende for  

 børnene, er moderens intelligens den vigtigste.
Undersøgelsen viste bl.a., at  

 de børn, der blev stimuleret ved forskellige hjælpeforanstaltninger, og hvor  

 man samtidig tog sig af mødrene med undervisning m.v. klarede sig godt, bedre  

 end en kontrolgruppe af børn, som man ikke tog sig af.
Mentalt retarderede  

 mødre er ofte emotionelt ustabile i forholdet til barnet og udviser også ofte  

 manglende vilje til at samarbejde og bruge den hjælp, samfundet kan tilbyde.  

 Børnene bliver derfor 'risikobørn' socialt.
Vedrørende spørgsmålet om, i  

 hvor vidt omfang man bør sterilisere mentalt retarderede er siden 1964, hvor  

 den senest foreliggende betænkning om sterilisation blev udgivet, den  

 almindelige mening ændret betydeligt i retning af større accept af de  

 handicappedes menneskerettigheder.
Man tager større hensyn til deres egen  

 mening, og udgangspunktet er, at tvangssterilisation ikke bør foretages.
Man  

 må  

 så vidt muligt søge at få den mentalt retarderede til at forstå indgrebet og  

 dets følger, og alle muligheder for antikonception må være overvejet.  

 Angående  

 diagnosticeringen af det mentale handicap går man i stadig videre omfang bort  

 fra den gammeldags intelligens-testning, der rummer fejlmuligheder, bl.a. når  

 patienten fungerer dårligt i en testsituation, der ofte føles som pres.
I  

 stedet benyttes en såkaldt 'socialkvotient'. Det vil sige man vurderer den  

 pågældendes funktionsniveau bl.a. ved at udspørge forældre,  

 institutionsmedarbejdere  

 eller andre, som kender og i det daglige har mest med vedkommende at gøre.
Er  

 der en sådan funktionsnedsættelse, at der er behov for hjælpeforanstaltninger  

 på det pædagogiske, lægelige eller sociale område? Hvordan er evnen til at  

 varetage de dagligdags funktioner, økonomi m.v.
Man må herunder være  

 opmærksom  

 på, at mentalt retarderede ofte har en lang, besværlig pubertet og må nøje  

 overveje, om senmodning kan udelukkes.
Ofte har man steriliseret for tidligt.  

 De omtalte funktionsanalyser kan udføres af socialrådgivere, men  

 speciallægeundersøgelser kan ike undværes som supplement hertil, bl.a. med  

 henblik på spørgsmålet om senmodning, ligesom der ofte er tale om  

 komplicerede  

 tilfælde, hvor psykiatriske problemer medvirker.
 (T) nævnte, at det ofte er  

 forældre til mongoler, der ønsker sterilisation.
(Q)  

  

 bemærkede hertil, at det er et spørgsmål, i hvor vidt omfang  

 der overhovedet er behov for sterilisation af kvinder med Downs-syndrom.
De  

 er  

 meget lidt fertile.
I følge udtalelser fra Kennedy-instituttet er de  

 infertile.  

 Der findes imidlertid eksempler på graviditet hos denne type handicappede,  

 men  

 de er meget sjældne.
Til et spørgsmål om hvorvidt  

 man i tilfælde, hvor det er umuligt at få den mentalt retarderede til at  

 forstå  

 indgrebet og dets betydning, ikke alligevel bør sterilisere af hensyn til den  

 pågældende selv - hendes ret til ikke at blive gravid, svarede (Q), at for  

 manges vedkommende er risikoen for graviditet meget ringe.
De er dels meget  

 lidt fertile, og dels ofte ikke interesseret i et seksualliv.
 (S)  

  

 nævnte, at sterilisationslovens § 6, stk. 2 og § 7 begge må  

 forstås således, at tilladelse kræver, at kriterierne i lovens § 4 er  

 opfyldt.  

 Ordene 'når omstændighederne taler derfor' i § 6, stk. 2 angår vurderingen  

 af,  

 om der er et aktuelt behov af en sådan styrke, at sterilisation overhovedet  

 bør  

 komme på tale.
..." Ombudsmandens udtalelse "  

  

 1. Retsgrundlaget Indtil 1. januar 1997 gjaldt følgende bestemmelser i lov om sterilisation om  

 kastration (lov nr. 318 af 13. juni 1973 som ændret ved lovbekendtgørelse nr.  

 661 af 12. juli 1994):
 '  

  

 § 2.  

  

 Enhver, der er fyldt 25 år og har bopæl her i landet, har ret til at blive  

 steriliseret.
 Stk. 2.  

  

 Dette gælder dog ikke personer, der er umyndiggjort i personlig henseende,  

 sindssyge eller åndssvage.
 § 4.  

  

 Er betingelserne i § 2 eller § 3 ikke opfyldt, kan personer, som har bopæl  

 her i landet, få tilladelse til sterilisation, hvis:
der på grund af arvelige anlæg hos ansøgeren, dennes ægtefælle eller samlever  

 er en sådan fare for, at eventuelle børn vil få en alvorlig legemlig eller  

 sjælelig lidelse, at det må anses for ønskeligt at forebygge fødsler, ansøgeren, dennes ægtefælle eller samlever på grund af sindssygdom eller  

 anden sjælelig lidelse, åndssvaghed eller alvorlig legemlig lidelse er uegnet  

 til at drage omsorg for børn på forsvarlig måde, der af særlige grunde er betydelig fare for, at ansøgeren, dennes ægtefælle  

 eller samlever ikke kan gennemføre et fremtidigt svangerskab, eller at barnet  

 ikke vil blive levedygtigt eller vil blive født med væsentlige beskadigelser,  

 eller de forhold, hvorunder ansøgeren og dennes familie  

 lever, gør det påkrævet at undgå barnefødsel.
Ved afgørelsen tages hensyn til  

 familiens helbredsmæssige, boligmæssige og økonomiske forhold samt antallet  

 af  

 hjemmeværende børn og til, om det må forventes, at flere børn vil medføre en  

 væsentlig belastning af forholdene gennem forringelse af ansøgerens  

 helbredstilstand, betydelig forringelse af dennes arbejdsbyrde eller på anden  

 måde.
 Stk. 2.  

  

 Ved afgørelsen af, om sterilisation kan tillades, skal der  

 lægges særlig vægt på, om de forhold, der begrunder sterilisationen, kan  

 antages at være af varig karakter, og om der er rimelig udsigt til, at  

 forebyggelse af svangerskab kan opnås på anden måde.
 Stk. 3.  

  

 Sterilisation af personer under 18 år må ikke tillades,  

 medmindre ganske særlige forhold taler derfor.
 § 6.  

  

 Anmodning om sterilisation skal fremsættes af den, på hvem  

 indgrebet skal foretages.
 Stk. 2.  

  

 Er denne på grund af sindssygdom, åndssvaghed eller af  

 anden grund varigt eller for længere tid ude af stand til at forstå  

 betydningen  

 af indgrebet, kan samrådet efter anmodning fra en særligt beskikket værge  

 tillade sterilisation, når omstændighederne taler derfor.
 ...
 § 7.  

  

 Er den, på hvem indgrebet skal foretages, umyndig, sindssyg  

 eller åndssvag, eller findes det i øvrigt på grund af ansøgerens sjælelige  

 tilstand, herunder svag begavelse, betænkeligt, at denne på egen hånd anmoder  

 om sterilisation, kan samrådet tillade sterilisation efter anmodning fra den  

 pågældende og forældremyndighedens indehaver eller værgen, eventuelt en  

 særligt  

 beskikket værge.
...' Ved lov nr. 389 af 14. juni  

 1995 (om ændring af retsplejeloven og forskellige andre love) blev der med  

 virkning fra 1. januar 1997 (jf. ændringslovens § 23, stk. 1) foretaget  

 følgende ændringer i lov om sterilisation og kastration:
 '  

  

 § 2....
 Stk. 2.  

  

 Dette gælder dog ikke personer, der er omfattet af bestemmelserne  

 i § 6, stk. 2, og § 7.
 § 6....
 Stk. 2.  

  

 Er denne på grund af sindssygdom, hæmmet psykisk udvikling,  

 alvorligt svækket helbred eller af anden grund varigt eller for længere tid  

 ude  

 af stand til at forstå betydningen af indgrebet, kan samrådet efter anmodning  

 fra en særligt beskikket værge tillade sterilisation, når omstændighederne  

 taler derfor.
 § 7.  

  

 Er den, på hvem indgrebet skal foretages, en person under 18  

 år, der ikke har indgået ægteskab, er den pågældende sindssyg eller hæmmet  

 psykisk udviklet, eller findes det i øvrigt på grund af ansøgerens sjælelige  

 tilstand, herunder svag begavelse, betænkeligt, at denne på egen hånd anmoder  

 om sterilisation, kan samrådet tillade sterilisation efter anmodning fra den  

 pågældende og forældremyndighedens indehaver eller en særligt beskikket  

 værge.
...' 2. Ankenævnets afgørelse af 4. september 1997 Afgørelsen Det fremgår ikke af  

 ankenævnets afgørelse af 4. september 1997 på hvilket retsgrundlag denne  

 afgørelse er truffet.
På baggrund af min forespørgsel meddelte ankenævnet mig  

 i  

 brev af 20. januar 1998 at ankenævnets afgørelse er truffet på det samme  

 retsgrundlag som samrådets.
 Samrådet vedrørende  

 svangerskabsafbrydelse og sterilisation for (X) Amt henviste i sin afgørelse  

 af  

 17. juni 1997 til lov nr. 318 om sterilisation og kastration af 13. juni 1973  

 §§ 2, stk. 2, og 4, stk. 3. Samrådet vedlagde loven i kopi til (A). Den  

 vedlagte kopi er en fotokopi af loven fra 1973.
 Jeg må på den baggrund lægge  

 til grund at ankenævnet har truffet afgørelse efter §§ 2, stk. 2, og 4, stk.  

 3,  

 i lov nr. 318 om sterilisation og kastration af 13. juni 1973.
 Under hensyn til at § 2, stk.  

 2, i lov om sterilisation og kastration blev ændret ved lov nr. 389 af 14.  

 juni 1995 med virkning fra 1. januar 1997 burde ankenævnet have truffet sin  

 afgørelse under henvisning til det ændrede retsgrundlag.
 Efter bestemmelsen i § 4,  

 stk. 3, gælder der endvidere særligt restriktive regler for personer under 18  

 år idet denne persongruppe ikke må steriliseres medmindre ganske særlige  

 forhold taler derfor.
(B) fyldte 18 år den 25.  

 august 1997, og hun var således 18 år gammel på tidspunktet for ankenævnets  

 afgørelse den 4. september 1997. Ankenævnets afgørelse er derfor truffet på  

 et  

 forkert retsgrundlag.
Ankenævnet burde efter min opfattelse have vurderet  

 betydningen  

 af at (B) nu var blevet 18 år, og om dette kunne medføre at hun kunne få  

 tilladelse  

 til sterilisation.
 Jeg har gjort ankenævnet  

 bekendt med min opfattelse.
Begrundelsen Ifølge § 22 i  

 forvaltningsloven (lov nr. 571 af 19. december 1985) skal en afgørelse når  

 den  

 meddeles skriftligt, være ledsaget af en begrundelse, medmindre afgørelsen  

 fuldt ud giver den pågældende part medhold.
Forvaltningslovens § 24  

 fastsætter  

 følgende krav til begrundelsens indhold:
'  

  

 § 24.  

  

 En begrundelse for en afgørelse skal indeholde en henvisning  

 til de retsregler, i henhold til hvilke afgørelsen er truffet.
I det omfang,  

 afgørelsen efter disse regler beror på et administrativt skøn, skal  

 begrundelsen tillige angive de hovedhensyn, der har været bestemmende for  

 skønsudøvelsen.
 Stk. 2.  

  

 Begrundelsen skal endvidere om fornødent indeholde en kort  

 redegørelse for de oplysninger vedrørende sagens faktiske omstændigheder, som  

 er tillagt væsentlig betydning for afgørelsen.
...' Efter forvaltningslovens §  

 24 skal en begrundelse for en afgørelse indeholde en henvisning til de  

 retsregler  

 afgørelsen er truffet efter.
Henvisningen skal være klar og specifik, dvs.  

 omtale retsreglerne så de uden videre kan identificeres af den pågældende,  

 ved  

 angivelse af lovens nummer og dato samt ved præcis angivelse af de relevante  

 bestemmelsers §, stk. og litra.
 Ankenævnet burde derfor efter  

 min opfattelse i sin afgørelse præcist have angivet efter hvilke bestemmelser  

 i  

 lov om sterilisation og kastration afgørelsen var truffet.
Herudover skal der i begrundelsen  

 for skønsmæssige afgørelser angives hvilke hovedhensyn der er blevet tillagt  

 vægt.
Af forarbejderne til forvaltningsloven fremgår at en begrundelse skal  

 fremtræde som en forklaring på, hvorfor afgørelsen har fået det pågældende  

 indhold, jf. folketingstidende 1985/86, tillæg A, sp. 163.
Hvor udførlig en begrundelse  

 skal være for at give en fyldestgørende forklaring på hvorfor afgørelsen har  

 fået det pågældende indhold, kan ikke præcist angives.
Om begrundelsen er  

 tilstrækkelig, afhænger af en konkret vurdering af bl.a. afgørelsens art og  

 karakter, herunder hvor indgribende og kompliceret sagen er, og partens egen  

 udførlighed i forbindelse med sagen, jf.
John Vogter, Forvaltningsloven med  

 Kommentarer (1992), s. 277ff, og Hans Gammeltoft-Hansen m.fl.,  

 Forvaltningsret  

 (1994), s.  

 371f.  

 Det bemærkes i den forbindelse at der ikke består en pligt til at komme ind  

 på  

 alt hvad parten har gjort gældende; men i det omfang der er tale om relevante  

 anbringender, er der en formodning for at de skal berøres i begrundelsen.
 Ankenævnet henviste i sit  

 brev af 4. september 1997 udelukkende til at der var mulighed for prævention.
 Sådan som jeg forstår (A)'s  

 brev af 2. juni 1997, har (A) til støtte for ønsket om sterilisation af (B),  

 bl.a. gjort gældende:
·  

  

 	  

 at (B) har et klart og utvetydigt ønske om  

 ikke at få børn, ·  

  

 	  

 at (B) ikke vil være i stand til at  

 administrere at bruge p-piller, ·  

  

 	  

 at det ikke vil være muligt at kontrollere  

 om (B) rent faktisk tager pillerne, ·  

  

 	  

 at (B) aldrig vil være i stand til at tage  

 vare på et barn, og at et evt. barn alligevel vil blive tvangsfjernet, ·  

  

 	  

 at et afslag på sterilisation derfor ikke  

 tjener noget formål, ·  

  

 	  

 at et afslag på sterilisation medfører en  

 unødvendig utryghed i (B)'s og (A)'s eget liv, ·  

  

 	  

 at brugen af p-piller vil give  

 komplikationer hvis (B) får brug for medicin mod sin epilepsi, og ·  

  

 	  

 at der er risiko for at (B) selv får et  

 handicappet barn.
Ankenævnet gør ikke nærmere  

 rede for hvorfor muligheden for prævention på trods af (A)'s oplysninger har  

 været udslagsgivende for afslaget.
Jeg bemærker i den forbindelse at det  

 efter  

 min opfattelse ville have været naturligt hvis ankenævnet i forbindelse med  

 en  

 stillingtagen til (A)'s væsentligste anbringer overfor (A) havde redegjort  

 for  

 sin praksis.
 Den begrundelse som ankenævnet  

 gav (A), tjener derfor efter min opfattelse ikke til at give Dem en  

 fyldestgørende  

 forklaring på afgørelsens indhold.
 Samlet er det min opfattelse  

 at ankenævnets begrundelse for afslaget ikke opfylder kravene i  

 forvaltningslovens § 24. Jeg har gjort ankenævnet bekendt med min opfattelse.
 Under henvisning til den  

 manglende begrundelse og under henvisning til at ankenævnet ikke ved sin  

 afgørelse vurderede betydningen af at (B) nu var blevet 18 år, har jeg  

 henstillet til nævnet at genoptage sagen.
 Jeg har bedt ankenævnet om at  

 underrette mig om sin nye afgørelse i sagen.
3. Samrådets afgørelse af 17. juni 1997 Samrådet vedrørende  

 svagerskabsafbrydelse og sterilisation for (X) Amt henviste i sin afgørelse  

 af  

 17. juni 1997 som nævnt til lov nr. 318 om sterilisation og kastration af 13.  

 juni 1973 §§ 2, stk. 2, og 4, stk. 3.
Under hensyn til at § 2, stk.  

 2, i lov om sterilisation og kastration blev ændret ved lov nr. 389 af 14.  

 juni 1995 med virkning fra 1. januar 1997 burde samrådet have truffet sin  

 afgørelse under henvisning til det ændrede retsgrundlag.
Jeg henviser nærmere  

 til min gennemgang ovenfor under afsnit 2.
 Herudover har jeg foretaget  

 en vurdering af om samrådets afgørelse opfylder begrundelseskravet i  

 forvaltningslovens §§ 22 og 24. Jeg henviser herved til den generelle  

 gennemgang af begrundelseskravet i forvaltningsloven ovenfor i afsnit 2.
Som begrundelse for  

 afgørelsen af 17. juni 1997 anførte samrådet at man havde lagde vægt på (B)'s  

 unge alder samt muligheden for brug af præventionsformer.
I (A)'s brev af 2.  

 juni 1997 til samrådet som er refereret ovenfor, gjorde (A) en række  

 synspunkter gældende til støtte for sterilisation.
 Samrådet gjorde ikke nærmere  

 rede for hvorfor (B)'s unge alder - sammenholdt med muligheden for prævention  

 - på trods af (A)'s oplysninger til samrådet har været udslagsgivende for  

 afslaget.  

 Jeg bemærker i den forbindelse at det efter min opfattelse ville have været  

 naturligt hvis samrådet i forbindelse med en stillingtagen til (A)'s  

 væsentligste  

 anbringender overfor (A) havde redegjort for sin praksis.
 Samlet er det min opfattelse  

 at samrådets afgørelse ikke opfylder kravene i forvaltningslovens § 24.
 Jeg har gjort samrådet  

 bekendt med min opfattelse, men foretager ikke videre i den anledning.
