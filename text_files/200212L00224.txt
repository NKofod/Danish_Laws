Fremsat den 30. april 2003 af  

 indenrigs‑ og sundhedsministeren (Lars Løkke&nbsp  

 ;Rasmussen) Forslag til Lov om patientsikkerhed i sundhedsvæsenet Kapitel 1 Formål, anvendelsesområde, definitioner m.v.
§ 1.  

  

 Loven har til formål at forbedre patientsikkerheden i sundhedsvæsenet.
Loven  

 finder anvendelse på rapportering af utilsigtede hændelser, som forekommer i  

 forbindelse med behandling af patienter i sygehusvæsenet, jf. dog  

 stk. 2.
Stk. 2.  

  

 Indenrigs-  

 og sundhedsministeren kan fastsætte nærmere regler for inddragelse af den  

 primære sundhedssektor, herunder privatpraktiserende sundhedspersoner, under  

 lovens område.
Ministeren kan fastsætte afvigelser fra lovens bestemmelser,  

 som  

 særlige forhold i den primære sundhedssektor måtte begrunde.
 Stk. 3.  



  

 Sundhedsstyrelsen kan fastsætte  

 nærmere regler for hvilke sygehuse og andre behandlingsinstitutioner, der er  

 omfattet af rapporteringspligten, ligesom Sundhedsstyrelsen kan fastsætte  

 særlige regler for de private sygehuses rapporteringssystem.
 Stk. 4.  

  

 Reglerne i  

 denne lov vedrørende amtskommuner gælder tillige for Hovedstadens  

 Sygehusfællesskab, Københavns og Frederiksberg kommuner samt Bornholms  

 Kommune  

 og private sygehuse.
 Stk. 5.  

  

 Reglerne i  

 denne lov gælder ikke for andre lovbestemte indrapporteringsordninger  

 vedrørende utilsigtede hændelser og fejl opstået under behandling.  

 Sundhedsstyrelsen kan i samarbejde med berørte myndigheder fastsætte regler,  

 der nærmere præciserer og eventuelt samordner indrapporteringsforhold, jf. 1.  

 punkt.
§ 2.  

  

 Ved  

 en utilsigtet hændelse forstås en begivenhed, der er en følge af behandling  

 eller ophold på sygehus, og som ikke skyldes patientens sygdom, og som  

 samtidig  

 enten er skadevoldende eller kunne have været skadevoldende, men forinden  

 blev  

 afværget eller på grund af andre omstændigheder ikke indtraf.
Utilsigtede  

 hændelser omfatter både på forhånd kendte og ukendte hændelser og fejl.
 Stk. 2.  

  

 Ved  

 sundhedspersoner forstås i denne lov personer, der er autoriseret i henhold  

 til  

 særlig lovgivning til at varetage sundhedsfaglige opgaver og personer, der  

 handler på disses ansvar.
 Stk. 3.  

  

 Ved  

 behandling forstås i denne lov undersøgelse, diagnosticering,  

 sygdomsbehandling, genoptræning, sundhedsfaglig pleje og sundhedsfaglige  

 forebyggelsestiltag over for den enkelte patient.
Kapitel 2 Patientsikkerhedsordninger § 3.  

  

 Amtskommunerne  


  

 modtager, registrerer  

 og analyserer rapporter om utilsigtede hændelser til brug for forbedring af  

 patientsikkerheden og behandlingen samt for rapportering af oplysninger til  

 Sundhedsstyrelsen, jf. § 4.
 Stk. 2.  

  

 En  

 sundhedsperson, som bliver opmærksom på en utilsigtet hændelse i forbindelse  

 med en patients behandling eller ophold på sygehus, skal rapportere denne  

 hændelse i henhold til stk. 1.
§ 4.  

  

 Sundhedsstyrelsen modtager rapporteringer fra amtskommunerne om utilsigtede  

 hændelser og opretter et nationalt register herfor.
Sundhedsstyrelsen  

 vejleder  

 sundhedsvæsenet om patientsikkerhed på baggrund af de modtagne oplysninger.
Stk. 2.  

  

 Sundhedsstyrelsen fastsætter regler om, hvilke utilsigtede hændelser der skal  

 rapporteres fra amtskommunerne til Sundhedsstyrelsen, hvornår og i hvilken  

 form, rapporteringen skal ske, og hvad den skal indeholde.
Tilsvarende  

 fastsætter Sundhedsstyrelsen regler om, i hvilke tilfælde sundhedspersoner  

 skal  

 rapportere om utilsigtede hændelser til amtskommunen, hvornår og i hvilken  

 form  

 rapporteringen skal ske, og hvad den skal indeholde.
 Stk. 3.  

  

 Sundhedsstyrelsen kan fra amtskommunerne indhente supplerende oplysninger om  

 indrapporterede hændelser til brug for styrelsens vejledningsarbejde, jf.  

 stk. 1.
 Stk. 4.  

  

 Sundhedsstyrelsen kan fra amtskommunerne indhente oplysninger fra  

 patientregistre og andre registre samt regnskabs- og budgetoplysninger til  

 brug  

 for styrelsens vejledningsarbejde, jf. stk. 1.
 Stk. 5.  

  

 Rapportering om utilsigtede hændelser fra amtskommunerne til  

 Sundhedsstyrelsen  

 efter stk. 1 og 3 skal ske i anonymiseret form såvel vedrørende  

 patienten  

 som sundhedspersonen.
 Stk. 6.  

  

 Sundhedsstyrelsen afgiver en årlig beretning om sin virksomhed i henhold til  

 denne lov.
Kapitel 3 Videregivelse af oplysninger m.v.
 § 5.  

  

 Rapporteringer om utilsigtede hændelser, der kan henføres til bestemte  

 personer, kan uden samtykke fra patienten eller de involverede  

 sundhedspersoner  

 udveksles inden for den personkreds, der lokalt i amtskommunen varetager  

 opgaver i henhold til § 3, stk. 1, samt videregives til kliniske  

 databaser og andre registre, hvori der sker registrering af  

 helbredsoplysninger  

 med henblik på dokumentation og kvalitetsudvikling på  

 patientsikkerhedsområdet.
 Stk. 2.  

  

 Amtskommunerne må ikke videregive oplysninger om den indrapporterende  

 sundhedspersons identitet til andre end de personer, der varetager opgaver i  

 henhold til § 3, stk. 1.
 § 6.  

  

 En  

 sundhedsperson, som rapporterer en utilsigtet hændelse, kan ikke som følge af  

 sin rapportering underkastes disciplinære undersøgelser og foranstaltninger  

 af  

 ansættelsesmyndigheden, tilsynsmæssige reaktioner af Sundhedsstyrelsen eller  

 strafferetlige sanktioner af domstolene.
Kapitel 4 Ikrafttrædelses- og overgangsbestemmelser m.v.
 § 7.  

  

 Loven træder i kraft den 1. januar 2004, jf. dog stk. 2. Loven omfatter  

 alle utilsigtede hændelser, som finder sted efter lovens ikrafttræden.
 Stk. 2.  

  

 § 8  

 træder i kraft den 1. juli 2003.
 § 8.  

  

 I  

 lov om sygehusvæsenet, jf. lovbekendtgørelse nr. 687 af 16. august 1995, som  

 ændret senest ved lov nr. 145 af 25. marts 2002, foretages følgende  

 ændringer:
 1.  

  

 Overskriften  

 til kapitel 3 affattes således:
»Specialeplanlægning og registrering af kliniske  

 data m.v.« 2.  

  

 Efter  

 § 15 indsættes i kapitel 3:
 »§ 15 a.  

  

 Indenrigs- og sundhedsministeren kan fastsætte regler om, at amtsråd,  

 kommunalbestyrelser, private personer og institutioner, der driver sygehuse,  

 samt praktiserende sundhedspersoner skal indberette oplysninger til kliniske  

 kvalitetsdatabaser, som en offentlig myndighed er dataansvarlig for, og hvor  

 der  

 sker registrering af helbredsoplysninger mv. med henblik på overvågning og  

 udvikling af behandlingsresultater for afgrænsede grupper af patienter.
 Stk. 2.  

  

 Indenrigs-  

 og sundhedsministeren kan bestemme, at den registrerede på begæring skal have  

 indsigtsret i oplysninger, der er registreret om vedkommende i de i  

 stk. 1  

 nævnte kliniske kvalitetsdatabaser.
Stk. 3.  

  

 Indberetning  

 af oplysninger efter stk. 1, der kan henføres til bestemte personer, kan  

 ske uden samtykke fra personen.« § 9.  

  

 Loven gælder ikke for Færøerne og Grønland, men kan ved kongelig anordning  

 sættes i kraft for Færøerne med de afvigelser, som de særlige færøske forhold  

 tilsiger.
Bemærkninger til lovforslaget Almindelige bemærkninger 1. Formålet med lovforslaget Formålet med lovforslaget er at forbedre patientsikkerheden  

 i sundhedsvæsenet ved at indsamle oplysninger om fejl og utilsigtede  

 hændelser  

 af betydning for patientsikkerheden.
Et rapporteringssystem vil gennem  

 sygehusvæsenets modtagelse af rapporteringer fra sundhedspersoner samt  

 analyse  

 af rapporterne og anvendelse af resultaterne heraf i patientbehandlingen  

 bidrage til, at der forebyggende kan reageres fra sundhedsmyndighedernes  

 side,  

 således at antallet af utilsigtede hændelser mindskes, og kvaliteten af  

 sygdomsbehandlingen generelt forbedres.
 Lovforslaget udgør en del af de forslag om ændringer på  

 klage- og erstatningsområdet samt om indførelsen af et rapporteringssystem  

 for  

 utilsigtede hændelser i sundhedsvæsenet, som regeringen og Socialdemokratiet,  

 Dansk Folkeparti, Det Radikale Venstre samt Kristeligt Folkeparti opnåede  

 enighed om den 31. januar 2003.
 Som et andet led i lovforslagets formål om forbedring af  

 patientsikkerheden - og som opfølgning på den mellem regeringen og  

 Amtsrådsforeningen indgåede aftale om amtskommunernes økonomi i 2003 -  

 foreslås  

 det, at der ved en ændring af sygehusloven gives indenrigs- og  

 sundhedsministeren mulighed for at pålægge sygehusejerne m.fl. at indberette  

 patientoplysninger til kliniske kvalitetsdatabaser samt at forenkle  

 administrationen i forbindelse med videregivelse af patientoplysninger.  

 Formålet er at styrke grundlaget for indberetning til de kliniske  

 kvalitetsdatabaser, og sikre at oplysningerne herfra er retvisende, hvilket  

 er  

 en forudsætning for, at de kan anvendes til at forbedre  

 behandlingskvaliteten.
 Rapporteringssystemet iværksættes med virkning fra den 1.  

 januar 2004, mens ændringen af sygehusloven iværksættes den 1. juli 2003.
2. Indhold - hvad er et rapporteringssystem for  

 utilsigtede hændelser? Et rapporteringssystem for utilsigtede hændelser er et  

 system, som har til formål at samle, analysere og formidle viden om årsager  

 til  

 risikosituationer.
Systemet kan både forholde sig til menneskelige og  

 tekniske  

 fejl samt til organisatoriske forhold, der påvirker forekomsten af  

 utilsigtede  

 hændelser i forbindelse med behandling eller ophold på sygehus.
 Et rapporteringssystem skal understøtte den eksisterende  

 kvalitetssikring og vurdering i amtskommunerne af utilsigtede hændelser, som  

 finder sted på sygehusene, men særligt udvalgte hændelser skal som et  

 supplement hertil rapporteres til et centralt register i Sundhedsstyrelsen.  

 Rapporteringssystemet består således af to dele: en række lokale  

 rapporteringssystemer og et nationalt rapporteringssystem (register). De  

 lokale  

 systemer skal dels anvendes umiddelbart i kvalitetsudvikling af behandlingen  

 dels give oplysninger om utilsigtede hændelser til det nationale  

 rapporteringssystem i Sundhedsstyrelsen.
Fra Sundhedsstyrelsens register vil der kunne meldes  

 tilbage til sundhedsvæsenet om særlige eller ofte forekommende fejl og  

 risikosituationer.
Sundhedsstyrelsen vil endvidere med hjælp fra  

 rapporteringssystemet kunne udarbejde faglige udmeldinger og vejledninger på  

 patientsikkerhedsområdet som støtte for amtskommunernes varetagelse af  

 behandlingsopgaverne.
 Det pålægges sundhedspersonerne at indberette de  

 utilsigtede hændelser, de observerer, mod til gengæld at blive beskyttet mod  

 sanktioner som følge af indrapporteringen, og at deres indrapportering til de  

 centrale sikkerhedsmyndigheder anonymiseres.
De fleste eksisterende udenlandske rapporteringssystemer  

 for utilsigtede hændelser omfatter alene sygehussektoren, men primærsektoren  

 kan i princippet også inddrages.
Med henblik på hurtigst muligt at kunne  

 etablere systemet i Danmark, er det dog hensigtsmæssigt først at koncentrere  

 sig om at indføre et rapporteringssystem for sygehusvæsenet, herunder på de  

 private sygehuse.
 Der skal foretages en vurdering af rapporteringssystemet,  

 når dette har været i drift i 2 år, blandt andet med henblik på vurdering af  

 en  

 inddragelse af den primære sundhedssektor under ordningen.
3. Baggrund for lovforslaget, herunder andre  

 rapporteringssystemer  

  

 3.1. Baggrund Spørgsmålet om patientsikkerhed har fået en fremtrædende  

 placering inden for de seneste år.
Det skyldes bl.a., at en række udenlandske  

 undersøgelser har vist, at der forekommer mange og alvorlige fejl i de  

 vestlige  

 landes sundhedsvæsener.
I afsnit 3.2 beskrives rapporteringssystemer i andre  

 lande.
 I Danmark er der med offentlig støtte gennemført et  

 pilotstudium i Hovedstadens Sygehusfællesskab og tre amtskommuner om  

 utilsigtede hændelser ( Utilsigtede hændelser på danske sygehuse , DSI  

 Institut  

 for Sundhedsvæsen, september 2001). Studiet viste, at der forekommer  

 utilsigtede hændelser ved 9 procent af alle indlæggelser på sygehus.  

 Forekomsten af utilsigtede hændelser i Danmark ligger på niveau med udlandet.  

 Overføres resultaterne fra udlandet til danske forhold vurderes det, at  

 40.000  

 personer årligt udsættes for utilsigtede hændelser og fejl, og at op til 5000  

 af dem dør som følge af disse hændelser og fejl.
 Etableringen af et rapporteringssystem indgår bl.a. som et  

 led i Den Nationale Strategi For Kvalitetsudvikling på sundhedsområdet og er  

 endvidere nævnt som et centralt indsatsområde i regeringens publikation  

 »Sundhedspolitisk Redegørelse 2002«.
Der er igangsat mange initiativer på kvalitets- og  

 patientsikkerhedsområdet i sundhedsvæsenet, bl.a. kliniske kvalitetsdatabaser  

 og indførelse af kvalitetsdeklarationer.
Herudover er der iværksat en række  

 projekter med fokus på kvaliteten i sundhedsvæsenet, bl.a.
Den Gode  

 Medicinske  

 Afdeling og Det Nationale Indikatorprojekt.
Indførelsen af et  

 rapporteringssystem for utilsigtede hændelser skal ses i sammenhæng med disse  

 initiativer og kan opfattes som et supplement hertil.
3.2. Rapporteringssystemer i andre lande I udlandet eksisterer forskellige systemer til rapportering  

 og registrering af utilsigtede hændelser, men disse systemer er overvejende  

 baseret på specialer eller særlige hændelsestyper, eksempelvis  

 medicineringsfejl.
USA og Australien er længst fremme med egentlige  

 landsdækkende registreringer.
Begge lande har ligesom Norge og Sverige i  

 flere  

 år haft registreringssystemer.
USA:  

  

 Det mest  

 veletablerede amerikanske rapporteringssystem er oprettet under institutionen  

 Veterans Affairs, som driver 172 sygehuse og mere end 800 ambulante kliniker  

 i  

 USA.
Det amerikanske Patient Safety Reporting System (PSRS) er udarbejdet på  

 baggrund af erfaringer fra den amerikanske rumfartsorganisation National  

 Aeronautics And Space Administration (NASA). Rapporteringssystemet indgår som  

 et integreret element i et overordnet kvalitetssystem, der bl.a. omfatter  

 akkreditering.
Systemet er opbygget i lokale enheder med en central opsamling  

 af udvalgte hændelsestyper.
Australien:  

  

 Australian Incident Monitoring Study (AIMS) er et nationalt system, som  

 omfatter frivillig, anonym rapportering af alle typer hændelser til lokale  

 analyseteams, som forestår udredning og iværksættelse af forebyggende tiltag.  

 Rapporteringerne fra de lokale enheder samles på nationalt niveau med henblik  

 på udarbejdelse af nationale udmeldinger og retningslinier.  

 Rapporteringssystemet blev oprettet i 1996 og omfatter såvel offentlige som  

 private sygehuse.
I 2000 blev systemet udvidet til at omfatte sygehuse på New  

 Zealand.
Systemet er aktuelt under afprøvning i England på 28 sygehuse under  

 National Health Service (NHS).
Norge:  

  

 Det norske  

 rapporteringssystem er bygget op om lokale kvalitetsudvalg på de enkelte  

 sygehuse.
Rapporteringerne skal som hovedregel gå fra sygehusafdelingerne til  

 kvalitetsudvalgene, som efter behandling sender rapporteringen videre til en  

 meldecentral.
Meldecentralen står for den nationale opsamling af de anmeldte  

 hændelser.
Systemet er baseret på frivillige anmeldelser, idet dog anmeldelse  

 om betydelig skade og svigt i teknisk udstyr er obligatorisk.
Meldecentralen  

 modtog i 1999 3.795 rapporteringer.
Sverige:  

  

 I  

 Sverige findes »Lex Maria«, som er et rapporteringssystem, hvortil  

 sundhedspersoner skal rapportere om alvorlige skader og risici for skader.  

 Systemet har været i brug siden 1937 og er løbende blevet udviklet.
Det  

 svenske  

 rapporteringssystem er betinget fortroligt.
Det er tilsynsmyndigheden, som  

 modtager alle rapporteringer i ikke-anonymiseret form.
Tilsynsmyndigheden kan  

 foretage rapportering til »Hälso- och sjukvårens ansvarsnämnd« (HSAN), der  

 svarer til Danmarks Patientklagenævn, såfremt myndigheden skønner at et  

 forhold  

 er særligt ansvarspådragende.
Lex Maria modtog i 1999 1.450 rapporteringer.
3.3. Danske rapporterings- og registreringssystemer Der er begrænsede danske erfaringer på området.
Enkelte  

 amtskommuner er ved at etablere vidensdatabaser, som kan udvides til at  

 omfatte  

 registrering af utilsigtede hændelser.
Hovedstadens Sygehusfællesskab (H:S) har påbegyndt et  

 treårigt udviklingsprojekt, som bl.a. andet omfatter etablering af et  

 rapporteringssystem for utilsigtede hændelser.
Projektet blev iværksat i  

 efteråret 2001 for at tilgodese kravene i Joint Commission on Accreditation  

 of  

 Healthcare Organizations standarder (Joint Commission International  

 Accreditation Standards for Hospitals, First Edition 2000), som Hovedstadens  

 Sygehusfællesskabs sygehuse blev akkrediteret efter og i februar-marts 2002  

 blev evalueret i forhold til.
Rapporteringssystemet er forankret i Enhed for  

 Patientsikkerhed og opererer med obligatorisk rapportering af et antal  

 hændelsestyper, f.eks. faldulykker og medicineringsfejl, samt frivillig  

 rapportering af andre typer af hændelser.
3.4. Rekommandationer fra dansk undersøgelse Indenrigs- og Sundhedsministeriet har ydet støtte til  

 projektet »Krav til et registreringssystem for utilsigtede hændelser på  

 sygehuse«.
Som et led i dette projekt er der gennemført en  

 spørgeskemaundersøgelse af sundhedspersoners holdninger til rapportering og  

 tilbagemelding om utilsigtede hændelser samt deres krav og ønsker til et  

 fremtidigt rapporteringssystem.
 På baggrund af spørgeskemaundersøgelsen er der i maj 2002 i  

 en delrapport fra projektet fremsat en række rekommandationer for opbygningen  

 af et rapporteringssystem.
3.5. Anbefalinger fra Dansk Selskab for  

 Patientsikkerhed Dansk Selskab for Patientsikkerhed (DSFP) har i september  

 2002 afsluttet et udredningsarbejde om rapportering af utilsigtede hændelser,  

 som også indeholder anbefalinger for et kommende rapporteringssystem.  

 Bestyrelsen i selskabet, som består af en bred kreds, der omfatter såvel  

 sygehusejernes og nogle af sundhedspersonernes faglige organisationer som  

 patientorganisationer m.fl., har tiltrådt anbefalingerne.
DSFPs anbefalinger for et rapporteringssystem lægger sig  

 tæt op ad rekommandationerne fra projektet »Krav til et registreringssystem  

 for  

 utilsigtede hændelser på sygehuse«, jf. afsnit 3.4. Selskabet fokuserer dog i  

 større udstrækning på patienternes rolle i forbindelse med et  

 rapporteringssystem.
Selskabet ønsker bl.a., at patientens ret til at blive  

 informeret om utilsigtede hændelser bliver indskærpet.
4. Sammenhængen med øvrige initiativer på  

 patientsikkerhedsområdet Etableringen af et rapporteringssystem for fejl og  

 utilsigtede hændelser vil udbygge og understøtte en række af de initiativer,  

 som Sundhedsstyrelsen har iværksat på patientsikkerhedsområdet:
 Tilsynsdatabasen:
Sundhedsstyrelsens tilsynsdatabase indeholder alle  

 afgørelser fra Patientklagenævnet og Patientforsikringsforeningen samt  

 styrelsens egne indberetningssager.
Databasen bruges til at identificere  

 fejltyper, som udgør en særlig risiko for patienterne.
Den danner grundlaget  

 for styrelsens udmeldinger til sundhedsvæsenet samt udarbejdelsen af  

 vejledninger for den kliniske adfærd.
Tilsynsdatabasen giver imidlertid ikke et fuldstændigt  

 billede af alle de typer af utilsigtede hændelser, der kan forekomme i  

 sundhedsvæsenet.
Klage- og forsikringssagerne er meget specifikke og primært  

 koncentreret omkring de kirurgiske specialer.
De hændelser, som ikke giver  

 synlige mén for patienten, er kraftigt underrepræsenteret i tilsynsdatabasen.
 Et rapporteringssystem vil virke som et supplement til  

 tilsynsdatabasen og give Sundhedsstyrelsen et mere bredt og nuanceret indblik  

 i  

 omfanget og karakteren af utilsigtede hændelser i sundhedsvæsenet.
 Standarder for patientsikkerhed:
Et af Sundhedsstyrelsens kommende indsatsområder vil være  

 udarbejdelsen af et sæt standarder (normer) for bl.a. behandlinger og  

 undersøgelser, som er særlig risikobetonede for patienter.
Udarbejdelsen og  

 ikke mindst vedligeholdelsen af sådanne standarder forudsætter en detaljeret  

 viden om forekomsten af utilsigtede hændelser.
 Et rapporteringssystem for fejl og utilsigtede hændelser  

 vil være en nærliggende kilde til sådanne oplysninger, og vil kunne bidrage  

 til  

 en mere kvalificeret identifikation af de problemområder, hvortil der bør  

 udarbejdes standarder for patientsikkerheden.
 Den fælles danske kvalitetsmodel:
Regeringen, amtskommunerne og Hovedstadens  

 Sygehusfællesskab har indgået aftale om, at der skal udvikles en fælles dansk  

 kvalitetsmodel i sundhedsvæsenet.
Kvalitetsmodellen skal omfatte en kerne af  

 fælles kvalitetsstandarder, som alle parter forpligter sig overfor.
Modellen  

 er  

 p.t. under udvikling, og det er hensigten, at den skal være udbredt til at  

 dække  

 samtlige offentlige sygehuse i Danmark i 2006.
Kvalitetsmodellen vil indeholde både generelle og  

 sygdomsspecifikke standarder samt standarder for den organisatoriske  

 kvalitet.
Patientsikkerhed indgår som et væsentligt aspekt af disse  

 standarder.  

 De centrale og lokale patientsikkerhedsordninger, der skal etableres i  

 henhold  

 til denne lov, vil indgå i grundlaget for kvalitetsmodellens udvikling og  

 implementering i det danske sundhedsvæsen.
 5. Tilsyn og sundhedspersoners forhold m.v.
Et af de punkter, som særligt har været drøftet ved  

 indførelse af patientsikkerhedssystemet, er hvilken grad af åbenhed  

 (anonymitet/fortrolighed), der skal være i rapporteringssystemet for  

 utilsigtede hændelser.
Det anbefales i lovforslaget, at der indføres et  

 ubetinget fortroligt system, hvor den indrapporterende sundhedspersons  

 identitet ikke må videregives til Sundhedsstyrelsen eller fra den begrænsede  

 personkreds, der lokalt modtager indberetningen.
Disse personer kan give den  

 indberettende feedback, opfølgning og støtte, når det er nødvendigt.
Det  

 disciplinære system foreslås således afkoblet fra rapporteringssystemet.
 Det fremgår nærmere af lovforslagets § 6, at en  

 sundhedsperson, som rapporterer en utilsigtet hændelse, ikke som følge af sin  

 rapportering kan underkastes disciplinære undersøgelser og foranstaltninger  

 af  

 ansættelsesmyndigheden, tilsynsmæssige reaktioner af Sundhedsstyrelsen eller  

 strafferetlige sanktioner af domstolene.
Det betyder dog ikke, at sundhedspersonerne bliver gjort  

 ansvarsfrie.
Ansættelsesmyndigheden vil ikke, jf. § 6, kunne iværksætte  

 disciplinære foranstaltninger m.v., som følge af en indrapportering.
Men  

 ansættelsesmyndigheden vil ikke være afskåret fra sædvanlige sanktionerende  

 reaktioner overfor ansatte som følge af oplysninger, som myndigheden på anden  

 måde er blevet bekendt med.
 Det bemærkes endvidere, at Sundhedsvæsenets  

 Patientklagenævns funktioner   samt andre klagesystemer - vil blive  

 opretholdt  

 uændret, således at nævnet fortsat skal tage stilling til klager fra  

 patienter,  

 som måtte ønske at klage over behandling m.v.
Tilsynssystemet vil fortsat dække området med de sædvanlige  

 reaktionsmuligheder, jf. lov om sundhedsvæsenets centralstyrelse.
For  

 eksempel  

 vil Sundhedsstyrelsen kunne iværksætte tilsynsmæssige tiltag over for  

 sundhedspersoner, som styrelsen ad andre veje får underretning om, med  

 henblik  

 på indberetning til Sundhedsvæsenets Patientklagenævn, ligesom styrelsen vil  

 kunne bringe reaktionsmulighederne i centralstyrelsesloven i anvendelse  

 (påbud,  

 virksomhedsindskrænkninger m.v.).
 Endelig vil myndigheder og politi ikke som følge af  

 rapporter tilgået rapporteringssystemet kunne iværksætte strafferetlige  

 sanktioner, idet en person i henhold til Den Europæiske  

 Menneskerettighedskonventions art. 6, stk. 1, ikke kan pålægges en pligt  

 til at afgive oplysninger, som kan blive brugt imod denne i en straffesag  

 (beskyttelse mod selvinkriminering). Men tilsvarende gælder også her, at der  

 ved oplysninger om for eksempel forsætlig skade, fuldskab, m.v., som er  

 tilvejebragt uden om rapporteringssystemet, vil kunne rejses sigtelse på  

 grundlag af sådanne oplysninger.
 Ved dødsfald vil der ske underretning af embedslægen og  

 politiet med henblik på reaktioner som følge af medico legalt ligsyn.
6. Retlig regulering af rapporteringssystemet Et nationalt rapporteringssystem lovreguleres af flere  

 årsager.
For det første for at sikre, at sundhedspersoner kan pålægges at  

 rapportere til systemet.
For det andet for at sikre, at rapporteringssystemet  

 kan adskilles fra Sundhedsstyrelsens tilsyns- og sanktionsvirksomhed og  

 ansættelsesmyndighedernes disciplinære systemer.
For det tredje for at  

 tilvejebringe en særlig hjemmel for videregivelse af de fortrolige data, som  

 tilgår rapporteringssystemet.
Endelig for det fjerde for at sikre, at alle  

 sygehuse i Danmark omfattes af patientsikkerhedssystemet og  

 rapporteringspligten.
Reguleringen af rapporteringssystemet findes bedst at kunne  

 ske i en selvstændig lov.
Sygehusloven tager primært sigte på at organisere  

 sygehusvæsenets overordnede struktur og funktion samt patienters adgang til  

 behandling, men ikke sundhedspersoners pligter og rettigheder.
Reguleringen  

 bør  

 endvidere ikke ske i centralstyrelsesloven, da rapporteringssystemet bør  

 adskilles fra Sundhedsstyrelsens generelle tilsyns- og sanktionsfunktioner.
7. Ændring af sygehusloven  

  

 7.1. Nærmere om forslagets formål Med lovforslaget ønskes der skabt klare regler om, at  

 indberetning til kliniske kvalitetsdatabaser af helbredsoplysninger m.v., der  

 kan henføres til bestemte personer, kan ske uden samtykke fra personen.
Ved  

 en  

 sådan styrkelse af grundlaget for indberetning til de kliniske  

 kvalitetsdatabaser, forbedres mulighederne for at sikre et fyldestgørende  

 grundlag, der kan anvendes til at forbedre behandlingskvaliteten, idet data  

 fra  

 alle de omhandlede patienter sikres oplyst.
 Det foreslås derfor med lovforslaget, at indenrigs- og  

 sundhedsministeren får adgang til at fastsætte regler om, at amtsråd,  

 kommunalbestyrelser, private personer og institutioner, der driver sygehuse,  

 samt praktiserende sundhedspersoner skal indberette oplysninger til kliniske  

 kvalitetsdatabaser, som en offentlig myndighed er dataansvarlig for, og hvor  

 der sker registrering af helbredsoplysninger mv. med henblik på overvågning  

 og  

 udvikling af behandlingsresultater for afgrænsede grupper af patienter.  

 Ministeren kan i den forbindelse bestemme, at den registrerede skal have  

 indsigtsret i oplysninger, der er registreret om vedkommende.  


  

 Det foreslås endvidere, at indberetning  

 af oplysninger, der kan henføres til bestemte personer, kan ske uden samtykke  

 fra  

 personen.  


  

 Lempelsen af samtykkekravet  

 er således begrænset til kliniske kvalitetsdatabaser, som har offentlige  

 myndigheder som dataansvarlige.
7.2. Gældende ret Sundhedsstyrelsen har i december 2002 udsendt en  

 fortolkning til amtskommunerne af vejledning nr. 161 af 16. september 1998 om  

 information og samtykke og om videregivelse af helbredsoplysninger mv.,  

 hvoraf  

 det fremgår, at sundhedspersoners videregivelse af oplysninger - til andre  

 formål end behandling - om patienters helbredsforhold, øvrige rent private  

 forhold og andre fortrolige oplysninger til myndigheder, organisationer og  

 private personer kun kan ske med skriftligt samtykke fra patienten, jf.  

 patientretstillingslovens §§ 26 og 27.
Videregivelse kan dog efter patientretstillingsloven  

 § 26, stk. 2, nr.1, ske uden patientens samtykke, når det følger af  

 lov eller bestemmelser fastsat i henhold til lov, at oplysningen skal  

 videregives og oplysningen må antages at have væsentlig betydning for den  

 modtagende myndigheds sagsbehandling.
Med lovforslaget ønskes der skabt en  

 sådan lovhjemlet fravigelse fra samtykkekravet som nævnt i § 26,  

 stk. 2, nr. 1.
 Da der har hersket usikkerhed i amtskommunerne m.v. med  

 hensyn til lovens krav om patientens samtykke til overførelse af persondata  

 til  

 de omhandlede kliniske kvalitetsdatabaser, forudsættes det, at de data, der  

 hidtil er overført, fortsat efter den nye lovs bestemmelser og muligheder  

 lovligt kan opbevares her.
 I øvrigt gælder persondataloven for de kliniske  

 kvalitetsdatabaser.
7.3. Kliniske kvalitetsdatabaser En klinisk kvalitetsdatabase er i lovens forstand et  

 register, der indeholder kvantificerbare indikatorer, der med udgangspunkt i  

 det enkelte patientforløb kan belyse den samlede kvalitet eller dele af den  

 samlede kvalitet af sundhedsvæsenets indsats og resultater for en nærmere  

 bestemt gruppe af patienter.
Kliniske kvalitetsdatabaser har flere vigtige  

 formål.
Det primære formål er, at kvalitetsdatabaserne skal være et redskab i  

 den sundhedsfaglige kvalitetsudvikling, men kan principielt også inddrage  

 aspekter  

 vedrørende ressourceudnyttelsen og patienttilfredsheden.
Derudover kan  

 kliniske  

 kvalitetsdatabaser bidrage med relevant information om det sundhedsfaglige  

 kvalitetsniveau, der kan indgå i beslutningsgrundlaget for den politiske og  

 administrative ledelse.
Offentliggørelse af relevant information fra kliniske  

 kvalitetsdatabaser kan også tænkes anvendt af patient og læge som en del af  

 informationsgrundlaget i forbindelse med frit sygehusvalg, eller som et  

 element  

 i kvalitetsdeklarationer.
 Der er i den Nationale Strategi for Kvalitetsudvikling i  

 Sundhedsvæsenet - Fælles mål og handleplan 2002-2006 - peget på, at antallet  

 af  

 kliniske kvalitetsdatabaser langt fra er tilstrækkeligt, og at der er  

 specielt  

 brug for etablering af flere kliniske kvalitetsdatabaser inden for de  

 alvorlige, ressourcetunge og risikofyldte sygdomsområder.
I sygehusvæsenet synes de kliniske kvalitetsdatabaser  

 hidtil overvejende at være blevet vurderet som faglige forskningsprojekter,  

 mens den potentielle rolle som et kvalitetsudviklingsværktøj ikke har  

 domineret  

 debatten.
De kliniske kvalitetsdatabaser vil imidlertid kunne udvikles til et  

 centralt fundament ved sammenligninger af behandlingskvaliteten i forskellige  

 dele af sundhedsvæsenet.
Der vil samtidigt være mulighed for at identificere  

 og  

 overvåge mulige årsagsfaktorer, såfremt der konstateres kvalitetsforskelle.
 På sigt vil opsamling og strukturering af data til de  

 kliniske kvalitetsdatabaser foregå via den elektroniske patientjournal, der i  

 fremtiden bliver grundstammen for dokumentation i sundhedsvæsenet.  

 Opsamlingen  

 af data til kliniske kvalitetsdatabaser vil derved blive væsentligt forenklet  

 i  

 takt med implementeringen af elektroniske patientjournaler.
 8. Administrative og økonomiske konsekvenser for  

 stat, kommuner og amtskommuner m.v.
 Med udgangspunkt i de nordiske erfaringer samt erfaringer  

 fra H:S forventes det, at antallet af obligatoriske rapporteringer til det  

 centrale register i Sundhedsstyrelsen i de første år vil komme til at udgøre  

 1.500-2.000 om året, idet det foreløbig alene forventes fastsat, at de  

 enkelte  

 afdelinger skal rapportere utilsigtede hændelser for medicinhåndtering,  

 forvekslings-/identifikationsspørgsmål, kirurgi/operationer samt hændelser,  

 som  

 medførte eller kunne have medført særligt alvorlige konsekvenser.  

 Amtskommunerne vil herudover kunne beslutte at indlægge flere  

 rapporteringsemner til eget brug og samordne systemet med andre lovbestemte  

 fejlrapporteringssystemer, for eksempel vedrørende medicinsk udstyr og  

 lægemidler.
For  

  

 staten  

  

 finder  

 Sundhedsstyrelsen, at der i styrelsen skal anvendes 2 AC-årsværk til  

 varetagelsen af den fornødne sagsbehandling, herunder kodning og analyse af  

 indrapporteringer samt udarbejdelse af faglige anbefalinger og vejledninger.  

 Etableringsomkostninger til oprettelse af styrelsens egen database og  

 datasystem for modtagelse og behandling af rapporteringer fra amtskommunerne,  

 samt til et edb-softwaresystem, der tillige dækker amtskommunernes  

 edb-rapportering til eget brug og indrapportering til Sundhedsstyrelsen og  

 som  

 vederlagsfrit tilbydes amtskommunerne, vil blive i alt ca. 6,0 mio. kr., mens  

 drift af datasystemet, konsulentanalyse, service m.v. anslås til 1,3 mio. kr.  

 årligt.
Disse udgifter vil blive afholdt indenfor Indenrigs- og  

 Sundhedsministeriets bevillingsrammer ved nødvendige omprioriteringer.
 Amtskommunerne  

  

 har som driftsansvarlige for sygehusene efter sygehusloven tillige ansvaret  

 for  

 at sikre, at kvaliteten af behandlingen på sygehusene er i orden.  

 Sygehusvæsenet foretager allerede i dag vurderinger af utilsigtede hændelser  

 og  

 inddrager disse i den videre patientbehandling.
 Med lovforslaget understøttes disse kvalitetsvurderinger,  

 idet der dels gennem personalets afrapporteringer sikres oplyst flere  

 relevante  

 hændelser, der kan give anledning til forbedring af patientbehandlingen, dels  

 af Sundhedsstyrelsen udpeges emner, som det findes særligt relevant, at  

 sygehusvæsenet koncentrerer sin indsats om, dels at Sundhedsstyrelsen  

 vederlagsfrit stiller et edb-softwaresystem til rådighed for amtskommunernes  

 egen og centrale afrapportering, som på en enkel vis kan benyttes til  

 videresendelse heraf til Sundhedsstyrelsen med henblik på foretagelse af  

 landsdækkende sundhedsfaglige vurderinger og udmelding herom.
Der stilles ikke med lovforslaget krav om, hvorledes  

 amtskommunerne nærmere tilrettelægger den lokale organisatoriske og eventuelt  

 supplerende edb-mæssige varetagelse af rapporteringssystemet.
For så vidt  

 angår  

 amtskommunernes indrapportering til Sundhedsstyrelsen, vil det nævnte  

 edb-program fra Sundhedsstyrelsen kunne benyttes, idet samme data og skema,  

 som  

 er benyttet af den indrapporterende sundhedsperson, umiddelbart kan anvendes  

 hertil, korrigeret for eventuelle fejl m.v.
Udover det tilbudte edb-system er det tillige aftalt med  

 Amtsrådsforeningen m.fl., at der afsættes 5 mio. kr. årligt til registrering  

 m.v. af indrapporteringer.
Der er på denne baggrund enighed med de kommunale  

 parter om de økonomiske konsekvenser af lovforslagets  

 patientsikkerhedsordning.
Udmøntningen af hjemlen i ændringen af sygehusloven, der  

 indebærer, at indenrigs- og sundhedsministeren kan fastsætte regler om, at  

 offentlige og private sygehusejere skal foretage indberetninger til  

 offentlige  

 kliniske kvalitetsdatabaser, er i overensstemmelse med den planlagte  

 udbygning  

 af de kliniske kvalitetsdatabaser, som er aftalt mellem regeringen og  

 Amtsrådsforeningen, jf. den Nationale Strategi for Kvalitetsudvikling i  

 Sundhedsvæsenet.
Det andet led i hjemlen, hvorefter indberetning af  

 oplysninger  

 - der kan henføres til bestemte personer, kan ske uden samtykke fra personen  

 -  

 indebærer en generel administrativ lettelse for amtskommunerne.
Denne  

 administrative lettelse forventes at blive opvejet af den aftalte udvidelse  

 af  

 indberetningspligten for de amtskommunale sygehuse i de kommende år.  

 Ændringen  

 af sygehusloven er på den baggrund samlet set økonomisk udgiftsneutral.
 9. Administrative og økonomiske konsekvenser for  

 erhvervslivet.
 De private sygehuse forudsættes selv at afholde udgifter  

 til rapporteringssystemet med adgang til at indregne dette i deres  

 sengedagspriser  

 m.v..
 Ændringen af sygehusloven har samme administrative og  

 økonomiske konsekvenser for private og selvejende institutioner, der driver  

 sygehuse, samt for de praktiserende læger og praktiserende speciallæger, som  

 for amtskommunerne, når og i det omfang det udmøntes til også at omhandle  

 dem.
10. Miljømæssige konsekvenser og forholdet til  

 EU-retten Lovforslaget har hverken miljømæssige konsekvenser eller  

 EU-retlige aspekter.
 11. Hørte myndigheder og organisationer m.v.
 Lovforslaget har været til høring hos følgende myndigheder,  

 organisationer og foreninger m.v.: Amtsrådsforeningen, Bornholms Kommune,  

 Center for Menneskerettigheder, Datatilsynet, Frederiksberg Kommune,  

 Færøernes  

 Landsstyre, Grønlands Hjemmestyre, Direktoratet for sundhed, Hovedstadens  

 Sygehusfællesskab, Kommunernes Landsforening, Købehavns Kommune,  

 Lægemiddelstyrelsen, Rigsombudsmanden i Grønland, Rigsombudsmanden på  

 Færøerne,  

 Sygesikringens Forhandlingsudvalg og Sundhedsstyrelsen.
 Endvidere er Danmarks Apotekerforening, Dansk Farmaceutforening,  

 Dansk Handel og Service, Dansk Psykologforening, Dansk Selskab for Kvalitet i  

 Sundhedssektoren, Dansk Selskab for Patientsikkerhed, Dansk Sygeplejeråd, Den  

 Almindelige Danske Lægeforening, De Samvirkende Invalideorganisationer og  

 Forbrugerrådet hørt.
Samlet vurdering af rapporteringssystemets  

 konsekvenser Positive konsekvenser/mindre udgifter Negative konsekvenser/merudgifter Økonomiske konsekvenser for stat kommuner og  

 amtskommuner Ingen Sundhedsstyrelsens udgifter til etablering og drift af  

 rapporteringssystemet i styrelsen samt servicering af amtskommunerne Administrative konsekvenser for stat, kommuner og  

 amtskommuner Ingen Udgifter til registrering af rapporteringer i  

 amtskommunerne Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Bedre og kortere behandlingsforløb Ingen Forholdet til EU-retten Lovforslaget indeholder ikke EU-retlige aspekter Samlet vurdering af sygehuslovforslagets  

 konsekvenser Positive konsekvenser/mindre udgifter Negative konsekvenser/merudgifter Økonomiske konsekvenser for stat kommuner og  

 amtskommuner Ingen Administrative konsekvenser for stat, kommuner og  

 amtskommuner Sygehuslovsforslaget medfører en administrativ lettelse  

 for amtskommunale sygehuse ifbm. indberetning til kliniske kvalitetsdatabaser Ingen Økonomiske konsekvenser for erhvervslivet Sygehuslovsforslaget medfører for private sygehuse mfl.  

 samme konsekvens som for amtskommunale sygehuse Ingen Administrative konsekvenser for erhvervslivet Sygehuslovsforslaget medfører for private sygehuse m.v.  

 samme konsekvens som for amtskommunale sygehuse Ingen Miljømæssige konsekvenser Ingen Ingen Administrative konsekvenser for borgerne Patienter skal ikke tage stilling til spørgsmål om  

 indberetning til kliniske kvalitetsdatabaser Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Idet der henvises til lovforslagets almindelige  

 bemærkninger, er det fundet mest hensigtsmæssigt at forankre  

 patientsikkerhedssystemet i en særskilt lov.
Det er samtidig fundet  

 hensigtsmæssigt, at en sådan selvstændig lov indledes med at samle formål,  

 anvendelsesområde,  

 definition m.v. i et fælles indledende kapitel, således at lovforslaget  

 hermed  

 fremstår mere enkelt.
 Efter  

  

 stk. 2  

  

 kan ministeren fastsætte regler om inddragelse af den primære sundhedssektor,  

 herunder særligt de privatpraktiserende sundhedspersoner, under lovens  

 patientsikkerhedssystem.
Det er ikke fundet hensigtsmæssigt allerede fra systemets  

 etablering at medtage praksissektoren, hvor der i øvrigt gør sig særlige  

 forhold gældende for indførelse af patientsikkerhedssystemet.
F.eks. indgår  

 der  

 i sektoren ofte meget små institutioner (enkeltmandspraksis), hvor  

 rapporteringer og særlige analyser ikke vil kunne foretages som på et  

 sygehus.
Ordningen ønskes således i begyndelsen koncentreret om  

 sygehusvæsenet.
Det er i den enighed, regeringen har opnået med de nævnte  

 partier om indsatsen på dette område, fastslået, at der skal foretages en  

 vurdering af rapporteringssystemet, når dette har været i drift i 2 år.
Dette  

 tager bl.a. sigte på ud fra erfaringerne fra sygehusvæsenet at vurdere,  

 hvorvidt  

 og i givet fald hvordan praksissektoren kan omfattes af  

 patientsikkerhedssystemet.
Sundhedsstyrelsen kan i  

  

 stk. 3  

  

 fastsætte nærmere regler for hvilke sygehuse og andre  

 behandlingsinstitutioner,  

 der er omfattet af rapporteringspligten.
Der vil være behov for nærmere at  

 præcisere, i hvilket omfang de nævnte institutioner vil være omfattet af  

 loven,  

 bl.a. fordi  sygehus  ikke er et entydigt begreb.
Behandlingsinstitutioner,  

 der  

 benævnes klinikker, vil reelt kunne være sygehuse eller omvendt.
Det må  

 endvidere vurderes, om visse særlige behandlingsinstitutioner, f.eks.  

 rekonvalescenthjem og behandlingsinstitutioner for alkoholmisbrugere, skal  

 omfattes af rapporteringspligten.
Private sygehuse, der også omfattes af  

 rapporteringssystemet, vil ligeledes skulle præciseres.
Sygehuslovens  

 tilskudssygehuse (f.eks. gigthospitalerne) og private betalingssygehuse (f.  

 eks.
Privathospital Hamlet) vil være omfattet.
Bestemmelsen i  

  

 stk. 5  

  

 tager sigte på, at loven ikke tilsidesætter andre særlige lovbestemte  

 indberetningspligter, for eksempel pligten til at indberette oplysninger til  

 Lægemiddelstyrelsen om alvorlige hændelser med medicinsk udstyr, jf.  

 bekendtgørelse nr. 105 af 27. februar 2002 om medicinsk udstyr, og  

 indberetningssystemet for bivirkninger ved lægemidler, jf. § 19 i lov om  

 lægemidler.
Sundhedsstyrelsen kan sammen med berørte myndigheder eventuelt  

 samordne de lovbestemte indberetningspligter, idet der kan være behov for, at  

 det generelle patientsikkerhedssystem, som oprettes med loven, også helt  

 eller  

 delvist behandler sager, som i øvrigt skal indberettes efter de ovennævnte  

 særlove.
Til § 2 De utilsigtede hændelser, der har betydning for  

 patientsikkerhedssystemet, dækker et bredt spektrum af begivenheder.
Det kan  

 være både skader, som følge af behandling, men også for ophold på sygehuset,  

 f.eks. patienter, der kommer til skade i en elevator, samt skader, der ikke  

 har  

 været skadevoldende, såkaldte  næsten-skader . Ligeledes bemærkes, at ikke  

 blot  

 kendte, men også ukendte hændelser samt fejl indgår i vurderingen.
 Det er ønsket, at begrebet »utilsigtede hændelser« får så  

 bred en betydning som muligt for at sikre kvalitet i sundhedsvæsenet i videst  

 muligt omfang.
 Sundhedsstyrelsen vil i øvrigt, efter § 4,  

 stk. 2, fastsætte regler om, hvilke typer af utilsigtede hændelser der  

 nærmere skal rapporteres   lokalt og til Sundhedsstyrelsen.
De anførte definitioner af »sundhedspersoner« og  

 »behandling« i  

  

 stk. 2 og 3  

  

 svarer til de tilsvarende definitioner i lov om patienters retsstilling.
Det  

 skal særligt bemærkes, at også ikke-autoriserede sundhedspersoner, f.eks.  

 social- og sundhedsassistenter, plejere, sygehjælpere og portører er omfattet  

 af loven, idet personer, der handler på autoriserede sundhedspersoners  

 ansvar,  

 jf. lov om patienters retsstilling, også defineres som  sundhedspersoner .
Til § 3 I  

  

 stk.1  

  

 anføres,  

 at amtskommunerne modtager, registrerer og analyserer rapporteringer om  

 utilsigtede hændelser.
Hermed lægges til grund, at det   i overensstemmelse  

 med  

 sædvanlig praksis   er overladt til amtskommunerne selv, hvordan de nærmere  

 vil  

 organisere patientsikkerhedssystemet lokalt.
 Det er vigtigt, at patientsikkerhedssystemet giver  

 sundhedspersonalet mulighed for at rapportere utilsigtede hændelser.  

 Endvidere  

 kan der i hver enkelt amtskommune oplyses en kontaktadresse, hvortil  

 Sundhedsstyrelsen og andre kan tage kontakt vedrørende  

 rapporteringsspørgsmål,  

 bl.a. vedrørende indrapporteringer til de centrale sundhedsmyndigheder.
De private sygehuses rapporteringssystem forudsættes  

 tilrettelagt som anført for amtskommunerne, herunder også at disse foretager  

 indrapportering direkte til de centrale sundhedsmyndigheder.
Efter  

 lovforslagets § 1, stk. 3, kan Sundhedsstyrelsen dog efter behov  

 fastsætte særlige regler for de private sygehuses indrapporteringssystemer.
 Vedrørende de edb-mæssige behov og muligheder for lokale og  

 centrale indrapporteringer, blandt andet gennem et fælles software-program,  

 som  

 Sundhedsstyrelsen vil stille til rådighed for sygehusene, henvises til afsnit  

 8  

 om administrative konsekvenser.
Her skal uddybende oplyses, at der er tale om vederlagsfri  

 anvendelse af et program, som installeres på en server i Sundhedsstyrelsen  

 med  

 web-baseret adgang til alle komponenter over intra- eller internet.
Indbliks-  

 og adgangsforhold styres gennem central brugeroprettelse.
Programmet  

 indeholder  

 faser for amternes egen vurdering af anmeldte rapporter, samt for automatisk  

 anonymisering inden eventuel videresendelse til Sundhedsstyrelsen.
Der kræves  

 ingen særlige installationer lokalt, idet al kommunikation til systemet kan  

 ske  

 fra en hvilken som helst pc med internetadgang.
Installationsformen betyder,  

 at  

 al vedligeholdelse, opdatering samt brugeridentifikationsregistrering for  

 amtskommunernes personale vil blive varetaget af Sundhedsstyrelsen.
I  

  

 stk. 2  

  

 pålægges sundhedspersonen at rapportere de utilsigtede hændelser, som  

 vedkommende bliver opmærksom på, både i forbindelse med patientbehandlingen  

 og  

 ved ophold på sygehuset.
Dette omfatter både hændelser, som den pågældende  

 person selv har været impliceret i, og hændelser, som den pågældende har  

 observeret hos andre personer.
 Formålet med rapporteringssystemet er at understøtte  

 udviklingen af et miljø på sygehusene, hvor det bliver muligt for personalet  

 at  

 håndtere utilsigtede hændelser og at drage lære heraf, hvorfor adgangen til  

 indrapportering i første omgang begrænses til kun at omfatte  

 sundhedspersoner.  

 Det overvejes, jf. den politiske enighed af 31. januar 2003, senere at  

 indføre  

 en indberetningsadgang for andre, for eksempel patienter.
Til § 4 I  

  

 stk. 1  

  

 angives,  

 ligeledes mere overordnet, hvori Sundhedsstyrelsens opgaver med modtagelse og  

 bearbejdelse af rapporteringer fra amtskommunerne består.
 De regler, som Sundhedsstyrelsen efter  

  

 stk. 2  

  

 kan fastsætte, om i hvilke tilfælde sundhedspersoner  

 lokalt og centralt skal rapportere om utilsigtede hændelser, forudsættes til  

 en  

 begyndelse at være begrænsede for senere at blive udvidet i takt med, at  

 sygehusene opnår ekspertise og erfaring med det nye patientsikkerhedssystem.
Foreløbig forventes det fastsat, at de enkelte afdelinger  

 skal rapportere utilsigtede hændelser for følgende områder:  

 Medicinhåndtering,  

 forvekslings-/identifikationsspørgsmål, kirurgi/operationer samt hændelser,  

 som  

 medførte eller kunne have medført særligt alvorlige konsekvenser.
De samme  

 rapporter vil skulle sendes til Sundhedsstyrelsen i henhold til regler  

 fastsat  

 efter stk. 2, 1. punkt.
Amtskommunerne vil herudover selv kunne beslutte  

 at indlægge de rapporteringer, som de finder relevante til eget brug.
 Det vil i øvrigt være afgørende for rapporteringssystemets  

 funktion, at rapporteringerne overalt i systemet afgives og behandles  

 hurtigt,  

 og at de respektive steder   lokalt i amtskommunerne og centralt fra  

 Sundhedsstyrelsen - efter omstændighederne giver hurtige reaktioner på  

 indrapporterede hændelser, således at disse hurtigt kan anvendes i  

 behandlingen.
I  

  

 stk. 3  

  

 anføres, at Sundhedsstyrelsen fra amtskommunerne kan indhente supplerende  

 oplysninger om indrapporterede hændelser.
Dette begrundes med, at der til  

 brug  

 for mere komplicerede rapporteringer kan være behov for uddybende  

 oplysninger.  

 Amtskommunerne vil i øvrigt selv, gennem det lokale kendskab, som de har til  

 den indrapporterende sundhedspersons identitet, have mulighed for at indhente  

 sådanne supplerende oplysninger hos vedkommende sundhedsperson eller  

 afdeling.
 Bestemmelsen i  

  

 stk. 4,  

  

 om at Sundhedsstyrelsen kan indhente andre oplysninger om patient - og  

 kommuneforhold, herunder regnskabs- og patientoplysninger samt om bemanding,  

 vagtplaner m.v., begrundes med, at der f.eks. ved opstilling af  

 sammenligninger  

 imellem indrapporterede, utilsigtede hændelser kan være behov for at forklare  

 og uddybe disse oplysninger og eventuelle forskelle heri med henvisning til  

 de  

 forhold, der særligt måtte gøre sig gældende med hensyn til patient- og  

 befolkningssammensætning, sygehusorganisation m.v. for de indrapporterede  

 oplysninger. - En lignende bestemmelse har været optaget i lovgivningen om  

 det  

 tidligere evalueringscenter for sygehuse.
 Det bemærkes, at amtskommunernes rapportering til  

 Sundhedsstyrelsen, jf.  

  

 stk. 5  

  

 ,  

 skal ske i anonymiseret form, det vil sige uden oplysning om patientens eller  

 sundhedspersonens identitet i form af navn, adresse, cpr-nummer eller  

 lignende.  

 Dette skyldes dels, at det anses for væsentligt for  

 patientsikkerhedssystemets  

 funktion, at sundhedspersonen ikke afholdes fra, men tilskyndes til at afgive  

 rapporteringer om utilsigtede hændelser, dels at de centrale  

 sundhedsmyndigheder ikke har behov for ved analyse af indrapporterede  

 hændelser  

 at have kendskab til den pågældende indrapporterende sundhedspersons eller  

 patients identitet, men alene til den pågældende afdelingstype.
Det bemærkes, at der ikke i bestemmelsen er anvendt de  

 strengere krav til fjernelse af personhenførbare data, som er gældende i  

 henhold til persondataloven, men formuleringen  i anonymiseret form, cfr.  

  ikke  

 personhenførbare , uanset at dette kan indebære, at de af rapporten omfattede  

 personer ved anvendelse af andre data i visse tilfælde vil kunne  

 identificeres  

 til trods for anonymiseringen.
Valget af anonymisering er imidlertid  

 begrundet  

 i såvel hensynet til praktiske administrative forhold som for at sikre, at  

 rapporten også efter anonymisering har et for patientsikkerhedsordningen  

 brugbart indhold med hensyn til beskrivelse af det indrapporterede forhold.
Efter  

  

 stk. 6  

  

 skal Sundhedsstyrelsen afgive en årlig beretning om sin virksomhed i henhold  

 til loven.
Her kan mere overordnede og generelle problemstillinger tages op,  

 ligesom dette sker for de andre nordiske landes tilsvarende systemer.
Det  

 forudsættes i øvrigt, at Sundhedsstyrelsen løbende vejleder sundhedsvæsenet  

 om  

 sikkerhedsspørgsmål på baggrund af modtagne rapporteringer og andre  

 foreliggende oplysninger, jf. kravet herom i lovforslagets § 4,  

 stk. 1, 2. pkt.
Til § 5 Rapporteringer om utilsigtede hændelser, der kan henføres  

 til bestemte personer, kan efter  

  

 stk. 1  

  

 videregives uden patientens eller de involverede sundhedspersoners  

 samtykke, dels lokalt, dels til databaser og andre registre, der behandler  

 oplysninger med henblik på kvalitetsudvikling på patientsikkerhedsområdet,  

 dels  

 til Sundhedsstyrelsen, for så vidt angår de rapporteringer, der følger af  

 lovens § 4, stk. 1. Dette begrundes med behovet for adgang til en  

 let  

 og hurtig samt fuldstændig opsamling af de pågældende personhenførbare  

 helbredsoplysninger, således at kvalitetsudviklingen umiddelbart kan  

 iværksættes på et kvalificeret grundlag.
De personer, der modtager disse  

 oplysninger, har tavshedspligt efter henholdsvis lov om patienters  

 retsstilling  

 og straffeloven, og personhenførbarheden må ikke opretholdes længere, end  

 dette  

 er nødvendigt for at løse de nævnte opgaver.
Ved rapportering til  

 Sundhedsstyrelsen skal der som anført ske en anonymisering af  

 personoplysningerne.
 Medtagelse af den særlige adgang til efter stk. 1 at  

 videregive personoplysninger uden samtykke - set i forhold til den ændring,  

 der  

 samtidig foretages af sygehuslovens § 15   skyldes blandt andet, at  

 § 5, stk. 1, omfatter oplysninger om såvel patienter som  

 sundhedspersoner.
 Vedrørende bestemmelsens forhold til lov om behandling af  

 personoplysninger (persondataloven), finder Indenrigs- og  

 Sundhedsministeriet,  

 at der i forbindelse med patientsikkerhedssystemet udelukkende sker  

 behandling  

 af oplysninger, som beskrevet i persondatalovens § 7, stk. 5,  

 hvorefter blandt andet oplysninger, som er nødvendige med henblik på  

 forebyggende sygdomsbekæmpelse og sygepleje eller patientbehandling, kan  

 behandles uden patientens samtykke.
 Endvidere finder ministeriet, at patientsikkerhedssystemet,  

 jf. persondatalovens § 10, stk. 1, alene indsamler og videregiver  

 oplysninger med henblik på at udføre statistiske og videnskabelige  

 undersøgelser til brug for udarbejdelse af generelle retningslinier og  

 vejledninger m.v. af væsentlig samfundsmæssig betydning og dermed ikke er  

 underlagt persondatalovens krav om, at den registrerede skal gives meddelelse  

 om, at der behandles oplysninger om denne, jf. punkt 2.3.3. i vejledning nr.  

 126 af 10. juli 2000 om registreredes rettigheder efter reglerne i kapitel  

 8-10  

 i lov om behandling af personoplysninger.
 S  

  

 tk. 1  

  

 medfører  

 samtidig, at disse oplysninger ligeledes uden patientens samtykke kan  

 videregives efter reglerne i lov om patienters retsstilling, idet der med  

 bestemmelsen skabes en lovhjemlet undtagelse til samtykkekravet i § 26,  

 stk. 1, i lov om patienters retsstilling, jf. § 26, stk. 2,  

 nr.1.
Det bemærkes i denne forbindelse, at reglerne i §§ 6  

 og 7 i lov om patienters retsstilling giver patienten ret til løbende  

 information om sin helbredstilstand, samt at der med de samtidige ændringer  

 af  

 lov om patientforsikring og lov om erstatning for lægemiddelskader endvidere  

 indføres en pligt for sundhedspersoner til af egen drift at oplyse patienter  

 om  

 forhold i behandlingen, der må antages at kunne give ret til erstatning efter  

 de to love.
Patienten vil således være sikret underretning om oplysninger,  

 som  

 er væsentlige for dennes behandling og retsstilling.
I  

  

 stk. 2  

  

 angives, at der lokalt i amtskommunen ikke må videregives oplysninger om den  

 indrapporterende sundhedspersons identitet til andre end de personer, der  

 varetager opgaver efter lovens § 3, dvs. patientsikkerhedssystemet.
Det  

 forudsættes således, at andre personer, f.eks. personer, der har deltaget i  

 den  

 pågældende behandling, ikke får meddelelse om den indrapporterende  

 sundhedspersons identitet, uden at den pågældende sundhedsperson har  

 samtykket  

 heri.
Til § 6 I bestemmelsen fastslås, at en person, som rapporterer en  

 utilsigtet hændelse, ikke   som følge af sin rapportering   kan underkastes  

 disciplinære foranstaltninger af ansættelsesmyndigheden eller tilsynsmæssige  

 reaktioner af Sundhedsstyrelsen eller strafferetlige sanktioner af  

 domstolene.  

 Idet der i øvrigt henvises til afsnit 5 i de almindelige bemærkninger, skal  

 det  

 oplyses, at Sundhedsstyrelsen efter centralstyrelseslovens § 12,  

 stk. 2, skal indbringe de sager for Patientklagenævnet, som, styrelsen  

 finder, vil kunne give grundlag for kritik eller anden sanktion for personer  

 inden for sundhedsvæsenet.
Dette vil være udelukket efter nævnte bestemmelse,  

 også selv om styrelsen til trods for den anonymiserede indrapportering måtte  

 kunne identificere den indrapporterende sundhedsperson.
Derimod vil styrelsen  

 kunne iværksætte tilsynsmæssige foranstaltninger over for den pågældende  

 sundhedsperson, hvis styrelsen ad andre veje får grundlag herfor.
Tilsvarende gælder for iværksættelse af eventuelle  

 strafferetlige sanktioner ved domstolene.
Det bemærkes i denne forbindelse,  

 at  

 en person i henhold til Den Europæiske Menneskerettighedskonventions art. 6,  

 stk. 1, ikke kan pålægges en pligt til at afgive oplysninger, som kan  

 blive brugt imod denne i en straffesag (beskyttelse mod selvinkriminering),  

 men  

 en straffesag vil om nødvendigt kunne rejses på baggrund af andre  

 oplysninger.  

 En patient, der bliver opmærksom på en faglig fejl, vil ikke være afskåret  

 fra  

 selv at indbringe en klage over vedkommende sundhedsperson til  

 Patientklagenævnet eller domstolene.
Dette gælder uanset, hvorfra patienten  

 har  

 fået sin viden.
 Der er ikke med lovforslaget pålagt sundhedspersonen at  

 give patienten meddelelse om de utilsigtede hændelser, der særligt måtte være  

 rapporteret til patientsikkerhedssystemet, jf. også bemærkningerne til  

 § 5.
Til § 7 Loven vil ikke kunne træde i kraft før den 1. januar 2004,  

 da der som en følge af lovforslaget skal iværksættes flere organisatoriske  

 initiativer samt udstedes forskellige regelsæt, navnlig af Sundhedsstyrelsen,  

 til afgrænsning og præcisering af rapporteringssystemet samt etableres  

 datasystemer herfor.
 Det bemærkes, at den særlige ændring af sygehusloven, jf.  

 denne lovs § 8, vedrørende videregivelse af patientoplysninger til  

 kliniske kvalitetsdatabaser, i  

  

 stk. 2  

  

 foreslås sat i kraft fra 1. juli 2003, bl.a. fordi forberedelserne her ikke  

 er  

 væsentlige.
Til § 8 Efter sygehuslovens § 15, stk. 1, påhviler det  

 allerede amtskommunerne samt de private personer og institutioner, der driver  

 sygehuse, at give oplysning om virksomheden til de centrale  

 sundhedsmyndigheder  

 efter nærmere af sundhedsministeren fastsatte regler.
Med lovforslaget til § 15 a i sygehusloven foreslås  

 det, at  


  

 Indenrigs- og  

 sundhedsministeren gives adgang til at fastsætte regler om, at amtsråd,  

 kommunalbestyrelser, private personer og institutioner, der driver sygehuse,  

 samt praktiserende sundhedspersoner skal indberette oplysninger til kliniske  

 kvalitetsdatabaser, som en offentlig myndighed er dataansvarlig for, og hvor  

 der sker registrering af helbredsoplysninger mv. med henblik på overvågning  

 og  

 udvikling af behandlingsresultater for afgrænsede grupper af patienter.
Med  

 kommunalbestyrelsen vil fx hjemmesygepleje også være omfattet af  

 bestemmelsen.  

 Forslaget omfatter også praktiserende læger og praktiserende speciallæger,  

 men  

 også praktiserende tandlæger, kiropraktorer, fysioterapeuter mfl., som er  

 praktiserende sundhedspersoner.
 Hermed tager lovforslaget højde for patientforløb, der  

 indebærer behandling m.v. uden for sygehus.
 Efter forslaget i  

  

 stk. 2  

  

 kan ministeren bestemme, at den registrerede på begæring skal have  

 indsigtsret  

 i oplysninger, der er registreret om vedkommende i de i stk. 1 nævnte  

 kliniske kvalitetsdatabaser.
 Baggrunden for denne bestemmelse er et ønske om at give  

 registrerede indsigtsret, idet persondatalovens § 31 om registreredes  

 indsigtsret i følge ikke finder anvendelse på de af lovforslaget omfattede  

 kliniske kvalitetsdatabaser, der udelukkende behandler oplysninger i  

 videnskabeligt øjemed, eller hvor oplysningerne kun opbevares i form af  

 personoplysninger, i det tidsrum, som kræves for at udarbejde statistikker,  

 jf.  

 persondatalovens § 32, stk. 4.
 Efter forslagets  

  

 stk. 3  

  

 kan indberetning af oplysninger efter stk. 1, der kan henføres til  

 bestemte personer, ske uden samtykke fra personen.
 Bestemmelserne i § 15 a vil gælde umiddelbart for alle  

 de eksisterende kliniske kvalitetsdatabaser, som nævnt i stk. 1.
Uden for lovforslaget falder de private kliniske  

 kvalitetsdatabaser, der drives af de lægeviden-skabelige selskaber eller  

 grupper eller sammenslutninger herunder.
De udgør skønsmæssigt 1/3 af alle  

 kliniske kvalitetsdatabaser.
For dem vil der fortsat gælde et krav om  

 skriftligt samtykke.
 Med lovforslaget vil der kunne fastsættes regler om  

 indberetning til offentlige kliniske kvalitetsdatabaser med henblik på  

 generelt  

 at styrke udviklingen af kliniske kvalitetsdatabaser, herunder koordination,  

 styring og samarbejde på tværs af amter og sektorer om udviklingen af disse  

 kvalitetsdatabaser i overensstemmelse med den Nationale Strategi for  

 kvalitetsudvikling i sundhedsvæsenet.
 Der vil endvidere kunne fastsættes regler, der beskytter  

 patienten, herunder om at der ikke må ske henvendelse fra databaserne til den  

 enkelte patient, men at sådan kontakt til patienten skal forestås af det  

 behandlende sygehus/den praktiserende læge eller praktiserende speciallæge.
 I øvrigt gælder persondatalovens regler for de af  

 lovforslaget omhandlede kliniske kvalitetsdatabaser, herunder regler om  

 anmeldelse af kvalitetsdatabaser til Datatilsynet, hvor længe data må  

 opbevares  

 m.v.
Til § 9 Loven gælder ikke for Færøerne eller Grønland.
For  

 Færøernes vedkommende kan loven sættes i kraft ved kongelig anordning med de  

 afvigelser, som de særlige færøske forhold tilsiger.
 For Grønlands vedkommende er kompetencen til at fastsætte  

 regler inden for sundhedslovgivningen overgået til hjemmestyrets myndigheder,  

 jf. § 1 i lov nr. 369 af 6. juni 1991 om sundhedsvæsenet i Grønland.  

 Ønsker Grønlands hjemmestyre regler af tilsvarende indhold gennemført i  

 Grønland, må dette ske ved landstingsforordning.
