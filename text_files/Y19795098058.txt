 I en salgsopstilling vedrørende salg af fast ejendom var benyttet  

 kursværdien og ikke den fulde pålydende værdi af sælgerpantebrev, pantebrev  

 til dækning af byggemodning og øvrige pantebreve.
Forbrugerombudsmanden udtalte, at den anvendte opstillingsmåde var  

 eget til umiddelbart at give forbrugerne et urigtigt indtryk.
Den var derfor  

 vildledende og i strid med markedsføringslovens § 2, stk. 1.
 Vildledende salgsopstilling.
 I en salgsopstilling vedrørende fast ejendom var prioriteter og salgspris  

 angivet således:
 Det fremgår heraf, at salgsprisen var udregnet på en sådan måde, at  

 sælgerpantebrev og pantebrev til dækning af byggemodningsomkostninger kun  

 indgik med ansatte kursværdiet og ikke med deres fulde pålydende beløb.  

 Endvidere var de pågældende pantebreve ved regningen af gælden på ejendommens  

 prioriteter angivet til deres kursværdi.
FO udtalte i sagen, at der ved den anvendte opstillingsmåde var sket en  

 sammenblanding af flere måder at berigtige kurssummen på.
Denne  

 sammenblanding måtte antages at gøre salgsopstillingen mindre gennemskuelig,  

 ligsom den var egnet til umiddelbart at give forbrugerne det urigtige  

 indtryk, at salgsprisen var baseret på den i salgsopstillingen angivne  

 kontante udbetaling og overtagelse/udstedelse af de heri opregnede  

 prioriteter, hvilket imidlertid som anført ikke var tilfældet.
Hertil kom, at der ikke fandtes at være nogen rimelig grund til at anvende  

 en sådan usædvanlig salgsopstilling.
Det bemærkedes herved, at oplysning om  

 nedslag i købesummen ved forhøjelse af den kontante udbetaling måtte antages  

 uden vanskelighed at kunne gives som en supplerende oplysning eller i form af  

 en alternativ salgsopstilling.
Endvidere fremgik det at det i sagen oplyste,  

 at udformningen af salgsopstillinger som den foreliggende ikke ville indebære  

 nogen fordel i henseende til stempelomkostninger eller ejendomsmægler- og  

 advokatsalær, allerede fordi disse omkostninger beror på den faktiske  

 indgåede aftale.
 Under henvisning til det anførte fandtes salgsopstillingen vildledende og  

 i strid med markedsføringslovens § 2, stk. 1. Det henstilledes, at  

 salgsopstillinger i fremtiden blev udformet på en såden måde, at de kun  

 indeholder eet konkret forslag til købesummens berigtigelse, og at  

 oplysninger om, hvorledes en større eller mindre kontant udbetaling vil  

 påvirke den samlede salgspris, gives særskilt.
 (* 1) Offentliggjort i Forbrugerombudsmandens årsberetning 1979-1980, side  

 65.
