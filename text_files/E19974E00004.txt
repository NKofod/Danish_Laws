B.D.1 Boudlæg B.D.1 Boudlæg B.D.1.1 Indledning - § 76 § 76 afgrænser anvendelsesområdet for DBSL afsnit IV og dets enkelte  

 bestemmelser.
 Anvendelsesområdet i § 76 er tilfælde, hvor boet efter en afdød person er  

 sluttet ved boudlæg efter DSL § 18. Boudlæg træder i stedet for den tidligere  

 skiftelovs begreber boudlæg for begravelsesomkostninger og udvidet  

 begravelsesudlæg.
 De skattemæssige regler om boudlæg adskiller sig grundlæggende fra  

 reglerne i lovens afsnit II og III derved, at de hviler på den forudsætning,  

 at ingen hæfter for afdødes gæld, jf. herved DSL § 20, stk. 2.
Da der ikke opstår et dødsbo i skiftemæssig henseende, er der ikke fastsat  

 særlige regler om beskatningen af selve bomassen.
Derimod er der fastsat  

 regler om beskatningen af afdøde i det seneste indkomstår forud for  

 dødsfaldet, af mellemperioden, af en efterlevende ægtefælle og af modtagere  

 af boudlæg.
Systematikken i lovens afsnit er derefter, at § 77 omhandler tilfælde,  

 hvor afdøde var enlig og §§ 78 og 79 tilfælde, hvor afdøde efterlader sig en  

 ægtefælle, mens § 80 omhandler den skattemæssige behandling af  

 udlægsmodtageren, uanset hvilken forbindelse, der fandtes mellem  

 udlægsmodtageren og afdøde.
Anvendelsen af § 80 forudsætter, at  

 udlægsmodtageren er skattepligtig, hvilket ikke nødvendigvis er tilfældet,  

 jf. herved DSL § 19, stk. 2, der udtrykkelig nævner, at boudlæg kan ske til  

 en kommune eller til statskassen.
 I tilfælde, hvor en afdød gift person efterlader sig både et fælleseje,  

 herunder et skilsmissesæreje, og et fuldstændigt særeje, og hvor kun det ene  

 af boerne sluttes ved boudlæg, viger § 78 og § 79 for de almindelige regler  

 om beskatning af den efterlevende ægtefælle i henholdsvis lovens kapitel 7 (  

 se B.B.5.) og kapitel 10 ( se B.C.) afhængig af, om betingelserne for  

 overtagelse af det andet bo efter § 58 er opfyldt.
B.D.1.2 Afdøde var enlig ved dødsfaldet - § 77 § 77 vedrører tilfælde, hvor afdøde ved dødsfaldet ikke var gift, herunder  

 tilfælde, hvor afdødes ægteskab var suspenderet ved separation inden  

 dødsfaldet.
Endvidere vedrører bestemmelsen tilfælde, hvor afdøde efterlader  

 sig en ægtefælle, der ikke samlevede med afdøde enten ved udløbet af det  

 seneste indkomstår forud for dødsfaldet eller ved dødsfaldet.
Bestemmelsen  

 angår både det seneste indkomstår forud for dødsfaldet og mellemperioden.
Der foretages ingen skatteansættelse for seneste indkomstår forud for  

 dødsfaldet Da ingen hæfter for afdødes eventuelle restskat, er der efter dødsfaldet  

 ingen grund til at iværksætte skatteansættelse af afdødes seneste afsluttede  

 indkomstår forud for dødsfaldet.
Derfor undlades en sådan skatteansættelse.  

 Der stilles dog intet krav om, at en før dødsfaldet foretagen  

 skatteansættelse skal ophæves, da en sådan ophævelse må anses for overflødig.  

 Den kommunale skattemyndighed har intet behov for en selvangivelse, og det  

 påhviler ikke modtageren af boudlægget at indlevere en sådan.
Eventuel restskat Hvis der er foretaget skatteansættelse forud for dødsfaldet, og denne har  

 resulteret i restskat, hæfter ingen, heller ikke udlægsmodtageren, for  

 restskatten, jf. herved hovedreglen i DSL § 19, stk. 2.
Eventuel overskydende skat Hvis skatteansættelsen derimod viser, at afdøde har betalt for meget i  

 skat, afhænger det offentliges tilbagebetalingspligt af, hvorvidt  

 tilbagebetalingen er forfaldet til udbetaling før eller efter dødsfaldet.  

 Hvis tilbagebetalingen er forfaldet før dødsfaldet, skal beløbet udbetales  

 til skifteretten.
Overskydende skat forfalder senest 1. oktober i  

 slutligningsåret,jf.
KSL § 62, stk.3, hvorefter overskydende skat, der ikke  

 er udbetalt, forrentes fra denne dato.
Beløbet indgår da i boudlægget.
Hvis tilbagebetalingen ikke er forfaldet  

 før dødsfaldet, udbetales den ikke.
Ingen afsluttende ansættelse for mellemperioden Der kan ikke foretages afsluttende skatteansættelse af afdødes indkomst i  

 mellemperioden.
Det sker ud fra den betragtning, at de forudbetalte skatter i  

 almindelighed dækker skattekravet, at ingen hæfter for en eventuel restskat,  

 og at udbetaling af en eventuel overskydende skat ville sinke skifterettens  

 afgørelse af, hvorvidt boudlæg er muligt.
B.D.1.3 Afdøde var gift ved dødsfaldet - § 78 Samlivsbetingelse § 78 vedrører tilfælde, hvor afdøde var gift ved dødsfaldet, uden at der  

 forelå separation.
Anvendelsen af reglerne forudsætter endvidere, at afdøde  

 var samlevende med ægtefællen.
For så vidt angår indkomståret forud for  

 dødsfaldet kræves samliv ved dette indkomstårs udløb, jf. § 78, stk. 1. For  

 så vidt angår mellemperioden kræves samliv ved dødsfaldet, jf. § 78, stk. 2.
Skatteansættelse foretages for seneste indkomstår inden dødsfaldet Det fastslås i § 78, stk. 1, at der, hvis afdøde samlevede med en  

 ægtefælle ved udgangen af det seneste indkomstår forud for dødsfaldet, skal  

 foretages skatteansættelse af afdøde for dette år.
Dette skyldes hensynet til  

 ægtefællens skatteansættelse i det pågældende år, idet de to  

 skatteansættelser er forbundne.
Derimod hæfter den efterlevende ægtefælle  

 ikke for eventuelle skattekrav mod afdøde, hvadenten de er opgjort eller  

 forfaldne før eller efter dødsfaldet.
Dette Ingen hæftelse for restskat   

 følger allerede af hovedreglen i DSL § 19, stk. 2, men er tillige lovfæstet  

 her.
 Det er uden betydning, om boudlægget er sket til den efterlevende  

 ægtefælle eller til andre.
Selvangivelse Af hensyn til skatteansættelsen af den efterlevende ægtefælle vil det være  

 hensigtsmæssigt, hvis den efterlevende ægtefælle indleverer selvangivelse for  

 afdøde i de tilfælde, hvor selvangivelse ikke allerede er indleveret inden  

 dødsfaldet.
Den efterlevende ægtefælle er imidlertid ikke forpligtet hertil.
SKL § 5, stk. 1 og 2, om fremtvingelse af selvangivelse finder således  

 ikke anvendelse.
Indgiver den efterlevende ægtefælle ikke selvangivelse for  

 afdøde, foretages der i stedet skønsmæssig ansættelse, idet SKL § 5, stk. 3,  

 finder tilsvarende anvendelse.
Afdødes eventuelle overskydende skat Endvidere gælder, at afdødes eventuelle overskydende skat, der ikke er  

 forfalden ved dødsfaldet, udbetales til den efterlevende ægtefælle uden om  

 boet.
Hvis skatten er forfalden forud for dødsfaldet, skal den derimod  

 udbetales til skifteretten og indgår da i boudlægget.
 Det er ikke en betingelse for at udbetale overskydende skat til den  

 efterlevende ægtefælle, at boudlægget er sket til denne.
Forskudt indkomstår Reglen om, at udbetaling til den efterlevende ægtefælle skal ske uden om  

 boet, gælder også, hvis ægtefællerne anvendte et indkomstår, der afveg fra  

 kalenderåret, og den skal i så fald også anvendes på overskydende skat  

 vedrørende kalenderåret forud for det kalenderår, hvori dødsfaldet skete.
Efterlevende ægtefælles begæring om afsluttende ansættelse for  

 mellemperioden Efter § 78, stk. 2, gælder at beskatningsforholdene for mellemperioden  

 grundlæggende reguleres på samme måde som ved skattefritagne dødsboer, jf.  

 henvisningen til §§ 7-18. Det vil sige, at udgangspunktet, jf. § 12, er, at  

 betalte foreløbige skatter anses for at dække skattekravene vedrørende  

 mellemperioden.
Afsluttende skatteansættelse vedrørende mellemperioden kan  

 kun kræves af en efterlevende ægtefælle, der samlevede med afdøde ved  

 dødsfaldet.
Om fristerne for begæring om afsluttende ansættelse gælder  

 reglerne i § 13. Et eventuelt beregnet skattetilsvar efter § 15, stk. 2, kan  

 ikke opkræves, fordi ingen, heller ikke den efterlevende ægtefælle, hæfter  

 herfor.
 Derimod skal eventuel beregnet overskydende skat efter § 15, stk. 3,  

 udbetales til den efterlevende ægtefælle uden om boet.
Overskydende skat udbetales til efterlevende ægtefælle, selv om det er en  

 anden person, der har fået boet udlagt for begravelsesomkostningerne.
Inden  

 udbetalingen kan afdødes og efterlevendes skatterestancer m.v. modregnes på  

 sædvanlig vis.
B.D.1.4 Beskatningen af den efterlevende ægtefælle - § 79 Bestemmelsen angår beskatningen af den efterlevende ægtefælle i dødsåret  

 og i de efterfølgende indkomstår.
Det fastslås i § 79, stk. 1, at  

 beskatningen af den efterlevende ægtefælle ikke påvirkes af, at den anden  

 ægtefælles bo er sluttet ved boudlæg.
To personfradrag To bundfradrag i mellemskat § 79, stk. 2, indeholder to særregler om beregningen af den efterlevende  

 ægtefælles skat i dødsåret.
På tilsvarende måde som ved de skiftede boer  

 tildeles der den efterlevende ægtefælle to personfradrag og to bundfradrag  

 ved beregningen af mellemskatten, jf. herved § 50, stk. 1 og 2. Særreglerne  

 gælder dog kun, hvis ægtefællerne var samlevende (i henhold til reglerne i  

 KSL § 4) ved dødsfaldet, og de anvendes ikke, hvis den efterlevende ægtefælle  

 samlever med en ny ægtefælle ved udgangen af dødsåret.
B.D.1.5 Beskatning af udlægsmodtageren - § 80 Ingen adgang til succession § 80 vedrører den efterfølgende beskatning af den, der har modtaget et  

 boudlæg, hvori der indgår et skatterelevant aktiv, idet den grundlæggende  

 regel er, at sådanne aktiver beskattes hos udlægsmodtageren efter de  

 almindelige regler i skattelovgivningen.
Det vil sige, at der ikke kan ske  

 succession.
Udlægsmodtagerens anskaffelsestidpunkt vil være dødsdagen og  

 anskaffelsessummen værdien på dødsdagen. § 80, stk. 1, finder anvendelse,  

 uanset hvem udlægsmodtageren er (blot vedkommende er skattepligtig), mens §  

 80, stk. 2, kun finder anvendelse, hvis udlægsmodtageren er afdødes  

 efterlevende ægtefælle.
Dødsdagen er skæringsdag I medfør af § 80, stk. 1, overgår indkomstskattepligten vedrørende  

 udleverede aktiver til udlægsmodtageren med virkning fra dødsdagen.
Afdødes etableringskonto Det fastslås i § 80, stk. 2, at boudlæg til den efterlevende ægtefælle  

 skal give den efterlevende ægtefælle mulighed for at overtage afdødes  

 etableringskonto på de vilkår, der var gældende for afdøde.
Den efterlevende  

 ægtefælle stilles herved på samme måde ved boudlæg som ved de øvrige  

 boafslutningsformer.
Indeståendet på etableringskonto medregnes ved  

 afgørelsen af, om boudlæg kan finde sted.
