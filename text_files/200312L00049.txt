Fremsat den 5. november 2003  

 af økonomi- og erhvervsministeren (Bendt Bendtsen) Forslag til Lov om ændring af lov om sikkerhed til søs og sømandsloven (Forebyggelse  

 af terrorhandlinger m.v. mod skibe og hjemmel til at gennemføre EU-regler om  

 tilbageholdelse af skibe) § 1 I lov om sikkerhed til søs, jf. lovbekendtgørelse nr.  

 627 af 26. juli 2002, foretages følgende ændringer:
 1.  

  

 I  

  

 § 3  

  

 indsættes efter  

 nr. 3 som nyt nummer:
 »4)  

 	  

    

 maritim sikring med  

 sigte på at forebygge terrorhandlinger m.v. mod skibe,«.
 Nr. 4-9 bliver herefter nr. 5-10.
 2.  

  

 I  

  

 § 14  

  

 indsættes efter stk. 2 som nyt  

 stykke:
»Stk. 3.  

  

 Søfartsstyrelsen kan fastsætte regler om udstedelse af forbud mod, at et skib  

 forlader en havn på grund af ugunstige vejrforhold.« Stk. 3 og 4 bliver herefter stk. 4 og 5.
 3.  

  

 I  

  

 § 32, stk. 4,  

  

 indsættes efter 1. pkt.:
»I sådanne forskrifter kan der fastsættes tilsvarende  

 straf for overtrædelse af regler fastsat i Det Europæiske Fællesskabs  

 forordninger om forhold omfattet af loven.« § 2 I sømandsloven, jf. lovbekendtgørelse nr. 766 af 19.  

 september 1995, som ændret senest ved lov nr. 277 af 8. maj 2002, foretages  

 følgende ændringer:
 1.  


  

 § 64 b, stk. 2  

  

 og  

  

 3,  

  

 ophæves og i stedet indsættes:
»Stk. 2.  

  

 Økonomi- og  

 erhvervsministeren fastsætter regler om beviser for på- og afmønstring og  

 besætningsskemaer samt regler om udstedelse, brug og registrering af  

 identitetsbevis til søfarende, herunder om afvisning af begæring om  

 udstedelse  

 af et identitetsbevis eller inddragelse af et allerede udstedt bevis, såfremt  

 den pågældende skønnes at udgøre en sikkerhedsrisiko.
Ministeren fastsætter  

 endvidere regler om betaling for udstedelse af sådanne beviser m.v.« § 3 Stk. 1.  

  

 Loven træder i  

 kraft den 1. januar 2004, jf. dog stk. 2.
 Stk. 2.  

  

 Økonomi- og  

 erhvervsministeren fastsætter tidspunktet for ikrafttræden af § 2.
 Stk. 3.  

  

 Regler udstedt i  

 medfør af § 64 b, stk. 2, i sømandsloven forbliver i kraft, indtil de ophæves  

 eller afløses af regler udstedt i medfør af denne lov.
§ 4 Loven gælder ikke for Færøerne og Grønland, men kan ved  

 kongelig anordning helt eller delvis sættes i kraft for Grønland med de  

 ændringer, som de særlige grønlandske forhold tilsiger.
Bemærkninger til lovforslaget Almindelige bemærkninger 1. Indledning Lovforslaget har til formål at etablere hjemmel til at  

 gennemføre de ændringer af kapitel XI i den internationale konvention om  

 sikkerhed for menneskeliv til søs af 1974 (SOLAS konventionen   

 Safety of life  

 at Sea) samt den nye internationale kode for sikring af skibe og havne  

 (ISPS  

 koden  International Ship and Port Facility Security Code),  

 som FNs  

 Internationale Maritime Organisation (IMO) vedtog på en diplomatisk  

 konference  

 den 12. december 2002. Både SOLAS konventionsændringerne og den nye ISPS kode  

 har baggrund i begivenhederne den 11. september 2001 og sigter på at  

 forebygge  

 terrorhandlinger m.v. mod skibe og havne.
Reglerne træder i kraft  

 internationalt den 1. juli 2004.
Europa-Kommissionen har den 8. maj 2003 fremsat et  

 forordningsforslag om bedre sikring af skibe og havnefaciliteter i EU, KOM  

 (2003) 229. Forordningsforslaget sigter blandt andet på at gøre SOLAS  

 konventionsændringerne og ISPS koden til en del af fællesskabsretten.
Det er  

 ikke sandsynligt, at forordningsforslaget kan vedtages, offentliggøres og  

 træde  

 i kraft inden den 31. december 2003, hvor fristen for accept af SOLAS  

 konventionsændringerne og ISPS koden udløber.
Det er i princippet heller ikke  

 givet, at forordningsforslaget overhovedet vedtages, eller at dette sker  

 inden  

 den 1. juli 2004, hvor reglerne skal være gennemført i forhold til danske  

 skibe  

 og rederier.
Med henblik på at sikre det nødvendige hjemmelsgrundlag for, at  

 SOLAS konventionsændringerne og ISPS koden rettidigt kan accepteres og  

 gennemføres i dansk ret, er et lovgivningsinitiativ nødvendigt.
Med lovforslagets vedtagelse giver Folketinget på den baggrund  

 efter grundlovens § 19 samtykke til, at regeringen accepterer SOLAS  

 konventionsændringerne og ISPS koden over for IMO.
Dette skal som nævnt ske  

 senest den 31. december 2003.
Der lægges med lovforslaget op til at etablere hjemmel til at  

 fastsætte strafbestemmelser for overtrædelse af bestemmelser i De Europæiske  

 Fællesskabers forordninger om forhold omfattet af loven.
Bestemmelsen  

 foreslås  

 indført som en generel bemyndigelse, men sigter i første række på den  

 forventede forordning om maritim sikring.
I tilknytning til arbejdet i IMO vedtog den årlige  

 arbejdskonference i Den Internationale Arbejdsorganisation (ILO) i juni 2003  

 en  

 revision af den eksisterende ILO konvention nr. 108 af 1958 om nationale  

 identitetsdokumenter for søfolk.
Den reviderede konvention, ILO konvention  

 nr.  

 185 af 2003 om søfarendes identitetsdokumenter, har bl.a. sigte på at skabe  

 forbedrede identitetsbeviser for søfarende af hensyn til maritim sikring.
Det  

 ligger endnu ikke fast, hvilke lande der vil ratificere konventionen.
Med  

 henblik på at forbedre den nationale sikring forventes flere lande, herunder  

 USA, at indføre krav om, at søfarende, der ankommer til amerikanske havne,  

 skal  

 være i besiddelse af et identitetsbevis med billede og såkaldt biometriske  

 data  

 (fingeraftryk) for at få adgang til havnen.
Et sådant krav vil kunne blive  

 stillet med kort varsel.
For egne transportarbejdere forventes USA at stille  

 krav om nationale identitetsbeviser inden udgangen af 2004. Lovforslagets  

 formål er i denne henseende at etablere hjemmel til, at der kan udstedes  

 identitetsbeviser til danske søfarende, som lever op til kravene i ILO  

 konvention nr. 185. Der lægges ikke med lovforslaget op til egentlig  

 ratifikation af konventionen.
 Lovforslaget etablerer endelig hjemmel til administrativt at  

 kunne gennemføre den del af artikel 18 i Europa-Parlamentets og Rådets  

 direktiv  

 2002/59/EF af 27. juni 2002 om oprettelse af et trafikovervågnings- og  

 trafikinformationssystem for skibsfarten i Fællesskabet og om ophævelse af  

 Rådets direktiv 93/75/EØF (overvågningsdirektivet), som vedrører nedlæggelse  

 af  

 forbud imod at skibe forlader en havn som følge af ugunstige vejrforhold.  

 Direktivet skal være gennemført senest den 5. februar 2004.
2. Lovforslagets baggrund og hovedpunkter 2.1 De nye IMO regler om maritim sikring På baggrund af terrorhandlingerne den 11. september 2001 vedtog  

 IMOs Assembly den 20. november 2001 Resolution A.924(22), hvori det  

 blev  

 besluttet at foretage en højt prioriteret analyse af behovet for  

 regelændringer  

 med sigte på at forebygge terrorhandlinger m.v. mod skibe og havne og i givet  

 fald gennemføre sådanne ændringer.
Dette arbejde blev afsluttet den 12.  

 december 2002, hvor IMO på en diplomatisk konference vedtog SOLAS  

 konventionsændringerne og ISPS koden.
Reglerne skal være accepteret over for  

 IMO senest den 31. december 2003, og de træder i kraft internationalt den 1.  

 juli 2004.
 Forud for den diplomatiske konference modtog Erhvervsudvalget,  

 Forsvarsudvalget, Retsudvalget og Trafikudvalget orientering om IMO reglernes  

 indhold og forventede konsekvenser.
Der lægges med lovforslaget op til at indsætte en ny  

 bemyndigelse i § 3 i lov om sikkerhed til søs, hvorefter økonomi- og  

 erhvervsministeren kan fastsætte regler om maritim sikring.
Bemyndigelsen vil  

 blive udnyttet til at gennemføre SOLAS konventionsændringerne og ISPS koden i  

 dansk ret gennem administrative forskrifter.
 Lovforslaget og de kommende administrative forskrifter vedrører  

 kun de dele af SOLAS konventionsændringerne og ISPS koden, som har relation  

 til  

 skibe, søfarende, rederier samt klassifikationsselskaber på søfartsområdet.  

 For  

 en gennemgang af de dele af SOLAS konventionsændringerne og ISPS koden, som  

 vedrører maritim sikring i havne, henvises til det lovforslag om ændring af  

 havneloven, som trafikministeren fremsætter i indeværende folketingssamling.
2.1.1 Generelt om de nye IMO reglers indhold ISPS koden indeholder dels en A-del, som sammen med SOLAS  

 konventionsændringerne er obligatoriske, når IMO reglerne træder i kraft den  

 1.  

 juli 2004, dels en B-del, som indeholder vejledende henstillinger.
 De obligatoriske bestemmelser vedrører skibes udstyr med bl.a.  

 permanent mærkning med skibets identifikationsnummer, et Automatisk  

 Identifikations System (AIS), et sikringsalarmsystem samt udarbejdelse af en  

 fortløbende skibshistorisk oversigt.
De obligatoriske bestemmelser indeholder ligeledes aktive og  

 passive sikringsforanstaltninger, som er baseret på tre sikringsniveauer.  

 Bestemmelserne indeholder endvidere regler om sikringsansvarlige for skibe og  

 rederier, udarbejdelse af sikringsplaner i henhold til en risikovurdering  

 samt  

 udstedelse af et internationalt sikringscertifikat for skibe.
Herudover  

 indeholder reglerne bestemmelser om uddannelse af og øvelser for personalet.  

 De  

 obligatoriske bestemmelser fastlægger endvidere rammerne for  

 havnestatsmyndighedernes kontrolopgaver.
Endelig definerer SOLAS konventionsændringerne de kontraherende  

 staters, rederiers og skibsføreres ansvar og forpligtelser.
SOLAS  

 konventionsændringerne giver i den forbindelse staterne mulighed for at indgå  

 bilaterale eller multilaterale aftaler om alternative  

 sikringsforanstaltninger  

 for trafik mellem stater med kort overfartstid på faste ruter.
Henstillingerne i ISPS kodens B-del tjener som vejledning ved  

 gennemførelsen af de obligatoriske foranstaltninger.
Bestemmelserne  

 indeholder  

 bl.a. retningslinier med hensyn til risikovurdering, sikringsplaner samt  

 uddannelse af og øvelser med personale.
Bestemmelserne fastlægger endvidere,  

 hvordan og i hvilke tilfælde der skal udarbejdes en særlig sikringserklæring  

 mellem  

 skib og havn.
2.1.2 IMO reglernes  

 anvendelsesområde SOLAS konventionsændringerne og ISPS koden gælder for alle  

 passagerskibe uanset størrelse, herunder højhastighedsfartøjer, for lastskibe  

 med en bruttotonnage på 500 ton eller derover samt for mobile offshore  

 boreplatforme med selvstændigt fremdrivningsmaskineri.
Reglerne gælder  

 således  

 ikke for bl.a. fritidsfartøjer, fiskefartøjer samt statsskibe, herunder bl.a.  

 krigs-, forsknings- og opmålingsskibe.
2.1.3 Sikringsniveauer I henhold til SOLAS konventionsændringerne og ISPS koden skal  

 myndighederne fastlægge sikringsniveauet for skibe.
Der findes tre  

 sikringsniveauer.
Niveau 1 er normalsituationen, niveau 2 indebærer øget  

 risiko, mens niveau 3 udgør den højeste risiko.
Når sikringsniveauet fastlægges, skal der tages højde for både  

 generelle og særlige efterretninger.
Det skal bl.a. tages i betragtning,  

 hvorvidt efterretningerne er pålidelige, hvorvidt de er bekræftede, og om en  

 trussel er konkretiseret eller må anses for overhængende.
Sikringsniveau 3  

 bør  

 således kun etableres, når pålidelige efterretninger gør risikoen for en  

 terrorhandling overhængende eller i hvert fald sandsynlig.
Herudover bør en  

 trussels mulige konsekvenser indgå i vurderingen.
2.1.4 Sikringsberedskab på skibe og i  

 rederier Efter SOLAS konventionsændringerne og ISPS koden skal rederier  

 og skibe etablere et sikringsberedskab med sigte på at forebygge, at  

 udveksling  

 af passagerer, besætning, forsyninger eller ladning mellem skib og havn eller  

 mellem to skibe fører til risiko for terrorhandlinger.
På skibene skal der  

 være  

 særligt uddannet personel, og rederierne skal udpege særligt uddannede  

 sikringsofficerer for rederiet og for skibene.
Rederiets sikringsofficer har det overordnede ansvar for at  

 gennemføre en sårbarhedsvurdering for hvert af skibene.
Vurderingen skal tage  

 udgangspunkt i en analyse af trusselsbilledet for det enkelte skib.
På  

 baggrund  

 af vurderingen skal rederiets sikringsofficer sammen med skibenes  

 sikringsofficerer udarbejde sikringsplaner for skibene.
Sikringsplanen skal  

 fastlægge skibets sikringsorganisation, eksempelvis beskrive de fysiske og  

 operationelle foranstaltninger, fastlægge procedurer for udveksling af  

 passagerer, besætning, forsyninger eller ladning mellem skib og havn samt  

 fastlægge ansvarsområder og øvelseskrav for mandskabet.
Sikringsplanerne skal  

 være beskyttet mod utilsigtet gennemsyn eller anvendelse.
Skibene skal gennemgå en egentlig sikringsgodkendelse  

 (certificering). Skibene skal medbringe et internationalt sikringscertifikat,  

 som udstedes af flagstatens myndigheder eller af såkaldt anerkendte  

 sikringsorganisationer, som er godkendt af flagstaten.
Certifikatet udstedes  

 efter et kontrolsyn og bekræfter, at skibets sikringssystem og tilhørende  

 udstyr lever op til IMO reglerne.
Certifikatet skal indeholde oplysning om  

 gyldighedsperioden og kan kontrolleres af andre stater ved havneanløb.
2.1.5 Skibsalarmsystem Skibene skal have et særligt alarmsystem, som kan aktiveres i  

 tilfælde af terrorhandlinger eller lignende.
Myndighederne skal i den  

 forbindelse  

 udpege eller etablere et døgnbemandet kontaktpunkt, som kan modtage  

 eventuelle  

 alarmopkald fra skibe, som sejler under deres flag.
2.1.6 Øvrige krav til skibe Skibene skal udstyres med et Automatisk Identifikations System  

 (AIS), som kontinuerligt sender oplysninger om kurs, fart og identitet til  

 andre skibe samt til eventuelle landstationer.
Skibene skal endvidere føre en fortløbende historisk  

 optegnelse, som udstedes af flagstaten og opbevares om bord i skibet.  

 Optegnelsen skal indeholde oplysninger om skibet, rederiet, flagstaten samt  

 dennes myndigheder samt om skibets klassifikationsselskab.
Optegnelsen kan  

 kontrolleres af andre stater ved havneanløb.
 Herudover indeholder SOLAS konventionsændringerne krav om, at  

 skibes internationale identifikationsnumre skal være permanent afmærket på  

 skibets skrog.
2.1.7 Kontrolforanstaltninger over for skibe Med hensyn til skibe i havn indeholder IMO reglerne et toleddet  

 kontrolregime.
Som første led undersøges, om der findes et gyldigt  

 internationalt sikringscertifikat om bord.
Denne kontrol kan i henhold til  

 SOLAS konventionsændringerne udføres af de myndigheder, som foretager  

 havnestatskontrol af skibe (i Danmark Søfartsstyrelsen). Har skibet ikke et  

 gyldigt sikringscertifikat, eller er der klare grunde til at formode, at  

 skibet  

 ikke opfylder IMO reglernes obligatoriske krav, kan myndighederne foretage  

 inspektion af skibet, tilbageholdelse af skibet, begrænsninger i skibets  

 drift,  

 eller udvisning af havnen.
Foranstaltningerne kan alternativt omfatte andre  

 administrative eller korrigerende forholdsregler, eksempelvis kontakt til  

 skibets flagstat.
Med hensyn til skibe på vej mod havn kan det kræves, at skibet  

 forud for anløb afgiver oplysninger med henblik på vurdering af, om skibet  

 opfylder reglerne.
Det drejer sig eksempelvis om bekræftelse af, at skibet  

 har  

 et gyldigt sikringscertifikat, oplysning om skibets aktuelle sikringsniveau  

 samt bekræftelse af, at alle krævede sikringsprocedurer tidligere har været  

 fulgt.
Finder myndigheden herefter klare grunde til at formode, at det  

 pågældende skib ikke lever op til reglerne og dermed udgør en sikringsrisiko,  

 kan der eksempelvis iværksættes inspektion eller afvisning af skibet.
De omtalte klare grunde kan foreligge, hvis et internationalt  

 sikringscertifikat er ugyldigt eller ligefrem et falsum, hvis der konstateres  

 alvorlige mangler i skibets sikringsberedskab, hvis skibsføreren eller andre  

 personer i skibets sikringsberedskab ikke har fornødent kendskab til  

 sikringsplaner og -operationer, eller hvis skibet har medtaget passagerer,  

 besætning, forsyninger eller ladning fra en havn eller et andet skib, som  

 ikke  

 lever op til reglerne.
IMO reglerne lægger vægt på, at  

 kontrolforanstaltningerne står i rimeligt forhold til forsømmelsen og er  

 proportionale i forhold til den mulige trussel eller foreliggende  

 overtrædelse  

 af reglerne.
2.1.8 Anerkendte sikringsorganisationer  

 (klassifikationsselskaber) Myndighederne kan bemyndige såkaldt anerkendte  

 sikringsorganisationer til at udføre en række af deres sikringsrelaterede  

 opgaver.
Opgaverne med at fastsætte sikringsniveauet samt udføre egentlig  

 kontrol kan dog ikke delegeres.
En anerkendt sikringsorganisation skal have  

 ekspertise i sikringsanliggender og viden om skibsdrift og skal bl.a. kunne  

 godtgøre kendskab til 1)  

 	  

    

 skibsoperationer,  

 herunder kendskab til skibsdesign og -konstruktion, 2)  

 	  

    

 passende  

 forholdsregler for at undgå uautoriseret afsløring af eller adgang til  

 sikkerhedsfølsomt materiale, 3)  

 	  

    

 aktuelle  

 sikringstrusler og mønstre og 4)  

 	  

    

 genkendelse og  

 sporing af våben, farlige stoffer og anordninger.
2.1.9 Information og kommunikation Efter SOLAS konventionsændringerne og ISPS koden skal  

 myndighederne løbende opdatere en række informationer til IMO med henblik på  

 at  

 gøre udvekslingen af oplysninger mellem staterne så smidig som mulig.
Det  

 drejer sig bl.a. om kontaktoplysninger vedrørende myndigheder, skibe,  

 rederier  

 og anerkendte sikringsorganisationer.
 IMO reglerne lægger endelig op til, at der kan indgås  

 bilaterale eller multilaterale aftaler med andre lande om alternative  

 sikringsforanstaltninger for internationale færgeruter med kort overfartstid.  

 Sker det, skal lande, som ikke deltager i aftalen, men som har interesse  

 heri,  

 konsulteres.
2.2 Interministeriel afgrænsning af opgaver i  

 relation til IMO reglerne Gennemførelsen, administrationen og håndhævelsen af de  

 foreslåede nye regler skal varetages af flere forskellige offentlige  

 myndigheder.
Opgaverne vil berøre Forsvarsministeriet, herunder Søværnets  

 Operative Kommando, Justitsministeriet, herunder politiet, Trafikministeriet,  

 herunder Kystdirektoratet, samt Økonomi- og Erhvervsministeriet, herunder  

 Søfartsstyrelsen.
For så vidt angår Trafikministeriets opgaver, henvises til  

 det forslag til ændring af havneloven, som trafikministeren fremsætter i  

 indeværende folketingssamling.
Den nærmere rollefordeling har været drøftet mellem de berørte  

 myndigheder.
Den praktiske gennemførelse, administration og håndhævelse af  

 reglerne vil blive tilrettelagt således, at opgaverne varetages af den  

 myndighed, der under hensyn til den eksisterende organisatoriske struktur,  

 opgavefordeling og ressourceanvendelse på det maritime og sikringsmæssige  

 område mest hensigtsmæssigt kan håndtere den enkelte opgave.
I afsnit  

 2.2.1-2.2.7 gives et overblik over den påtænkte opgavefordeling.
2.2.1 Udstedelse af certifikater til danske  

 skibe Kontrollen med, om danske skibe og rederier har etableret de  

 nødvendige planer og procedurer, samt udstedelse af internationale  

 certifikater  

 i henhold til ISPS koden vil blive varetaget af Søfartsstyrelsen.  

 Håndteringen  

 af lastskibe forventes at blive uddelegeret til anerkendte  

 sikringsorganisationer, mens Søfartsstyrelsen vil certificere passagerskibe.  

 Uanset at visse opgaver uddelegeres, skal Søfartsstyrelsen udføre syn af  

 skibenes sikringsplaner.
Senest ved første syn skal sikringsplanen med tilhørende  

 sikringsvurdering godkendes.
Der skal endvidere ske verifikation af den  

 godkendte plans implementering om bord i skibet.
I ISPS koden er den  

 maksimale  

 løbetid for et internationalt sikringscertifikat fastsat til 5 år.
I  

 overensstemmelse med Søfartsstyrelsens hidtidige praksis på  

 certificeringsområdet vil et certifikats gyldighed tilsvarende få en  

 gyldighed  

 på 5 år.
Efter ISPS koden skal der som minimum afholdes et  

 mellemliggende syn, som foretages i perioden mellem andet og tredje år.
Også  

 effektiviteten af godkendte sikringsplaner skal kontrolleres.  

 Søfartsstyrelsen  

 vil varetage denne kontrol i forbindelse med anden sikringsrelateret  

 synsvirksomhed.
For en stor del af rutefærgernes vedkommende vil der blive søgt  

 indgået bilaterale eller multilaterale aftaler om alternative  

 sikringsforanstaltninger med andre lande.
Søfartsstyrelsen har sammen med  

 Trafikministeriet taget initiativ til at anvende denne mulighed i forbindelse  

 med rutefart til og fra Danmarks nærmeste nabolande.
2.2.2 Fastlæggelse af sikringsniveau Baggrunden for SOLAS konventionsændringerne og ISPS koden er  

 som tidligere anført IMOs ønske om at styrke den forebyggende indsats  

 over for  

 terrorhandlinger mod skibe og havne.
En central del af den vurdering, som skal danne grundlag for  

 fastlæggelsen af et givet sikringsniveau, er trusselsbilledet.
Det gælder  

 både  

 det generelle trusselsbillede og vægtningen af konkrete oplysninger i forhold  

 til skibe og/eller rederier.
Politiets Efterretningstjeneste (PET) har til opgave at  

 overvåge, forebygge og modvirke foretagender og handlinger, som må antages at  

 rumme en fare for rigets selvstændighed og sikkerhed, herunder i første række  

 de i straffelovens kapitel 12 og 13 omhandlede forbrydelser.
PETs  

 opgaver  

 omfatter bl.a. kontraterrorisme.
Varetagelsen af denne opgave løses af PET i  

 tæt samarbejde med bl.a. det øvrige politi, som efter retsplejelovens § 108  

 har  

 til opgave at opretholde sikkerhed, fred og orden, at påse overholdelsen af  

 love og vedtægter samt at foretage det fornødne til forhindring af  

 forbrydelser  

 og til efterforskning og forfølgning af sådanne.
PET samarbejder med Forsvarets Efterretningstjeneste bl.a. om  

 udveksling af oplysninger af relevans for tjenesternes varsling og  

 udarbejdelse  

 af trusselsvurderinger og risikoanalyser.
PET har taget initiativ til at  

 etablere en ny kontaktgruppe med relevante myndigheder på beredskabsområdet  

 med  

 henblik på inddragelsen af relevante kompetencer i udarbejdelsen af generelle  

 og konkrete trusselsvurderinger bl.a. for at styrke mulighederne for at kunne  

 formidle mere målrettede og sektorspecifikke vurderinger og anbefalinger som  

 grundlag for planlægningen og gennemførelsen af beredskabsmæssige  

 foranstaltninger.
PETs trusselvurderinger og risikoanalyser er baseret  

 på en  

 vurdering af det samlede efterretningsbillede og vil i almindelighed  

 indeholde  

 en mere generel vurdering af trusselsbilledet nationalt og globalt.
I visse  

 tilfælde vil oplysninger, som PET modtager, kunne danne grundlag for en  

 vurdering af en generelt forhøjet risiko for f.eks. bestemte sektorer,  

 geografiske områder eller bestemte mål eller typer af mål eller i særlige  

 tilfælde for en vurdering af en overhængende eller sandsynlig risiko oftest  

 rettet mod bestemte mål.
I tilfælde, hvor PET vurderer, at der må antages at være f.eks.  

 en generelt forhøjet eller en overhængende risiko for terrorangreb i et  

 bestemt  

 geografisk område eller mod bestemte skibe, vil det være Søfartsstyrelsen,  

 der  

 formelt træffer beslutning om ændring af sikringsniveau.
Søfartsstyrelsens  

 beslutning om ændring af sikringsniveau vil være baseret på PETs  

 rådgivning om  

 det anbefalede sikringsniveau.
 Politiet (PET) vil, hvis det på grundlag af trusselsbilledet  

 findes sikkerhedsmæssigt påkrævet, kunne bestemme, at  

 sikkerhedsforanstaltningerne generelt eller konkret for enkelte skibe  

 midlertidigt skal intensiveres og suppleres med yderligere ekstraordinære  

 foranstaltninger.
2.2.3 Kommunikation med skibe om  

 sikringsniveau m.v. samt modtagelse af opkald fra sikringsalarmsystemer på  

 skibe Efter SOLAS konventionsændringerne og ISPS koden skal danske  

 myndigheder informere skibe i danske farvande om det øjeblikkelige  

 sikringsniveau.
Der skal være et nationalt kontaktpunkt, hvor skibene kan  

 indhente yderligere oplysninger og vejledning.
Er sikringsniveauet hævet til  

 2  

 eller 3, skal skibene også bekræfte, når de modtager sådanne meddelelser.
Efter SOLAS konventionsændringerne og ISPS koden skal danske  

 skibe, uanset hvor de befinder sig, ligeledes have information og vejledning,  

 når danske myndigheder hæver sikringsniveauet til 2 eller 3. Ved  

 sikringsniveau  

 3 skal myndighederne endvidere udstede konkrete instrukser og informationer  

 til  

 de berørte skibe.
Tilsvarende skal skibene bekræfte, når de modtager sådanne  

 meddelelser.
 Når sikringsniveauet i Danmark er hævet til 2 eller 3, skal  

 danske skibe, der befinder sig på andre staters søterritorium, give  

 myndighederne oplysninger, der kan være af betydning for den maritime  

 sikring.
Endelig skal der, når et dansk skibs sikringsalarmsystem  

 aktiveres, sendes en alarmmelding til en myndighed i Danmark.
Denne myndighed  

 skal øjeblikkelig ved modtagelse af et sådant signal advisere  

 flagstatsadministrationen, hvilket i Danmark er Søfartsstyrelsen.
Varetagelsen af disse opgaver forudsætter de fornødne  

 ressourcer til opretholdelse af eller etablering af et døgnberedskab og de  

 fornødne overvågnings- og kommunikationssystemer.
Herudover forventes en  

 viden  

 om skibstrafikken i de danske farvande samt forudsætninger for at visitere  

 oplysninger i relation til relevante myndigheder.
Det statslige maritime område er i  

 hastig vækst.
I relation til dette forestår Forsvarsministeriet, jf. lov om  

 forsvarets formål, opgaver og organisation, i dag en række opgaver i form af  

 lejlighedsvis eller permanent opgaveløsning.
Under iagttagelse af en effektiv  

 udnyttelse af de til rådighed stående statslige maritime ressourcer er en  

 række  

 af de nye maritime opgaver en hensigtsmæssig forlængelse af  

 Forsvarsministeriets eksisterende opgavekompleks.
Forsvarsministeriet,  

 sandsynligvis Søværnets Operative Kommando, vil således få en aktiv rolle i  

 varetagelsen af de nye maritime statslige opgaver under SOLAS  

 konventionsændringerne og ISPS koden.
2.2.4 Meddelelser til andre staters  

 myndigheder om sikringsniveauet på danske skibe SOLAS konventionsændringerne og ISPS koden indebærer, at andre  

 staters myndigheder skal have meddelelse om sikringsniveauet på danske skibe,  

 som anløber de pågældende staters havne, i det omfang skibene er på  

 sikringsniveau 2 og 3. Søfartsstyrelsen vil forestå udsendelse af sådanne  

 meddelelser.
2.2.5 Kontrolopgaver Efter den internationale forståelse af SOLAS  

 konventionsændringerne og ISPS koden er der to kontroltrin.
Den indledende  

 kontrol tager sigte på at undersøge, hvorvidt skibet er i besiddelse af et  

 gyldigt sikringscertifikat, og om skibet i øvrigt opfylder SOLAS  

 konventionsændringernes og ISPS kodens sikringskrav.
Det næste kontroltrin  

 tager helt overvejende sigte på kontrolindgreb af videregående karakter.
Den indledende certifikatkontrol af skibe i havn udføres af  

 Søfartsstyrelsen, som er et civilt baseret skibstilsyn uden egentlig  

 politimyndighed.
Certifikatkontrollen vil ske som led i Søfartsstyrelsens  

 almindelige stikprøvevise havnestatskontrol af udenlandske skibe i dansk  

 havn.
Iværksættelse af videregående kontrolforanstaltninger efter SOLAS  

 konventionen over for skibe i havn forudsætter, at skibet ikke kan forevise  

 gyldigt certifikat, eller at der er klare grunde til at antage,  

 at skibet  

 ikke lever op til SOLAS kravene.
Sådanne klare grunde vil  

 foreligge, hvis  

 Søfartsstyrelsens personale i forbindelse med certifikatkontrollen  

 konstaterer  

 en sikkerhedsmæssig risiko i forhold til skibet, mandskab og passagerer om  

 bord  

 og/eller havnen og dennes omgivelser, eksempelvis hvis skibet ikke kan  

 dokumentere at have afholdt de pligtmæssige sikkerhedsøvelser, at den  

 ansvarlige sikkerhedsofficer ikke har foretaget pligtmæssige inspektioner af  

 skibets sikkerhedsforanstaltninger m.v.
 I sådanne tilfælde vil der kunne være anledning til at træffe  

 administrative eller korrigerende forholdsregler, eksempelvis tage kontakt  

 til  

 skibets flagstatsadministration, eller efter omstændighederne til at  

 iværksætte  

 videregående kontrolforanstaltninger.
I de tilfælde, hvor Søfartsstyrelsen eller andre vurderer, at  

 der kan være risiko for terrorhandlinger, bør politiet og efter  

 omstændighederne PET kontaktes.
Det vil bero på en konkret vurdering, om der  

 i  

 det enkelte tilfælde kan være en sådan risiko for terrorhandlinger, at  

 politiet  

 skal underrettes.
2.2.6 Kommunikation og information Søfartsstyrelsen vil varetage opgaven med at tilsende IMO  

 opdaterede informationer, når der foretages ændringer af danske procedurer  

 m.v.  

 I henhold til nærmere aftale vil det være op til hver enkelt berørt myndighed  

 at informere Søfartsstyrelsen om relevante ændringer.
Informationerne vil i  

 øvrigt være tilgængelige på Søfartsstyrelsens hjemmeside på Internettet samt  

 på  

 hjemmesiden www.helcom.dk.
2.2.7 Anerkendte sikringsorganisationer  

 (klassifikationsselskaber) Søfartsstyrelsen vil varetage opgaven med at autorisere  

 anerkendte sikringsorganisationer til at udstede internationale  

 sikringscertifikater.
Autorisation vil ske i henhold til gældende regler for  

 autorisation af klassifikationsselskaber.
I Danmark vil der formentlig blive  

 tale om et sammenfald med de etablerede klassifikationsselskaber på  

 søfartsområdet, som Søfartsstyrelsen allerede har autoriseret som anerkendte  

 organisationer.
Søfartsstyrelsen vil iværksætte auditering og  

 stikprøvekontrol  

 af de anerkendte sikringsorganisationer.
2.3 IMO reglerne og forholdet til grundlovens  

 § 19 SOLAS konventionens ændringsprocedure indebærer, at  

 konventionsændringerne og ISPS koden kan træde i kraft, uden at ratifikation  

 er  

 nødvendig.
IMOs medlemslande, herunder Danmark, skal inden den 31.  

 december  

 2003 meddele IMOs generalsekretær, hvis de ikke kan acceptere SOLAS  

 konventionsændringerne og ISPS koden.
I det omfang dette sker, er disse lande  

 ikke juridisk forpligtet af reglerne.
I medfør af grundlovens § 19 giver Folketinget med  

 lovforslagets vedtagelse samtykke til, at regeringen undlader at gøre  

 indsigelse over for IMO og dermed accepterer SOLAS konventionsændringerne  

 samt  

 ISPS koden i deres helhed.
I det lovforslag om ændring af havneloven, som  

 trafikministeren fremsætter i indeværende folketingssamling med henblik på at  

 gennemføre IMO reglerne om maritim sikring på havneområdet, indgår  

 tilsvarende  

 bemærkninger om indhentelse af Folketingets samtykke.
2.4 ILO konventionen om søfarendes  

 identitetsdokumenter Et af de spørgsmål, som blev anset for vigtigt i forbindelse  

 med IMO's arbejde vedrørende maritim sikring, var identifikation af  

 søfarende.  

 Dette spørgsmål hører under ILO's kompetence.
I konsekvens heraf og som følge  

 af, at søfarende deltager direkte i den internationale varetransport,  

 herunder  

 af farlige stoffer, våben m.v., og passagertransport, og at de har adgang til  

 alle områder af havnene, også områder med begrænset adgang, har ILO  

 gennemført  

 en revision af den eksisterende konvention nr. 108 af 1958 om nationale  

 identitetsdokumenter for søfolk og vedtaget en ny konvention.
Danmark har ratificeret den eksisterende ILO konvention nr.  

 108. Identitetsbeviser efter konventionen udstedes i dag af Søfartsstyrelsen  

 som søfartsbøger.
Søfartsbogen tjener dels som identifikationsbevis for den  

 søfarende, dels som bevis for tjenesteforholdet om bord.
Det følger af ILO  

 konvention nr. 22 om søfolks forhyringskontrakt af 1926, at den søfarende  

 skal  

 have et sådant bevis.
Danmark har gennemført denne del af konventionen, dog  

 uden formelt at ratificere.
ILO konvention nr. 185 af 2003 om søfarendes  

 identitetsdokumenter skærper kravene i forbindelse med udstedelse af  

 identitetsbeviser.
Konventionen indebærer, at de søfarendes  

 identitetsbeviser,  

 der udstedes efter ansøgning fra den enkelte søfarende, skal forsynes med  

 biometriske data (fingeraftryk). Fingeraftrykket gengives som en kode på  

 beviset, således at det ikke ud fra beviset er muligt at genskabe  

 fingeraftrykket.
Standarden for gengivelse af fingeraftryk er endnu ikke  

 fastlagt, men dette forventes at ske inden for kort tid.
Danmark vil følge  

 den  

 standard, som ILO fastsætter.
Træffer ILO, som følge af den internationale  

 udvikling af standarder for pas, beslutning om benyttelse af andre  

 biometriske  

 data, vil de danske identitetsbeviser blive udformet i overensstemmelse  

 hermed.
Konventionen indeholder kvalitetskrav til de procedurer m.v.,  

 som skal følges i forbindelse med udstedelsen af identitetsbeviserne.
Heri  

 indgår bl.a. krav om, at der skal etableres procedurer, som sikrer ansøgerens  

 identitet og status som søfarende, samt at der ikke udstedes mere end et  

 identitetsbevis til hver ansøger.
Konventionen indeholder også krav om, at  

 der  

 skal være etableret procedurer til verifikation af, at den pågældende  

 søfarende  

 ikke udgør en sikkerhedsrisiko.
Der er endvidere krav om, at de udstedende  

 myndigheder skal vedligeholde en database over udstedte og tilbagekaldte  

 identitetsbeviser, der alene anvendes til verificering af søfarendes  

 identitetsbeviser, samt etablering af en døgnbetjent enhed, som kan behandle  

 forespørgsler fra andre lande om ægtheden og gyldigheden af beviserne.
Det er  

 overladt til national afgørelse, om der skal kræves betaling for udstedelse  

 af  

 identitetsbeviser.
Den fysiske udstedelse af identitetsbeviserne og førelsen af  

 registeret vil ske i Søfartsstyrelsens regi.
Andre myndigheder, herunder  

 Politiets  

 Efterretningstjeneste (verifikation af sikkerhedsrisiko) og politiet  

 (pas-udstedende myndighed, verifikation af identitetsoplysninger), vil  

 imidlertid også have opgaver i forbindelse med udstedelsen af de nye  

 identitetsbeviser.
De nye identitetsbeviser vil berøre en række forskellige  

 offentlige myndigheder.
Den nærmere rollefordeling ligger endnu ikke fast i  

 detaljer, men vil blive drøftet med de involverede myndigheder.
Konventionen indeholder endvidere bestemmelser vedrørende  

 søfarendes adgang til landlov og ind- og udrejse i forbindelse med på- og  

 afmønstringer.
Umiddelbart går disse bestemmelser ikke videre end den  

 praksis,  

 der allerede i dag er i Danmark.
Disse bestemmelser berøres imidlertid ikke  

 af  

 nærværende lovforslag og vedrører i øvrigt forhold, som henhører under  

 udlændingelovgivningen.
 De nye krav i ILO konvention nr. 185 af 2003 om søfarendes  

 identitetsdokumenter foreslås gennemført ved at indsætte en bestemmelse i  

 sømandsloven § 64 b, jf. lovbekendtgørelse nr. 766 af 19. september 1995 med  

 senere  

 ændringer, hvorefter økonomi- og erhvervsministeren bemyndiges til at  

 fastsætte  

 regler om udstedelse og brug af de nye særlige identitetsbeviser for  

 søfarende.  

 Der lægges ikke med lovforslaget op til egentlig ratifikation af  

 konventionen.
De eksisterende søfartsbøger vil fortsat kunne tjene som bevis  

 til de søfarende for tjenesteforholdet, men beviskravet vil kunne opfyldes på  

 en mere enkel måde end ved søfartsbøgerne.
Der vil blive optaget forhandling  

 med erhvervets parter om, hvorledes beviskravet mest hensigtsmæssigt  

 gennemføres, idet det efter en umiddelbar vurdering ikke skønnes  

 hensigtsmæssigt at fastholde et krav om brug af en autoriseret søfartsbog,  

 når  

 denne ikke længere tjener som identitetsbevis.
2.5 Gennemførelse af EU-regler om  

 tilbageholdelse af skibe Lovforslaget etablerer hjemmel til at gennemføre den del af  

 artikel 18 i Europa-Parlamentets og Rådets direktiv 2002/59/EF af 27. juni  

 2002  

 om oprettelse af et trafikovervågnings- og trafikinformationssystem for  

 skibsfarten i Fællesskabet og om ophævelse af Rådets direktiv 93/75/EØF  

 (overvågningsdirektivet), som vedrører nedlæggelse af forbud imod, at skibe  

 forlader en havn som følge af ugunstige vejrforhold.
Udmøntningen vil ske  

 administrativt ved udstedelse af en bekendtgørelse.
Direktivets øvrige  

 bestemmelser er enten omfattet af eksisterende hjemmelsbestemmelser i lov om  

 sikkerhed til søs eller henhører under andre myndigheder, f.eks.  

 Miljøministeriet og Forsvarsministeriet.
Direktivets sigte er at højne  

 søsikkerheden samt at forebygge forurening fra skibe.
Direktivet er en  

 fortsættelse og udvidelse af et gældende direktiv om mindstekrav til skibe,  

 som  

 er på vej til eller fra Fællesskabets søhavne med farligt eller forurenende  

 gods.
Det er skibsførerens ansvar løbende at vurdere, hvornår  

 vejrforholdene eller søens tilstand er af en sådan karakter, at der er  

 sandsynlighed for, at der er en så alvorlig risiko for skibet, sikkerheden  

 for  

 menneskeliv til søs eller forurening af hav- og kystområder, at skibet bør  

 forblive i havn.
Endvidere er vejrsituationen i Danmark kun sjældent af en  

 karakter som beskrevet i artikel 18. Adgangen til at forbyde skibe at forlade  

 havnene som følge af ugunstige vejrforhold forventes derfor også kun sjældent  

 anvendt i praksis i Danmark.
3. Økonomiske og administrative konsekvenser  

 for stat, kommuner og amtskommuner Gennemførelsen af SOLAS konventionsændringerne og ISPS koden  

 forventes at have økonomiske og administrative konsekvenser for  

 Søfartsstyrelsen.
Styrelsens udgifter i forbindelse med maritim sikring vil  

 imidlertid i et vist omfang blive dækket via reglerne om betaling for syn af  

 skibe, som allerede gælder i henhold til lov om sikkerhed til søs.
Det forventes, at Søfartsstyrelsen skal sikringscertificere ca.  

 20 danske lastskibe.
Sikringscertificeringen af de øvrige danske lastskibe  

 forventes håndteret af de anerkendte sikringsorganisationer.
Søfartsstyrelsen  

 vil endvidere skulle sikringscertificere ca. 20 passagerskibe, hvortil  

 eventuelt kommer et antal udenlandske passagerskibe i rute på dansk havn,  

 hvortil der i givet fald vil være knyttet en bilateral aftale med andre  

 stater.
Det vurderes, at godkendelse af en sikringsplan tager 1-2 dage.  

 Hertil kommer én dag til verifikation om bord i skibet samt ressourcer til  

 rejse- og ventetid, hvilket i særlig grad kan være byrdefuldt for skibe, der  

 sejler i oversøisk fart.
Passagerskibene må forventes at tage noget mere tid  

 på  

 grund af indgåelsen af de bilaterale aftaler.
Baseret på et gennemsnit på 3,5 dage per skib for en  

 sikringscertificering andrager den samlede udgift ca. 1 mio. kr., som vil  

 være  

 brugerfinansieret, herunder Søfartsstyrelsens samlede synsvirksomhed i  

 forbindelse med godkendelse under de særlige bilaterale aftaler.
Hertil  

 kommer  

 ikke brugerfinansierede udgifter svarende til ca. ½ årsværk til  

 havnestatskontrol  

 af udenlandske skibe i dansk havn.
I tilfælde, hvor PET vurderer, at der må  

 antages at være f.eks. en generelt forhøjet eller en overhængende risiko for  

 terrorangreb, vil det som omtalt under afsnit 2.2.2 formelt være  

 Søfartsstyrelsen, som træffer beslutning om ændring af sikringsniveau.
Dette  

 indebærer, at Søfartsstyrelsen skal etablere en døgnbaseret ordning med  

 rådighedsvagter, der kan håndtere opgaven med i givet fald at træffe sådanne  

 beslutninger.
Det skønnes, at der hertil skal anvendes 1½ årsværk.  

 Lovforslaget  

 vil derfor medføre et merforbrug i Søfartsstyrelsen svarende til 2 årsværk,  

 hvilket vil sige 1,3 mio. kr. inklusive overhead, heraf 0,8 mio. kr. lønsum,  

 som afholdes inden for Søfartsstyrelsens økonomiske ramme.
Hertil kommer udgifter i forbindelse med bl.a. fastlæggelse af  

 sikringsniveau, kontrolopgaver, informationsopgaver (meddelelse til  

 IMO/stater/skibe f.eks. om sikringsniveau), som berører Justitsministeriets  

 og  

 Forsvarsministeriets områder.  

    

  

 Det  

 forventes, at udgifter i 2004 kan afholdes inden for Forsvarsministeriets  

 eksisterende økonomiske ramme.
Det samlede ressourceforbrug forventes  

 afklaret  

 i forbindelse med overvejelserne omkring forsvarsforlig fra 2005. PETs  

 og  

 politiets udgifter afholdes inden for Justitsministeriets nuværende  

 økonomiske  

 ramme.
Den del af forslaget, som vedrører udstedelse af søfarendes  

 identitetsbeviser, vil medføre statslige udgifter bl.a. til gennemførelse af  

 den skærpede kontrol af ansøgninger, anskaffelse af særligt udstyr til  

 fremstilling af identifikationsbeviserne, til oprettelse af det nye register  

 samt bemanding af den døgnbetjente enhed til besvarelse af forespørgsler fra  

 andre lande.
Størrelsen af disse udgifter er endnu ikke endeligt opgjort.
Der  

 er derfor ikke taget stilling til, hvorvidt disse udgifter helt eller delvist  

 skal dækkes via brugerbetaling.
Da der i dag opkræves betaling for  

 udstedelsen  

 af søfartsbøger, er det imidlertid fundet rimeligt at skabe mulighed for at  

 tage betaling for det nye bevis, herunder administrationen af den nye  

 ordning.  

 Retningslinierne om indførelse af nye brugerbetalingsordninger vil blive  

 iagttaget.
 Forslaget om etablering af hjemmel til at kunne nedlægge forbud  

 imod, at skibe forlader en havn som følge af ugunstige vejrforhold indebærer  

 ikke umiddelbart administrative eller økonomiske konsekvenser for stat,  

 amtskommuner eller kommuner.
4. Økonomiske og administrative konsekvenser  

 for erhvervslivet SOLAS konventionsændringerne og ISPS koden vil generelt stille  

 store administrative og ressourcemæssige krav til rederier og skibe.
På den  

 anden side vil der være betydelige negative erhvervsøkonomiske konsekvenser  

 forbundet med ikke at gennemføre IMO reglerne i rette tid.
Skibe fra lande,  

 som  

 ikke har accepteret eller ikke lever op til reglerne, må forventes at blive  

 udelukket  

 fra international sejlads.
Dansk skibsfart har stort set hele sin indtjening  

 i  

 international sejlads og vil ikke kunne operere internationalt, hvis reglerne  

 om maritim sikring ikke gennemføres i Danmark.
For rederiernes  

 konkurrencemuligheder under dansk flag er det derfor afgørende, at Danmark  

 rettidigt skaber rammerne for, at skibsfarten fremover kan operere  

 internationalt.
IMO reglerne er primært udviklet efter amerikansk ønske, men  

 alle i den maritime sektor vil være nødt til at indstille sig på at imødegå  

 risikoen for terror.
Ensidige amerikanske krav kombineret med ensidige krav i  

 andre dele af verden ville påføre dansk skibsfart endnu større byrder.
En  

 fælles, international tilgang, der i videst muligt omfang stiller alle  

 konkurrencemæssigt lige, har derfor været at foretrække.
Fra dansk side har  

 der  

 været lagt vægt på at gøre den fælles tilgang praktisk anvendelig,  

 ubureaukratisk og dermed ressourcemæssigt så afbalanceret som muligt.  

 Rederierne har været bekendt med IMO reglernes konsekvenser og har støttet  

 vedtagelsen og gennemførelsen heraf.
Det vurderes, at rederierne vil have etableringsudgifter i  

 størrelsesordenen 300.000 kr. pr. skib.
Hertil kommer udgifter til etablering  

 af rederiorganisationen i størrelsesordenen 50.000-75.000 kr.
Af  

 etableringsudgifterne skønnes 80.000-100.000 kr. at gå til installation af  

 AIS  

 udstyr og det krævede sikringsalarmsystem.
Kravet om installation af AIS var  

 imidlertid allerede besluttet i IMO og er derfor ikke en direkte følge af  

 reglerne om maritim sikring.
De resterende etableringsudgifter skønnes at  

 fordele sig mellem (efter)uddannelse af personel samt betaling for den  

 egentlige  

 sikringscertificering af skibene enten af Søfartsstyrelsen eller af en  

 anerkendt sikringsorganisation.
Endelig kommer løbende årlige omkostninger i  

 størrelsesordenen 50.000 kr. pr. skib.
Lovforslaget har ikke i sig selv administrative konsekvenser  

 for rederier og skibe.
De forskrifter, der efterfølgende forudsættes udstedt  

 med henblik på at implementere SOLAS konventionsændringerne og ISPS koden,  

 vil  

 imidlertid indebære nye certificerings- og godkendelsesprocedurer, ændret  

 oplysnings- og indberetningspligt, ændringer i form af nye sikringsprocedurer  

 m.v.
Erhvervs- og Selskabsstyrelsens Center for Kvalitet i ErhvervsRegulering  

 har forelagt denne del af lovforslaget for et Fokuspanel.
Det vurderes, at  

 der  

 i sammenligning med administrative konsekvenser af andre lovforslag og  

 bekendtgørelser må forventes store administrative byrder.
Med hensyn til den del af forslaget, som vedrører udstedelse af  

 søfarendes identitetsbeviser, opkræves der i dag betaling for udstedelsen af  

 søfartsbøger.
Det findes på den baggrund rimeligt at skabe mulighed for at  

 tage  

 betaling for det nye bevis, herunder administrationen af den nye ordning.
Det  

 er endnu ikke muligt at anslå udgifterne, herunder til oprettelse af det nye  

 register, og der er derfor ikke taget stilling til, hvorvidt disse udgifter  

 helt eller delvis skal dækkes via brugerbetaling.
Gebyret for udstedelse af  

 søfartsbøger er i dag kr. 150. Såfremt der gennemføres forenklede krav  

 vedrørende dokumentationen af de søfarendes ansættelsesforhold, vil denne  

 udgift bortfalde.
Den del af forslaget, som vedrører etablering af hjemmel til at  

 anbefale eller forbyde et skib at forlade en havn, forventes som nævnt ikke  

 anvendt i Danmark.
Forslaget indeholder derfor ikke økonomiske konsekvenser  

 for  

 erhvervslivet.
5. Miljømæssige konsekvenser Forslaget har ikke miljømæssige konsekvenser.
6. Forholdet til EU retten Som opfølgning på IMOs vedtagelse af ændringerne til SOLAS  

 konventionen samt ISPS koden har Kommissionen den 8. maj 2003 oversendt et  

 forordningsforslag om bedre sikring af skibe og havnefaciliteter i EU til  

 Rådet, KOM (2003) 229. Forordningsforslaget indgår som en del af  



  

 Kommissionens  

 meddelelse til Rådet, Europa-Parlamentet og Det Økonomiske og Sociale Udvalg  

 og  

 Regionsudvalget  

  




  

 om bedre sikring af søfarten  

  

  

 . Som  

 forslagets overordnede målsætning har Kommissionen angivet et ønske om at  

 sikre  

 harmoniseret fortolkning, gennemførelse og kontrol på fællesskabsplan af  

 SOLAS  

 konventionsændringerne og ISPS koden.
Forordningen vil, når den i givet fald træder i kraft,  

 overflødiggøre den i lovforslagets § 1, nr. 1, foreslåede bemyndigelse.
Som  

 nævnt under de almindelige bemærkningers afsnit 1 skønnes det imidlertid ikke  

 sandsynligt, at forordningsforslaget kan vedtages inden den 31. december  

 2003,  

 hvor fristen for accept af SOLAS konventionsændringerne og ISPS koden  

 udløber,  

 ligesom det i princippet heller ikke er givet, at forordningsforslaget  

 vedtages  

 endeligt inden den 1. juli 2004, hvor reglerne skal være gennemført i forhold  

 til skibe og rederier.
Med henblik på at sikre dels grundlaget for, at  

 Danmark  

 kan acceptere SOLAS konventionsændringerne og ISPS koden, dels den nødvendige  

 præcisering af det hjemmelsmæssige grundlag for at gennemføre de  

 internationale  

 bestemmelser i forhold til rederier og skibe, findes denne del af  

 lovforslaget  

 nødvendig.
 Forslaget indebærer endvidere, at der etableres hjemmel til, at  

 en del af artikel 18 i Europa-Parlamentets og Rådets direktiv 2002/59/EF af  

 27.  

 juni 2002 om oprettelse af et trafikovervågnings- og trafikinformationssystem  

 for skibsfarten i Fællesskabet og om ophævelse af Rådets direktiv 93/75/EØF  

 kan  

 gennemføres i dansk ret.
 Den del af forslaget, som vedrører udstedelse af  

 identitetsbeviser for søfarende, har ikke EU-retlige aspekter.
7. Høring Lovforslaget har forud for fremsættelsen været sendt til høring  

 hos Amtsrådsforeningen i Danmark, Bilfærgernes Rederiforening, Danmarks  

 Fiskeriforening, Danmarks Rederiforening, Dansk Arbejdsgiverforening, Dansk  

 Industri, Danske Maritime, Dansk Sø-Restaurationsforening, Fiskeriets  

 Arbejdsmiljøråd, Hotel-, Restaurant- og Turisterhvervets  

 Arbejdsgiverforening,  

 Kommunernes Landsforening, Landsorganisationen i Danmark, Maskinmestrenes  

 Forening, Metal Søfart, Radiotelegrafistforeningen af 1917, Rederiforeningen  

 af  

 1895, Rederiforeningen for mindre Skibe, Sammenslutningen af Danske Havne,  

 Specialarbejderforbundet i Danmark, Statsansattes Kartel, Søfartens  

 Arbejdsmiljøråd, Søfartens Ledere og Sømændenes Forbund i Danmark.
8. Vurdering af konsekvenser af lovforslaget Positive konsekvenser/ mindre udgifter (hvis ja, angiv omfang) Negative konsekvenser/ merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Det forventes, at Forsvarsministeriets udgifter i 2004  

 kan afholdes inden for den eksisterende økonomiske ramme.
Det samlede  

 ressourceforbrug forventes afklaret i forbindelse med overvejelserne omkring  

 forsvarsforlig fra 2005. Lovforslaget vil medføre et merforbrug i  

 Søfartsstyrelsen svarende til 2 årsværk, som afholdes inden for  

 Søfartsstyrelsens økonomiske ramme.
Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Der vil være betydelige negative erhvervsøkonomiske  

 konsekvenser forbundet med at undlade rettidig gennemførelse SOLAS  

 konventionsændringerne og ISPS koden.
Dansk skibsfart vil ikke kunne operere  

 internationalt, hvis reglerne om maritim sikring ikke gennemføres.
Rederierne skønnes at ville få etableringsudgifter i  

 størrelsesordenen 300.000 kr. pr. skib samt løbende årlige omkostninger i  

 størrelsesordenen 50.000 kr. pr. skib.
Hertil kommer udgifter til etablering  

 af rederiorganisationen i størrelsesordenen 50.000-75.000 kr.
Administrative konsekvenser for erhvervslivet Se ovenfor.
 Økonomi- og Erhvervsministeriets Fokuspanel har  

 vurderet, at der i sammenligning med administrative konsekvenser af andre  

 lovforslag og bekendtgørelser må forventes store administrative byrder.
Miljømæssige konsekvenser Ingen Ingen Forholdet til EU-retten Der henvises til de almindelige bemærkningers afsnit 6.
Bemærkninger til lovforslagets enkelte bestemmelser Til § 1 Til nr. 1 Det nødvendige hjemmelsgrundlag for at gennemføre SOLAS  

 konventionsændringerne og ISPS koden foreslås etableret ved at indsætte en ny  

 §  

 3, nr. 4, i lov om sikkerhed til søs.
Lov om sikkerhed til søs er udformet som en rammelov, der  

 indeholder hovedprincipper og -formål, mens de detaljerede regler, f.eks.  

 tekniske regler om skibes bygning og udstyr m.v. og forholdsregler for  

 sejladsen, er henskudt til administrativ fastsættelse.
Dette skal ses i lyset  

 af, at loven i vidt omfang anvendes til at gennemføre internationalt vedtagne  

 regler, og at dette sker i tæt samarbejde med erhvervets parter.
Dette giver  

 mulighed for smidig tilpasning af nye krav på området, som måtte følge af den  

 tekniske udvikling eller af internationale forskrifter.
Lovens § 3 indeholder en række bemyndigelser til økonomi- og  

 erhvervsministeren.
Bestemmelsen indledes med en generel bemyndigelse til  

 økonomi- og erhvervsministeren til i overensstemmelse med lovens generelle  

 hovedprincipper i § 2 at fastsætte regler om skibes bygning, udstyr og drift.  

 Begrebet drift omfatter skibsdrift i vid forstand og kan derfor i princippet  

 også uden videre rumme forhold om maritim sikring.
Efter den foreslåede bestemmelse får økonomi- og  

 erhvervsministeren i overensstemmelse med lovens almindelige systematik  

 bemyndigelse til at fastsætte regler om maritim sikring med sigte på at  

 forebygge terrorhandlinger m.v. mod skibe.
Den almindelige systematik  

 indebærer, at lovens øvrige bemyndigelsesbestemmelser, pligter og rettigheder  

 herefter finder tilsvarende anvendelse i relation til maritim sikring.
Det  

 gælder eksempelvis rederes, skibsføreres og andre ombordværendes almindelige  

 pligter efter kapitel 4, reglerne om tilbageholdelse og anløbsforbud efter  

 kapitel 5 og reglerne om tilsyn i kapitel 6, herunder i særlig grad § 17,  

 stk.  

 2, og § 18 om tilsyn henholdsvis om påbud i forbindelse med manglende  

 overholdelse af loven eller regler fastsat i medfør heraf, samt § 19 om  

 retten  

 til, at Søfartsstyrelsens medarbejdere kan gå om bord i ethvert skib uden  

 retskendelse, hvis det skønnes nødvendigt i forbindelse med deres hverv.
Den foreslåede nye bemyndigelse vil konkret blive henlagt til  

 Søfartsstyrelsen og udnyttet ved, at styrelsen på administrativt grundlag  

 fastsætter regler om sikring af skibe.
SOLAS konventionsændringerne vil blive  

 udstedt som ændringer til Søfartsstyrelsens Meddelelser B, og der vil  

 herigennem være en henvisning til ISPS koden, som herefter finder anvendelse  

 i  

 dansk ret.
 Der henvises i øvrigt til de almindelige bemærkningers afsnit  

 2.1 og 2.2.
Til nr. 2 Efter den foreslåede bestemmelse kan Søfartsstyrelsen fastsætte  

 regler om udstedelse af forbud mod, at et skib forlader en havn på grund af  

 ugunstige vejrforhold, hvor dette er nødvendigt i henhold til EF-direktiver  

 eller internationale bestemmelser.
Det vil blive overvejet, hvorvidt  

 kompetencen til at udstede de konkrete forbud mest hensigtsmæssigt kan  

 placeres  

 hos de myndigheder, som vil skulle varetage de øvrige opgaver i forhold til  

 direktivets artikel 18.
De fremherskende vejrforhold i Danmark og farvandenes  

 beskaffenhed vil meget sjældent kunne begrunde et forbud mod at sejle ud fra  

 en  

 havn.
I praksis vil et sådant forbud kun være nødvendigt i Danmark, hvis  

 skibet  

 har kendte defekter, der gør, at det ikke vil kunne klare ekstreme  

 vejrforhold.  

 I givet fald vil disse defekter i sig selv kunne udløse en tilbageholdelse.  

 Tilbageholdelsen foretages i så fald af Søfartsstyrelsen.
Bestemmelsen  

 forventes i praksis næppe anvendt i Danmark, men er nødvendig for, at  

 direktivet kan gennemføres.
Selve manøvren, hvor skibet sejler ud af  eller ind i  en  

 havn, vanskeliggøres imidlertid ofte af vejrforholdene.
I dette tilfælde kan  

 havnemyndigheden, ud fra hensyn til risikoen for beskadigelse af havneanlæg  

 og  

 skibe i havnen, allerede i dag udstede forbud mod ud- eller indsejling i den  

 pågældende havn, jf. trafikministerens bekendtgørelse nr. 355 af 12. maj 1997  

 om standardreglement for overholdelse af orden i danske havne.
 Der henvises i øvrigt til de almindelige bemærkningers afsnit  

 2.5.
Til nr. 3 Som nævnt under de almindelige bemærkningers afsnit 6 har  

 Kommissionen den 8. maj 2003 oversendt et forordningsforslag om bedre sikring  

 af skibe og havnefaciliteter i EU til Rådet, der forventes vedtaget i  

 slutningen af 2003 eller i begyndelsen af 2004. Der er i forordningsforslaget  

 lagt op til, at EU landene skal fastsætte passende sanktioner for  

 overtrædelse  

 af den kommende forordning, herunder dennes bilag, som er en gengivelse af  

 SOLAS konventionsændringerne samt ISPS koden.
 Der findes på den baggrund at være behov for at ændre lovens §  

 32, stk. 4, og dermed etablere mulighed for, at der i forskrifter, som  

 udstedes  

 i medfør af loven, kan fastsættes straf for overtrædelse af den kommende  

 forordning.
Den 21. oktober 2003 trådte Europa-Parlamentets og Rådets  

 forordning (EF) nr. 1726/2003 af 22. juli 2003 om ændring af forordning (EF)  

 nr. 417/2002 om fremskyndet indfasning af krav om dobbeltskrogs- eller  

 tilsvarende design for olietankskibe med enkeltskrog i kraft.
Forordningen  

 indeholder bl.a. forbud mod transport af tung olie til eller fra  

 medlemsstaternes havne i olietankskibe med enkeltskrog.
Også i denne  

 henseende  

 er der behov for at kunne fastsætte straf for overtrædelse af forbudet.
Der lægges på den baggrund op til, at den nye bestemmelse  

 udformes som en generel bemyndigelse til administrativt at fastsætte straf  

 for  

 overtrædelse af regler fastsat af Det Europæiske Fællesskab om forhold  

 omfattet  

 af loven.
Bestemmelsen vil dermed tillige kunne anvendes til at fastsætte  

 strafbestemmelser som følge af bestemmelser i eventuelt kommende EU retsakter  

 om forhold omfattet af lov om sikkerhed til søs.
 Der lægges endvidere med den ændrede bestemmelse op til, at der  

 også i tilfælde, hvor der etableres straffebestemmelser som følge af en EU  

 forordning, kan fastsættes straf af bøde eller fængsel i indtil 1 år.  

 Bestemmelsens nuværende 2. pkt., hvorefter det som følge af en række  

 skærpende  

 omstændigheder vil kunne fastsættes, at straffen kan stige til fængsel i  

 indtil  

 2 år under tilsvarende omstændigheder som nævnt i bestemmelsens stk. 1, vil  

 kunne finde tilsvarende anvendelse på forhold omfattet af EU forordninger.  

 Sådanne skærpende omstændigheder kan bl.a. være, at der tidligere er afgivet  

 forbud eller påbud for samme eller tilsvarende forhold, eller at der ved  

 overtrædelsen er opnået eller tilsigtet en økonomisk fordel for den  

 pågældende  

 selv eller andre.
 Der henvises i øvrigt til de almindelige bemærkningers afsnit  

 6.
Til § 2 Til nr. 1 Bestemmelsen skaber hjemmelsgrundlaget til at udstede  

 identitetsbeviser for søfarende, som lever op til kravene i ILO konvention  

 nr.  

 185 af 2003 om søfarende identitetsdokumenter.
Der lægges som tidligere nævnt  

 ikke med lovforslaget op til egentlig ratifikation af forslaget.
Identitetsbeviserne udstedes efter anmodning fra den enkelte  

 søfarende.
Identitetsbeviserne er gyldig rejselegitimation for indrejse i og  

 udrejse af Danmark i forbindelse med dokumentation for påmønstring på eller  

 afmønstring fra et skib i dansk eller udenlandsk havn.
 Konventionen fastlægger en række standarder for procedurerne i  

 forbindelse med bevisernes udstedelse og deres registrering og udformningen  

 af  

 beviserne, ligesom det sikres, at der efterfølgende kan ske verifikation af  

 udstedte beviser.
Konventionen indeholder en ændringsprocedure, som muliggør en  

 smidig tilpasning af disse krav, således at dette kan ske efter en  

 forudgående  

 høring af en særlig maritim komité, der er en trepartskomité bestående af  

 repræsentanter fra de søfarende og redere samt de ratificerende lande.
Et  

 ratificerende land har mulighed for at fravælge en given ændring inden for en  

 kort frist eller angive et senere nationalt ikrafttrædelsestidspunkt for  

 denne.  

 Det følger bl.a. af konventionen, at de bevisudstedende lande skal foretage  

 uafhængige evalueringer af deres administration af systemerne til udstedelse  

 af  

 beviser mindst hvert femte år, og at rapporter herom skal forelægges ILO, der  

 udarbejder en såkaldt hvidliste over stater, som fuldt ud opfylder  

 konventionen.
De nærmere regler til sikring af, at bevisudstedelsen sker  

 under iagttagelse af de krav, som følger af konventionen, vil blive fastsat  

 efter forhandling med de øvrige involverede myndigheder og med inddragelse af  

 søfartserhvervets parter, der ligeledes vil blive hørt om fastsættelsen af  

 betalingen for beviset.
Gebyret for udstedelse af legitimationsbeviserne skal  

 i  

 øvrigt fastsættes i overensstemmelse med Finansministeriets bestemmelser om  

 priskalkulation ved gebyrberegning.
Efter den foreslåede bestemmelse skal der kunne fastsættes  

 regler om afvisning af begæring om udstedelse af et identitetsbevis eller  

 inddragelse af et allerede udstedt bevis, såfremt den pågældende skønnes at  

 udgøre en sikkerhedsrisiko.
I de administrative regler, der udstedes i medfør  

 af denne bemyndigelse, vil der blive fastsat en pligt for Søfartsstyrelsen  

 til  

 at indbringe en afgørelse om afvisning eller inddragelse af et  

 identitetsbevis  

 for domstolene i det omfang, den søfarende anmoder herom.
Bestemmelsen viderefører endvidere de søfarendes ret til at  

 modtage dokumentation for tjenesteforholdet  krav, der hidtil implicit  

 har  

 fulgt af bestemmelserne vedrørende søfartsbøger.
Det vil blive drøftet med  

 søfartserhvervet, om dokumentationskravet fortsat skal opfyldes ved brug af  

 og  

 påtegning af søfartsbøger, eller om der skal indføres en mere forenklet  

 dokumentation.
Bestemmelsen viderefører ligeledes de hidtidige bestemmelser  

 om  

 besætningsskemaer, som anvendes som led i mønstringskontrollen.
Den nye ILO konvention indeholder en bestemmelse om, at  

 identitetsbeviserne skal forblive i den søfarendes varetægt til enhver tid,  

 undtagen når det er i skibsførerens forvaring med den søfarendes skriftlige  

 samtykke.
Den hidtidige bestemmelse om overgivelse af søfartsbogen til  

 skibsføreren vil blive erstattet af administrativt fastsatte regler i  

 overensstemmelse hermed.
 Der henvises i øvrigt til de almindelige bemærkningers afsnit  

 2.4.
Til § 3 Det foreslås, at lovens ikrafttrædelse fastsættes til den 1.  

 januar 2004, for så vidt angår ændringerne til lov om sikkerhed til søs.
Da  

 det  

 endnu ikke er afklaret, i hvilket omfang søfarende i andre lande vil blive  

 mødt  

 med krav om identitetsbeviser, som lever op til bestemmelserne i den nye ILO  

 konvention nr. 185 af 2003 om søfarendes identitetsdokumenter, foreslås det,  

 at  

 det overlades til økonomi- og erhvervsministeren at fastsætte tidspunktet for  

 ikrafttræden af ændringerne til sømandsloven.
Til § 4 Bestemmelsen fastslår, at ændringsloven ikke gælder for  

 Færøerne og Grønland, men at dennes bestemmelser ved kongelig anordning helt  

 eller delvis kan sættes i kraft for Grønland med de afvigelser, som de  

 særlige  

 grønlandske forhold tilsiger.
Med virkning fra den 1. januar 2002 er de områder inden for lov  

 om sikkerhed til søs, som administreres af økonomi- og erhvervsministeren,  

 overført som færøsk særanliggende.
Overførelsen indebærer, at hjemmestyret  

 har  

 overtaget den lovgivende og administrative myndighed på området, og at  

 færøske  

 skibe, hvilket vil sige skibe, som er registreret i de færøske skibsregistre,  

 herefter er undergivet hjemmestyrets lovgivning om sikkerhed til søs.
Da  

 sømandslovens område endvidere er reguleret ved færøsk lovgivning, vil  

 ændringsloven ikke skulle sættes i kraft for Færøerne.
Lov om sikkerhed til søs er ved kongelig anordning sat i kraft  

 for Grønland med virkning fra den 1. juli 2001. Efter sømandslovens § 77  

 gælder  

 loven ikke for Færøerne og Grønland, men kan ved kongelig anordning sættes i  

 kraft for Grønland med de afvigelser, som de særlige grønlandske forhold  

 tilsiger.
Dette er ikke sket, men en del af de forhold, som er omfattet af  

 sømandsloven, er reguleret ved grønlandske regler.
Spørgsmålet om  

 ikraftsættelse af ændringsloven vil blive forelagt for de grønlandske  

 myndigheder.
Bilag 1 Lovforslaget sammenholdt med gældende love Gældende formulering Lovforslaget § 1 I lov om sikkerhed til søs, jf. lovbekendtgørelse nr.  

 627 af 26. juli 2002, foretages følgende ændringer:
§ 3.  

  

 Økonomi- og erhvervsministeren kan fastsætte regler om  

 skibes bygning, udstyr og drift, herunder om, 1)  

    

  

 hvornår og efter hvilke retningslinjer et skib skal synes,  

 eftersyn, godkendelse og afprøvning af materiel, krav, der skal stilles til  

 skibes stabilitet, lastelinjer og dybgangsmærker, og rederens og  

 skibsførerens pligter i forbindelse hermed, 1.  

  

 I  

  

 § 3  

  

 indsættes  

 efter nr. 3 som nyt nummer:
 »4)  

 	  

    

 maritim sikring med  

 sigte på at forebygge terrorhandlinger m.v. mod skibe,«.
 Nr. 4-9 bliver herefter nr. 5-10.
2)  

    

  

 hvilke love, forskrifter, certifikater og skibsbøger, herunder  

 skibsplaner i forbindelse med forebyggelse af forurening fra skibe, samt  

 tilsynsbøger der skal være om bord, og om autorisation, indretning og førelse  

 af bøgerne, samt om, hvilke opslag der skal være anbragt om bord, 3)  

    

  

 skibsjournaler i forbindelse med forebyggelse af forurening,  

 herunder om autorisation af journalerne og ansvaret for disses førelse og  

 opbevaring, samt om kontrollen hermed, 4)  

    

  

 hjælpemidler og materialer, om disses indretning og mærkning,  

 anvendelse, vedligeholdelse og pasning, om sikkerhedsarbejdet, om  

 arbejdsgiverens pligter i forbindelse med de søfarendes arbejds- og  

 levevilkår om bord, herunder de sikkerheds- og sundhedsmæssige forhold,  

 hvorunder arbejde om bord, som ikke er omfattet af lov om arbejdsmiljø, skal  

 udføres, 5)  

    

  

 skibets sikkerheds-, brand- og redningstjeneste,  

 sundhedsforholdene og renligheden om bord, sygdomsbehandlernes  

 sundhedsuddannelse, arbejdsmedicinske undersøgelser, udgifternes afholdelse i  

 forbindelse hermed, samt arbejdsgiverens og arbejdstagerens pligter i denne  

 forbindelse, 6)  

    

  

 ansvarsområdet for skibsofficerer og andre om bord, der har  

 ledende stillinger, 7)  

    

  

 forebyggelse mod at få blindpassagerer om bord samt behandlingen  

 af blindpassagerer om bord, 8)  

    

  

 mærkning, lastning, transport og losning af farligt gods og  

 anden ladning, der kræver særlige foranstaltninger af hensyn til skibets og  

 menneskelivs sikkerhed og beskyttelse af havet mod forurening, herunder om  

 terminaloperatørers kvalitetsstyringssystemer for lastning og losning af  

 bulkskibe, og 9)  

    

  

 transport af levende dyr.
 § 14.  

  

 Er det som følge af fejl eller mangler ved skrog, maskineri,  

 sikkerhedsudstyr, placering af ballast og ladning, bemanding eller af andre  

 grunde forbundet med fare for ombordværendes sikkerhed eller sundhed eller  

 fare for forurening af havet at lade et skib gå til søs eller fortsætte  

 sejladsen, kan Søfartsstyrelsen tilbageholde skibet.
Stk. 2.  

  

 Søfartsstyrelsen kan endvidere tilbageholde et skib, hvis skibet mangler  

 foreskrevne certifikater, dokumenter eller udstyr, eller dette er  

 fejlbehæftet.
Ligeledes kan Søfartsstyrelsen tilbageholde et skib, såfremt  

 rederen, føreren eller den, der handler på disses vegne, lægger  

 Søfartsstyrelsen hindringer i vejen for en forsvarlig udøvelse af dens  

 pligter.
Stk. 3.  

  

 Afgørelsen om  

 skibets tilbageholdelse skal snarest muligt meddeles føreren eller rederen  

 med oplysning om grunden til tilbageholdelsen og om de vilkår, hvorunder  

 frigivelse kan finde sted.
Søfartsstyrelsen kan betinge frigivelsen af et  

 skib af, at udstederen af skibets certifikater har kontrolleret og bekræftet,  

 at certificeringen kan opretholdes.
Stk.  

 4.  

  

 Søfartsstyrelsen kan foranledige, at der træffes forholdsregler til at  

 hindre skibets afgang.
I udlandet kan afgørelsen om tilbageholdelse anmeldes  

 til den stedlige danske repræsentation, der efter anmodning fra  

 Søfartsstyrelsen kan foranledige, at der træffes forholdsregler til at hindre  

 skibets afgang.
 2.  

  

 I  

  

 § 14  

  

 indsættes efter stk. 2 som nyt  

 stykke:
»Stk. 3  

  

 . Søfartsstyrelsen  

 kan fastsætte regler om udstedelse af forbud mod, at et skib forlader en havn  

 på grund af ugunstige vejrforhold.« Stk. 3 og 4 bliver herefter stk. 4 og 5.
 § 32.
 Stk. 2.
 Stk. 3.
Stk. 4.  

  

 I forskrifter,  

 der udstedes i medfør af loven, kan der fastsættes straf af bøde eller  

 fængsel i indtil 1 år.
Det kan endvidere fastsættes, at straffen kan stige  

 til fængsel i indtil 2 år under tilsvarende omstændigheder som nævnt i stk.  

 1.
 4.  

  

 I  

  

 § 32, stk. 4,  

  

 indsættes efter 1. pkt.:
»I sådanne forskrifter kan der fastsættes tilsvarende  

 straf for overtrædelse af regler fastsat i Det Europæiske Fællesskabs  

 forordninger om forhold omfattet af loven.« § 2 I sømandsloven, jf. lovbekendtgørelse nr. 766 af 19.  

 september 1995, som ændret senest ved lov nr. 277 af 8. maj 2002, foretages  

 følgende ændringer:
 § 64 b.  

  

 Søfartsstyrelsen  

 kan af rederen eller skibsføreren kræve de oplysninger om skibet og de  

 ansatte om bord, som er nødvendige af hensyn til mønstringskontrollen.  

 Søfartsstyrelsen er endvidere berettiget til at foretage de undersøgelser,  

 som er nødvendige af hensyn til kontrollen.
Stk. 2.  

  

 Erhvervsministeren fastsætter regler om udstedelsen og brugen af søfartsbøger  

 og besætningsskemaer.
Erhvervsministeren fastsætter tillige regler for  

 betaling for søfartsbøger.
Stk. 3.  

  

 Søfartsbogen  

 overgives ved påmønstringen til skibsføreren og opbevares af ham, så længe  

 tjenesten varer.
I søfartsbogen må ikke gøres nogen bemærkning om sømandens  

 forhold i tjenesten eller om nogen ham overgået straf.
 1.  


  

 § 64 b, stk. 2  

  

 og  

  

 3,  

  

 ophæves og i stedet indsættes:
