(Til samtlige amtsråd og Frederiksberg  

 kommune) Efter pkt. 4 i ministeriets cirkulære af 17. marts 1970 om  

 skolebestyrelseslovens ikrafttræden er det bestemt, at indtil der i henhold  

 til lovens § 7, stk. 4 er fastsat nærmere regler om fremgangsmåden, finder i  

 øvrigt de hidtil gældende regler anvendelse.
Ved besættelse af en  

 lærerstilling ved en kommunal gymnasieskole (såvel en tjenestemandsstilling  

 som en stilling i henhold til overenskomst) skal den indstillende myndighed,  

 før indstilling foretages, indhente en erklæring fra undervisningsdirektøren  

 for gymnasieskolerne og højere forberedelseseksamen om ansøgernes faglige  

 kvalifikationer.
 Under hensyn til, at næsten samtlige ansøgere til stillinger som  

 adjunkt/lektor i gymnasieskolen foruden at have bestået kandidateksamen inden  

 for gymnasieskolens fagkreds ved universiteterne eller aflagt  

 magisterkonferens tillige har gennemgået kursus i praktisk pædagogik og  

 aflagt prøve i praktisk og teoretisk pædagogik, finder ministeriet det ikke  

 for påkrævet, at der bortset fra ansættelse af studielektorer indhentes en  

 udtalelse fra undervisningsdirektøren i de tilfælde, hvor den, rektor ønsker  

 indstillet til ansættelse, har den krævede eksamen og gennemgået kursus og  

 bestået prøverne i praktisk og teoretisk pædagogikum og kun skal undervise i  

 de fag, hvori prøven i praktisk pædagogikum er bestået.
 Dette cirkulære har virkning fra 1. februar 1981. Samtidig ophæves den  

 ovennævnte bestemmelse i cirkulæret af 17. marts 1970.
 Der vil senere blive udsendt cirkulære om ansættelse og afskedigelse af  

 tjenestemandsansatte rektorer og lærere samt om ansættelse af  

 overenskomstansatte ved amtskommunernes gymnasieskoler.
 Undervisningsministeriet, den 16. januar  

 1981.
 P.m.v.
 e.b.
