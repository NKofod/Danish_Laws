Bekendtgørelse om ændring af bekendtgørelse om anerkendelse af udenlandske beviser til tjeneste i handelsskibe (anerkendelsesbeviser) § 1 I bekendtgørelse nr. 1153 af 4. oktober 2007 om anerkendelse af udenlandske beviser til tjeneste i handelsskibe (anerkendelsesbeviser) foretages følgende ændringer:
 1. Indledningen affattes således:
»I medfør af § 20, stk. 5 og 6, § 25 b og 25 c i lov om skibes besætning, jf. lovbekendtgørelse nr. 168 af 27. februar 2012, som ændret ved lov nr. 1231 af 18. december 2012 og ved lov nr. 1384 af 23. december 2012, fastsættes:« 2. § 4 affattes således:
 »§ 4. Anmodning om udstedelse af anerkendelsesbevis sker ved anvendelse af Søfartsstyrelsens system til digital ansøgning om udstedelse af anerkendelsesbevis.
Stk. 2. Anmodning om udstedelse af anerkendelsesbevis for personer, der ikke er omfattet af § 2, indgives af rederiet.« 3. I § 6 indsættes som stk. 4:
»Stk. 4. Søfartsstyrelsen kan underskrive anerkendelsesbeviser efter denne bekendtgørelse med elektronisk indsat faksimileunderskrift.« 4. § 10, stk. 1, affattes således:
»Ved ansøgningen betales et gebyr på 500 kr.« § 2 Bekendtgørelsen træder i kraft den 13. maj 2013.
