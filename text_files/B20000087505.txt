Bekendtgørelse om forretningsorden for  

  

 Uddannelsesrådet for arbejdsmarkedsuddannelserne I medfør af § 35 i lov om arbejdsmarkedsuddannelser, jf.  

 lovbekendtgørelse nr. 5 af 5. januar 2000, samt § 18 i lov nr.  

 403 af 31. maj 2000 om bestyrelse for Arbejdsmarkedets  

 UddannelsesFinansiering og om efteruddannelsesudvalg, fastsættes efter  

 forhandling med Uddannelsesrådet for arbejdsmarkedsuddannelserne:
Uddannelsesrådets mødevirksomhed § 1. Uddannelsesrådet holder møde  

 efter formandens bestemmelse, eller når ønske herom  

 fremsættes af to eller flere medlemmer, dog mindst 4 gange om  

 året.
Det tilstræbes, at arbejdsministeren afholder møde  

 med Uddannelsesrådet mindst 1 gang om året.
§ 2. Formanden fastsætter dagsordenen for  

 Uddannelsesrådets møder.
Ethvert medlem, suppleanterne og de  

 tilforordnede kan få optaget punkter på dagsordenen.
 Stk. 2. Indkaldelse til mødet med dagsorden og  

 skriftligt materiale med belysning af de sager, der skal drøftes eller  

 afgøres, samt forslag til rådets udtalelse, indstilling eller  

 afgørelse, udsendes så vidt muligt senest 6 dage før  

 mødet.
 § 3. Uddannelsesrådets møder ledes af  

 formanden og i formandens forfald af et medlem af forretningsudvalget,  

 subsidiært af Arbejdsmarkedsstyrelsens repræsentant for  

 Arbejdsministeriet.
 § 4. Finder formanden eller ethvert af medlemmerne  

 behov for afstemning om Uddannelsesrådets initiativer, udtalelser,  

 indstillinger og afgørelser, sker vedtagelse ved almindelig  

 stemmeflerhed blandt de tilstedeværende medlemmer.
 Stk. 2. Hvis stemmerne står lige ved en afstemning om  

 initiativer, udtalelser og indstillinger, gør formandens stemme  

 udslaget.
 Stk. 3. Mindretallet kan kræve sit synspunkt  

 tilføjet til udtalelser eller indstillinger.
 Stk. 4. Uddannelsesrådet er i sager om initiativer,  

 udtalelser og indstillinger beslutningsdygtigt, når foruden formanden 2  

 medlemmer fra arbejdsgiversiden og 2 medlemmer fra arbejdstagersiden er til  

 stede.
Stk. 5. Hvis stemmerne står lige ved en afstemning om en  

 sag, hvor rådet træffer afgørelse om godkendelse af  

 oprettelse eller nedlæggelse af efteruddannelsesudvalg i henhold til  

 lov nr. 403 af 31. maj 2000 om Arbejdsmarkedets UddannelsesFinansiering og om  

 efteruddannelsesudvalg § 18 stk. 3, gør formandens stemme  

 udslaget.
I et sådant tilfælde kan dog ethvert medlem kræve  

 sagen udsat til fornyet behandling i et efterfølgende møde.
 Stk. 6. Uddannelsesrådet er i sager efter stk. 5  

 beslutningsdygtigt, når foruden formanden mindst 4 medlemmer fra  

 arbejdsgiversiden og 4 medlemmer fra arbejdstagersiden er til stede.
 § 5. Formanden kan bestemme, at sager underkastes  

 skriftlig behandling.
 Stk. 2. Inden en af formanden fastsat frist, der så vidt  

 muligt ikke bør være kortere end 1 uge fra udsendelsen af  

 materialet, kan ethvert medlem gøre indsigelse mod det udsendte  

 materiales forslag til indstilling eller udtalelse og kræve, at en sag  

 bliver behandlet på et møde i Uddannelsesrådet.
 Stk. 3. Gør ingen medlemmer indsigelse inden for den  

 fastsatte frist, anses det udsendte materiales forslag til udtalelse eller  

 indstilling for tiltrådt.
§ 6. Uddannelsesrådets forhandlinger og  

 beslutninger føres til referat.
Et medlem kan kræve  

 tilført referatet en kort motivering for sit standpunkt eller  

 bemærkning om afvigende standpunkt.
Forretningsudvalg for Uddannelsesrådet § 7. Uddannelsesrådet nedsætter blandt  

 sine medlemmer et forretningsudvalg.
Formanden er medlem af  

 forretningsudvalget.
Forretningsudvalget tiltrædes af  

 repræsentanten fra Arbejdsmarkedsstyrelsen samt af repræsentanten  

 for Arbejdsministeriet.
§ 8. Forretningsudvalgets opgaver fastlægges  

 i en af Uddannelsesrådet godkendt forretningsorden.
Forretningsudvalget  

 orienterer efterfølgende rådet om de trufne beslutninger.
Arbejdsudvalg under Uddannelsesrådet § 9. Uddannelsesrådet kan nedsætte  

 arbejdsudvalg med repræsentation fra de organisationer, der er  

 medlemmer i rådet.
Der kan tilknyttes særligt sagkyndige til  

 udvalgene.
§ 10. Arbejdsudvalgenes opgaver fastlægges i  

 en af Uddannelsesrådet godkendt forretningsorden.
Arbejdsudvalg kan  

 tillægges selvstændig kompetence.
Arbejdsudvalgene orienterer  

 rådet om sit arbejde.
Sekretariat for Uddannelsesrådet § 11. Uddannelsesrådets,  

 forretningsudvalgets samt arbejdsudvalgenes sekretariatsfunktion varetages af  

 Arbejdsmarkedsstyrelsen.
Ikrafttræden § 12. Bekendtgørelsen træder i kraft  

 den 1.oktober 2000.
 Stk. 2. Samtidig bortfalder bekendtgørelse nr. 624 af 28.  

 juni 1996 om forretningsorden for Uddannelsesrådet for  

 Arbejdsmarkedsuddannelserne og arbejdsmarkedsuddannelsernes  

 efteruddannelsesudvalg.
