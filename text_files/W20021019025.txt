Landsskatteretskendelse af 27. november 2002 vedr.
EDB  

 software  straksafskrivning  byggesæt - spilleautomater A A/S klager for indkomstårene 1999 og 2000 over, at de stedlige  

 skattemyndigheder ikke har godkendt de af selskabet foretagne  

 straksafskrivninger,  

    

  

 henholdsvis  

 1.719.835 kr. og 1.350.747 kr.
Det fremgår af sagen, at selskabet i de pågældende indkomstår  

 har drevet virksomhed med udlejning af spilleautomater, herunder både  

 gevinstgivende spilleautomater og morskabsautomater.
Det klagende selskab har  

 været ejet af selskabet B ApS, og eneanpartshaver i dette selskab har været  

 C.
 For indkomstårene 1999 og 2000 er der på konto nr. x, byggesæt,  

 udgiftsført følgende:
 1999:
 2.317.921 kr. - mængderabat 595.956 kr.
 = 1.721.965 kr.
 2000:
 2.051.900 kr. - mængderabat 462.548 kr.
 = 1.589.352 kr.
Mængderabatten er bogført under finansielle poster.
I regnskabet  

 er posten benævnt renovering og udskiftning af print.
 Det er oplyst, at byggesættene består af følgende:
En prom, programmeble read only memory, der består af en  

 printplade eller en række chips, og selve spillet, der er indlæst på  

 promen  

 sammen med styresystemet.
Promen er et lagermedie og kan sammenlignes  

 med en  

 harddisk i en pc.
 En glasplade, som sidder på fronten af maskinen, og som viser  

 billeder af spillet.
 Bånd, hvorpå der er afbilledet de symboler, der kendes fra  

 enarmede tyveknægte, eksempelvis citroner og lignende.
Ligeledes er det oplyst, at byggesættene anvendes til at skifte  

 spil i maskinerne, og der skal ske en løbende udskiftning af spillene for at  

 opretholde spillelysten.
Det mest almindelige byggesæt koster 7.600 kr., og  

 enkelte koster mindre, mens nogle koster helt op til 29.000 kr.
Den  

 væsentligste andel af udgiften til et byggesæt relaterer sig til den prom,  

 hvorpå selve spillet er lagret.
Prisen på denne prom er høj, fordi man  

 betaler  

 for udviklingen af det spil, som ligger på promen, hvorimod  

 promen i sig selv  

 ikke koster ret meget.
 I 1999 og 2000 har det klagende selskab udskiftet selve promen,  

 om end der er teknisk muligt at overføre et nyt spil til promen ved at  

 udtage  

 denne, slette det eksisterende spil, styresystem med videre og ved hjælp af  

 en  

 pc indlæse et nyt spil.
 Skattemyndighederne har forhøjet det klagende selskabs  

 indkomstopgørelse for indkomstårene 1999 og 2000 med henholdsvis 1.721.965  

 kr.  

 og 1.350.747 kr., med henvisning til afskrivningslovens § 5, stk. 2-3, og §  

 6,  

 stk. 1, nr. 4.
Til støtte herfor har skattemyndighederne henvist til TfS  

 1995.471 LSR, der vedrørte C.
Skattemyndighederne har bemærket, at der med  

 kendelsen er taget stilling til, at en spilleautomat ikke er generelt  

 anvendelig til elektronisk databehandling, hvorfor udgifterne til nye spil  

 ikke  

 kan anses for omfattet af reglerne om straksfradrag for edb-software.  

 Myndighederne har videre anført, at der derfor ikke er tale om køb af  

 edb-software i henhold til afskrivningslovens § 6, stk. 1, nr. 4.
Endvidere har myndighederne anført, at der er tale om  

 udskiftning af hardware, idet det er selve promen, der udskiftes,  

 hvorfor der  

 ikke sker indlæsning af et program, men derimod isætning af et nyt  

 lagermedie,  

 hvorpå der er et spil.
Efter myndighedernes opfattelse er promen en del  

 af  

 edb-systemets maskinel og derfor ikke software.
 Det klagende selskabs repræsentant har over for  

 Landsskatteretten nedlagt påstand om, at selskabetss indkomstopgørelse for  

 indkomstårene 1999 og 2000 nedsættes i overensstemmelse med det selvangivne.
Til støtte herfor har repræsentanten anført, at udgifterne til  

 byggesæt er omfattet af afskrivningslovens § 6, stk. 1, nr. 4, vedrørende  

 straksafskrivning af edb-software.
Repræsentanten har afvist, at TfS 1995.471  

 har betydning for sagens afgørelse.
I den forbindelse har repræsentanten bemærket, at  

 Landsskatterettens præmis om spilleautomaters generelt manglende  

 anvendelighed  

 til elektronisk databehandling vedrører retspraksis inden indkomståret 1992,  

 hvilket direkte fremgår af kendelsen.
Videre har repræsentanten anført, at  

 nævnte præmis derfor ikke kan lægges til grund ved afgørelsen af, hvorvidt  

 der  

 er hjemmel efter afskrivningslovens § 6, stk. 1, nr. 4, som affattet ved lov  

 nr. 433 af 26. juni 1998, og den i forarbejderne til denne lov angivne  

 definition af edb-software.
 Repræsentanten har gjort gældende, at afskrivningslovens § 6,  

 stk. 1, nr. 4, har virkning fra og med indkomståret 1999, og at en prom  

 generelt må betegnes som software efter gængs teknisk opfattelse.  

 Repræsentanten har henvist til følgende fra lovbemærkningerne til lov nr. 433  

 af 26. juni 1998:
Software er den overordnede betegnelse for den information, der  

 indgår i og styrer et edb-system, herunder programmer og data, der anvendes  

 af  

 det pågældende system, og som ikke er en del af edb-systemets maskinel. Desuden har repræsentanten anført, at en prom kan sammenlignes  

 med en CD-rom, der består af samme to elementer.
Dels et lagringsmedie, selve  

 CDen, dels de indlæste data, programmet.
Værdien af en prom eller en  

 CD-rom  

 ligger ikke i lagringsmediet, hvilkets værdi højst andrager et par kroner,  

 men  

 derimod i de indlæste data, og det hermed forbundne udviklingsarbejde.
En  

 prom  

 må derfor efter repræsentantens opfattelse kunne karakteriseres som software  

 i  

 henhold til definitionen i forarbejderne til loven.
 Landsskatteretten skal  

 udtale:
Indledningsvis bemærkes, at de omhandlede byggesæt består både  

 af fysiske dele, herunder edb-hardware i form af promer, og  

 immaterielle dele,  

 edb-software indlagt på promer.
De forskellige typer aktiver må  

 skattemæssigt  

 behandles hver for sig.
 I henhold til afskrivningslovens § 6, stk. 1, nr. 4, kan  

 edb-software straksafskrives i anskaffelsesåret.
Landsskatteretten finder, at edb-softwaren på de omhandlede  

 promer er omfattet af reglen i afskrivningslovens § 6, stk. 1, nr. 4,  

 og  

 derfor kan straksafskrives i anskaffelsesåret.
I den forbindelse skal retten  

 bemærke, at det findes uden betydning, hvorvidt det aktiv, som promen  

 er  

 indsat i, kan betegnes som generelt anvendeligt til elektronisk  

 databehandling.
 Vedrørende de øvrige dele af byggesættene finder retten efter  

 det oplyste, at værdien af disse, herunder selve promernes værdi, må  

 tillægges  

 afskrivningssaldoen for driftsmidler og afskrives i overensstemmelse hermed,  

 jf. afskrivningslovens § 5.
