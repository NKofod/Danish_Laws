Tillægsbetænkning afgivet af  

 Udvalget for Fødevarer, Landbrug og Fiskeri den 29. maj 2001 Tillægsbetænkning over Forslag til lov om ændring af lov om  

 jordbrugets anvendelse af gødning og om plantedække (Justering af reglerne om kvælstofnormer) [af  

 fødevareministeren (Ritt Bjerregaard)] 1. Udvalgsarbejdet Lovforslaget blev fremsat den 10. maj 2001 og var til 1.  

 behandling den 22. maj 2001. Lovforslaget blev efter 1. behandling henvist  

 til behandling i Udvalget for Fødevarer, Landbrug og Fiskeri.
Udvalget  

 afgav betænkning den 23. maj 2001. Lovforslaget var til 2. behandling  

 den 29. maj 2001, hvorefter det blev henvist til fornyet behandling i  

 Udvalget for Fødevarer, Landbrug og Fiskeri.
 Et flertal i udvalget (udvalget med undtagelse af  

 Enhedslistens medlem) indstiller, at lovforslaget kommer til 3. behandling  

 tidligere end 30 dage efter lovforslagets fremsættelse.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Spørgsmål Udvalget har under den fornyede behandling af lovforslaget  

 stillet 7 spørgsmål til fødevareministeren til skriftlig  

 besvarelse, som denne har besvaret bortset fra spørgsmål 23 og  

 24, som forventes besvaret inden 3. behandling.
 4 af udvalgets spørgsmål til  

 fødevareministeren og dennes svar herpå samt  

 fødevareministerens yderligere beskrivelse af dokumentationskrav og  

 afregningspris er optrykt i bilag 2 til tillægsbetænkningen.
2. Emner, udvalget særligt har behandlet Administrationsomkostninger i forbindelse med arealgrænsen for  

 brødhvedenormen Et flertal i udvalget (udvalget med undtagelse af Dansk  

 Folkepartis og Enhedslistens medlemmer) har noteret sig, at den fungerende  

 fødevareminister fra Folketingets talerstol under 2. behandling af  

 lovforslaget har oplyst, at problemet vedrørende administrationen af  

 arealgrænsen på 50.000 ha for brødhvedenormen nu er  

 løst, idet formanden for De Danske Landboforeninger, Peter  

 Gæmelke, har oplyst over for den fungerende fødevareminister, at  

 erhvervet er villigt til at påtage sig administrationen af  

 ordningen.
 Et mindretal i udvalget (Dansk Folkepartis medlem) har  

 noteret sig, at der ikke foreligger nogen ny skriftlig aftale med landbruget,  

 men kun en mundtlig udtalelse fra den fungerende fødevareminister fra  

 Folketingets talerstol i forbindelse med 2. behandling af lovforslaget, hvad  

 Dansk Folkeparti finder er et utilstrækkeligt grundlag.
3. Indstillinger og politiske bemærkninger Et flertal i udvalget (S, V, KF, SF, CD og RV)  

 indstiller lovforslaget til vedtagelse uændret.
 Et mindretal i udvalget (DF, EL og KRF) indstiller  

 lovforslaget til forkastelse.
Kristeligt Folkepartis medlem af udvalget kan ikke  

 støtte lovforslaget.
De miljømæssige konsekvenser af  

 tiltagene er usikre og måske overflødige i forhold til  

 vandmiljøet og i hvert fald økonomisk belastende for de  

 landmænd, hvis udbyttepotentiale ligger højere, end den tildelte  

 kvælstofnorm kan honorere.
De skønnede udledningsreduktioner er  

 meget teoretiske af den grund, at kvælstofnormerne er fastsat efter  

 gennemsnitlige udbytteniveauer.
 Reduktionen af brødhvedearealet til 50.000 ha er  

 urimelig, især i sammenhæng med den administration af  

 arealbegrænsningen, der er lagt op til.
Fødevareministerens yderligere beskrivelse af  

 dokumentationskrav og vurdering af afregningspris, jf.
L 236   bilag 25, som  

 er optrykt i bilag 2 til tillægsbetænkningen, lader ane, at der  

 kan opstå store problemer med administration af ordningen.
Det er  

 Kristeligt Folkepartis opfattelse, at begrænsningen af  

 brødhvedearealerne og usikkerheden om, hvor arealerne geografisk  

 kommer til at ligge, samt usikkerheden med hensyn til, om det høstede  

 korn fra disse arealer lever op til kvalitetskravene til brødhvede,  

 let resulterer i, at danske møller vil komme til at importere  

 yderligere mængder brødhvede, og i hvert fald reducere danske  

 landmænds muligheder for at sælge hvede til eksport som  

 industrikorn.
 Endelig mener Kristeligt Folkeparti, at det er meget  

 uhensigtsmæssigt, at Folketinget vedtager lovgivning, der resulterer i  

 splid og misundelse blandt danske landmænd.
 Demokratisk Folkeparti var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Erling Christensen (S)  

  Hugo Sørensen (S)  Erik Mortensen (S)  

  Margot Torp (S)  Jørn Jespersen (SF)  

  Kristen Touborg (SF) fmd.  

 Annie Lunde Hansen (CD)  Vibeke Peschardt (RV)  

  Keld Albrechtsen (EL)  Christian Mejdahl (V)  

  Jens Kirk (V)  Mariann Fischer Boel (V)  

  Peter Hansen-Nord (V) John Vinther (KF)  

  Henning Grove (KF)  Christian H.
Hansen (DF)  

 nfmd.  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 236 omdelt efter  

 afgivelse af betænkning 23 Betænkning afgivet den 23/5-01 24 Spm. 23 om gennemsnitsproteinprocenten for hvede, der dyrkes i Danmark,  

 til fødevareministeren Spm. 24 om en opgørelse over proteinprocenten for henholdsvis  

 eksporthvede og interventionshvede, til fødevareministeren 25 Fødevareministerens yderligere beskrivelse af dokumentationskrav og  

 afregningspris 26 Spm. 25 om administration og indførelse af brugerbetaling, til  

 fødevareministeren Spm. 26 om tilkendegivelse fra landbruget om brugerbetaling, til  

 fødevareministeren Spm. 27 om opgavens omfang og økonomiske konsekvenser, til  

 fødevareministeren Spm. 28 om administrationen af brødhvedeordningen, til  

 fødevareministeren Spm. 29, om brødhvedeordningen har behov for brugerbetaling, til  

 fødevareministeren 27 1. udkast til tillægsbetænkning 28 Svar på spm. 25 om administration og indførelse af  

 brugerbetaling, fra fødevareministeren Svar på spm. 26 om tilkendegivelse fra landbruget om brugerbetaling,  

 fra fødevareministeren Svar på spm. 27 om opgavens omfang og økonomiske  

 konsekvenser, fra fødevareministeren Svar på spm. 28 om administrationen af brødhvedeordningen,  

 fra fødevareministeren Svar på spm. 29, om brødhvedeordningen har behov for  

 brugerbetaling, fra fødevareministeren Bilag 2 Nogle af udvalgets spørgsmål til  

 fødevareministeren og dennes svar herpå samt  

 fødevareministerens yderligere beskrivelse af dokumentationskrav og  

 afregningspris Spørgsmål 25   29 og  

 fødevareministerens svar herpå er optrykt efter ønske fra  

 SF.
 Fødevareministerens yderligere beskrivelse af  

 dokumentationskrav og afregningspris er optrykt efter ønske fra  

 KRF.
 Spørgsmål 25:
Kan ministeren uanset De Danske Landboforeningers og Dansk  

 Familielandbrugs tilkendegivelse om ikke at kunne påtage sig opgaven  

 vedrørende administration af brødhvedeordningen uden  

 indførelse af brugerbetaling, jf.
L 236 - bilag 10, garantere  

 udvalget, at hvis lovforslaget vedtages vil brødhvedeordningen blive  

 administreret af landbruget uden vederlag, som forudsat i lovforslagets  

 bemærkninger? Svar:
 Der henvises til Miljø- og Energiministerens tale  

 ved 2. behandlingen.
 Spørgsmål 26:
Vil ministeren sende udvalget en tilkendegivelse fra  

 landbruget herom? Svar:
 Der henvises til Miljø- og Energiministerens tale  

 ved 2. behandlingen.
 Spørgsmål 27:
Hvorledes adskiller ministeriets forestillinger om  

 opgavens omfang og økonomiske konsekvenser sig fra landbrugets  

 forestillinger? Svar:
I beskrivelsen af opgaven i skrivelsen af 3. maj 2001 fra  

 Landboforeningerne og Dansk Familielandbrug og i besvarelsen af  

 spørgsmål nr. 12, jf.
L236   bilag 20, har udgangspunktet  

 været, at det administrerende organ skulle have indsendt de kontrakter,  

 der indgås mellem producent og aftager.
Opgavens omfang og økonomiske konsekvenser er  

 efterfølgende drøftet mellem repræsentanter for erhvervet  

 og Fødevareministeriet.
Det er i den forbindelse drøftet at  

 tilrettelægge en administrationsmodel, der er mindre  

 ressourcekrævende end tidligere antaget af Plantedirektoratet.
Efter  

 denne model består det administrerende organs opgave i behandling af  

 ansøgninger, der udformes som standardformularer, som indeholder de  

 nødvendige oplysninger, og hvor ansøgeren erklærer, at  

 den fornødne dokumention i form af historisk dokumentation og kontrakt  

 om levering er til stede på bedriften.
Ansøgningerne vil i givet  

 fald skulle underskrives af både producent og aftager.
 Administrationsmodellen omhandler endvidere  

 fremgangsmåden ved behandling af eventuelle klager, herunder at  

 reglerne i forvaltningsloven og i lov om offentlighed i forvaltningen skal  

 være gældende for sagsbehandlingen.
 Spørgsmål 28:
Vil ministeren pålægge landbruget opgaven uden  

 vederlag eller vil ministeren sørge for, at opgaven vedrørende  

 administration af brødhvedeordningen løses af staten? Svar:
 Det har efter lovforslaget været hensigten at  

 henlægge administrationen af arealgrænsen for anvendelsen af  

 brødhvedenormen til Landbrugets Rådgivningscenter eller et  

 lignende organ.
Det lå således til grund for lovforslaget, at  

 opgaven skulle løses af et privat organ, og at det  

 pågældende organ selv afholder alle de med opgaven forbundne  

 udgifter.
Det er således ikke regeringens hensigt, at administrationen  

 af arealgrænsen skal løses af staten.
Fødevareministerens yderligere beskrivelse af dokumentationskrav  

 og afregningspris, jf.
L 236   bilag 25:
» Plantedirektoratet oplyser følgende, hvortil jeg  

 kan henholde mig:
»Det er Plantedirektoratets vurdering, at dokumentationen  

 skal bestå af en faktura, kvittering eller lignende, som  

 godtgør, at der på virksomhedens arealer i mindst 1 af de 2  

 forudgående planperioder har været dyrket hvede, som  

 efterfølgende er leveret til en navngiven grovvare- eller  

 møllervirksomhed til brødfremstilling, og at dokumentationen  

 skal foreligge på bedriften.
Plantedirektoratet er i den forbindelse  

 opmærksom på, at de tidligere udfærdigede fakturaer og  

 kvitteringer m.v. ikke er blevet udarbejdet med henblik på  

 efterfølgende brug som historisk dokumentation.
 Da hvede til brødfremstilling typisk har en  

 højere afregningspris end andet korn, vil dokumentationen normalt  

 ligge heri.
 Det kan imidlertid på det foreliggende grundlag  

 være vanskeligt at vurdere, hvorvidt afgørelsen af, om  

 dokumentationskravet er opfyldt, alene vil kunne baseres på  

 afregningsprisen eller ej, og om det i givet fald er muligt at gennemskue, om  

 afregningsprisen er baseret på kvalitet, markedssituationen eller  

 handelstidspunktet.
Ved vurderingen vil der blive lagt vægt  

 på, at den leverede mængde er en kvalitetshvede, der er afregnet i  

 overensstemmelse med prisniveauet for brødhvede i det  

 pågældende dyrkningsår.
 Efter drøftelse med erhvervet vil der hvert  

 år blive fastsat en mindstepris for hvede, der er afregnet som  

 brødhvede.
