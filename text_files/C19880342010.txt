I.
Orientering.
Håndtering og bearbejdning af trykimprægneret træ kan udgøre en  

 sundhedsmæssig risiko.
Risikoen er især til stede ved ikke-færdig-fikseret  

 træ og træ, der endnu er vådt efter fikseringsprocessen.
 Trykimprægneret træ er imprægneret med giftige og ætsende  

 imprægneringsmidler, der bl.a. indeholder chromtrioxid og uorganiske  

 arsenforbindelser, stoffer der anses for at være kræftfremkaldende, jfr.  

 At-anvisning - nr. 3.1.0.2., liste 3.5. Visse chromforbindelser kan desuden  

 være årsag til hudallergier.
Chrom- og arsenforbindelserne fikseres til træet efter en periode, der er  

 afhængig af temperaturen.
De er så omdannet til praktisk taget uopløselige  

 forbindelser.
Den overskydende væske vil have en pH på ca. 6.
Trykimprægneret træ, der leveres til brug, kan i nogle tilfælde stadig  

 være vådt.
Det kan være et tegn på, at træet ikke er færdigfikseret.  

 Hvis træet er brunt/orange er det i alle tilfælde ikke færdigfikseret.
Imprægneringsmidlerne er godkendt af Miljøstyrelsen.
I forbindelse med  

 godkendelsen fastsætter Miljøstyrelsen følgende vilkår:
»Behandlet træ må ikke udleveres fra imprægneringsanstalten, før  

 midlet er tilstrækkeligt fikseret. (Dette er i perioden april til december  

 mindst 3 døgn, og i perioden december til april mindst 6 døgn.
Perioder med  

 frostvejr kan ikke indregnes i fikseringstiden).« Direktoratet og Miljøstyrelsen drøfter i øjeblikket kravene til  

 imprægneret træ. De ovennævnte fikseringsperioder opfylder ikke altid kravet  

 om færdigfiksering.
 Når denne drøftelse er tilendebragt, vil kredsene blive orienteret om  

 resultatet.
 Trykimprægneret træ er både i ikke-fikseret og fikseret form omfattet af  

 bekendtgørelse nr. 764 af 2. december 1987 om visse materialer, som  

 indeholder stoffer, der i deres rene form er kræftfremkaldende.  

 Trykimprægneret træ anses derfor for at være farligt for eller iøvrigt  

 forringende for sikkerhed eller sundhed, jfr. § 2, stk. 2. litra d. i  

 arbejdsministeriets bekendtgørelse nr. 540 af 2. september 1982 om stoffer og  

 materialer.
II.
Instruktion Påbud og vejledning vedrørende arbejde med trykimprægneret træ, skal gives  

 efter nedenstående retningslinier.
1. Hvis træet er brunt/orange skal enhver form for  

 unødig kontakt med træet undgås.
Dette gøres ved at henstille træet til  

 tørring.
Hvis det er nødvendigt at håndtere træet i forbindelse med  

 henstillingen, skal der anvendes særligt arbejdstøj, åndedrætsværn (mindst  

 P2) samt handsker. Åndedrætsværnet skal kunne tåle væskeformige aerosoler.
2. Hvis træet er så vådt, at imprægneringsvæsken  

 sprøjter ud, når der slås på det med en hammer, skal påvirkning fra væsken  

 imødegås.
Det kan gøres ved at henstille træet til tørring.
Hvis dette ikke  

 er muligt, må arbejdsgiveren kun lade arbejde med træet udføre, såfremt der,  

 afhængigt af den konkrete situation, anvendes handsker, særligt arbejdstøj og  

 åndedrætsværn (mindst P2). Åndedrætsværnet skal kunne tåle væskeformige  

 aerosoler.
Ved henstilling af træet til tørring skal påvirkning fra væsken  

 også imødegås.
3. Hvis bearbejdning af træet medfører udvikling af  

 støv, skal unødig påvirkning herfra undgås.
Påvirkningen skal nebringes så  

 meget som det er teknisk rimeligt.
Dette kan opfyldes ved, at bearbejdning med hurtigtgående værktøj  

 begrænses til et minimum.
Såfremt støvudviklingen ikke kan undgås herved,  

 skal der etableres effektiv udsugning.
 Indtil udsugningen er etableret, må bearbejdning kun foretages, såfremt  

 der anvendes egnet åndedrætsværn (mindst P2).
 4. Arbejdsgiveren kan få vejledning om bortskaffelse  

 af affald fra trykimprægneret træ, ved henvendelse til kommunen.
 5. Kredsene skal underrette Kemikalieinspektionen.  

 hvis de konstaterer, at der er leveret ikke-fikseret orange/brunt træ.
6. Hjemmel for - påbud om unødig påvirkning og kontakt: § 16 i bekendtgørelse nr. 323 af  

 7. juli 1983 om arbejdets udførelse.
 - påbud om særligt arbejdstøj og personlige værnemidler: § 3 i  

 bekendtgørelse nr. 32 af 29. januar 1979 om arbejdstøj og personlige  

 værnemidler.
III.
Ikrafttræden Straks.
