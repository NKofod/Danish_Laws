Cirkulæreskrivelse om meddelelse om ret  

 til dagpenge under uddannelse Kommentar m.v.:
 Dagpenge må ikke udbetales til et medlem, der kombinerer  

 undervisning, der er omfattet af § 11, stk. 3, med undervisning efter § 11,  

 stk. 4. Dette gælder også, selv om undervisningens varighed  

 samlet er under 20 timer om ugen.
 Meddelelse om afgørelsen:
 Direktoratet traf afgørelse om, at et medlem ikke kunne bevare  

 retten til dagpenge, hvis han deltog i 5 HF-enkeltfag på VUC og kurset  

 "Programmering i C++" , der var udbudt efter lov om åben  

 uddannelse.
 Direktoratet udtalte i denne forbindelse, at det ikke med bevarelse af  

 retten til dagpenge er muligt at kombinere undervisning, der er omfattet af  

 undtagelses-bestemmelsen i § 11, stk. 3, med undervisning efter  

 undtagelsesbestemmelsen i § 11, stk. 4.
 Direktoratet lagde vægt på, at bestemmelserne i § 11, stk. 3  

 og stk. 4, er rådighedsbestemmelser, der hver især angiver et  

 maksimum af uddannelses-aktivitet, som man som ledig har mulighed for at  

 følge samtidig med, at man fortsat kan anses for at stå til  

 rådighed for arbejdsmarkedet.
 Arbejdsmarkedets Ankenævn tiltrådte direktoratets  

 afgørelse med den givne begrundelse.
