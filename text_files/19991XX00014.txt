Skriftlig fremsættelse (6. oktober 1999) Justitsministeren (Frank Jensen):
 Herved tillader jeg mig for Folketinget at  

 fremsætte:
 Forslag til lov om ændring af straffeloven. (Grov  

 momssvig, EU- svig og bestikkelse af udenlandske tjenestemænd  

 m.v.).
(Lovforslag nr.
L 15).
 Lovforslaget har til formål at styrke det  

 strafferetlige værn mod momssvig, EU-svig og bestikkelse.
Lovforslaget er en genfremsættelse af det lovforslag  

 (nr.
L 232), der bortfaldt ved udgangen af folketingsåret 1998-99. I  

 det genfremsatte lovforslag er der foretaget enkelte ændringer,  

 præciseringer og opdateringer.
 Lovforslaget indeholder følgende  

 hovedelementer:
Grov momssvig indsættes i straffelovens § 289 på  

 lige fod med grov skattesvig.
Det indebærer bl.a., at strafmaksimum for  

 grov momssvig, der i dag efter momsloven er fængsel i 2 år,  

 forhøjes til fængsel i 4 år (lovforslagets § 1, nr.  

 7).
 Forældelsesfristen for momsovertrædelser, hvorved  

 nogen unddrager sig betaling af afgift, eller som medfører at nogen  

 uberettiget opnår udbetaling af afgift, forlænges fra 5 år  

 til 10 år (lovforslagets § 1, nr. 1 og 2).
Aktiv bestikkelse af (dvs. ydelse af bestikkelse til)  

 udenlandske tjenestemænd og tjenestemænd ved internationale  

 organisationer (EU, NATO, FN m.v.) gøres strafbart på lige fod  

 med bestikkelse af danske tjenestemænd.
Samtidig sker der en mindre  

 udvidelse af det strafbare område (kravet om pligtstridig  

 handlemåde udgår) (lovforslagets § 1, nr. 3).
 Passiv bestikkelse (modtagelse af bestikkelse) gøres  

 strafbart for udenlandske tjenestemænd og tjenestemænd ved  

 internationale organisationer (EU, NATO, FN m.v.) på samme måde  

 som det, der i dag gælder for danske tjenestemænd (lovforslagets  

 § 1, nr. 4).
 EU-svig kriminaliseres ved en selvstændig generel  

 bestemmelse i straffeloven (lovforslagets § 1, nr. 8).
strafmaksimum for aktiv og passiv bestikkelse i den private sektor  

 (returkommission) forhøjes fra fængsel i 6 måneder til  

 fængsel i 1 år og 6 måneder.
Samtidig sker der en mindre  

 udvidelse af det strafbare område (også andre fordele end  

 formuefordele kan efter forslaget udgøre strafbar returkommission)  

 (lovforslagets § 1, nr. 9).
 Der indføres hæleriansvar i tilfælde, hvor  

 førforbrydelsen er aktiv eller passiv bestikkelse i den offentlige  

 sektor eller EU-svig (lovforslagets § 1, nr. 5 og 6).
Der indføres ansvar for juridiske personer (selskaber  

 m.v.) for så vidt angår aktiv bestikkelse i den offentlige og  

 private sektor og EU-svig.
Endvidere indføres der et sådant  

 selskabsansvar for hæleri med hensyn til aktiv og passiv bestikkelse i  

 den offentlige sektor og EU-svig (lovforslagets § 1, nr. 10).
 Endelig indføres der med lovforslaget adgang til  

præjudiciel forelæggelse for EF-domstolen i  

 overensstemmelse med protokollen herom samt artikel 12, stk. 3, i  

 EU-bestikkelseskonventionen (lovforslagets § 2).
 Bortset fra forslaget vedrørende grov momssvig er  

 gennemførelsen af de øvrige bestemmelser i lovforslaget  

 nødvendige som forudsætning for, at Danmark kan tilslutte sig en  

 række konventioner og protokoller.
 En vedtagelse af lovforslaget vil betyde, at Danmark kan  

 ratificere følgende konventioner og protokoller:
 Konventionen om beskyttelse af De Europæiske  

 Fællesskabers finansielle interesser (EU-svigskonventionen).
 Første protokol til EU-svigskonventionen.
 Anden protokol til EU-svigskonventionen.
 Protokollen om præjudiciel fortolkning ved De Europæiske  

 Fællesskabers Domstol af EU-svigskonventionen.
 Konventionen om bekæmpelse af bestikkelse, der involverer  

 tjenestemænd ved De Europæiske Fællesskaber eller i Den  

 Europæiske Unions medlemsstater (EU-bestikkelseskonventionen).
 OECD-konventionen om bekæmpelse af bestikkelse af udenlandske  

 tjenestemænd i forbindelse med internationale forretningstransaktioner  

 (OECD-bestikkelseskonventionen).
 Europarådets strafferetskonvention om korruption  

 (Europarådets korruptionskonvention) med den dertil knyttede  

 GRECO-aftale.
 Endelig tager lovforslaget sigtet på at opfylde  

 Danmarks forpligtelser efter EU's fælles aktion af 22. december 1998 om  

 bestikkelse i den private sektor.
 Idet jeg henviser til lovforslaget og de ledsagende  

 bemærkninger, skal jeg herved anbefale forslaget til det Høje  

 Tings velvillige behandling.
