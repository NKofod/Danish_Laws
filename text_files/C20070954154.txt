Registreringsafgift  demobiler og  

 udlejningsbiler  leasing med tilbagekøbsret - overvæltning Skatteministeriet har taget bekræftende til  

 genmæle i en sag for Højesteret om tilbagebetaling til en bilforhandler af  

 for  

 meget erlagt registreringsafgift af forhandlerens demobiler og kundebiler  

 (værkstedsbiler) i henhold til TSS-cirkulære 2003-11 af 9. maj 2003 om  

 ændring af praksis og genoptagelse af sager om afgiftsberigtigelse af  

 køretøjer  

 (afgiftsberigtigelse af demokøretøjer efter den dagældende definition af  

 mindstebeskatningsprisen), jf.  


  

 SKM2006.711.HR  


.
 Ministeriet har samtidig taget bekræftende til  

 genmæle i tre andre tilsvarende sager for Østre Landsret.
 Skatteministeriet var tidligere blevet frifundet  

 for bilforhandlerens tilbagebetalingskrav ved Vestre Landsrets dom af 11.  

 november 2005 (  


  

 SKM2005.467.VLR  


  

 ),  

 men ministeriet fandt efter en fornyet gennemgang af sagen, at der under de  

 foreliggende helt særlige omstændigheder ikke var fornødent grundlag for at  

 nægte tilbagebetaling til forhandleren.
 I den pågældende sag havde forhandleren rejst  

 krav om tilbagebetaling i henhold til TSS-cirkulære 2003-11 vedrørende for  

 meget erlagt registreringsafgift af en række demobiler og kundebiler indkøbt  

 til forhandlerens eget brug, som forhandleren i perioden november 2001 - maj  

 2003 havde indregistreret og selv havde indbetalt afgiften af  

 (afgiftsberigtiget  

 efter mindstebeskatningsprisen).
Bilerne var i forbindelse med indregistreringen  

 blevet videresolgt til to leasingselskaber, som samtidig tilbageleasede  

 bilerne  

 til forhandleren.
Indregistreringen skete med leasingselskabet som ejer og  

 forhandleren som bruger.
Bilerne solgtes til leasingselskabet uden  

 forhandleravance.
Der var tale om et rent finansieringsarrangement som et  

 alternativ til forhandlerens egenfinansiering.
Leasingaftalerne løb over tre år, men således at  

 forhandleren til enhver tid havde ret til at tilbagekøbe bilerne til en på  

 forhånd kalkuleret restværdi.
De første fem måneder af leasingperioden var  

 afdragsfri,  

 idet der ikke skulle betales leasingydelser.
I praksis tilbagekøbte  

 forhandleren bilerne efter ca. 3-6 måneder, når man havde fundet en kunde til  

 bilerne, hvorefter de videresolgtes til denne slutkunde med en  

 forhandleravance.
Leasingydelserne og tilbagekøbsprisen for  

 forhandleren var kalkuleret på baggrund af bilens købspris inklusive den for  

 høje registreringsafgift, således at forhandleren endeligt kom til fuldt ud  

 at  

 bære registreringsafgiften, dels via betalingene af leasingydelserne, dels  

 ved  

 tilbagekøbet af bilerne.
Herved var den for høje registreringsafgift, som i  

 første omgang fuldt ud var overvæltet på leasingselskabet ved videresalget af  

 bilerne, i realiteten blevet væltet "tilbage" på forhandleren i  

 kraft  

 af tilbageleasingen og tilbagekøbet af bilerne.
 Demo- og kundebilerne var blevet  

 afgiftsberigtiget i overensstemmelse med den dagældende praksis vedrørende  

 mindstebeskatningsprisen i henhold til registreringsafgiftslovens § 8, stk.  

 1,  

 2. punktum (forhandlerens indkøbspris tillagt 9 pct.). Denne praksis blev ved  

 tre kendelser af 28. november 2002 underkendt af Landsskatteretten (den ene  

 heraf optrykt i  


  

 SKM2003.128.LSR  


  

 ). Told-  

 og Skattestyrelsen udstedte herefter to meddelelser den 5. marts 2003 og en  

 meddelelse af 9. maj 2003 til virksomheder registreret efter  

 registreringsafgiftsloven,  

 samt ovennævnte cirkulære vedrørende ændring af praksis og om adgang til  

 genoptagelse af sager om afgiftsberigtigelse i henhold til den underkendte  

 praksis.
Af meddelelsen af 9. maj 2003 fremgik, at de  

 køretøjer, som der umiddelbart ville kunne opnås genoptagelse og  

 tilbagebetaling for, er demokøretøjer (hvor der typisk ikke indgår en  

 forhandleravance  

 ved anskaffelsen). Videre fremgik, at tilbagebetaling var betinget af, at  

 afgiftsberigtigelsen var sket ud fra den tilsidesatte praksis, og at  

 køretøjet  

 ikke var videresolgt.
Af cirkulærets punkt 3 fremgik endvidere, at  

 tilbagebetaling udelukkende kunne ske til virksomheder, der havde indbetalt  

 afgiften til SKAT, og at tilbagebetaling var betinget af, afgiften ikke var  

 væltet over på andre.
Virksomheden var under henvisning hertil  

 blevet nægtet tilbagebetaling af afgiften.
Vestre Landsret tiltrådte dette  

 under henvisning til, at sagsøgeren fuldt ud havde overvæltet afgiften på  

 leasingselskaberne, og at sagsøgerens ret til tilbagebetaling ikke kunne  

 antages at genopstå ved, at sagsøgeren havde tilbageleaset bilerne.
 Landsretten kom hermed ikke til at tage stilling  

 til sagsøgerens anbringende om, at sagsøgeren havde lidt et avancetab ved  

 videresalget af bilerne svarende til den for høje registreringsafgift, idet  

 den  

 for høje afgiftsbelastning ikke havde påvirket bilernes markedspris, og idet  

 sagsøgeren ikke kunne opnå den samme avance på tilsvarende brugte biler som  

 andre forhandlere, der kunne få tilbagebetalt afgiften.
Beslutningen om at tage bekræftende til genmæle  

 skyldtes, at der efter ministeriets opfattelse i den konkrete sag måtte  

 lægges  

 afgørende vægt på, at  

 afgiften blev indbetalt af forhandleren i forbindelse med indregistreringen, at  

 forhandleren udelukkende for at finansiere anskaffelsen af sine demobiler og  

 kundebiler indgik sale- and leaseback-aftaler med de to leasingselskaber, at  

 parterne samtidig med indgåelsen af leasingaftalerne havde aftalt, at  

 forhandleren havde ret til at tilbagekøbe bilerne inden leasingperiodens  

 udløb, at  

 de  

 aftalte leasingydelser og den matematisk fastsatte tilbagekøbspris for  

 forhandleren var kalkuleret med udgangspunkt i den for høje  

 registreringsafgift, hvorved forhandleren kom til at betale bilernes fulde  

 anskaffelsessum inklusive den for høje registreringsafgift, at  

 alle leasingaftalerne rent faktisk afvikledes ved, at forhandleren  

 tilbagekøbte  

 bilerne til den ikke-amortiserede del af anskaffelsessummen efter 3-6  

 måneder,  

 og at  

 der  

 derfor ikke ved sale- and leaseback-aftalerne skete endelig overvæltning af  

 afgiften fra forhandleren til leasingselskaberne.
 Ministeriet fandt under disse helt særlige  

 omstændigheder, at "leasingkunde"-argumentet ikke kunne  

 opretholdes,  

 idet situationen i tilbagebetalingsmæssig henseende ganske måtte sidestilles  

 med, at forhandleren selv havde anskaffet demobilerne og kundebilerne og  

 ladet  

 disse indregistrere i eget navn med betaling af en for høj  

 registreringsafgift,  

 hvorfor forhandleren af denne grund måtte have krav på tilbagebetaling af  

 afgiften i henhold til TSS-cirkulære nr. 2003-11.
 Ministeriet fandt desuden ikke mulighed for at  

 tilbagevise sagsøgerens påstand om, at der ved videresalget af bilerne til  

 slutbrugerne var lidt et avancetab svarende til den for høje afgift,  

 eftersom det ikke var muligt at fremskaffe de fornødne oplysninger om  

 prisdannelsen på markedet for brugte biler, herunder demobiler og kundebiler,  

 for årene 2001-2003.
Afgørelsen om at tage bekræftende til genmæle er  

 således helt konkret begrundet og ikke udtryk for en fravigelse af reglen om,  

 at en ulovligt opkrævet afgift ikke kan kræves tilbagebetalt af en forbruger,  

 eftersom forbrugeren ikke har indbetalt afgiften og ikke har noget  

 retsforhold  

 med myndigheden.
Afgørelsen er også i overensstemmelse med hidtidig praksis  

 vedrørende overvæltningsprincippet, hvorefter et tilbagebetalingskrav ikke er  

 afskåret, medmindre afgiften er endeligt overvæltet på næste omsætningsled.
 I den konkrete sag ville bilforhandleren  

 endeligt komme til at bære afgiftsbyrden, selv om den i første omgang  

 blev  

 overvæltet på leasingselskabet.
 Afgørelsen vedrører således ikke spørgsmålet om  

 en forkert praksis hos SKAT, men spørgsmålet om bevisførelse i relation til  

 overvæltning af afgift eller ej.
 Der er derfor ikke grundlag for genoptagelse og  

 tilbagebetaling for andre virksomheder end de, der enten allerede har rejst  

 sager ved domstolene, eller som har anmodet om genoptagelse, og som har fået  

 et  

 afslag med den begrundelse, at der var tale om overvæltning af afgiften.
 Skattecentrene er nu anmodet om at  

 genoptage sådanne eventuelle sager og foretage tilbagebetaling af de for  

 meget  

 betalte registreringsafgiftsbeløb.
