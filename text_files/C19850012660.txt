 Efter forhandling med sundhedsstyrelsen udsendes følgende vejledning om  

 fritagelse for idrætsundervisningen i folkeskolen.
 1. Eleverne fritages helt eller delvis for at deltage  

 i aktiviteterne i forbindelse med undervisningen i det obligatoriske fag  

 idræt, herunder bl.a. svømning, hvis helbredsmæssige grunde gør det  

 nødvendigt.
 2. Fritagelse kan ske:
a.
For en enkelt time på grund af pludselig opstået hovedpine eller  

 lignende.
b.
For kortere perioder, dog højst for fire sammenhængende uger, på  

 grundlag af skriftlig anmodning fra hjemmet.
Anmodningen skal angive  

 fritagelsens varighed, omfang og årsag.
c.
For perioder ud over 4 sammenhængende uger på grundlag af lægeattest.
I  

 tilfælde, hvor hindringen for den fysiske aktivitet er åbenbart indlysende,  

 er lægeattest ikke nødvendig.
 Lægeattesten skal angive fritagelsens årsag, omfang og varighed.
 Lægeattesten sendes af den udstedende læge til skolens leder.
 Udgiften til lægeattesten afholdes af hjemmet.
d.
På grundlag af skolelægens kendskab til sygdomme eller handicaps, som  

 berettiger til en sådan fritagelse, jfr. sundhedsstyrelsens bestemmelser  

 herom, for tiden vejledende retningslinier af 31. januar 1983 for  

 tilrettelæggelse af skolelægeordningen.
 3. Elever, der helt er fritaget for fysisk aktivitet,  

 bør normalt overvære timerne, da de kan have udbytte af at iagttage  

 idrætsaktiviteterne.
 Ved fritagelse ud over 4 uger træffer skolens leder, eventuelt efter  

 forhandling med elevens hjem og den pågældende lærer, bestemmelse om,  

 hvorledes timerne skal anvendes.
4. Skolen kan i samråd med skolenævnet beslutte at  

 anvende anden fremgangsmåde ved fritagelse end angivet i vejledningen.
Der  

 kan dog ikke pålægges skolelægerne og de læger, der udsteder lægeattesten,  

 opgaver, der går ud over de i pkt. 2 anførte.
 5. Denne vejledning træder for så vidt angår  

 folkeskolen i stedet for undervisningsministerets cirkulære af 29. marts 1974  

 om fritagelse for deltagelse i legemsøvelser/idræt.
Undervisningsministeriet, den 20.  

 november 1985 P.M.V.
