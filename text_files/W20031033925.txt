Det  

 fremgår af medlemmets ledighedserklæring af 17. september 2002 at han i  

 perioden 1. august 2000-12. september 2002 havde haft fuldtidsbeskæftigelse  

 som  

 piccolo på et sygehus.
Han havde selv sagt op fordi han var blevet træt af  

 arbejdet, og fordi han gerne ville videre med sin musik.
Han tilmeldte sig  

 arbejdsformidlingen den 16. september 2002.
På  

 erklæring af 1. oktober 2002 om supplerende oplysninger om drift af  

 selvstændig  

 virksomhed oplyste medlemmet at han drev selvstændig virksomhed som musiker.  

 Han ejede og drev virksomheden der var påbegyndt den 1. januar 2001. Han var  

 ikke momsregistreret.
Der var ingen ansatte.
Virksomheden havde ikke  

 tidligere  

 været drevet som hovedbeskæftigelse.
Han havde i 2002 brugt ca. 200 timer på  

 virksomheden.
Medlemmet  

 meddelte den 8. oktober 2002 arbejdsløshedskassen at ·  

  

 	  

    

 han fungerede som sangskriver, sanger,  

 guitarist, keyboardspiller og programmør i bandet xxx, ·  

  

 	  

    

 han dagligt var i øvelokalet 6-8 timer, ·  

  

 	  

    

 2 af de 6-8 timer anvendtes til øvning med  

 bandet dagligt, ·  

  

 	  

    

 han herudover fungerede som bandets  

 "booker" hvilket medførte at han 2-3 gange om ugen sendte nye  

 demo-cd'er til spillesteder, koncertbureauer, pladeselskaber, festivaler  

 m.v., ·  

  

 	  

    

 han hver dag brugte 2-3 timer på at sende  

 mails, ·  

  

 	  

    

 bandet derudover med jævne mellemrum  

 indspillede nyt materiale i forskellige studier landet over, ·  

  

 	  

    

 en dag i studiet varede ca. 10 timer, ·  

  

 	  

    

 bandet i september 2002 havde 7 studiedage, ·  

  

 	  

    

 han ønskede at skabe de fornødne kontakter  

 så de gradvis kunne danne grundlag for en egentlig karriere som professionel  

 musiker.
 Arbejdsløshedskassen  

 traf den 11. november 2002 afgørelse om at medlemmet ikke var berettiget til  

 dagpenge da han ikke kunne anses for at stå til rådighed for arbejdsmarkedet.
Medlemmet  

 klagede den 13. november 2002 over afgørelsen og anførte at årsagen til at  

 han  

 havde oplyst at han dagligt brugte 6-8 timer på at øve og 2-3 timer på at  

 sende  

 mails ud til arbejdsgivere, var at han troede at han i karantæneperioden  

 måtte  

 gøre hvad han havde lyst til.
I karantæneperioden havde han brugt 22 timer om  

 ugen i virksomheden.
Fremover ville han bruge 10 timer om ugen i virksomheden  

 idet han tidligere havde anvendt 12 timer om ugen på ansøgninger.
 Arbejdsløshedskassen  

 fastholdt den 25. november 2002 afgørelsen og sendte sagen til direktoratet.
Direktoratet  

 traf den 27. februar 2003 afgørelse om at medlemmet ansås for at drive  

 selvstændig virksomhed som bibeskæftigelse, og at han ikke havde ret til  

 dagpenge samtidig med bibeskæf-tigelsen.
Direktoratet fandt det ikke  

 sandsynliggjort at medlemmets arbejde med virksomheden til enhver tid kunne  

 udføres uden for normal arbejdstid.
Direktoratet havde lagt vægt på  

 medlemmets  

 tidsforbrug i virksomheden, sammenholdt med hans mangeartede opgaver.
Der var  

 derfor tale om bibeskæftigelse uden ret til dagpenge.
Ved  

 indankningen den 9. marts 2003 anførte medlemmet bl.a. at han fandt sig  

 stående  

 til rådighed for arbejdsmarkedet samtidig med udøvelsen af den selvstændige  

 bibeskæftigelse idet han tidligere havde haft fuldtidslønmodtagerarbejde  

 samtidig med bibeskæftigelsen.
Han havde troet at han kunne foretage sig hvad  

 han ville i karantæneperioden på de 5 uger.
Da han åbenbart ikke måtte dette,  

 havde han nedsat omfanget af den selvstændige bibeskæftigelse.
Ved  

 sagens oversendelse til ankenævnet den 2. april 2003 fastholdt direktoratet  

 afgørelsen.
Direktoratet bemærkede at afgørelsen var truffet på baggrund af  

 en  

 vurdering som var foretaget ved ledighedens indtræden den 16. september 2002.  

 Det var arbejdsløshedskassen der som 1. instans skulle tage stilling til om  

 medlemmet på et senere tidspunkt havde bevist sin rådighed.
 Ankenævnet  

 traf den 13. oktober 2003 afgørelse om at medlemmet ved sin tilmelding til  

 arbejdsformidlingen den 16. september 2002 ansås for at udøve selvstændig  

 virksomhed som bibeskæftigelse uden dagpengeret.
Ankenævnet  

 lagde vægt på at medlemmet selv sagde sit lønmodtagerarbejde op fordi han var  

 træt af arbejdet og gerne ville videre med sin musik.
Nævnet lagde også vægt  

 på  

 hans oplysninger om hans forskellige arbejdsopgaver i forbindelse med  

 musikudøvelsen og disses tidsmæssige omfang.
Nævnet lagde endelig vægt på at  

 medlemmet ønskede at skabe de fornødne kontakter således at de gradvis kunne  

 danne grundlag for en egentlig karriere som professionel musiker.
På dette  

 grundlag fandt nævnet det ikke sandsynliggjort at medlemmets selvstændige  

 bibeskæftigelse med musik til enhver tid kunne udføres uden for normal  

 arbejdstid.
 Spørgsmålet  

 om hvorvidt medlemmet på et senere tidspunkt end den 16. september 2002 kunne  

 anses for at være dagpengeberettiget samtidig med den selvstændige  

 bibeskæftigelse, havde ankenævnet ikke taget stilling til.  

 Arbejdsløshedskassen  

 skulle træffe afgørelse herom som 1. instans.
 Ankenævnet  

 tiltrådte således direktoratets afgørelse.
Selvstændig virksomhed, bibeskæftigelse, dagpengeret,  

 rådighed, musiker Ankenævnet har behandlet Deres klage på møde den  

 9. oktober 2003.
Nævnet traf følgende A  

 F G Ø R E L S E De  

    

  

 anses  

 for ved Deres tilmelding til arbejdsformidlingen den 16. september 2002 for  

 at  

 udøve selvstændig bibeskæftigelse uden dagpengeret.
BEGRUNDELSE Ankenævnet lægger til grund at - De tilmeldte Dem arbejdsformidlingen den 16.  

 september 2002, - De ved ledighedserklæring af 17. september  

 2002 oplyste at De i perioden 1. august 2000-12. september 2002 havde haft  

 fuldtidsbeskæftigelse som piccolo på et sygehus, - De selv havde sagt op fordi De var blevet træt  

 af arbejdet, og fordi De gerne ville videre med Deres musik, - De på erklæring af 1. oktober 2002 om  

 supplerende oplysninger om drift af selvstændig virksomhed oplyste at De drev  

 selvstændig virksomhed som musiker, - De ejede og drev virksomheden der var  

 påbegyndt den 1. januar 2001, - De ikke var momsregistreret, - der ikke var nogen ansatte i virksomheden der  

 ikke tidligere havde været drevet som hovedbeskæftigelse, - De i 2002 havde brugt ca. 200 timer på  

 virksomheden, - De den 8. oktober 2002 oplyste at De fungerede  

 som sangskriver, sanger, guitarist, keyboardspiller og programmør i bandet  

 xxx, - De dagligt var i øvelokalet 6-8 timer, - 2 af de 6-8 timer anvendtes til øvning med bandet  

 dagligt, - De herudover fungerede som bandets  

 "booker" hvilket medførte at De 2-3 gange om ugen sendte nye  

 demo-cd'er til spillesteder, koncertbureauer, pladeselskaber, festivaler  

 m.v., - De hver dag brugte 2-3 timer på at sende  

 mails, - bandet derudover med jævne mellemrum  

 indspillede nyt materiale i forskellige studier landet over, - en dag i studiet varede ca. 10 timer, - bandet i september 2002 havde 7 studiedage, - De ønskede at skabe de fornødne kontakter så  

 de gradvist kunne danne grundlag for en egentlig karriere som professionel  

 musiker.
 Det fremgår af reglerne at dagpengeretten for et  

 medlem der udøver selvstændig virksomhed som bibeskæftigelse, er betinget af  

 at  

 medlemmet over for arbejdsløshedskassen sandsynliggør at arbejdet med  

 virksomheden til enhver tid kan udføres uden for normal arbejdstid.
 Dagpengeretten er endvidere betinget af at  

 medlemmet står til rådighed for arbejdsmarkedet i normalt omfang som  

 fuldtids-  

 eller deltidsforsikret.
 Et medlem der har haft lønmodtagerarbejde i  

 fuldt normalt omfang i mindst 26 uger forud for ledigheden og samtidig har  

 udøvet selvstændig virksomhed som bibeskæftigelse, kan umiddelbart anses for  

 at  

 stå til rådighed så længe virksomheden under ledighed videreføres i samme  

 eller  

 mindre omfang.
 Medlemmet skal meddele arbejdsløshedskassen hvis  

 der sker ændringer i virksomhedens drift og/eller omfang.
 Ankenævnet finder at De den 16. september 2002  

 skal anses for at udøve selvstændig virk-somhed som bibeskæftigelse uden  

 dagpengeret idet De ikke anses for at have sandsynliggjort at arbejdet med  

 virksomheden til enhver tid kan udføres uden for normal arbejdstid.
Ankenævnet lægger vægt på - at De selv sagde Deres lønmodtagerarbejde op  

 fordi De var træt af arbejdet og gerne ville videre med Deres musik - Deres oplysninger om Deres forskellige  

 arbejdsopgaver i forbindelse med musikudøvelsen og disses tidsmæssige omfang - at De ønskede at skabe de fornødne kontakter  

 således at de gradvis kunne danne grundlag for en egentlig karriere som  

 professionel musiker.
På dette grundlag finder ankenævnet det ikke  

 sandsynliggjort at Deres selvstændige bibeskæf-tigelse med musik til enhver  

 tid  

 kan udføres uden for normal arbejdstid Ankenævnets afgørelse er truffet på baggrund af  

 forholdene ved Deres ledigmelding den 16. september 2002. Spørgsmålet om  

 hvorvidt De på et senere tidspunkt kan anses for at være dagpengeberettiget  

 samtidig med den selvstændige bibeskæftigelse, har nævnet ikke taget stilling  

 til.
Arbejdsløshedskassen skal træffe afgørelse herom som 1. instans.
Ankenævnet henviser til Beskæftigelsesministeriets bekendtgørelse nr.  

 799 af 24. september 2002 af lov om arbejds-løshedsforsikring m.v. § 57, stk.  

 1, og § 58, stk. 1, nr. 2, litra a, og Direktoratet for Arbejdsløshedsforsikringens  

 bekendtgørelse nr. 1146 af 20. december 1995 om udøvelse af selvstændig  

 virksomhed som bibeskæftigelse § 1, stk. 1 og stk. 2, og § 2.
 Ankenævnet tiltræder således direktoratets  

 afgørelse af 27. februar 2003.
På  

 ankenævnets vegne xxx De kan læse om afgørelsens faktiske og retlige  

 grundlag på de følgende sider.
 Kopi til:
xxx Arbejdsløshedskasse Arbejdsdirektoratet 1.  

 Sagsforløb Direktoratet fremstiller sagen på følgende måde:
"De oplyste på ledighedserklæring af den  

 17. september 2002, at  

  

  

 De i tiden fra den 1. august 2000 til den 12. september 2002 havde arbejdet  

 som  

 piccolo på xxxsygehuset i Esbjerg, og at  

  

  

 De selv havde sagt op, fordi De var blevet træt af arbejdet, samt fordi De  

 gerne ville videre med Deres musik.
 De tilmeldte Dem AF som ledig den 16. september  

 2002.
De oplyste den 1. oktober 2002 supplerende, at  

  

  

 De drev selvstændig virksomhed som musiker, at  

  

  

 De ejede og drev virksomheden, at  

  

  

 De var begyndt arbejdet i virksomheden den 1. januar 2001, at  

  

  

 De ikke var momsregistreret, at  

  

  

 virksomheden ingen ansatte havde, at  

  

  

 virksomheden ikke tidligere havde været drevet som hovedbeskæftigelse, og at  

  

  

 De i 2002 ca. havde brugt 200 timer på virksomheden.
De har i et udateret brev [Modtaget af  

 arbejdsløshedskassen den 8. oktober 2002. Ankenævnets sekretariat.]  

 yderligere  

 oplyst, at  

  

  

 De i tiden fra den 1. oktober 2002 til den 31. december 2002 brugte [Regnede  

 med at bruge.
Ankenævnets sekretariat.] ca. 35 timer på koncerter og havde  

[Regnede med at få.
Ankenævnets sekretariat.] en bruttoindkomst på kr. 5.200, at  

  

  

 De forventede at bruge ca. 265 timer på koncerter i 2003 og få en  

 bruttoindkomst på ca. kr. 40.000, at  

  

  

 De fungerede som sangskriver, sanger, guitarist, keyboardspiller og  

 programmør  

 i bandet xxx, at  

  

  

 De dagligt var i øvelokalet 6-8 timer, at  

  

  

 bandet øvede 2 timer dagligt sammen, [De 2 timer er inkluderet i de 6-8 timer  

 i  

 øvelokalet.
Ankenævnets sekretariat.] at  

  

  

 De derudover fungerede som bandets "booker," hvilket medførte, at  

 De  

 2-3 gange ugentligt sendte nye demo-cd´er ud til spillesteder,  

 koncertbureauer,  

 pladeselskaber, festivaler osv., at  

  

  

 De hver dag brugte 2-3 timer på at sende mails, at  

  

  

 bandet derudover med jævne mellemrum indspillede nyt materiale i forskellige  

 studier landet over, at  

  

  

 en dag i studiet varede ca. 10 timer, at  

  

  

 bandet i september 2002 havde 7 studiedage, at  

  

  

 Deres mål var at skaffe bandet masser af spillejobs, hvilket var svært, når  

 bandet endnu ingen pladekontrakt eller manager havde, at  

  

  

 De ønskede at skabe de fornødne kontakter, så de gradvis kunne danne grundlag  

 for en egentlig karriere som professionel musiker, og at  

  

  

 Deres mål vil kræve mange selvstændige og ulønnede arbejdstimer.
 A-kassen traf den 11. november 2002 afgørelse  

 om, at De ikke var berettiget til dagpenge, da De ikke kunne anses for at stå  

 til rådighed for arbejdsmarkedet.
 De klagede den 13. november 2002 over a-kassens  

 afgørelse.
De anførte i klagen, at  

  

  

 De stod til rådighed for arbejdsmarkedet, hvilket De havde bevist ved, at De  

 havde haft forskellige fuldtidsjob samtidig med, at De havde haft selvstændig  

 virksomhed som bibeskæftigelse, at  

  

  

 De lige nu havde brug for at øve Dem med bandet med henblik på at se, om det  

 kunne blive en levevej for Dem, at  

  

  

 De i tiden fremover gennemsnitlig ville bruge ca. 10 timer ugentligt, at  

  

  

 årsagen til, at De havde oplyst, at De brugte 6-8 timer på at øve og 2-3  

 timer  

 på at sende mails ud til arbejdsgivere, var, at De troede, at De i  

 karantæneperioden måtte gøre, hvad De havde lyst til, at  

  

  

 De havde brugt 22 timer ugentligt i virksomheden, [I karantæneperioden.  

 Ankenævnets sekretariat.] og at  

  

  

 De fremover ville bruge 10 timer om ugen, idet De tidligere havde anvendt 12  

 timer på ansøgninger.
A-kassen fastholdt den 25. november 2002 sin  

 afgørelse og sendte sagen til direktoratet." Sekretariatet er med de anførte, faktuelle  

 tilføjelser enig i fremstillingen.
2.  

 Direktoratets afgørelse Direktoratet traf den 27. februar 2003 følgende  

 afgørelse:
 "Den 26. november 2002 har direktoratet  

 modtaget Deres klage over en afgørelse, som xxx Arbejdsløshedskasse  

 (a-kassen)  

 traf den 11. november 2002.
 A-kassen traf afgørelse om, at De ikke havde ret  

 til dagpenge fra den 16. september 2002 på grund af manglende rådighed.
 Direktoratet har nu behandlet Deres sag og har  

 truffet følgende afgørelse:
Afgørelse De anses for at drive selvstændig virksomhed som  

 bibeskæftigelse.
 De har ikke ret til dagpenge samtidig med, at De  

 driver Deres bibeskæftigelse.
Begrundelse Selvstændig  

 virksomhed som bibeskæftigelse Som bibeskæftigelse anses selvstændig  

 virksomhed, der ikke er hovedbeskæftigelse eller forsik-ringsgrundlag for  

 medlemmet, jf. § 1, stk. 2, i bekendtgørelse nr. 1146 af 20. december 1995 om  

 udøvelse af selvstændig virksomhed som bibeskæftigelse .
 Direktoratet lægger ved afgørelsen vægt på, at  

 Deres selvstændige virksomhed ikke udgør Deres forsikringsgrundlag, samt at  

 De siden  

 virksomhedens start har haft fuldtidsbeskæftigelse ved siden af  

 virksomhedsudøvelsen.
 Der lægges således vægt på, at Deres  

 beskæftigelse i virksomheden hidtil ikke har haft et omfang, der kan  

 begrunde,  

 at De har gjort den til Deres hovedbeskæftigelse.
 Direktoratet anser Deres beskæftigelse i  

 virksomheden for at være bibeskæftigelse, jf. § 1, stk. 2, i bekendtgørelsen.
Dagpengeret Dagpenge kan kun udbetales til et medlem, som er  

 ledigt, jf. § 57, stk. 1, 1. punktum, i lov om arbejdsløshedsforsikring m.v.,  

 jf. lovbekendtgørelse nr. 799 af 24. september 2002.
 Der kan dog i visse tilfælde ske udbetaling af  

 dagpenge til medlemmer, som driver selvstændig virksomhed som  

 bibeskæftigelse.  

 Dagpengeretten er betinget af, at medlemmet på forhånd over for sin a-kasse  

 oplyser om sin virksomhed og sandsynliggør, at arbejdet med virksomheden til  

 enhver tid kan udføres uden for normal arbejdstid, jf. § 2 i bekendtgørelsen.
Direktoratet har ved afgørelsen lagt til grund, - at De selv har sagt Deres lønarbejde op, fordi  

 De hellere ville arbejde med Deres musik, - at Deres arbejdsopgaver i bandet er  

 sangskriver, sanger, guitarist, keyboardspiller og programmør, - at De øver med bandet 10 timer ugentligt, - at De derudover øver 6-8 timer dagligt alene, - at bandet jævnligt indspiller nyt materiale i  

 forskellige studier, samt at indspilningerne kan strække sig over perioder på  

 mere end 1 uge ad gangen ca. 10 timer dagligt, [Det er af Dem oplyst at der  

 havde været 7 studiedage i september 2002, og at en studiedag varede ca. 10  

 timer.
Ankenævnets sekretariat.] - at De som bandets "booker" 2-3 gange  

 ugentligt bruger tid på at sende musikmateriale ud til spillesteder,  

 koncertbureauer, pladeselskaber, festivaler m.v., - at De anvender 2-3 timer dagligt med at sende  

 mails, - at De derudover regner med at bruge ca. 265  

 timer i 2003 på koncerter, og - at De har til hensigt gøre bandet til Deres  

 levevej, hvilket De regner med vil kræve mange selvstændige ulønnede  

 arbejdstimer.
 Direktoratet finder det ikke sandsynliggjort, at  

 Deres arbejde med virksomheden til enhver tid vil kunne udføres uden for  

 normal  

 arbejdstid, jf. § 2, stk. 1, i bekendtgørelsen.
 Direktoratet har lagt vægt på Deres tidsforbrug  

 i virksomheden sammenholdt med Deres mangeartede opgaver.
Direktoratet anser derfor Deres udøvelse af  

 selvstændig virksomhed for bibeskæftigelse uden ret til dagpenge." 3.  

 Klagen til ankenævnet Ved indankningen den 9. marts 2003 anførte De:
 "Jeg har d. 27/2 2003 modtaget skriftligt  

 afslag på dagpengeret fra Arbejdsdirektoratet - deres endelige afgørelse  

 lyder  

 på, at jeg anses for at drive selvstændig virksomhed som bibeskæftigelse - og  

 at jeg ikke har ret til dagpenge, samtidig med at jeg driver min  

 bibeskæftigelse.
 Jeg har nu været ledig på arbejdsmarkedet, og  

 har været tilmeldt AF siden 16 september 2002. Mit seneste job var hos xxx  

 Afdeling på xxx Centralsygehus, hvor jeg havde fuldtidsarbejde som  

 piccolo/kontorassistent i perioden 1/8 2000-12/9 2002. Tidligere har jeg  

 efter  

 min sproglige studentereksamen arbejdet som pædagogmedhjælper i to  

 forskellige  

 børnehaver, og i en periode (umiddelbart Inden ansættelsen ved  

 Centralsygehuset) havde jeg fuldtidsarbejde som lagerarbejder ved firmaet  

 xxx.
Musikken har alle dage været min store  

 lidenskab, og har haft min interesse på flere områder - som aktiv lytter, og  

 så  

 sandelig også som udøvende musiker.
Da jeg mistede min xxx under tragiske  

 omstændigheder i xxx, opdagede jeg, at arbejdet med at skrive min egen musik  

 og  

 egne tekster kunne opnå nærmest terapeutisk karakter - det har hjulpet mig  

 meget i tiden der er gået, og musikken vil nok altid være min tro følgesvend.
Jeg har været medlem af bandet xxx (som sanger,  

 sangskriver, guitarist og keyboardspiller) siden januar 2001, og har også  

 medvirket i mange andre musikalske sammenhænge tidligere.
Og lad mig allerede  

 her slå fast:  

  

 Altid sideløbende med at  

 have  

    

  

 været en stabil, engageret og  

 pligtopfyldende del af arbejdsmarkedet.
 Jeg opsagde mit arbejde på Centralsygehuset,  

 fordi jeg  

  

 først og fremmest  

  

 trængte  

 til en anden hverdag som sådan - derudover ønskede jeg ganske rigtigt at give  

 mit musikalske virke endnu større op-mærksomhed og mere tid i en periode.
I denne forbindelse kom jeg ganske skævt ind på  

 xxx Fagbevægelse - og fik, til min i dag store fortrydelse, lavet en ukorrekt  

 beskrivelse af min bibeskæftigelse som musiker.
Dette skal ses i lyset af  

 følgende to faktorer:
1) Jeg var ikke klar over, at jeg i min 5 ugers  

 karantæne-periode skulle stå til rådighed for arbejds-markedet som sådan.  

 Dette  

 var naturligvis en klar misforståelse fra min side - og dette må jeg hermed  

 endnu engang beklage.
I en redegørelse for mine band-aktiviteter til xxx  

 Fagbevægelse, beskriver jeg mine aktiviteter i løbet af denne  

 karantæneperiode  

 - hvor jeg brugte flere timer end normalt på bandet.
2) Jeg har overfor xxx Fagbevægelse ønsket at  

 udvise det engagement og den energi, som jeg mener at besidde.
For nu at sige  

 det på klart og tydeligt dansk: Jeg har på intet tidspunkt tænkt mig at  

 "ligge på sofaen" og modtage dagpenge! Derfor har jeg fra starten  

 af  

 min ledighedsperiode (og på ledighedserklæring af d. 17/9 2002) lagt vægt på  

 mine musik-aktiviteter og muligheder indenfor disse - det var jo ligesom,  

 hvad  

 jeg umiddelbart havde på hånden efter at have opsagt mit arbejde.
Mine band-aktiviteter i løbet af den 5-ugers  

 karantæneperiode var en opfølgning på hvad bandet umiddelbart inden havde  

 arbejdet med.
Vi havde netop foretaget studie-indspilninger af nye sange - og  

 jeg brugte herefter ca. 12 timer ugentligt på at sende cd'er og mails ud til  

 eventuelle kommende arbejdsgivere, dvs. spillesteder, pladeselskaber,  

 bookingselskaber etc.
Dette er  

  

 ikke  

  

 noget jeg overhovedet har brugt tid  

 på efter karantæneperioden - vi har ikke foretaget yderligere indspil-ninger,  

 derfor er der jo intet at sende ud.
Jeg har også tidligere,  

  

 dvs. alt imens jeg arbejde ved xxx Afdeling,  

  

 taget mig af at sende andre indspilninger og mails ud til selv samme  

 ovennævnte  

 kontakter - også flere gange i løbet af en arbejdsuge, men altid uden for  

 arbejdstiden, selvfølgelig - dette kan sagtens lade sig gøre.
I forhold til  

 vore studieophold: Her vil jeg nævne, at jeg altid tidligere har valgt at  

 benytte  

  

 feriedage  

  

 fra min  

 arbejdsplads til at tage i studiet.
Jeg har anført at have brugt ca. 6-8 timer  

 dagligt på at øve selv i løbet af karantæneperioden.
Normalt (dvs. tidligere  

 og  

 efter karantæneperioden) er dette timeantal på ca. 3-5 timer, og er ikke  

 altid  

 timer jeg bruger på dagligt basis.
Men som jeg også skriver i klagen til  

 A-kassen af 13/11 2002: Disse øve-timer er mine helt egne, og har som sådan  

 intet  

 at gøre med selve bandet.
Det er her jeg træner min stemme, mit guitarspil,  

 skriver lidt nyt musik osv.
Noget jeg næsten altid har gjort - og som jo  

 bunder  

 i en fundamental glæde ved det at spille musik.
Noget jeg altid har brugt  

 mine  

 aftener/fritid til, i øvelokalet og herhjemme - og som naturligvis er blevet  

 praktiseret side-løbende med det at have et almindeligt arbejde.
Derudover øvede bandet i samlet trop ca. 10  

 timer ugentligt i forbindelse med karantæne-perioden og også i ca. 2 måneder  

 efter denne.
Dette timeantal skal også ses i lyset af de foregående  

 indspilninger - og det faktum, at materialet var blevet sendt ud i landet...  

 Vi  

 ønskede ganske enkelt at være klar og velforberedte til eventuelle nye  

 udfordringer og nye jobs...Det er meget vigtigt for mig her at gøre opmærksom  

 på, at aktivitetsniveauet i et band som dette, kan være svingende, og at  

 antallet af øve-timer kan variere meget.  

  

 Sådan  

 har det altid været- men det har aldrig været et problem at forene dette med  

 mit daglige fuldtidsarbejde.  

  

 Vi har vores eget øvelokale, og øver om  

  

 aftenen og/eller i weekenderne-  

  

 når det  

 kan lade sig gøre i forhold til det daglige arbejde, og alt efter hvor megen  

 energi og overskud vi selv måtte være i besiddelse af, naturligvis...Bandet  

 har  

 sågar i tidligere, særlig aktive perioder oplevet at brug i nærheden af 20  

 fælles øve-timer på en uge - fordelt på koncentrerede øve-aftener og  

 weekender.  

 Men altså altid uden konsekvens for mit daglige arbejde i børnehaven, på  

 sygehuset osv.
Det kan sagtens hænge sammen.
Det er et spørgsmål om  

 dedikation  

 og vilje.
Siden hen (fra starten af 2003) er dette  

 timeantal faktisk dalet væsentligt - vi har desværre ikke opnået den fornødne  

 positive respons på vores materiale, og har pt. kun 3 koncerter liggende klar  

 i  

 de kommende måneder. (marts-juni) I en tidligere skrivelse til xxx  

 Fagbevægelse  

 anslår jeg, at jeg forventer at skulle bruge 265 timer på koncerter i 2003,  

 med  

 en dertilhørende bruttoindkomst på ca. 40.000 kr.
En alt for forhastet,  

 urigtig  

 og forvent-ningsfuld betragtning fra min side, det må jeg blankt erkende på  

 nuværende tidspunkt.
Jeg har naturligvis, som lovet i min skrivelse af 13/11  

 2002, holdt styr på de timer jeg/vi har brugt på bandet, og vil selvfølgelig  

 redegøre for dette på dagpenge-kortene...Desuden bør jeg måske nævne, at jeg  

 aldrig selv får penge ud af afholdte koncerter.
Alle indtægter går til en  

 fælles bankkonto - og disse bliver brugt til at finansiere plakattryk,  

 studieophold, cd-tryk osv.
Det er mig umuligt at leve udelukkende af min  

 musik  

 - jeg er, som alle andre voksne mennesker velsagtens, dybt afhængig af en  

 fast,  

 månedlig indkomst.
 Det er mig derfor altafgørende at slå klart og  

 tydeligt fast, at jeg altid har kunnet udøve og udleve min musik  

  

 sideløbende med et fuldtidsarbejde - og at  

 det er sådan jeg ønsker tingene i det daglige skal fungere.
Jeg har været arbejdssøgende og har stået til  

 rådighed for arbejdsmarkedet siden min opsigelse på xxx Centralsygehus.
Jeg  

 har  

 holdt mig dagligt orienteret på Arbejdsformidlingens hjemmeside i håbet om at  

 kunne  

 spotte et job, der måtte passe til mine kvalifikationer.
På AF står jeg  

 tilmeldt som jobsøgende pædagogmedhjælper, lagerassistent og kontorassistent.  

 Desuden har jeg sendt adskillige uopfordrede ansøgninger ud til bl.a. xxx  

 skoler i håbet om at kunne erhverve mig lærervikartimer - og har gentagne  

 gange  

 forhørt mig rundt omkring på byens store arbejdspladser.
Desuden er jeg pt.  

 tilmeldt Job Team Danmarks Vikar service, og står registreret til at kunne  

 træde til som vikar indenfor ethvert arbejdsområde.
Dagpenge-afslaget har  

 påvirket min økonomi i endda meget dårlig retning, så jeg må for tiden være  

 villig til at tage et hvilket som helt arbejde, der måtte byde sig.
På sigt  

 håber jeg naturligvis at kunne finde et spændende og udfordrende fuldtidsjob.
 Det synes mig nærmest uvirkeligt at være havnet  

 i denne ubehagelige situation, der vel nok desværre i første omgang må  

 tilskrives min egen fatale misforståelse omkring den 5-ugers  

 karantæneperiode.  

 Og at jeg også stærkt overvurderede betydningen af, gennem mine  

 musikaktiviteter, at udvise engagement og selvstændighed overfor min A-kasse.
Jeg håber dog ikke, at min daværende uvidenhed  

 omkring reglerne - og den deraf uheldige start på min ledighedsperiode - vil  

 resultere i et konsekvent og vedvarende afslag på dagpenge.
Hvis jeg må  

 udtrykke mig meget direkte, vil jeg simpelthen finde dette dybt uretfærdigt.  

 Jeg har jo i efterhånden lang tid bevist at fungere som en stabil og værdsat  

 arbejdskraft på adskillige arbejdspladser - og har formået (gennem masser af  

 selvstændige,  

 ulønnede arbejdstimer) at udleve min største interesse, musikken, sideløbende  

 med dette.
Slutteligt skal jeg tillade mig at henvise til  

 lignende sag afgjort i Arbejdsmarkedets Ankenævn d. xxx nemlig j.nr.: xxx.  

 Denne afgørelse går i alt sin korthed ud på, at en musiker ansås for at drive  

 selvstændig virksomhed som bibeskæftigelse med dagpengeret.
Jeg håber meget,  

 og  

 prøver som nævnt hårdt, stadig at finde mig et nyt job - og har, trods svære  

 økonomiske kår, selvfølgelig valgt at fortsatte min månedlige indbetaling og  

 forblive medlem af xxx  

    

  

 A-kasse.
I håbet  

 om, og troen på, at jeg i sidste ende vil møde forståelse for min situation  

 som  

 sådan - og at jeg med tilbagevirkende kraft vil kunne få udbetalt de  

 dagpenge,  

 som jeg oprigtigt talt og med samvittigheden i fuld behold, mener at have  

 krav  

 på." 4.  

 Direktoratets bemærkninger til klagen Direktoratet udtalte den 2. april 2003:
 "Direktoratet sender klage over afgørelse  

 af 27. februar 2003.
 Der er ikke kommet nye oplysninger, der giver  

 direktoratet anledning til at ændre afgørelsen.
 Det skal dog bemærkes, at direktoratets  

 afgørelse er truffet på baggrund af en vurdering, som er foretaget ved  

 ledighedens indtræden den 16. september 2002.
 Spørgsmålet om, hvorvidt medlemmet på et senere  

 tidspunkt har bevist sin rådighed, har direk-toratet ikke taget stilling til,  

 idet det er a-kassen, der skal træffe afgørelse som 1. instans, jf. § 2, stk.  

 1, jr. stk. 5, i bekendtgørelse nr. 1146 af 20. december 1995.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og  

 a-kassen." 5.  

 Nyt efter klagen Intet 6.  

 Regler Beskæftigelsesministeriets  

 bekendtgørelse nr. 799 af 24. september 2002 af lov om  

 arbejdsløshedsforsikring  

 m.v.
 §  

 57.  

  

  

 Dagpenge kan kun udbetales til et medlem, som  

 er ledigt...
 ...
 §  

 58.  

  

  

 Efter forhandling med Landsarbejdsrådet kan  

 Direktøren for Arbejdsdirektoratet fastsætte regler om...
2) retten til dagpenge fore t medlem, a) som under ledighed har bibeskæftigelse ved  

 selvstændig virksomhed, eller...
 ...
Direktoratet  

 for Arbejdsløshedsforsikringens bekendtgørelse nr. 1146 af 20. december 1995  

 om  

 udøvelse af selvstændig virksomhed som bibeskæftigelse §  

 1...
 Stk.  

 2.  

  

  

 Som bibeskæftigelse anses selvstændig  

 virksomhed, der ikke er hovedbeskæftigelse eller forsikringsgrundlag for  

 medlemmet.
 ...
§  

 2.  

  

  

 Dagpengeretten for et medlem, der udøver  

 selvstændig virksomhed som bibeskæftigelse, er betinget af, at medlemmet over  

 for kassen sandsynliggør, at arbejdet med virksomheden til enhver tid kan  

 udføres uden for normal arbejdstid.
Medlemmet skal give kassen oplysninger om  

 bl.a.:
a) arten og omfanget af virksomheden, b) ansat arbejdskraft, c) medlemmets egen og eventuel  

 ægtefælles/medejers arbejdsindsats, og eventuel fast arbejdsdeling  

 ægtefællerne/medejerne imellem, og d) virksomhedens omsætning og indtjening.
 Stk.  

 2.  

  

  

 Vurderingen efter stk. 1 skal ske på grundlag  

 af den samlede beskæftigelse i virksomheden, medmindre en del af arbejdet  

 udføres af ansat arbejdskraft eller ægtefælle/medejere, og der er fast  

 arbejdsdeling.
 Stk.  

 3.  

  

  

 Dagpengeretten er endvidere betinget af, at  

 medlemmet står til rådighed for arbejdsmarkedet i normalt omfang som  

 fuldtids-  

 eller deltidsforsikret, jf. direktoratets bekendtgørelse om rådighed og  

 selvforskyldt ledighed.
 Stk.  

 4.  

  

  

 Et medlem, der har haft lønarbejde i fuldt  

 normalt omfang i mindst 26 uger umiddelbart forud for ledigheden og samtidig  

 har udøvet selvstændig virksomhed som bibeskæftigelse, kan umiddelbart anses  

 for at opfylde stk. 3, så længe virksomheden under ledighed videreføres i  

 samme  

 eller mindre omfang.
 Stk.  

 5.  

  

  

 Medlemmet skal meddele kassen, hvis der sker  

 ændringer i virksomhedens drift og/eller omfang.
