Ændring af praksis om den momsmæssige  

 behandling af museers indtægter fraarkæologiske undersøgelser SKAT har revurderet praksis vedrørende den  

 momsmæssige behandling af arkæologiske arbejdsydelser, der leveres af  

 statslige  

 og statsanerkendte museer i forbindelse med fund af spor af fortidsminder.
 Kulturministeriet rettede i oktober 2001  

 henvendelse til den tidligere Told- og Skattestyrelse om den momsmæssige  

 behandling af museernes arbejdsydelser i form af arkæologiske undersøgelser.  

 På  

 baggrund af Told- og Skattestyrelsens udtalelse i sagen blev det af  

 Kulturministeriet og museerne lagt til grund, at ydelserne var momsfrie.
Såfremt der under jordarbejde af et givent areal  

 findes spor af fortidsminder, kan kulturministeren beslutte, at der skal  

 foretages en arkæologisk undersøgelse, jf. museumslovens § 27. Den  

 arkæologiske  

 undersøgelse foretages af et statsligt eller statsanerkendt museum.
Udgiften  

 til den arkæologiske undersøgelse skal som udgangspunkt afholdes af den, for  

 hvis regning jordarbejdet skal udføres, hvilket medfører, at museet opkræver  

 betaling for undersøgelsen hos fx bygherren.
 Det er SKATs opfattelse, at museet i den  

 forbindelse leverer en momspligtig ydelse omfattet af leverancebegrebet i  

 momslovens § 4, stk. 1. SKAT har samtidig vurderet, at ydelsen ikke er  

 omfattet  

 af fritagelsesbestemmelsen for kulturelle aktiviteter i momslovens § 13, stk.  

 1, nr. 6, og den tilsvarende bestemmelse i 6. momsdirektiv, artikel  

 13 A, stk. 1, litra n.
 Museet skal derfor opkræve moms af leverancen.
 Praksisændringen har virkning fra den 1. april  

 2007.
