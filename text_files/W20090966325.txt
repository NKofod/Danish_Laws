Selvforskyldt ledig, opsagt arbejde, samarbejdsproblemer, lægelig dokumentation A F G Ø R E L S E Ankenævnet finder, at det er lægelig dokumentation for, at De ikke eller kun med vanskelighed kunne udføre arbejdet som salgsassistent på grund af Deres helbred, eller at arbejdet ville medføre en forværring af helbredsmæssige problemer.
 Ankenævnet ændrer således Arbejdsdirektoratets afgørelse af den 28. april 2008 for så vidt angår spørgsmålet om den lægelige dokumentation.
 Samtidig hjemvises spørgsmålet om dispensation fra § 15, stk. 2, i bekendtgørelse nr. 178 af 19. februar 2007 om selvforskyldt ledighed, idet direktoratet ikke ses at have taget stilling hertil, jf. direktoratets oversendelsesbrev af 13. juni 2008.
B E G R U N D E L S E Ankenævnet har lagt til grund, at  De i perioden 17. februar 2005 til 29. februar 2008 arbejdede som salgsassistent i en kiosk i et supermarked, Arbejdsdirektoratet traf den 28. april 2008 afgørelse om, at De er selvforskyldt ledig, og De skal have en karantæne på 3 uger med virkning fra den 1. marts 2008.
Efter reglerne kan et medlems helbredsmæssige forhold være en gyldig grund til at opsige arbejde, hvis der er dokumentation fra læge for, at medlemmet på grund af sit helbred ikke eller kun med vanskelighed kan udføre arbejdet, eller at arbejdet vil med føre, at der opstår eller sker forværring af helbredsmæssige problemer.
Det er et krav, at medlemmet har prøvet få et andet arbejde på arbejdspladsen.
 Ankenævnet finder, at det er lægelig dokumentation for, at De ikke eller kun med vanskelighed kunne udføre arbejdet som salgsassistent på grund af Deres helbred, eller at arbejdet ville medføre en forværring af helbredsmæssige problemer.
Ankenævnet har lagt vægt på, at De i perioden 17. februar 2005 til 29. februar 2008 arbejdede som salgsassistent i kiosken i et supermarked.
De opsagde Deres arbejde den 21. januar 2008 på grund af dårligt arbejdsmiljø i kiosken.
Der er videre lagt vægt på, at De siden den 3. december 2007 havde været sygemeldt på grund af psykiske problemer/stress.
Af lægeattest fremgår, at De blev undersøgt af Deres læge den 2. januar 2008. Deres læge erklærede på baggrund af undersøgelsen, at De af helbredsmæssige grunde ikke eller kun med vanskelighed kunne/ville kunne udføre arbejdet, og at årsagen hertil var sygdom.
De havde ikke på grund af sygdommen indskrænkninger i Deres erhvervsevne.
 Ankenævnet finder på denne baggrund, at det er lægeligt dokumenteret, at De af helbredsmæssige grunde ikke eller kun med vanskelighed kunne udføre arbejdet som salgsassistent.
 Nævnet har noteret sig, at det er direktoratets opfattelse, at den lægelige dokumentation ikke i tilstrækkelig grad godtgør, at De af helbredsmæssige grunde ikke eller kun med vanskelighed kunne udføre arbejdet, og at der ikke er den fornødne årsagssammenhæng mellem opsigelsen og Deres helbred, da opsigelsen skyldes samarbejdsproblemer.
 Nævnet er af den opfattelse, at Deres læge med udstedelsen af lægeattesten har afgivet en autoritativ udtalelse, der er baseret på de fund som lægen har kunnet konstateret ved undersøgelsen den 2. januar 2008.
 Nævnet finder ikke, at det har betydning for lægeattestens validitet (ægthed), at Deres læge på lægeattesten har bemærket, at De på grund af samarbejdsproblemer på arbejdspladsen ikke kan arbejde i supermarkedet.
R E G L E R Ankenævnet henviser til  § 63, stk. 1, nr. 2 og stk. 6, i lov om arbejdsløshedsforsikring m.v., jf. lovbekendtgørelse nr. 994 af 8. august 2007, og  § 7, stk. 1 og § 15, stk. 1 i Arbejdsdirektoratets bekendtgørelse nr. 178 af 19. februar 2007 om selvforskyldt ledighed.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet, Stormgade 10, Postboks 1103, 1009 København K Arbejdsløshedskassen Regler Lov om arbejdsløshedsforsikring m.v., jf. lovbekendtgørelse nr. 994 af 8. august 2007:
§ 63. Dagpenge må ikke udbetales, jf. stk. 4 til et medlem, hvis ledighed skyldes, 2) at medlemmet uden fyldestgørende grund ophører med sit arbejde, Stk. 6. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1-5.
 Arbejdsdirektoratets bekendtgørelse nr. 178 af 19. februar 2007 om selvforskyldt ledighed:
Kapitel 3 Selvforskyldt ledighed ved ophør i arbejde, afslag på formidlet arbejde eller jobplan og afslag på og ophør i tilbud Opsigelse af arbejde § 7. Et medlem er selvforskyldt ledig, hvis medlemmet opsiger et arbejde uden en gyldig grund, jf. kap. 4. Dette gælder også, hvis medlemmet opsiger arbejdet i en periode, hvor medlemmet Kapitel 4 Gyldige grunde § 14. En gyldig grund skal foreligge på det tidspunkt, hvor et medlem afslår eller opsiger et arbejde eller et tilbud eller udebliver fra en jobsamtale, aktivitet, formidlingssamtale, CV-samtale eller rådighedssamtale.
 Stk. 2. Det er ikke en gyldig grund, hvis årsagen til afslaget, opsigelsen eller udeblivelsen er en afledt følge af en handling, som medlemmet har foretaget efter eget valg.
Helbred § 15. Et medlem kan afslå eller opsige et arbejde eller afslå eller ophøre i et tilbud eller en aktivitet, hvis der er dokumentation fra en læge for, 1) at medlemmet på grund af sit helbred ikke eller kun med vanskelighed kan udføre arbejdet, eller 2) at arbejdet vil medføre, at der opstår eller sker en forværring af helbredsmæssige problemer, herunder problemer ved graviditet.
 Stk. 2. Ved opsigelse eller ophør er det et krav, at medlemmet har prøvet at få et andet arbejde på arbejdspladsen.
