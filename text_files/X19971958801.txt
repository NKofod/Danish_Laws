Lejer til skade under renovering af lejlighed SAGEN:
En lejlighed skulle renoveres, og i den forbindelse lovede lejeren sin  

 fætter, at hun ville hjælpe med arbejdet.
Hendes fætter driver et  

 enkeltmandsfirma som tømrer.
Det var forudsat, at lejeren og en veninde  

 skulle hjælpe med forefaldende arbejde.
Under dette arbejde blev lejeren  

 udsat for en ulykke, da en loftsbjælke faldt ned og ramte hende i hovedet.
 Arbejdsskadestyrelsen traf afgørelse om, at der ikke var tale om et  

 ulykkestilfælde, der var omfattet af arbejdsskadeforsikringsloven.
Begrundelsen var, at lejeren ikke kunne anses for at være antaget til at  

 arbejde for fætteren.
Der var således ikke tale om et ansættelsesforhold, da  

 fætteren ikke kunne betragtes som hendes arbejdsgiver.
Styrelsen overvejede, om lejerens arbejde kunne anses for at være en  

 håndsrækning, der kunne bringe uheldet ind under loven.
Resultatet blev, at  

 der ikke var tale om en sådan håndsrækning.
KOMMENTAR Skader, der sker under udførelse af håndsrækninger/vennetjenester, kan i  

 særlige tilfælde anerkendes som værende omfattet af loven.
Det er tilfældet, hvis - håndsrækningen er af et sådant omfang, at den med rimelighed kan  

 betragtes som en arbejdsmæssig indsats, og - håndsrækningen alene udføres i den anden persons interesse, og - håndsrækningen sker på opfordring eller i det mindste bliver accepteret,  

 og - der virkelig er brug for hjælpen.
Styrelsen afviste i den konkrete sag, at skaden var omfattet af  

 arbejdsskadeforsikringsloven, da den hjælp, der blev ydet, ikke udelukkende  

 var i den anden persons - fætterens - interesse.
Hjælpen var i lige så høj  

 grad i lejerens interesse, da det var hendes lejlighed, det drejede sig om.
 Yderligere oplysninger kan fås hos kontorchef Christen Christensen.
