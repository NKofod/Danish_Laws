 Følgeskrivelse af 16. marts 1999  

 vedrørende cirkulære om ændring af cirkulære om  

 udgang til indsatte og cirkulære om ændring af cirkulære om  

 anbringelse af personer, der er idømt frihedsstraf eller forvaring, og  

 om overførsel af indsatte imellem Kriminalforsorgens  

 institutioner.
 Til Kriminalforsorgens anstalter, arresthusene og  

 politiet.
 Hermed sendes to cirkulærer om ændring af  

 henholdsvis Justitsministeriet, Direktoratet for Kriminalforsorgens  

 cirkulære af 18. marts 1986 om udgang til indsatte og  

 Justitsministeriet, Direktoratet for Kriminalforsorgens cirkulære af  

 29. august 1983 om anbringelse af personer, der er idømt frihedsstraf  

 eller forvaring, og om overførsel af indsatte mellem  

 Kriminalforsorgens institutioner.
 Cirkulæreændringerne er foretaget med det  

 formål at mindske omfanget af udeblivelser fra tilsigelse til  

 afsoning.
Ændringen i udgangscirkulæret indebærer,  

 at der skal anlægges en skærpet misbrugsvurdering ved  

 overvejelse af udgangsspørgsmål, når domfældte i  

 forbindelse med det nuværende ophold har været udeblevet fra  

 tilsigelse til afsoning.
Dette kan medføre, at den indsatte enten  

 må påbegynde udgang på et senere tidspunkt end normalt  

 eller eventuelt ikke når at få tilladelse til udgang under  

 afsoningen.
Ændringen i anbringelsescirkulæret  

 indebærer, at det forhold, at den dømte er udeblevet fra  

 til-sigelse til afsoning, skal inddrages i vurderingen af  

 undvigelsesrisikoen og kan medføre, at den pågældende ikke  

 skal afsone i åben anstalt.
Såfremt institutionen  

  skønner, at  omstændighederne vedrørende udeblivelsen  

 bør medføre en ændring af udståelsesstedet fra  

 åben til lukket institution, kan institutionen rette henvendelse til  

 direktoratets 2. kontor med henblik på fornyet vurdering.
Institutionen  

 skal i den forbindelse lægge vægt på, om der ud fra  

 omstændighederne vedrørende udeblivelsen, herunder den  

 tidsmæssige udstrækning heraf, skønnes at være  

 risiko for bortgang fra åben anstalt.
 Tilsigelsesblanketterne vil blive tilrettet i  

 overensstemmelse med de nye regler.
