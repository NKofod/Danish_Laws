Cirkulære om visse aspekter i forbindelse med  

 tilrettelæggelse  

  

 af arbejdstiden (Til samtlige ministerier mv.) 1.  

  

 Finansministeriet  

 og centralorganisationerne har den 18. juli 2003 indgået vedlagte aftale om  

 visse aspekter i forbindelse med tilrettelæggelse af arbejdstiden.
 Ved aftalen sker der en revision af den tidligere aftale af  

 21. oktober 1996 med henblik på implementering af Rådets direktiv 2000/34/EF  

 af  

 22. juni 2000 om ændring af Rådets direktiv 93/104/EF.
 Ændringen indebærer, at ansatte, der er beskæftiget med  

 vej-, luft- og jernbanetransport, med søtransport og andre aktiviteter på  

 havet  

 eller sejlads ad indre vandveje eller ansat i institutioner, hvis  

 hovedaktivitet er af den nævnte art, samt læger under uddannelse ikke længere  

 er undtaget fra aftalen.
 Aftalen finder dog ikke anvendelse på mobile ansatte, som er  

 omfattet af forordning (EØF) 3820/85 af 20. december 1985 om harmonisering af  

 visse bestemmelser på det sociale område inden for vejtransport, jf. aftalens  

 § 1, stk. 5.
 Øvrige mobile ansatte, jf. aftalens § 2, nr. 5, er  

 undtaget fra aftalens regler om pauser og natarbejdets varighed, jf.  

 § 4,  

 stk. 2, nr. 3, og § 6, stk. 5, nr. 3.
 Endelig fremgår det nu direkte af aftalen, at der skal  

 tilbydes ansatte gratis helbredskontrol, inden de påbegynder beskæftigelse  

 med  

 natarbejde, og derefter med regelmæssige mellemrum på mindre end 3 år, jf.  

 § 6, stk. 3.
Bemærkninger til de enkelte bestemmelser 2. Ad § 1, stk. 4 Arbejdstidsdirektivet finder ikke anvendelse, når  

 særlige forhold i tilknytning til visse specifikke aktiviteter i den  

 offentlige  

 tjeneste, f.eks. i de væbnede styrker eller inden for politiet, eller til  

 visse  

 specifikke aktiviteter i civilbeskyttelsestjenesterne på afgørende vis taler  

 imod dets anvendelse, jf. artikel 1, stk. 3, i arbejdstidsdirektivet,  

 der  

 henviser til artikel 2 i Rådets direktiv 89/391/EØF af 12. juni 1989 om  

 iværksættelse af foranstaltninger til forbedring af arbejdstagernes sikkerhed  

 og sundhed under arbejdet.
Ansatte er derfor ikke omfattet af aftalen, når de  

 er beskæftiget med disse aktiviteter.
3. Ad § 2 I relation til definitionen af begrebet  

 arbejdstid  

 bemærkes, at arbejdsfri ophold, jf. § 7 i aftale af 12. april 2000 om  

 arbejdstidsregler for statens tjenestemænd, betragtes som arbejdstid, i det  

 omfang de pågældende perioder medregnes helt eller delvis i  

 arbejdstidsopgørelsen.
 Vedrørende arbejdstid og hviletid henvises i øvrigt til de  

 til enhver tid gældende afgrænsninger fastsat i henhold til  

 arbejdsmiljøloven.
4. Ad § 4 Der er ikke med bestemmelsen tilsigtet nogen  

 ændring af  

 hidtil gældende regler om pausers eventuelle medregning i arbejdstiden.
5. Ad § 5 Der er ikke med bestemmelsen tilsigtet nogen ændring af  

 hidtil gældende regler og henstillinger om, at overarbejde så vidt muligt bør  

 honoreres i form af afspadsering.
6. Ad § 6 Ved opgørelsen af den normale arbejdstid for  

 natarbejdere, jf. stk. 1, opgøres gennemsnittet over en periode på 4  

 måneder, hvori indgår samtlige periodens dage, ekskl. de ugentlige fridøgn.
7. Specielt ad § 4, stk. 2, § 5,  

 stk. 4, og § 6, stk. 5 De nævnte bestemmelser fastsætter undtagelser for  

 så  

 vidt angår personalegrupper med egentlige ledelsesbeføjelser samt andre  

 grupper, der selv har væsentlig indflydelse på arbejdstilrettelæggelsen, det  

 vil typisk sige medarbejdere uden højeste arbejdstid, f.eks. forskere og  

 fuldmægtige.
 8.  

  

 Cirkulæret  

 har virkning fra den 31. juli 2003. Samtidig ophæves Finansministeriets  

 cirkulære nr. 159 af 28. oktober 1996 om visse aspekter i forbindelse med  

 tilrettelæggelse af arbejdstiden.
Finansministeriet, Personalestyrelsen, den  

 18. juli 2003 P.M.V.E.B.Dorte Sølling Bilag 1 Aftale om visse aspekter i forbindelse med tilrettelæggelse  

 af arbejdstiden Men henblik på implementering af Rådets direktiv  

 93/104/EF af 23. november 1993 om visse aspekter i forbindelse med  

 tilrettelæggelse af arbejdstiden som ændret ved Rådets direktiv 2000/34/EF af  

 22. juni 2000 aftales følgende:
Anvendelsesområde § 1.  

  

 Aftalen  

 gælder for tjenestemænd og tjenestemandslignende ansatte samt for ansatte  

 omfattet af overenskomster indgået på den ene side af eller efter  

 bemyndigelse  

 fra Finansministeriet og på den anden side af de underskrivende  

 centralorganisationer eller organisationer, der er tilsluttet disse.
 Stk. 2.  

  

 Aftalens  

 bestemmelser finder anvendelse, i det omfang der ikke i de enkelte kollektive  

 aftaler, overenskomster mv. er fastsat regler, der som minimum giver de  

 ansatte  

 tilsvarende rettigheder.
 Stk. 3.  

  

 Aftalen  

 finder ikke anvendelse, hvis der i særlovgivningen eller i bestemmelser med  

 hjemmel heri er fastsat regler om tilrettelæggelse af arbejdstiden, der som  

 minimum svarer til direktivets beskyttelsesniveau.
 Stk. 4.  

  

 Aftalen  

 finder ikke anvendelse, når særlige forhold i tilknytning til visse  

 specifikke  

 aktiviteter i den offentlige tjeneste, f.eks. i de væbnede styrker eller  

 inden  

 for politiet, eller til visse specifikke aktiviteter i  

 civilbeskyttelsestjenesterne  

 på afgørende vis taler herimod, jf. artikel 2 i Rådets direktiv 89/391/EØF af  

 12. juni 1989 om iværksættelse af foranstaltninger til forbedring af  

 arbejdstagernes sikkerhed og sundhed under arbejdet samt artikel 1,  

 stk. 3, i arbejdstidsdirektivet.
 Stk. 5.  

  

 Aftalen  

 finder ikke anvendelse på mobile ansatte, jf. § 2, nr. 5, som er  

 omfattet  

 af forordning (EØF) 3820/85 af 20. december 1985 om harmonisering af visse  

 bestemmelser på det sociale område inden for vejtransport.
Definition af aftalens begreber § 2.  

  

 I  

 denne aftale defineres:
1)  

 	  

    

 arbejdstid  


  

 som det tidsrum, hvori den ansatte er  

 på arbejde og står til rådighed for arbejdsgiveren, herunder pauser, der  

 medregnes i arbejdstiden 2)  

 	  

    

 hviletid som det  

 tidsrum, der ikke er arbejdstid 3)  

 	  

    

 natperioden som  

 tidsrummet mellem kl. 22.00 og kl. 05.00 4)  

 	  

    

 natarbejder  


  

 som en ansat, der regelmæssigt udfører  

 mindst 3 timer af sin daglige arbejdstid i natperioden eller som arbejder  

 mindst 300 timer i dette tidsrum inden for en periode på 12 måneder 5)  

 	  

    

 mobil ansat som en  

 ansat, der er en del af rejsende eller flyvende personale, som er ansat af en  

 institution, der udfører passager- eller godstransport ad vej eller luftvej.
Daglig og ugentlig hviletid § 3.  

  

 Den  

 daglige og ugentlige hviletid fremgår af arbejdsmiljølovgivningen samt af de  

 aftaler om hviletid og fridøgn, der indgås i tilknytning hertil.
Pauser § 4.  

  

 En  

 ansat, hvis daglige arbejdstid overstiger 6 timer, har ret til en pause af et  

 sådant omfang og med en sådan placering inden for arbejdsdagen, at formålet  

 med  

 pausen tilgodeses.
Stk. 2.  

  

 Bestemmelsen i stk. 1 finder ikke anvendelse for 1)  

 	  

    

 ansatte, hvis  

 arbejdstid som følge af særlige træk ved det udførte arbejde ikke kan måles  

 og/eller fastsættes på forhånd 2)  

 	  

    

 ansatte, der selv har  

 væsentlig indflydelse på arbejdets tilrettelæggelse 3)  

 	  

    

 mobile ansatte.
Ugentlig arbejdstid § 5.  

  

 Den  

 gennemsnitlige ugentlige arbejdstid reguleres af de enkelte overenskomster,  

 aftaler mv.
Stk. 2.  

  

 Den  

 gennemsnitlige arbejdstid i løbet af en syvdages periode må dog ikke  

 overstige  

 48 timer, inkl. overarbejde, beregnet over en periode på 4 måneder.
Perioder  

 med årlig betalt ferie og perioder med sygeorlov medtages ikke i eller er  

 neutrale i forhold til beregning af gennemsnittet.
 Stk. 3.  

  

 Hvis  

 arbejdstiden i henhold til overenskomst, aftale mv. opgøres over en periode,  

 der overstiger 4 måneder, træder denne periode i stedet for den i stk. 2  

 nævnte opgørelsesperiode, dog således at perioden maksimalt kan udgøre 12  

 måneder.
Stk. 4.  

  

 Bestemmelserne i stk. 2 og 3 finder ikke anvendelse for 1)  

 	  

    

 ansatte, hvis  

 arbejdstid som følge af særlige træk ved det udførte arbejde ikke kan måles  

 og/eller fastsættes på forhånd 2)  

 	  

    

 ansatte, der selv har  

 væsentlig indflydelse på arbejdets tilrettelæggelse.
Natarbejde § 6.  

  

 Den  

 normale arbejdstid for natarbejde må i gennemsnit beregnet over en periode på  

 4  

 måneder ikke overstige 8 timer pr. periode på 24 timer.
 Stk. 2.  

  

 Natarbejdere med særlig risikofyldt beskæftigelse eller beskæftigelse, der  

 indebærer en betydelig fysisk eller psykisk belastning, jf.  

 arbejdsmiljølovens  

 § 57, må ikke arbejde mere end 8 timer inden for en 24 timers periode, i  

 hvilken de udfører natarbejde.
 Stk. 3.  

  

 Ansatte  

 skal tilbydes gratis helbredskontrol, inden de påbegynder beskæftigelse med  

 natarbejde, og derefter med regelmæssige mellemrum på mindre end 3 år.
 Stk. 4.  

  

 Natarbejdere, der har helbredsproblemer, som påviseligt skyldes natarbejdet,  

 skal i videst muligt omfang overføres til passende dagarbejde.
Stk. 5.  

  

 Bestemmelserne i stk. 1 og 2 finder ikke anvendelse for 1)  

 	  

    

 ansatte, hvis  

 arbejdstid som følge af særlige træk ved det udførte arbejde ikke kan måles  

 og/eller fastsættes på forhånd 2)  

 	  

    

 ansatte, der selv har  

 væsentlig indflydelse på arbejdets tilrettelæggelse 3)  

 	  

    

 mobile ansatte.
Fravigelser fra aftalens bestemmelser § 7.  

  

 Vedkommende  

 ministerium, styrelse eller institution kan efter aftale med de(n) pågældende  

 personaleorganisation(er) eller disses lokale repræsentanter fravige aftalens  

 bestemmelser inden for de rammer, der er fastsat i artikel 17 i direktivet om  

 visse aspekter i forbindelse med tilrettelæggelse af arbejdstiden.
 Stk. 2.  

  

 Hvis der  

 ikke lokalt kan opnås enighed om fravigelser af den i stk. 1 nævnte  

 karakter, kan spørgsmålet, hvis en af parterne måtte ønske det, henvises til  

 forhandling mellem Finansministeriet og den/de berørte  

 centralorganisation(er).
Ikrafttræden og opsigelse § 8.  

  

 Aftalen  

 træder i kraft den 31. juli 2003. Samtidig ophæves aftale af 21. oktober 1996  

 om visse aspekter i forbindelse med tilrettelæggelse af arbejdstiden.
 Stk. 2.  

  

 Aftalen kan  

 opsiges skriftligt med 3 måneders varsel til en 1. april.
København, den 18. juli 2003 Statsansattes Kartel Peter Waldorff Statstjenestemændenes Centralorganisation II Tommy Agerskov  

 Thomsen Finansministeriet P.M.V.
 E.B.
