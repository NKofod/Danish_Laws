Cirkulære  

 om aftale om oplæring på særlige vilkår (integrations- og  

 oplæringsstillinger) Generelle bemærkninger Personalestyrelsen, Centralorganisationernes Fællesudvalg  

 og Akademikernes Centralorganisation har indgået vedlagte aftale af 27. juni  

 2005 om oplæring på særlige vilkår (integrations- og oplæringsstillinger).
Formålet med aftalen er, at grupper med manglende  

 sprogkundskaber og/eller manglende faglige kompetencer kan opnå beskæftigelse  

 på det danske arbejdsmarked.
Det gælder ikke mindst for etniske minoriteter,  

 der generelt har sværere ved at finde beskæftigelse end andre.
 Parterne på det statslige arbejdsmarked følger med aftalen  

 konkret op på den integrationsaftale, der blev indgået mellem regeringen og  

 arbejdsmarkedets parter (DA/LO) i 2002. Af integrationsaftalen fra 2002  

 fremgår, at de overenskomstmæssige parter anviser løn- og ansættelsesvilkår  

 for  

 konkrete integrations- og oplæringsforløb.
Aftalen omfatter specielt grupper med manglende  

 sprogkundskaber i kombination med manglende faglige kompetencer og/eller  

 arbejdspladserfaring.
En person, der ansættes efter aftalen, vil således ikke  

 umiddelbart have de nødvendige kvalifikationer til at bestride en ordinær  

 stilling, men skal gennem ansættelse og oplæring efter aftalen opnå bedre  

 forudsætninger herfor.
 Formålet med oplæringsforløbene er:
1)  

 	  

 at medvirke til  

 opkvalificering og arbejdspladserfaring, der sigter mod ordinær beskæftigelse  

 og/eller 2)  

 	  

 at inspirere til  

 ordinære uddannelsesforløb.
 Integrations- og oplæringsstillingerne skal ses som et supplement  

 til de eksisterende muligheder i beskæftigelseslovgivningen  

 (virksomhedspraktik, ansættelse med løntilskud, fleksjob mv.).
Aftalens formål er at medvirke til integration, og den  

 skal således ses som et led i arbejdspladsernes indsats for socialt ansvar.  

 Det  

 er en forudsætning for aftalen, at eksisterende arbejdspladser ikke erstattes  

 af integrations- og oplæringsstillinger.
Personalestyrelsen og CFU/AC vil i  

 løbet af 2005 udsende vejledningsmateriale om integrations- og  

 oplæringsstillingerne.
Bemærkninger til de enkelte bestemmelser Til § 2. Rammer for oprettelse af  

 integrations- og oplæringsstillinger Samarbejdsudvalgene på de enkelte arbejdspladser drøfter  

 rammer og principper for oplæringsforløbene i tilknytning til drøftelser af  

 andre sociale og beskæftigelsespolitiske initiativer i forbindelse med  

 udmøntning af det sociale kapitel, jf. i øvrigt samarbejdsaftalen § 5, stk.  

 7.
De konkrete ansættelser aftales i samarbejde med den  

 forhandlingsberettigede tillidsrepræsentant.
Hvis der ikke er en  

 tillidsrepræsentant  

 aftales ansættelsen med den forhandlingsberettigede organisations lokale  

 afdeling.
 Institutionerne opfordres til løbende at undersøge  

 mulighederne for at integrere grupper, der har vanskeligt ved at få fodfæste  

 på  

 arbejdsmarkedet.
Til § 3. Arbejdsfunktioner og oplæring Oplæring og opkvalificering skal sikre, at de ansatte i  

 løbet af ansættelsesperioden får en grundig træning i arbejdsopgaverne og  

 derved får bedre muligheder for efterfølgende at få varigt fodfæste på  

 arbejdsmarkedet og/eller inspiration til at søge ordinære uddannelsesforløb.
 Det forudsættes, at der ved udarbejdelse af  

 udviklingsplanens oplæringsdel er etableret en forpligtende kontakt med den  

 eventuelt visiterende myndighed mv., samt at der sker en opfølgning på  

 planen.
Oplæring og opkvalificering skal forstås bredt, og der er  

 ikke fastlagt særlige indholdsmæssige krav til opfyldelse af forpligtelsen,  

 idet man lokalt skal kunne iværksætte den oplæring og/eller de  

 opkvalificeringstiltag, der konkret er behov for.
Oplæring og opkvalificering  

 kan således bestå af eksempelvis ekstern uddannelse, arbejdspladsintern  

 uddannelse, sprogundervisning, sidemandsoplæring, føl- og mentorordninger  

 osv.  

 Det anbefales, at der sker en kombination mellem to eller flere af  

 elementerne.
Til § 4. Løn og pension Ved efterfølgende ansættelse i staten medregnes  

 lønanciennitet optjent i ansættelsen i integrations- og oplæringsstillinger  

 på  

 lige fod med almindelig ansættelse.
 Ved anvisning af løn til ansatte i integrations- og  

 oplæringsstillinger anvendes Beskæftigelsesordninger (STA-INK)  

 131.
Til § 5. Arbejdstid De ansatte kan ikke pålægges over/merarbejde.
Det betyder,  

 at ansatte, der f.eks. arbejder 39 timer én uge, skal arbejde tilsvarende  

 mindre andre uger i henhold til reglerne i den relevante  

 overenskomst/organisationsaftale,  

 således at den gennemsnitlige arbejdstid udgør 37 timer (inkl. den tid der  

 går  

 til oplæring mv.).
Til § 6. Særlige vilkår for ansatte under 18  

 år Formålet med ansættelse af personer under 18 år er at  

 medvirke til opkvalificering og arbejdspladserfaring, der sigter mod ordinær  

 beskæftigelse og/eller at inspirere til ordinære uddannelsesforløb.
Oplæringselementet skal være i fokus i  

 ansættelsesbeskrivelsen.
Der foretages dog ikke en formel opdeling mellem  

 oplæring og arbejde, som for ansatte over 18 år, der er omfattet af denne  

 aftale.
Til § 7. Varighed Integrations- og oplæringsstillingerne er tidsbegrænset i  

 op til 1 år, hvorefter ansættelsen udløber.
Den ansatte fratræder uden  

 særligt  

 varsel på det aftalte tidspunkt.
 Hvis ansættelsesperioden udløber under afholdelse af  

 barsels- eller adoptionsorlov kan ansættelsen, under forudsætning af at det  

 lokalt kan indpasses i arbejdsgangen på arbejdspladsen, genetableres efter  

 endt  

 orlov for en periode svarende til den resterende del af oplæringsforløbet.
Finansministeriet, Personalestyrelsen, den  

 29. juni 2005 Anne Kathrine Braad Aftale om oplæring på særlige vilkår  

 (integrations- og oplæringsstillinger) Aftalens bestemmelser supplerer og/eller fraviger  

 overenskomster og organisationsaftaler indgået på den ene side af eller efter  

 bemyndigelse fra Finansministeriet og på den anden side af de underskrivende  

 centralorganisationer eller organisationer, der er tilsluttet disse.
§ 1. Dækningsområde og målgrupper Aftalen omfatter personer, der har svært ved at finde beskæftigelse  

 som følge af manglende sprogkundskaber og/eller manglende faglige  

 kompetencer,  

 inden for følgende  

  

 hoved  

 målgrupper:
a)  

 	  

 indvandrere og  

 efterkommere med begrænsede sprogkundskaber uden eller med en kort uddannelse b)  

 	  

 indvandrere med  

 begrænsede sprogkundskaber og med en uddannelse fra hjemlandet c)  

 	  

 unge efterkommere,  

 uden arbejdspladserfaring eller erhvervsmæssig uddannelse d)  

 	  

 andre unge uden  

 arbejdspladserfaring, som ikke via den ordinære vejlednings- og  

 uddannelsesindsats  

 har kunnet opnå beskæftigelse eller er påbegyndt en ungdomsuddannelse, vil  

 også  

 efter aftale med tillidsrepræsentanten kunne få ansættelse i en integrations-  

 og oplæringsstilling.
§ 2. Rammer for oprettelse af integrations- og  

 oplæringsstillinger Rammer og principper for etablering af oplæringsforløb  

 drøftes i samarbejdsudvalget på arbejdspladsen.
Den konkrete ansættelse  

 aftales  

 med den lokale tillidsrepræsentant.
§ 3. Arbejdsfunktioner og oplæring Arbejdsfunktioner, arbejdsområde og opgaver beskrives  

 ved ansættelsen.
 Stk. 2.  

  

 Der udarbejdes  

 en udviklingsplan for oplæringsforløbet ved ansættelsen.
 Stk. 3.  

  

 Udviklingsplanen for oplæringsforløbet skal være  

 individuelt tilpasset den ansatte og som minimum indeholde mål for oplæringen  

 og opkvalificeringen, en beskrivelse af oplæringsaktiviteternes varighed,  

 omfang og indhold samt opfølgning i forhold til fremadrettede beskæftigelses-  

 og uddannelsesmuligheder.
§ 4. Løn og pension Den ansatte aflønnes med overenskomstmæssig  

 begyndelsesløn ekskl. centralt aftalte rådighedstillæg i 80 pct. af 37 timer.
 Stk. 2.  

  

 Lønnen udbetales  

 månedsvis.
 Stk. 3.  

  

 Der indbetales  

 overenskomstmæssig pension af lønnen.
§ 5. Arbejdstid Lønnen forudsætter beskæftigelse svarende til  

 gennemsnitlig 80 pct. af 37 timer ugentligt.
 Stk. 2.  

  

 Der er derudover  

 en forpligtelse til oplæring og opkvalificering i gennemsnitligt 20 pct. af  

 37  

 timer.
 Stk. 3.  

  

 Den ansatte kan  

 ikke pålægges over-/merarbejde.
§ 6. Særlige vilkår for ansatte under 18 år Ansatte under 18 år aflønnes med 60 pct. af den  

 overenskomstmæssige begyndelsesløn ekskl. centralt aftalte rådighedstillæg.
 Stk. 2.  

  

 Den  

 gennemsnitlige ugentlige arbejdstid er 37 timer.
 Stk. 3.  

  

 Ved ansættelsens  

 start udarbejdes der en formålsbeskrivelse for ansættelsen, hvori  

 arbejdsfunktioner,  

 arbejdsområde og opgaver beskrives.
§ 7. Varighed Ansættelsen er tidsbegrænset op til 1 år og udløber uden  

 særligt varsel til den aftalte dato.
§ 8. Ansættelsesvilkår i øvrigt For ansættelsesforholdet gælder bestemmelserne i den  

 relevante overenskomst eller organisationsaftale mv., hvor disse ikke er  

 fraveget  

 i denne aftale.
§ 9. Ikrafttræden og opsigelse Aftalen træder i kraft den 27. juni 2005 og kan opsiges  

 skriftligt med 3 måneders varsel, dog tidligst til udgangen af marts 2008.
København, den 27. juni 2005 Statsansattes  

 Kartel Peter Waldorff Statstjenestemændenes Centralorganisation Tommy Agerskov Thomsen Lærernes Centralorganisationi Anders B.
Christensen Overenskomstansattes Centralorganisation Finn Busse Jensen Akademikernes Centralorganisation Sine Sunesen Finansministeriet P.M.V.
 E.B.
Lone  

 Retoft Aftalen indeholder bestemmelser, der gennemfører dele af Rådets  

 direktiv 2000/78/EF af 27. november 2000 om generelle rammebestemmelser om  

 ligebehandling med hensyn til beskæftigelse og erhverv.
