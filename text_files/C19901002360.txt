 En ansøgning består i en udførlig projektbeskrivelse plus et  

udfyldt virksomhedsskema.
 Virksomhedsskemaet anvendes af Styrelsen som stamblad på sagen og skal  

 derfor udfyldes og indsendes samtidig med ansøgningen.
 Har De tidligere søgt tilskud eller lån fra Styrelsen, anføres det/de  

 tidligere sagsnumre i ansøgningen.
Den efterfølgende disposition for ansøgningen er alene tænkt som  

 vejledende, men det anbefales, at Deres projektbeskrivelse nogenlunde følger  

 de angivne retningslinier.
Har De til nogle punkter materiale liggende, som  

 er udarbejdet til andet formål, kan De vedlægge dette som bilag og blot  

 henvise hertil i selve ansøgningen.
1. Ansøger og hidtidig virksomhed Der ønskes en beskrivelse af ansøger og ansøgers hidtidige virksomhed, som  

 sandsynliggør, at den fornødne faglige baggrund for at gennemføre projektet  

 og for den efterfølgende kommercielle udnyttelse af projektresultaterne er  

 tilstede.
2. Økonomiske forhold Der vedlægges oplysninger om indkomst, formue og gældsforhold, f.eks. i  

 form af kopi af årsopgørelser/regnskaber for de seneste 2 år.
 3. Udviklingsarbejdets faglige indhold og forventede resultater.
 Der ønskes en beskrivelse af følgende forhold:
- Hvor står projektet i dag? Hvad er der eventuelt gennemført frem til nu? - Hvilke rent tekniske/faglige mål er der for projektet? (Hvilke  

 specifikationer ønskes opnået med projektet, eller hvad er de væsentligste  

 kendetegn ved slutproduktet).
 - Hvad er den faglige plan for at nå disse mål? (Især ved større projekter  

 kan det være en fordel at dele planen op i naturligt afgrænsede delprojekter.
- Hvad er den markedsmæssige baggrund for projektet? - Hvilke forretningsmæssige herunder markedsmæssige forhold skal  

 bearbejdes som led i projektet? Hvad er planerne herfor? Det er ofte en fordel at belyse projektet med bilag, f.eks. grovskitser,  

 brochurer om konkurrerende produkter, relevante artikler, markedsvurderinger  

 e.lign.
Sådant bilagsmateriale bør dog ikke blive for omfattende.
 Nøgleordene til ordningen er »nytænkning og igangsætning«  

 . Derfor vil det være et krav, at det sandsynliggøres, at produktideen er  

 perspektivrigt og indeholder nytænkning samt, at der er mulighed for - og  

 vilje til - vækst.
4. Tidsplan Der ønskes en rimeligt detaljeret tidsplan for projektet.
Er det et større  

 projekt, vil det være naturligt at opdele udviklingsarbejdet i flere  

 tidsmæssigt og fagligt afgrænsede delprojekter, jf. pkt. 3.
5. Udviklingsbudget Udviklingsbudgettet knytter sig naturligvis til den faglige plan for  

 udviklingsarbejdet beskrevet under pkt. 4. Ved større projekter kan det - som  

 ved den faglige plan - være relevant at opdele i delprojekter.
 Budgettet skal opstilles i følgende hovedposter:
Interne lønomkostninger Ved budgettering af interne lønomkostninger anvendes passende afrundede  

 timesatser, der repræsenterer de pågældende medarbejderes direkte timeløn  

 (incl. feriepenge og sociale tillæg). Har flere medarbejdere nogenlunde samme  

 timeløn, anvendes en fælles gennemsnitlig timesats.
For tiden udregnes timesats for funktionærer som brutto årsløn divideret  

 med 1.600 og for timelønnede som faktisk timeløn +25% * Generalomkostninger (administration og kontorudgifter), der er knyttet  

 til udviklingsaktiviteten, kan medregnes i rimeligt omfang.
 6. Personale til udviklingsarbejdet.
Hvordan råder De over den fornødne fagkundskab til at gennemføre  

 projektet? (Egen eller ansattes uddannelse, erhvervserfaring, planlagte  

 nyansættelser m.v.) Forventer De at skulle bruge konsulentbistand under en eller anden form og  

 i givet fald hvorfra? 7. Ressourcer for udnyttelse af udviklingsarbejdet.
Der ønskes en beskrivelse af, hvilke særlige investeringer De forventer,  

 efter at udviklingsarbejdet er slut, for at opnå de forventede kommercielle  

 virkninger.
I givet fald hvilke og hvor store (f.eks. til videre  

 produkt-/markedsudviklingsaktiviteter, bygnings-, udstyrs-,  

 maskininvesteringer eller tilsvarende)? 8. Finansiering Der ønskes en beskrivelse af, hvordan De vil finansiere Deres del af  

 udviklingsprojektet.
For at belyse dette punkt er det ofte nødvendigt at  

 udarbejde et likviditetsbudget samt en finansieringsplan.
Søger De anden form for offentlig eller privat finansiering til projektet? Hvordan forventer De at skaffe finansieringen for den efterfølgende  

 kommercielle udnyttelse af projektresultatet jf. pkt. 7? 9. Eksport og importkonkurrerende samt beskæftigelsesmæssig effekt Som supplement til de oplysninger, De har givet ovenstående, kan De  

 eventuelt redegøre nærmere for de forventede eksport/importkonkurrerende samt  

 beskæftigelsesmæssige virkninger af projektets kommercielle fase.
10. Andet Andre forhold, som De anser for væsentlige ved bedømmelsen af ansøgningen,  

 f.eks. om udviklingsprojektet også tjener andre samfunds- og erhvervsmæssige  

 formål.
--------------------------------------------------------------------~ Der findes en checkliste for hvad en forretningsplan bør indeholde,  

 omfattende bl.a. vejledning for markedsbeskrivelser og opstilling af  

 resultatbudget m.v.
Checklisten kan fås hos Industri- og Handelsstyrelsen  

 eller hos Dansk Teknologisk Institut, afdelingen for Innovation.
