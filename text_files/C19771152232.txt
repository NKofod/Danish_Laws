Oplysninger om sigtedes forhold under fuldbyrdelsen af en tidligere idømt  

 sanktion indhentes kun, når sådanne oplysninger må antages at være af  

 betydning for sagens afgørelse vedrørende sanktionsvalget og  

 straffastsættelsen.
I almindelighed følges nedenstående retningslinier.
A.
Forhold under afsoningen.
 1.1 Hvis sigtede er prøveløsladt, og sigtelsen vedrører et forhold, der er  

 begået i prøvetiden, indhentes oplysning om datoen for prøveløsladelsen,  

 prøvetidens varighed og størrelsen af reststraffen.
 1.2 Erklæring indhentes sædvanligvis ikke, når sigtelsen angår forhold,  

 der ikke kan antages at medføre anden sanktion end bøde og konfiskation.
2. Derimod kan oplysninger om sigtedes forhold under  

 en tidligere strafafsoning i almindelihed ikke antages at være af betydning.  

 Erklæring herom indhentes derfor kun, når der er særlig anledning dertil,  

 f.eks. når det må antages, at sigtede skal mentalundersøges.
Erklæring om  

 sigtedes forhold under afsoningen af tidligere idømte hæftestraffe indhentes  

 ikke.
B.
Tilsynsforløb.
 1.1 Hvis sigtede har været undergivet tilsyn i forbindelse med betinget  

 dom eller prøveløsladelse eller på grundlag af et tiltalefrafald eller en  

 betinget benådning, indhentes erklæring om forløbet af tilsynet, når der ikke  

 er gået mere end 2 år siden tilsynsperiodens udløb.
 1.2 Erklæring indhentes sædvanligvis ikke, når sigtelsen angår forhold,  

 der ikke kan antages at medføre anden sanktion end bøde og konfiskation.
 1.3 Erklæring indhentes heller ikke, hvis det må antages, at der vil blive  

 iværksat personundersøgelse af kriminalforsorgen, idet oplysningerne i så  

 fald må ventes tilvejebragt af personundersøgeren.
 2. Hvis det må antages, at sigtede vil blive  

 mentalundersøgt, indhentes oplysninger om forløbet af tidligere iværksatte  

 tilsyn, selvom der er forløbet mere end 2 år siden tilsynsperiodens udløb.
 3. Samme regler som fastsat under 1. og 2. gælder med  

 hensyn til oplysninger om tilsyn, der er iværksat af det sociale udvalg i  

 forbindelse med tiltalefrafald med vilkår om hjælpeforanstaltninger efter  

 loven om social bistand.
C.
Forvaring og særforanstaltninger.
 1. Oplysninger om sigtedes forhold under  

 prøveudskrivning fra forvaring indhentes i overensstemmelse med forskriften  

 under B. 1. og 2. Tilsvarende gælder med hensyn til oplysninger om  

 fuldbyrdelsen af en særforanstaltning efter straffelovens § 68.
 Oplysning om forløbet af fuldbyrdelsen af forvaring eller  

 særforanstaltning eller prøveudskrivning herfra bør altid foreligge, når der  

 skal tages stilling til spørgsmålet om ændring eller ophævelse af  

 foranstaltningen.
