 (Til samtlige producenter af røget ost og samtlige smelteostvirksomheder).
I henhold til bestemmelserne i § 4, stk. 11, jfr. § 1, stk. 15, sidste  

 punktum, i bekendtgørelse nr. 540 af 3 december 1969 om tilvirkning,  

 forhandling, udførsel og indførsel af ost og smelteost m.m. og efter  

 forhandling med Sundhedsstyrelsen meddeles der herved tilladelse til, at der  

 ved fremstilling af røget ost og røget smelteost - udover naturlig rygning -  

 må anvendes et røgaromapræparat benævnt »Scansmoke« på betingelse  

 af, at der ved fremstillingen maksimalt tilsættes 200 mg af præparatet pr. kg  

 ost eller smelteost, samt at det af mærkningen fremgår, at produktet er tilsat  

 »røgaroma«.
 Opmærksomheden henledes på, at virksomheden forinden udførsel af produkter  

 tilsat nævnte røgaroma må sikre sig, at præparatet er tilladt anvendt i  

 importlandet.
 Denne tilladelse er midlertidig og vil kunne tilbagekaldes, såfremt  

 forholdene måtte give anledning dertil.
 E.B.
