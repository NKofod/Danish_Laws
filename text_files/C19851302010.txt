 Til samtlige til eksport af fersk kød autoriserede virksomheder og  

 autoriserede dyrefoderfabrikker samt dyrlægerne ved disse.
 De svenske veterinærmyndigheder har oplyst, at der ved import af kød- og  

 slagteaffald som dyrefoder i hvert enkelt tilfælde af de svenske myndigheder  

 udstedes indførselstilladelse med betingelserne for importen.
Kopi af indførselstilladelsen skal derfor forelægges den tilsynsførende  

 dyrlæge.
Såfremt der i denne kræves veterinære attestationer, som giver  

 anledning til tvivl eller problemer, forelægges sagen for  

 veterinærdirektoratet.
 Yderligere er det oplyst, at der ved import i Sverige af kød- og  

 slagteaffald til dyrefoder normalt kræves en af embedsdyrlægen afgivet  

 attestation om, at produktionsvirksomheden er under veterinært tilsyn, og at  

 varen har været opvarmet til mindst 110 grader C i mindst 20 minutter under  

 omrøring eller til anden i indførselstilladelsen angivet temperatur og tid.
Der kræves ikke en bestemt formular til attestationen.
Cirkulæreskrivelse  

 af 15. maj 1962 (K.K. 725-726-62) om Sverige - Kødaffald til dyrefoder  

 tilbagekaldes herved.
 P.V.V.
