 I medfør af § 6, stk. 2, og § 44, stk. 2, i lov om lægemidler, jfr.  

 lovbekendtgørelse nr. 451 af 6. august 1982, fastsættes:
EMBALLAGE § 1.  Emballagen skal yde lægemidlet en passende  

 beskyttelse mod ydre påvirkninger og skal afpasses det enkelte lægemiddels  

 terapeutiske formål og holdbarhed.
 Stk. 2.  Emballagen skal i fysisk og mekanisk henseende  

 være formålstjenlig og skal være udformet således, at den ikke giver  

 anledning til misforståelser med hensyn til måden, hvorpå lægemidlet skal  

 anvendes, eller til forveksling af lægemidlet med nærings- og nydelsesmidler  

 eller kosmetiske præparater.
 § 2.  Såfremt der for den pågældende lægemiddelform i  

 Danske Lægemiddelstandarder er fastsat anvendelse af en særlig emballage,  

 skal denne anvendes.
 Stk. 2.  Magistrelle øjendråber må dog udleveres i  

 engangsbeholdere uden afdrypningsanordning, når den ordinerende læge  

 udtrykkeligt angiver dette, og under forudsætning af, at der er tale om  

 udlevering til sygehuse eller lignende eller til øjenlægens brug i praksis.
 § 3.  Magistrelle lægemidler, der er omfattet af § 5 i  

 sundhedsstyrelsens bekendtgørelse om rekvirering og udlevering af lægemidler  

 (visse lægemidler indeholdende euforiserende stoffer), skal være emballeret  

 på en sådan måde, at brud på pakningen let kan konstateres.
MÆRKNING § 4.  Magistrelle lægemidler skal mærkes med følgende  

 oplysninger:
 Stk. 2.  Mærkningen skal anføres tydeligt på hver enkelt  

 pakning, herunder delpakning.
 Stk. 3.  Små lægemiddelbeholdere, hvor fuldstændig  

 mærkning ikke er mulig, skal mindst mærkes med lægemiddelstof og styrke.
 § 5.  Lægemiddelform skal angives ved den betegnelse,  

 der er optaget i Danske Lægemiddelstandarder.
 § 6.  Lægemiddelstoffer og hjælpestoffer skal  

 deklareres kvalitativt og kvantitativt.
 Stk. 2.  Doserede faste lægemidler skal dog kun  

 deklareres med kvalitativt og kvantitativt indhold af lægemiddelstoffer.
 Stk. 3.  Hjælpestoffer foreskrevet i en råvarestandard  

 skal ikke deklareres.
 § 7.  Indholdsstofferne skal betegnes med det danske  

 navn med tilføjelse af evt. formelsamlingsbetegnelse.
 Stk. 2.  Indholdsstoffer optaget i Danske  

 Lægemiddelstandarder er ikke omfattet af bestemmelsen i stk. 1 om angivelse  

 af formelsamlingsbetegnelse.
 Stk. 3.  Såfremt det magistrelle lægemiddel indeholder  

 en farmaceutisk specialitet, skal specialitetens navn anvendes i  

 deklarationen.
 Stk. 4.  Såfremt det magistrelle lægemiddel indeholder  

 et mellemprodukt, som er beskrevet i en formelsamling, skal mellemproduktets  

 danske navn med tilføjelse af formelsamlingsbetegnelse anvendes i  

 deklarationen.
§ 8.  Mængder af lægemiddelstoffer og hjælpestoffer  

 skal angives i mg.
Mængder på 1 g eller derover angives dog i g, og mængder  

 under 0,1 mg angives i mikrogram.
 Stk. 2.  For doserede lægemidler skal mængden angives  

 pr. dosis.
 § 9.  Pakningsstørrelsen skal angives efter følgende  

 regler:
 Stk. 2.  Overskud i ampuller eller hætteglas skal ikke  

 angives.
 § 10.  Udløbsdato skal angives som »Anvendes  

 inden. . . . . . .« eller »Anvendes før. . . . . . .«.
 Stk. 2.  Udløbsdatoen fastsættes som anført i Danske  

 Lægemiddelstandarder.
 § 11.  Opbevaringsbetingelser skal angives, hvor  

 sådanne skønnes nødvendige for præparatets holdbarhed.
 § 12.  Magistrelle lægemidler skal mærkes  

 »Opbevares utilgængeligt for børn«.
 Stk. 2.  Mærkning i henhold til stk. 1 kan undlades for  

 magistrelle lægemidler specielt beregnet til sygehusbrug.
 § 13.  Magistrelle lægemidler skal mærkes med  

 advarsler som nævnt i bilag 1.
 § 14.  Magistrelle lægemidler skal mærkes med  

 brugsanvisninger som nævnt i bilag 2, eller hvis der er fastsat krav herom i  

 Danske Lægemiddelstandarder.
 Stk. 2.  Mærkning med brugsanvisninger som nævnt i bilag  

 2 kan undlades for magistrelle lægemidler specielt beregnet til sygehusbrug.
 § 15.  Magistrelle lægemidler til veterinært brug skal  

 mærkes »Til dyr«.
DIVERSE BESTEMMELSER § 16.  Magistrelle lægemidler til skefuldvis  

 indtagelse skal ved udlevering vedlægges medicinmål eller anden egnet  

 doseringsanordning.
 Stk. 2.  Magistrelle lægemidler til oralt brug, som  

 ordineres dråbevis, skal ved udlevering vedlægges dråbestav, medmindre  

 lægemidlet udleveres i flaske med afdrypningsanordning.
 Stk. 3.  Magistrelle lægemidler specielt beregnet til  

 sygehusbrug er ikke omfattet af bestemmelserne i stk. 1 og 2.
 § 17.  Sundhedsstyrelsen kan i særlige tilfælde og på  

 vilkår, der fastsættes i hvert enkelt tilfælde, meddele dispensation fra  

 foranstående bestemmelser eller stille yderligere krav.
STRAF- OG IKRAFTTRÆDELSESBESTEMMELSER § 18.  Med bøde straffes den, der overtræder § 1, § 2,  

 stk. 1, §§ 3-5, § 6, stk. 1, § 7, stk. 1, 3 og 4, §§ 8-11, § 12, stk. 1, §  

 13, § 14, stk. 1, § 15, § 16, stk. 1-2.
 § 19.  Bekendtgørelsen træder i kraft den 1. februar  

 1987.
 Stk. 2.  Sundhedsstyrelsens regler om forbrugerpakninger  

 af magistrelle lægemidler af 12. december 1978 ophæves.
