 Til samtlige til eksport af fersk kød, fersk fjerkrækød og kødvarer  

 autoriserede virksomheder samt dyrlægerne ved disse.
 Positivlisten.
 Levnedsmiddelstyrelsen har udsendt Fortegnelse over godkendte  

 tilsætningsstoffer til levnedsmidler (Positivlisten) 1985. Fortegnelsen kan  

 købes i boghandelen og koster kr.60,00.
 Fortegnelsen er for tilvirkning og indførsel gældende fra 1. juli 1988 til  

 30. juni 1988. Produkter, der er tilvirket eller indført inden 1. juli 1988 i  

 overensstemmelse med fortegnelsens regler, vil kunne sælges indtil 30. juni  

 1989. Levnedsmidler, der er tilvirket eller indført inden den 30. juni 1988 i  

 overensstemmelse med reglerne i fortegnelsen, dateret oktober 1983, vil kunne  

 sælges indtil 30. juni 1987.
 I vedlagte uddrag af Positivlisten, 1985 gives en oversigt over grupperne:  

 05 - kød og kødvarer og 03.4 - animalske fedtstoffer med undtagelse af smør:  

 bilag I, og T-tilsætningsstoffer, der må anvendes i levnedsmidler, som ikke  

 er regulerede i grupperne foran, og 39 - levnedsmidler bestemt til en særlig  

 ernæring: bilag II.
 Veterinærdirektoratet skal henlede opmærksomheden på følgende ændringer i  

 den nye Positivliste:
 Gruppe 05.22.
 Farvestof: Må kun anvendes til produkter, hvis varebetegnelse indeholder  

 ordet salami.
 Gruppe 05.32.
 Antioxidant, antioxidantsynergist: Citronsyre og citrater, samt mælkesyre  

 og lactater er tilføjet.
 Farvestof: Må ikke anvendes til produkter med varebetegnelsen kødpølse.
 Gruppe 05.34 .
 Antioxidant, antioxidantsynergist: Citronsyre og citrater, samt mælkesyre  

 og lactater er tilføjet.
 Farvestof: Må kun anvendes til produkter, hvis varebetegnelse indeholder  

 ordene salami, cervelatpølse eller hot dog pølse.
 Ponceau 4R må kun anvendes til cervelatpølse, 20 mg/kg.
 Gruppe 03.4.
 Farvestof: Annattoekstrakter er udgået.
 Gruppe T og 39.12.
 Emulgator, stabilisator, fortykningsmiddel: Der er foretaget en justering  

 af bestemmelserne for anvendelsen af disse stoffer.
 Cellulosepulver (E 460): Kan anvendes i overensstemmelse med det i  

 cirkulæreskrivelse af 20. januar 1988 (K.K. 4320-1985) anførte.
 Virksomhederne anmodes om i samarbejde med de kontrollerende dyrlæger at  

 bringe anvendelsen m.v. af tilsætningsstoffer i overensstemmelse med  

 Positivlistens bestemmelser senest den 1. juli 1988, idet opmærksomheden  

 samtidig henledes på bestemmelserne i bekendtgørelse nr. 85 af 20. februar  

 1981 om tilsætningsstoffer til levnedsmidler, som ændret ved bekendtgørelse  

 nr. 872 af 20. december 1982 og bekendtgørelse nr. 381 af 13. juli 1984.
 Herudover kan efter aftale med Levnedsmiddelstyrelsen vedrørende brugen af  

 nitrit meddeles følgende:
 ad 05.21 og 05.5.
 Bacon og baconudskæringer, som fremstilles med henblik på salg i Danmark,  

 henhører under 05.21.
 Bacon og baconudskæringer, der er fremstillet med henblik på eksport, og  

 som opfylder begrænsningerne angivet i 05.5 vedrørende brug af nitrat og  

 nitrit, kan afsættes i Danmark, såfremt det sker under betegnelsen  

 "Bacon af Wiltshiretype".
 Da sådant bacon er i overensstemmelse med Positivlisten, kan  

 fremstillingen iøvrigt ske uden særlig tilladelse fra landbrugsministeriet.
 ad 05.22.
Til fermenterede spegepølser må anvendes større nitritmængde end til  

 ikke-fermenterede spegepølser.
Blandt andet af hensyn til muligheden for ved  

 kontrol af færdigvaren at skelne mellem de to kategorier er følgende  

 definition aftalt:
 Ved fermenterede spegepølser forstås spegepølser, som er fremstillet af  

 ikke-varmebehandlede råvarer, og hvor pH-faldet er fremkommet ved mikrobiel  

 forgæring af sukkerstoffer, og hvori pH er højst 5,3 og salt/vand-forholdet  

 er højst 16,0 g salt i 100 g vand.
 Eventuel produktion til eksport af fermenterede spegepølser, som ikke  

 svarer til nævnte definition, kræver tilladelse fra landbrugsministeriet, og  

 eventuel afsætning på hjemmemarkedet af sådanne varer kræver dispensation fra  

 Levnedsmiddelstyrelsen.
 ad 05.31 og 05.32 overfor 05.33 og 05.34.
 Ved kølekonserves (05.31 og 05.32) forstås her varer i dåser eller  

 flexibel emballage, som stadig befinder sig i den emballage, hvori de er  

 varmebehandlet.
 Varer af de pågældende kategorier, som sælges i stykker eller i udskivet  

 stand, henhører under 05.33 og 05.34 med de deraf følgende lavere grænser for  

 nitritanvendelse.
 Kølekonserves kan derfor med de begrænsninger, som er angivet for 05.31 og  

 05.32, fremstilles til eksport uden særlig tilladelse fra  

 landbrugsministeriet, og returvarer kan afsættes i Danmark i  

 originalemballagen.
 Derimod kræves dispensation fra Levnedsmiddelstyrelsen, såfremt  

 returvarerne eller frasorterede partier og lignende agtes solgt i Danmark i  

 stykker eller skiver.
 ad anvendelse af nitrat- eller nitritholdige varer i  

  kødvareproduktionen.
 Nitrat- eller nitritholdige kødvarer (beskadigede baconsider, slicerester,  

 fejlproduktioner m.m.) kan indgå i andre kødvarer, i den udstrækning disses  

 grænser for nitrat- og nitritindhold ikke overskrides.
For brug i kødvarer, hvori disse tilsætningsstoffer ikke er tilladt (for  

 nitrat: alle, for nitrit: f.eks. leverpostej), gælder de almindelige regler  

 for overførsel, jfr.
Positivlistens indledende bemærkninger.
Bemærkningen heri om, at det overførte tilsætningsstof ikke må udøve nogen  

 teknologisk funktion i færdigvaren, må i princippet give anledning til en  

 konkret bedømmelse.
På grund af de pågældende tilsætningsstoffers labile  

 karakter og for at begrænse antallet af sager, som i henhold til ovenstående  

 skal forelægges for Levnedsmiddelstyrelsen til afgørelse, er det aftalt som  

 en praktisk foranstaltning, at der til fremstilling af kødvarer, hvori der i  

 henhold til Positivlisten ikke må anvendes nitrat henholdsvis nitrit, må  

 indgå kødvarer med de i henhold til Positivlisten angivne mængder heraf, når  

 andelen af disse kødvarer ikke overstiger 5 % af den samlede råvaremængde.  

 Færdigvaren må kun forhandles på hjemmemarkedet.
Brug i større mængde end 5 % til salg på hjemmemarkedet forudsætter  

 dispensation fra Levnedsmiddelstyrelsen.
Til eksport kræves skriftlig  

 tilladelse fra landbrugsministeriet i begge tilfælde.
 ad leverpostej overfor pate.
 Leverpostej og pate henhører - afhængig af fremstillingsmetoden - under  

 grupperne 05.32, 05.34 eller 05.42.
Af bemærkningerne til 05.32 og 05.34 fremgår, at leverpostej er  

 underkastet særlige begrænsninger.
Disse gælder ikke for varer, som betegnes  

 "Pate".
 Levnedsmiddelstyrelsen vil holde sig orienteret om, hvorvidt dette  

 medfører, at salgsbetegnelserne i større udstrækning skifter fra leverpostej  

 til pate.
 Herudover skal meddeles følgende:
 Anvendelse af tilsætningsstofblandinger med "godkendt etiket".
Veterinærdirektoratets godkendelsesordning for tilsætningsstofblandinger  

 har hidtil fungeret på den måde, at blandinger uden fuldstændig kvantitativ  

 deklaration af sammensætningen kunne bruges uden risiko, blot  

 brugsanvisningen fulgtes.
I tilfælde hvor et givet tilsætningsstof havde  

 forskellig begrænsning i forskellige kødprodukter, fremgik det af  

 brugsanvisningen, hvor meget man måtte anvende i de enkelte varer.
 Dette princip kan vanskeligt videreføres, da gruppen "Kød og  

 kødvarer" er delt op i så mange underafsnit med hver sin begrænsning, at  

 det vil blive meget upraktisk, om dette skulle afspejles i brugsanvisningerne  

 på de enkelte tilsætningsstofblandinger.
Står man derfor overfor at skulle anvende en blanding uden tilstrækkelig  

 deklaration til en bestemt vare, kan der opstå tvivl om den tilladte  

 dosering.
Disse tvivlsspørgsmål må søges løst ved henvendelse enten til  

 forhandleren af blandingen eller ved henvendelse til Veterinærdirektoratets  

 Laboratorium, som på grundlag af foreliggende recepter vil kunne beregne den  

 maksimalt tilladte mængde.
 Eksport m.v.
 Der henvises iøvrigt til landbrugsministeriets cirkulære af 22. september  

 1975, hvorefter Positivlisten gælder også for eksportvarer, medmindre  

 landbrugsministeriet har givet tilladelse til fravigelse.
 Ansøgning om dispensation fremsendes til landbrugsministeriet gennem  

 vedkommende veterinærinspektør, bilagt en dokumentation for, at vedkommende  

 importland tillader anvendelsen af det pågældende tilsætningsstof og den  

 angivne mængde, samt en udtalelse fra den kontrollerende dyrlæge om  

 kontrolforanstaltningerne under produktion og lagring.
 Hjemmemarkedet.
Det er med Levnedsmiddelstyrelsen aftalt, at i de tilfælde, hvor der i  

 henhold til foranstående kræves dispensation fra Levnedsmiddelstyrelsen, skal  

 begrundet ansøgning forsynet med påtegning fra den kontrollerende dyrlæge  

 indsendes gennem vedkommende veterinærinspektør til veterinærdirektoratet,  

 som efter forelæggelse af sagen for Levnedsmiddelstyrelsen meddeler  

 afgørelsen til ansøgeren med kopi til dyrlægen.
For eksportkølekonserves, der  

 ønskes solgt på hjemmemarkedet, skal anvendes standardansøgningsskema, som er  

 udsendt ved veterinærdirektoratets cirkulæreskrivelse af 14. november 1985  

 (K.K. 3834-1985).
 Veterinærdirektoratets cirkulæreskrivelser af 3. juli 1984 (K.K. 1684)  

 vedrørende Positivlisten og af 7.december 1984 vedrørende citronsyre og  

 citrater til kødvarer tilbagekaldes.
 P.V.V.
K.
Hermansen BILAG I *)I opdeling af denne levnedsmiddelgruppe er i videst muligt omfang  

 anvendt betegnelser, som er defineret i de følgende bekendtgørelser 1).2).3)  

 og 4) ) Kun i form af nitritsalt og beregnet som NaNO2. jfr.
Landbrugsministeriets bekendtgørelse nr. 510 af 27 september 1978 *) jfr. miljøministeriets bekendtgørelse nr. 392 af 26 august 1985 03 FEDTSTOFFER OG FEDTSTOFPRODUKTER --------------------------------------------------------------------- BILAG II Positivlisten - 1985.
