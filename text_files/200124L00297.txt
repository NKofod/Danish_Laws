Tilføjelse til betænkning afgivet  

 af Erhvervsudvalget den 4. april 2002 Tilføjelse til betænkning over Forslag til lov om ændring af  

 sømandsloven og lov om sikkerhed til søs [af  

 økonomi- og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 6. februar 2002 og var til  

 1. behandling den 19. februar 2002. Lovforslaget blev efter 1. behandling  

 henvist til behandling i Erhvervsudvalget.
Udvalget afgav betænkning  

 den 21. marts 2002.
Møder Udvalget har, efter at udvalget afgav betænkning  

 over lovforslaget, på ny behandlet lovforslaget i  1 møde.
2. Indstillinger og politiske bemærkninger Udvalget indstiller lovforslaget til vedtagelse  

 uændret.
 Socialdemokratiets medlemmer af udvalget stemmer for  

 lovforslaget og ønsker udvalgets spørgsmål og ministerens  

 svar herpå optrykt som bilag 2 til tilføjelsen til  

 betænkning.
 Tjóðveldisflokkurin, Inuit Ataqatigiit og  

 Siumut var på tidspunktet for afgivelse af tilføjelsen til  

 betænkning ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i tilføjelsen til betænkning.
 En oversigt over Folketingets sammensætning er  

 optrykt i tilføjelsen til betænkning.
Else Winther Andersen (V)  

  Kim Andersen (V)  Rikke Hvilshøj (V)  

  Erik Larsen (V) fmd.  

  Colette L.
Brix (DF) nfmd.  

  Poul Fischer (DF) Carina Christensen (KF)  

  Lars Barfoed (KF)  Ole M.
Nielsen (KRF)  

  Frode Sørensen (S)  Jan Trøjborg (S)  

  Lissa Mathiasen (S)  Ole Vagn Christensen (S)  

 Peder Sass (S)  Anne Grete Holmsgaard (SF)  

  Marianne Jelved (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 80 Bilagsnr.
Titel 1 Høringsnotat fra økonomi- og erhvervsministeren 2 Spm. 1 om incitamentsregler på arbejdsmiljøområdet, til  

 økonomi- og erhvervsministeren Spm. 2, om ministeren vil sende lovforslaget til ny høring, til  

 økonomi- og erhvervsministeren Spm. 3 om baggrunden for, at incitamentsregler på  

 arbejdsmiljøområdet til søs ikke er med i lovforslaget,  

 til økonomi- og erhvervsministeren 3 Forslag til tidsplan for udvalgets behandling af lovforslaget 4 1. udkast til betænkning 5 Tidsplan for udvalgets behandling af lovforslaget 6 Svar på spm. 1 om incitamentsregler på  

 arbejdsmiljøområdet, fra økonomi- og erhvervsministeren Svar på spm. 2, om ministeren vil sende lovforslaget til ny  

 høring, fra økonomi- og erhvervsministeren Svar på spm. 3 om baggrunden for, at incitamentsregler på  

 arbejdsmiljøområdet til søs ikke er med i lovforslaget,  

 fra økonomi- og erhvervsministeren 7 Notater om resultatet af fokuspanelernes undersøgelser 8 Betænkning afgivet den 21. marts 2002 9 1. udkast til tilføjelse til betænkning Bilag 2 Økonomi- og erhvervsministerens besvarelse af  

 udvalgets spørgsmål Spørgsmålene og økonomi- og  

 erhvervsministerens svar herpå er optrykt efter ønske fra S Spørgsmål 1:
Er der i høringssvarene tilkendegivelser med ønske om, at  

 incitamentsregler på arbejdsmiljøområdet til søs  

 ikke skulle indgå i forslaget? Svar:
Den tidligere regerings lovforslag L 25 om ændring  

 af lov om sikkerhed til søs skabte hjemmel til at gennemføre  

 dele af den såkaldte incitamentspakke på  

 søfartsområdet.
Lovforslaget indeholdt således regler om  

 intensiverede, gebyrbelagte tilsyn på søfartsområdet samt  

 en tilskudsordning, som havde til formål at føre en del af  

 arbejdsmiljøafgiften tilbage til virksomhederne.
 Dansk Arbejdsgiverforening tog under høringen forud  

 for fremsættelsen af L 25 skarpt afstand fra denne del af  

 lovforslaget.
 Danmarks Rederiforening, Bilfærgernes Rederiforening  

 og Rederiforeningen for mindre skibe gav udtryk for stærke  

 betænkeligheder over for de intensiverede, gebyrbelagte tilsyn, ligesom  

 Danmarks Fiskeriforening opfordrede til, at bestemmelserne herom blev trukket  

 tilbage.
 Spørgsmål 2:
Vil ministeren udsende forslaget til ny høring? Svar:
 Der er sket to væsentlige ændringer i forhold  

 til L 24 om ændring af sømandsloven og lov om sikkerhed til  

 søs og L 25 om ændring af lov om sikkerhed til søs.
Det nye forslag skaber hjemmel til at tage betaling for  

 lovpligtige syn af visse typer af skibe svarende til de lande, som Danmark  

 normalt sammenligner sig med.
De høringsparter, som berøres af  

 denne del af forslaget, herunder blandt andre rederiforeningerne,  

 Amtsrådsforeningen og Kommunernes Landsforening, er orienteret om det  

 nye forslag.
Herudover er den del af L 25, som vedrørte  

 incitamentspakken på søfartsområdet, udgået af det  

 nye forslag.
Som tilkendegivet under 1. behandling er det ikke anset for  

 nødvendigt at sende det nye forslag i høring som følge  

 heraf.
Baggrunden herfor er i første række, at  

 udeladelsen af dette element ikke indebærer ændring af  

 eksisterende regler eller indførelse af nye regler.
Der har derfor  

 reelt ikke været noget at høre over.
Ud fra de tilkendegivelser, som fremkom i anledning af L  

 25, er regeringen endvidere i det væsentlige bekendt med de  

 berørte høringsparters synspunkter vedrørende  

 incitamentsordningen på søfartsområdet.
Det er derfor ikke  

 anset for nødvendigt at indhente disse høringsparters holdning  

 til beslutningen om at lade dette element udgå af det nye forslag.
 Spørgsmål 3:
Hvad er baggrunden for, at forslaget om incitamentsregler  

 på arbejdsmiljøområdet til søs ikke er med i det  

 fremlagte lovforslag? Svar:
Regeringen ønsker i høj grad at sikre et  

 godt arbejdsmiljø. Regeringen er også enig i, at der bør  

 tilstræbes samme høje sikkerhedsniveau til søs som  

 på land.
Regeringen ser på den anden side gerne, at der i  

 samarbejde med arbejdsmarkedets parter findes en mere hensigtsmæssig  

 måde at fremme et godt arbejdsmiljø på end ved de  

 nuværende afgifts-, tilskuds- og certificeringsordninger.
Den 28. februar 2002 har beskæftigelsesministeren  

 fremsat lovforslag L 147, L 148 og L 149, som blandt andet tager sigte  

 på at ophæve incitamentsreglerne for de landbaserede  

 virksomheder.
Den del af den tidligere regerings lovforslag L 25 om  

 ændring af lov om sikkerhed til søs, som vedrørte  

 gebyrbelagte, intensiverede tilsyn samt en tilskudsordning, var en  

 opfølgning på de allerede etablerede landbaserede ordninger.  

 Beslutningen om at udelade dette element af nærværende forslag er  

 således en konsekvens af beskæftigelsesministerens forslag.
