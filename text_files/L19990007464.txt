Bekendtgørelse  

 af  

 aftale af 14. juni 1999 med Bulgarien om samarbejde på  

 miljøbeskyttelsesområdet Der er den 14. juni 1999 i Sofia indgået en aftale  

 mellem Danmark og Bulgarien på miljøbeskyttelsesområdet.  

 Aftalen har følgende ordlyd:
A F T A L E  

 mellem  

 kongeriget danmarks  

 regering  

 og  

 republikken bulgariens  

 regering  

 om samarbejde  

 på miljøbeskyttelsesområdet Kongeriget Danmarks regering og Republikken Bulgariens  

 regering, herefter benævnt »parter«, som erkender vigtigheden af en bæredygtig udvikling  

 til beskyttelse og forbedring af miljøet for de nuværende og  

 fremtidige generationers helbred og velfærd, som mærker sig vigtigheden af at fremme det  

 bilaterale samarbejde for at opfylde begge parters regionale og globale  

 ansvar på miljøbeskyttelsesområdet, som er opmærksomme på nødvendigheden af  

 et tæt samarbejde om de videnskabelige, tekniske og teknologiske  

 aspekter ved miljøbeskyttelse og bevarelse af naturressourcerne, er blevet enige om følgende:
Artikel 1 Parterne udvikler og fremmer samarbejdet om særlige  

 projekter vedrørende overførsel af viden og teknologi på  

 miljøbeskyttelsesområdet med henblik på at reducere  

 grænseoverskridende forurening.
 Samarbejdet baseres på direkte bilateralt samarbejde  

 mellem de involverede myndigheder og andre involverede parter, herunder  

 virksomheder, institutioner og private organisationer.
 Indsatsen koncentreres hovedsagelig om analyse af de  

 skadelige påvirkninger af miljøet, fælles udvikling og  

 implementering af forslag til forbedring af miljøets tilstand, samt  

 løsning af spørgsmål om beskyttelse og bæredygtig  

 udnyttelse af naturressourcer.
Artikel 2 Det miljømæssige samarbejde omfatter  

 især:
-	luftforurening fra energiproduktion og industri; -	vandressourceforvaltning og beskyttelse af grundvandet; -	affaldshåndtering; -	naturbeskyttelse; -	træning, uddannelse og videnskabeligt samarbejde på  

 miljøområdet; -	retlige, institutionelle og økonomiske aspekter ved  

 miljøstyring.
 Kvalificerede projekter, der ikke er medtaget i listen  

 ovenfor, kan også komme i betragtning.
 Projekter, der sigter på at forebygge  

 miljøskader eller afhjælpe allerede eksisterende  

 miljøproblemer, er omfattet af denne aftale.
 På forureningsbekæmpelsesområdet  

 lægges der særlig vægt på at støtte  

 indførelsen og anvendelsen af ny/renere teknologi.
Artikel 3 Parterne støtter og fremmer samarbejdet på  

 miljøbeskyttelsesområdet mellem institutioner, organisationer og  

 virksomheder.
 Inden for rammerne af denne aftale kan der etableres  

 fælles programmer og/eller projekter på  

 miljøbeskyttelsesområdet mellem danske og bulgarske  

 virksomheder, institutioner og organisationer.
 Udstyr, materialer, andre aktiver og ydelser til  

 implementering af projekter og programmer inden for rammerne af denne aftale  

 er fritaget for importafgifter, skatter og moms.
Artikel 4 Rigsrevisionen i Danmark har på baggrund af relevant  

 dokumentation i Danmark og Bulgarien ret til at revidere og efterse  

 anvendelsen af danske finansielle midler.
Artikel 5 Kompetente organer for implementeringen af denne aftale  

 er: for Kongeriget Danmark - Miljø- og Energiministeriet; for  

 Republikken Bulgarien - Ministeriet for Miljø og Vand.
Artikel 6 Med henblik på at sikre effektiv implementering af  

 denne aftale, nedsætter parternes kompetente organer en permanent  

 dansk-bulgarsk arbejdsgruppe.
 Inden for en måned fra denne aftales  

 ikrafttræden enes parternes ledere af de kompetente organer om at  

 udpege en formand og en sekretær for arbejdsgruppen.
Artikel 7 Regelmæssige møder i arbejdsgruppen  

 fastlægges efter forudgående aftale mellem de kompetente  

 organer.
Udgifter til rejser i forbindelse med eksperters  

 deltagelse i arbejdsgruppens møder afholdes af den sendende part,  

 medmindre andet aftales.
Udgifter til ophold og transport i værtslandet  

 afholdes af værtslandet.
Artikel 8 Begge parter kan, efter fælles aftale, stille  

 resultaterne af samarbejdet til rådighed for tredjemand.
I forbindelse  

 med udveksling af informationer tager parterne hensyn til gældende  

 lovgivning, tredjemands rettigheder og internationale forpligtelser.
Artikel 9 Uoverensstemmelser mellem parterne vedrørende deres  

 rettigheder og forpligtelser i henhold til denne aftale afgøres ved  

 forhandling mellem parterne.
Artikel 10 Aftalen kan modificeres eller ændres ved gensidig  

 skriftlig aftale mellem parterne.
Modifikationer og ændringer  

 træder i kraft i henhold til bestemmelserne i artikel 11, stk. 1 i  

 denne aftale.
Artikel 11 Denne aftale træder i kraft efter modtagelse af den  

 sidste note, hvormed parterne på diplomatisk vis orienterer hinanden  

 om, at de har effektueret de retlige betingelser for aftalens  

 ikrafttræden.
 Denne aftale underskrives for en periode på 5  

 år og forlænges automatisk med efterfølgende perioder  

 på fem år, medmindre en af parterne senest 3 måneder  

 før udløbet af den respektive periode skriftligt meddeler den  

 anden part, at man agter at opsige aftalen.
Underskrevet i Sofia den 14. juni 1999 i to eksemplarer,  

 hver på henholdsvis dansk, bulgarsk og engelsk, idet alle tre tekster  

 har samme gyldighed.
I tilfælde af divergens i fortolkningen er den  

 engelske tekst gældende.
FOR KONGERIGET DANMARKS REGERING Chr.
Faber-Rod FOR REPUBLIKKEN BULGARIENS REGERING E.
Maneva Aftalen trådte i medfør af art. 11 i kraft den 30. juli  

 1999.
