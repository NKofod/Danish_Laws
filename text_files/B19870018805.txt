 I henhold til §§ 8 og 8 a i lov nr. 258 af 8. juni 1983 om  

 handelshøjskoler og handelshøjskoleafdelinger som ændret ved § 24 i lov nr.  

 217 af 23. april 1986 fastsættes:
 § 1.  På Handelshøjskolen i København afholdes den  

 erhvervsøkonomiske kandidateksamen.
 Stk. 2.  Påbegyndelsen af det erhvervsøkonomiske  

 kandidatstudium, der er normeret til to år, er betinget af, at den almene  

 erhvervsøkonomiske eksamen er bestået.
 Stk. 3.  Højskolen fastsætter nærmere regler om adgang  

 til det erhvervsøkonomiske kandidatstudium for studerende, som har bestået en  

 erhvervsøkonomisk diplomprøve.
 Stk. 4.  Højskolen kan ved særlig tilladelse give adgang  

 til det erhvervsøkonomiske kandidatstudium for ansøgere, som ikke har det  

 adgangsgrundlag, der er anført i stk. 2, men som skønnes at have de  

 nødvendige forudsætninger for at gennemføre studiet.
 Stk. 5.  Tilladelse efter stk. 4 kan betinges af, at  

 ansøgerne - før optagelsen eller inden en vis tid - består en eller flere  

 supplerende prøver.
 § 2.  Den erhvervsøkonomiske kandidateksamen omfatter  

 følgende prøver:
 Stk. 2.  Højskolen fastsætter nærmere bestemmelser om,  

 under hvilke former disse prøver kan finde sted.
§ 3.  Den studerende vælger selv tidspunktet for  

 indlevering af den i § 2, stk. 1, nr. 1, nævnte skriftlige afhandling,  

 ligesom han selv vælger, hvornår han vil deltage i de i § 2, stk. 1, nr. 2  

 nævnte almene seminarøvelser.
De i § 2, stk. 1, nr. 3 og 4, nævnte prøver i  

 et videregående projektarbejde og specialfag kan alle aflægges særskilt.  

 Specialfagene vælges af den studerende ud af en af højskolen godkendt  

 fortegnelse, hvor det er angivet, hvilken vægt der er tillagt det enkelte  

 fag.
Der vælges specialfag med en af højskolen angivet samlet mindstevægt.  

 Specialfagene, hvis samlede vægt ligger inden for nærmere angivne grænser,  

 kan af højskolen samles i grupper, og den studerende vælger inden for hver af  

 disse grupper.
 § 4.  Forud for hver eksamenstermin indleverer den  

 studerende en oversigt over den eller de prøver, hvori han ønsker at deltage  

 i den pågældende termin.
 § 5.  For at bestå den erhvervsøkomiske  

 kandidateksamen må eksaminanden i gennemsnit af de af ham opnåede karakterer  

 have opnået mindst 6,0. For at bestå må den studerende endvidere have opnået  

 mindst karakteren 6 for den i § 2, stk. 1, nr. 1, omhandlede afhandling.  

 Efter højskolens bestemmelse kan der i tilknytning til afhandlingen foretages  

 mundtlig eksamination af enkelte eller samtlige eksaminander.
 Stk. 2.  Ved beregningen af det i stk. 1 omhandlede  

 karaktergennemsnit tillægges der de enkelte prøver følgende vægt:
§ 6.  Erhvervsøkonomisk kandidateksamen afholdes efter  

 højskolens bestemmelse en eller to gange årlig i april-juli måned henholdsvis  

 december-februar måned.
Tidspunkterne for de enkelte prøvers afholdelse  

 fastsættes af højskolen.
Indskrivning til eksamen sker til højskolen  

 henholdsvis senest den 15. marts og den 15. oktober.
Afmelding kan dog finde  

 sted før en af højskolen fastsat afmeldingsfrist.
Stk. 2.  Såfremt ordinær eksamen kun afholdes en gang om  

 året, påhviler det højskolen at lade afholde sygeeksamen for studerende, der  

 på grund af sygdom dokumenteret ved lægeerklæring udstedt og indsendt til  

 højskolen i umiddelbar tilslutning til sygdommens indtræden ikke har kunnet  

 deltage i den ordinære eksamen.
Adgang til sygeeksamen kan dog ikke meddeles  

 en studerende, der i gennemsnit af karaktererne i de forud for eksamens  

 afbrydelse aflagte enkelte prøver har opnået mindre end den til beståelse af  

 vedkommende eksamen eller eksamensafsnit krævede kvotient.
 § 7.  Forslag til skriftlige eksamensopgaver  

 udarbejdes af de af højskolen hertil udpegede lærere.
 Stk. 2.  Højskolens rektor har ansvaret for de godkendte  

 opgavers mangfoldiggørelse og forsvarlige opbevaring indtil eksamens  

 afholdelse.
 § 8.  Besvarelserne af de skriftlige opgaver og  

 præstationerne ved de mundtlige prøver til kandidateksamen bedømmes af  

 vedkommende lærer og en eller to censorer efter højskolens bestemmelse.
Stk. 2.  Seminararbejder bedømmes alene af lederen af  

 vedkommende seminargruppe.
For så vidt den pågældende leder ikke er  

 hovedlærer i vedkommende fagområde, vil de givne karakterer være at godkende  

 af den ansvarlige hovedlærer.
Stk. 3.  En studerende kan forlange en ny bedømmelse af  

 seminararbejdet under medvirken af en censor.
Anmodning herom skal være  

 skriftlig og begrundet og skal være indgivet senest ugedagen efter, at  

 bedømmelsen er offentliggjort.
 § 9.  Censorer beskikkes af Undervisningsministeriet,  

 Direktoratet for de Videregående Uddannelser.
 § 10.  Ved karaktergivningen anvendes 13-skalaen efter  

 de derom ved de højere uddannelsesinstitutioner gældende bestemmelser, dog  

 kan samtlige skalaens grader indgå i eksamensresultatet.
 Stk. 2.  Efter afslutningen af den erhvervsøkonomiske  

 kandidateksamen udregnes for hver eksaminand et gennemsnit af samtlige de af  

 eksaminanden opnåede karakterer.
 § 11.  Højskolens rektor påser, at  

 eksamenskaraktererne samt det endelige eksamensresultatet indføres i  

 eksamensprotokollen.
 Stk. 2.  Eksamensbeviserne udstedes og underskrives af  

 højskolens rektor.
§ 12.  En studerende kan indtil 3 gange deltage i hver  

 af de i § 2 omhandlede prøver og indtil 3 gange indlevere en i  

 overensstemmelse med bestemmelsen i § 2 forfattet afhandling.
Såfremt en  

 studerende ønsker at benytte sig af adgangen til for anden eller tredje gang  

 at indlevere en sådan afhandling, kan højskolen bestemme, at den studerende  

 skal vælge nyt emne for afhandlingen.
Hver enkelt af de i § 2 omhandlede  

 afsluttende prøver kan tages om for sig; dog kræves særlig tilladelse fra  

 højskolen til på ny at indstille sig til en prøve, for hvilken der er opnået  

 karakteren 6 eller mere.
 Stk. 2.  De i § 2 nævnte prøver skal aflægges inden for  

 et tidsrum af 5 år.
 Stk. 3.  Højskolen kan gøre undtagelse fra  

 bestemmelserne i stk. 1 og 2.
 Stk. 4.  Ved fornyet deltagelse i seminarøvelser og  

 prøver er den sidst opnåede karakter gældende.
 § 13.  Den, der har bestået den erhvervsøkonomiske  

 kandidateksamen, har ret til at betegne sig erhvervsøkonomisk kandidat,  

candidatus(a) mercaturae (cand. merc.).
 § 14.  Højskolen kan godkende, at en af den studerende  

 ved en dansk eller udenlandsk højere uddannelsesinstitution aflagt prøve  

 træder i stedet for en ved denne bekendtgørelse foreskrevet prøve.
Stk. 2.  Karakterer efter 13-skalaen overføres til  

 eksaminen på højskolen.
I andre tilfælde anføres blot »bestået«, og  

 karakteren medregnes ikke i gennemsnittet.
§ 15.  Direktoratet kan efter indstilling fra  

 højskolen fravige bestemmelserne i denne bekendtgørelse som led i  

 studieforsøg.
Samtidig fastsættes forsøgets varighed og rapporteringsformen.
 Stk. 2.  Direktoratet kan efter indstilling fra  

 højskolen dispensere fra bekendtgørelsens bestemmelser, når det findes  

 begrundet i usædvanlige forhold.
§ 16.  Klager over højskolens afgørelser efter denne  

 bekendtgørelse indgives til højskolen.
Hvis en klage ikke tages til følge, og  

 klageren fastholder klagen, videresender højskolen klagen - bilagt en  

 udtalelse - til direktoratet.
 Stk. 2.  Fristen for indgivelse af klage er 4 uger fra  

 den dag, afgørelsen er meddelt den pågældende.
 § 17.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 § 18.  Bekendtgørelsen træder i kraft den 1. maj 1987.
 Stk. 2.  Bekendtgørelse nr. 630 af 6. december 1973 om  

 den almene erhvervsøkonomiske eksamen og den erhvervsøkonomiske  

 kandidateksamen på Handelshøjskolen i København ophæves.
