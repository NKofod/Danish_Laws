§ 1 I justitsministeriets cirkulære nr. 113 af 26. juni 1975 om behandlingen  

 af sager om benådning og udsættelse af straffuldbyrdelse m.v., som ændret ved  

 cirkulære nr. 116 af 22. august 1983, foretages følgende ændringer:
 1. I § 8, stk. 1, 1. og 2. pkt., § 10, stk. 1, § 11,  

 stk. 1, og § 12 ændres »10.000 kr.« til »100.000 kr.«.
 2. I § 8, stk. 1, indsættes efter 2. pkt.:
»Ansøgninger om eftergivelse eller nedsættelse af bøder og  

 konfiskationer på over 10.000 kr., der er idømt i byretten i sager, hvor  

 påtalekompetencen er tillagt statsadvokaten, eller er idømt i ankesager, skal  

 dog forinden forelægges for statsadvokaten, efter at der er givet vedkommende  

 byret lejlighed til at udtale sig, medmindre ansøgningen findes at kunne  

 afslås på det foreliggende grundlag.« § 2 Cirkulæret træder i kraft den 1. juni 1985.
Justitsministeriet, direktoratet for kriminalforsorgen, den 13. maj 1985 P.M.V.
W.
Rentzmann /Annemarie Lund (Til politiet, anklagemyndigheden, domstolene samt kriminalforsorgens  

 anstalter og arresthusene).
