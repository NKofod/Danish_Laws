 Det kongelige Departement for de udenlandske Sager har kommuniceret  

 Kancelliet, at det fra det herværende keiserlig russiske Gesandtskab har  

 modtaget Anmeldelse om, at Kaiseren af Rusland har foreskrevet de paa det  

 medfølgende Bilag aftegnede 4 Flag for de russsiske diplomatiske Agenter og  

 Konsuler, nemlig Nr. 1 for Ambassadeurer og overordentlige Gesandter, og det  

 saaledes, at Flaget for ambassadeurerne heises på de Keiserlige Krigsskibes  

 Stormast, og for de overordentlige Gesandter paa Fokmasten; Nr.2, der er det  

 samme, som tidligere var reglementeret for Konsulerne , er nu tillagt  

 Residenter og Charges D'affaires, og heises paa de keiserlige Krigsskibes  

 Mesanmast; Nr. 3 er bestemt for de keiserlige Generalkonsuler med Tilladelse  

 for disse til at bruge det fra deres Huse eller paa deres Chalupper, og Nr. 4  

 for de russiske Konsuler, ligeledes til Brug fra deres Huse eller paa deres  

 Chalupper.
 Med at meddele (Tit) Foranførte, skulde Kollegiet tillige efter hans  

 Majestæts aller høieste Befaling, tjenstligst tilmelde Dem til videre  

 Bekendtgørelse, at ligesom ingen Privatmand maa lade noget Flag vaie fra sine  

 Eiendomme i Kjøbstæderne eller paa Landet, saaledes kan Saadant ei heller  

 tilstedes andre Magters i de danske Stater ansatte Konsuler, hvorimod intet  

 er til Hinder for, at det tillades her i Landet residerende fremmede  

 Konsuler, naar de i egen person begive sig ombord til Skibe, som tilhøre  

 deres Nation, da paa deres egne Baade at føre det omhandlede Flag, dog uden  

 Vimpel.
