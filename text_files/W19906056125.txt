 Uddannelsessøgende, der ikke er dansk statsborger, får delvist medhold  

 i klage over afslag på ansøgning om uddannelsesstøtte.
 Klageren anses efter fire års uafbrudt ophold i Danmark for at opfylde  

 betingelsen om ganske særlige tilknytningsforhold til Danmark og dermed for  

 at være berettiget til uddannelsesstøtte på lige fod med danske statsborgere.
 Ankenævnets brev af 22. maj 1990:
I brev af 31. december 1989 har De klaget over, at De har fået afslag på  

 Deres ansøgning om uddannelsesstøtte i støtteåret 1989/90. De er iransk  

 statsborger og gift med en iraner, der har flygtningestatus.
De har læst på  

 laborantskole, men De har ikke kunnet få en praktikplads.
Derfor ønsker De at  

 læse videre.
I anledning af Deres klage har SU-styrelsen afgivet en udtalelse i brev af  

 2. april 1990, som er sendt til Dem i kopi.
Styrelsen henholder sig til sit  

 brev af 21. december 1989 og fastholder denne afgørelse.
Endvidere udtaler  

 styrelsen, at familiesammenføring med en flygtning ikke giver adgang til  

 uddannelsesstøtte efter samme regler som flygtninge.
 De har boet i Danmark uafbrudt siden 5. maj 1986. I maj 1990 har De  

 således boet i Danmark i 4 år.
 På denne baggrund finder ankenævnet, at De skal tildeles uddannelsesstøtte  

 på lige fod med danske statsborgere fra 1. juni 1990 på grund af Deres  

 særlige tilknytningsforhold til Danmark, jf. § 9, nr. 2 i Undervisnings- og  

 Forskningsministeriets bekendtgørelse nr. 178 af 20. marts 1989.
