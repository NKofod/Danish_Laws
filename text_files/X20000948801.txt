Salg af datterselskabsaktier   beskatning af  

 udbytte Spørgsmål Vil en aftale om retten til udbytte fra datterselskabet A  

 medføre, at moderselskabet B  kan modtage dette som skattefrit  

 udbytte, hvis datterselskabet sælges pr. 01.10.2000, der er  

 sammenfaldende med koncernens regnskabstidspunkt, når udbyttet formelt  

 først kan udloddes på A´s ordinære generalforsamling i  

 slutningen af november år 2000.
Svar Nej - Se sagsfremstilling og begrundelse.
Sagsfremstilling og begrundelse I forbindelse med forhandling om salg af B´s helejede  

 datterselskab A ønskede sælger at forbeholde sig retten til  

 indeværende års indtjening i form at udbytte, der forventedes  

 udloddet på den ordinære generalforsamling ultimo november  

 år 2000. Koncernen havderegnskabsafslutning pr. 30. september 2000, og  

 aktiehandlen forventedes indgået på den første dag i det  

 nye regnskabsår, 01. oktober 2000. Moderselskabet B ejede således  

 aktierne ved regnskabsårets afslutning, men ville, hvis salgsaftalen  

 blev indgået, ikke eje aktierne på generalforsamlingstidspunktet.  

 Det oplystes, at datterselskabet havde været et 100% ejet datterselskab  

 af B i 5 - 6 år.
Rådgivers vurdering I henhold til tidligere afgørelser var det revisors  

 opfattelse, at et udbytte, der udbetaltes til en tidligere ejer af en  

 aktiepost, skulle beskattes som udbytte, hvis det var aftalt, at dette skulle  

 tilfalde sælger.
Revisor henviste til TfS 1992.540, idet han  

 bemærkede, at den tilsyneladende var afgjort på basis af en ikke  

 offentliggjort landsskatteretskendelse af 09. januar l99l, hvor  

 Landsskatteretten i en tilsvarende situation kvalificerede udbetalingen som  

 udbytte.
Herudover  henvistes til TfS l992.588, hvortil bemærkedes, at  

  konklusionen også var, at der forelå et udbytte med ret til  

 skattegodtgørelse efter dagældende regler.
 Baseret på ovennævnte var det revisors  

 opfattelse, at såfremt moderselskabet B forbeholdt sig ret til udbyttet  

 for regnskabet pr. 30. september 2000, ville dette være at anse som  

 skattefrit udbytte, når dette deklareredes og udbetaltes på A´s  

 ordinære generalforsamling ultimo november år 2000.
Den skatteansættende myndigheds udtalelse I henhold til selskabsskattelovens § 13, stk. 1. nr. 2  

 kunne udbyttet ikke anses for et skattefrit udbytte. der var ved vurderingen  

 lagt afgørende vægt på, at betingelserne for skattefrit  

 udbytte er, at moderselskabet skal eje minds 25 % af aktie- eller  

 anpartskapitalen i det udbyttegivende selskab i en sammenhængende  

 periode på mindst et år, inden for hvilken periode  

 udbytteudlodningstidspunktet skal ligge.
Da generalforsamlingen først fandt sted i november  

 2000, efter at aktierne var solgt, ansås betingelserne om 25 %´s  

 ejerskab ikke for opfyldt på tidspunktet for generalforsamlingen  

 samtidig med, at udbytteudlodningstidspunktet ikke lå inden for en  

 sammenhængende periode på mindst et år.
Den  

 sammenhængende periode blev efter selskabsbeskatningens  vurdering  

 brudt ved salget af aktierne den 01. oktober 2000 Rådgivers bemærkninger til udtalelsen Rådgiver fandt, at den skatteansættende  

 myndighed anlagde en snæver fortolkning af bestemmelserne  

 vedrørende skattefri udlodning af udbytte.
Efter rådgivers  

 vurdering var der, bortset fra tidsfrister etc., ikke ændret på  

 grundprincippet vedrørende udbytte, og rådgiver fandt  

 således fortsat, at grundprincippet i de afgørelser, han  

 henviste til i anmodningen, fortsat måtte være  

 gældende.
 Ligningsrådets afgørelse.
Det var Ligningsrådets opfattelse, at et udbytte,  

 der blev modtaget af moderselskabet B efter overdragelsestidspunktet, skulle  

beskattes som udbytte hos denne, såfremt B i forbindelse med  

 overdragelsen af de omhandlede aktier havde forbeholdt sig retten til  

 udbyttet.
Denne opfattelse var i overensstemmelse med landsskatteretskendelse  

 af 9. januar 1991, refereret i TfS 92.588, hvor en aktionær med rette  

 ved opgørelsen af sin skattepligtige indtægt havde medregnet et  

 udbytte, der var deklareret, efter at selskabet var blevet solgt.
I  

 forbindelse med overdragelsen havde aktionæren forbeholdt sig retten  

 til udbyttet.
Moderselskabet B ansås herefter som rette  

 udbyttemodtager.
 Som Selskabsbeskatningen i x- kommune imidlertid udtalte,  

 var betingelsen for, at udbyttet kunne modtages skattefrit jf.  

 selskabsskattelovens § 1, stk. 1 nr. 2, at moderselskabet skulle eje mindst  

 25 % af aktie- eller anpartskapitalen i det udbyttegivende selskab,  

 datterselskab, i en sammenhængende periode på mindst et år,  

inden for hvilken periode udbytteudlodningstidspunktet skulle ligge.
 Således som selskabsskattelovens § 13, stk. 1, nr. 2  

 er formuleret kunne selskabet B altså ikke modtage  

 udbyttet skattefrit, idet udbytteudlodningstidspunktet, dvs.  

 vedtagelsen på den ordinære generalforsamling i datterselskabet i  

 november 2000, ikke lå inden for den periode, hvor B havde ejet  

 datterselskabet A  i en sammenhængende periode på mindst et  

 år.
 Konsekvensen var således, at udbyttet skulle  

 beskattes hos B.
