 I medfør af § 154, stk. 4, i lov om aktieselskaber, jf.
lovbekendtgørelse nr. 434 af 20. juni 1989, § 124, stk. 4, i lov om anpartsselskaber, jf. lovbekendtgørelse nr. 435 af 20. juni 1989, § 243, stk. 2, i lov om forsikringsvirksomhed, jf. lovbekendtgørelse nr. 726 af 31. oktober 1990, § 68, stk. 1, i lov nr. 326 af 24. maj 1989 om tilsyn med firmapensionskasser, § 6, stk. 5, i lov om banker og sparekasser m.v., jf lovbekendtgørelse nr. 740 af 30. november 1989 som ændret ved lov nr. 306 af 16. maj 1990, § 4, stk. 2, i lov om investeringsforeninger, jf. lovbekendtgørelse nr. 85 af 12.
februar 1990, § 4, stk. 5, i lov om visse spare- og udlånsvirksomheder m.v., jf. lovbekendtgørelse nr. 474 af 8. august 1988 som ændret ved lov nr. 306 af 16. maj 1990, og § 1, stk. 2, i lov nr. 217 af 5. april 1989 om administration af Det Europæiske Økonomiske Fællesskabs forordninger om indførelse af europæiske økonomiske firmagrupper, fastsættes:
Gebyrer for anmeldelser § 1.  For anmeldelse af nye virksomheder betales 1.700  

 kr.
Stk. 2.  For anmeldelse af nye aktieselskaber,  

 anpartsselskaber og forsikringsaktieselskaber betales herudover et  

 tillægsbeløb på 4 promille af den tegnede kapital.
For anmeldelse af nye  

 selskaber stiftet ved fusion betales tillægsbeløbet dog af det beløb, hvormed  

 selskabets kapital overstiger den samlede selskabskapital i de fusionerede  

 selskaber.
 § 2.  For anmeldelse af en eller flere ændringer i  

 allerede registrerede forhold betales 900 kr. pr. anmeldelse, jf. dog stk. 2  

 og 3.
 Stk. 2.  Særskilt anmeldelse om ændring af revisor,  

 regnskabsår eller hjemsted er gebyrfri.
 Stk. 3.  Vedrører ændringsanmeldelsen genoptagelse af et  

 aktieselskabs eller et anpartsselskabs drift, betales 5.000 kr. pr.  

 anmeldelse, når Erhvervs- og Selskabsstyrelsen har anmodet skifteretten om at  

 opløse selskabet i medfør af aktieselskabslovens § 117 eller  

 anpartsselskabslovens § 86.
§ 3.  Indgår kapitalforhøjelse i anmeldelsen for  

 aktieselskaber, anpartsselskaber og forsikringsaktieselskaber, betales udover  

 det i § 2, stk. 1 eller stk. 3 nævnte beløb et tillægsbeløb på 4 promille af  

 kapitalforhøjelsesbeløbet.
Hvis forhøjelsesbeløbet ikke overstiger 50.000  

 kr., betales ikke tillægsbeløb.
Omfatter anmeldelsen såvel kapitalforhøjelse  

 som kapitalnedsættelse til dækning af underskud, beregnes tillægsbeløbet af  

 forhøjelsesbeløbet med fradrag af nedsættelsesbeløbet.
 Stk. 2.  Finder kapitalforhøjelsen sted på grundlag af  

 overtagelse af et andet aktieselskabs, anpartsselskabs eller  

 forsikringsaktieselskabs formue (fusion) betales, udover det i § 2, stk. 1  

 nævnte beløb, et tillægsbeløb på 4 promille af det beløb, hvormed det  

 fortsættende selskabs kapital overstiger den samlede selskabskapital i de  

 fusionerede selskaber.
 § 4.  For anmeldelse af filialer,  

 forretningsafdelinger af udenlandske virksomheder og forretningssteder af  

 europæiske økonomiske firmagrupper med hjemsted i et andet EF-land betales  

 1.700 kr.
Stk. 2.  For anmeldelse af filialer af udenlandske  

 aktie- og anpartsselskaber, herunder forretningsafdelinger af udenlandske  

 forsikringsaktieselskaber (generalagenturer) betales herudover et  

 tillægsbeløb på 4 promille af selskabets indbetalte kapital, dog højst  

 100.000 kr. i alt.
Det udenlandske selskabs kapital omregnes i dansk mønt på  

 grundlag af den af Danmarks Nationalbank på dagen for anmeldelsen noterede  

 kurs på vedkommende fremmede valuta.
Er den pågældende valuta ikke noteret,  

 afgør Danmarks Nationalbank til hvilken kurs, omregningen skal ske.
 Stk. 3.  Anmeldelse om forhøjelse af et udenlandsk  

 selskabs indbetalte kapital er gebyrfri.
 § 5.  Gebyret skal indbetales sammen med anmeldelsen.  

 En anmeldelse behandles ikke, før gebyret er indbetalt.
 Stk. 2.  Alle gebyrer nedrundes til nærmeste hele  

 kronebeløb.
 Stk. 3.  Nægtes registrering af et anmeldt forhold, hvor  

 der er betalt et tillægsbeløb, eller tilbagekalder selskabet et anmeldt  

 forhold, tilbagebetales tillægsbeløbet.
Gebyrer for elektronisk registrering § 6.  For on-lineregistering i styrelsens EDB-system  

 af ændringer vedrørende aktieselskaber og anpartsselskaber betales 300 kr.
 Stk. 2.  On-lineregistrering af ændring af revisor,  

 regnskabsår eller hjemmsted er gebyrfri.
Ikrafttrædelsesbestemmelser § 7.  Bekendtgørelsen træder i kraft den 1. februar  

 1991.
 Stk. 2.  Bekendtgørelsens kapitel 2 træder dog i kraft  

 den 1. oktober 1991.
 Stk. 3.  Følgende bekendtgørelser ophæves den 1. februar  

 1991:
