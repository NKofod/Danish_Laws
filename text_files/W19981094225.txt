Den 25. februar 1997 blev drengen udskrevet fra den kommunale tandpleje  

 til videre behandling hos privat tandlæge.
I udskrivningsbrevet  

 noterede tandlægen, hvilke tænder, som var blevet behandlet siden  

 den 16. januar 1997. Herudover fremgik det, hvilke tænder, der skulle  

 observeres for begyndende karies.
Behandling af karies Patientklagenævnet fandt, at den behandling, som  

 tandlægen udførte på drengen, ikke kunne kritiseres, idet  

 spørgsmålet om, hvornår der skulle behandles med fyldning,  

 beroede på tandlægens skøn, hvilket var i overensstemmelse  

 med sædvanlig praksis.
Nævnet lagde endvidere vægt på, at der i  

 hele forløbet regelmæssigt blev taget røntgenbilleder til  

 kontrol af de begyndende kariesangreb, og at de enkelte angreb, som udviklede  

 sig, blev behandlet med fyldning.
Endvidere blev drengen ifølge  

 journalen løbende informeret om kariessituationen samt givet  

 instruktion i tandpleje og -hygiejne.
 Nævnet kunne oplyse, at der sædvanligvis  

 udvises tilbageholdenhed med fyldningsbehandling af de kariesangreb, som  

 patienten selv er i stand til at rengøre ved daglig mundhygiejne.
 Nævnet fandt således ikke grundlag for kritik  

 af tandlægen.
