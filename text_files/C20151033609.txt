Cirkulære om offentliggørelse af afgørelser m.v. i tilsynssager på sundhedsområdet Anvendelsesområde og pligt til offentliggørelse § 1. Sundhedsstyrelsen offentliggør, jf. § 13, stk. 1, i lov om autorisation af sundhedspersoner og om sundhedsfaglig virksomhed, afgørelser om faglige påbud, jf. lovens § 7, stk. 2, om midlertidig eller endelig fratagelse af autorisation eller indskrænkning af virksomhedsområde, jf. lovens §§ 8 og 12, og om indskrænkning af retten til at ordinere afhængighedsskabende lægemidler, jf. lovens § 36, stk. 1, og § 51, stk. 1.
 Stk. 2. Sundhedsstyrelsen offentliggør endvidere, jf. § 13, stk. 1, i lov om autorisation af sundhedspersoner og om sundhedsfaglig virksomhed, domme om endelig fratagelse af autorisation eller indskrænkning af virksomhedsområde, jf. lovens §§ 6-7 og 9, herunder domme, hvori det er fastsat, at anke ikke har opsættende virkning, jf. lovens § 9, stk. 3.
 Stk. 3. Sundhedsstyrelsen offentliggør desuden beslutninger om skærpet tilsyn, jf. § 215, stk. 2, i sundhedsloven.
 Stk. 4. Sundhedsstyrelsen offentliggør, jf. § 13, stk. 1, i lov om autorisation af sundhedspersoner og om sundhedsfaglig virksomhed, beslutning om fraskrivelse af autorisation og frivillig virksomhedsindskrænkning i medfør af § 5 i samme lov.
 Stk. 5. Sundhedsstyrelsen offentliggør, jf. § 13, stk. 3, i lov om autorisation af sundhedspersoner og om sundhedsfaglig virksomhed afgørelser om frakendelse af retten til at udøve sundhedsfaglig virksomhed i medfør af straffelovens § 79, stk. 1.
Dataansvar § 2. Sundhedsstyrelsen er dataansvarlig for oplysningerne i de afgørelser m.v., Sundhedsstyrelsen offentliggør efter reglerne i dette cirkulære.
Form for offentliggørelse § 3. Afgørelser m.v. omfattet af dette cirkulæres § 1, stk. 1 og stk. 3, offentliggøres med indholdet af og begrundelsen for den omhandlede tilsynsforanstaltning.
Stk.  Beslutninger om fraskrivelse af autorisation og frivillig virksomhedsindskrænkning jf. dette cirkulæres § 1, stk. 4, offentliggøres.
Baggrunden for autorisationsfraskrivelsen eller virksomhedsindskrænkningen offentliggøres ikke.
Stk. 3. Endelig fratagelse af autorisation eller indskrænkning af virksomhedsområde som følge af en dom offentliggøres, jf. dette cirkulæres § 1, stk. 2. En sammenfatning af dommens indhold offentliggøres ligeledes, hvis der er tale om en dom efter § 7 i lov om autorisation af sundhedspersoner og om sundhedsfaglig virksomhed.
Indholdet af dommen offentliggøres ikke, hvis der er tale om en dom efter § 6 i lov om autorisation af sundhedspersoner og om sundhedsfaglig virksomhed.
Stk. 4. Frakendelse af retten til at udøve sundhedsfaglig virksomhed i medfør af en dom efter straffelovens § 79, stk. 1, jf. dette cirkulæres § 1, stk. 5, offentliggøres.
Indholdet af dommen offentliggøres ikke.
Stk. 5. Forud for offentliggørelsen slettes alle andre identificerbare personoplysninger end navn, titel og autorisationsnummer på den pågældende sundhedsperson.
Herunder slettes identificerbare oplysninger om patienter og andre sundhedspersoner.
Har sundhedspersonen ikke et autorisationsnummer, offentliggøres afgørelsen med angivelse af vedkommendes fødselsdato i stedet for vedkommendes autorisationsnummer.
 Stk. 6. Forud for offentliggørelsen slettes endvidere alle identificerbare oplysninger om behandlingssted, herunder oplysninger om stednavn, sygehusafdeling eller sygehus.
 Stk. 7. Afgørelserne offentliggøres på internettet til fritekstsøgning, herunder søgning på vedkommende sundhedspersons navn og titel.
Sted for offentliggørelse § 4. Afgørelser m.v. omfattet af dette cirkulære offentliggøres på internettet på www.sundhed.dk samt på Sundhedsstyrelsens internetadresse.
 Stk. 2. På internetadresserne, jf. stk. 1, gives information om indholdet af og formålet med de enkelte tilsynsbeføjelser.
Tid for offentliggørelse § 5. En afgørelse m.v. omfattet af dette cirkulære offentliggøres umiddelbart efter, at den er truffet, dog således at offentliggørelsen tidligst sker dagen efter, at afgørelsen er sendt til vedkommende sundhedsperson.
Afgørelsen m.v. skal indeholde oplysning om, at den vil blive offentliggjort.
 § 6. En afgørelse om fagligt påbud eller om indskrænkning af retten til at ordinere afhængighedsskabende lægemidler, jf. § 7, stk. 2, § 36, stk. 1, og § 51, stk. 1, i lov om autorisation af sundhedspersoner og om sundhedsfaglig virksomhed, samt en beslutning om skærpet tilsyn, jf. § 215, stk. 2, i sundhedsloven, forbliver offentlig, indtil afgørelsen eller beslutningen ophæves.
§ 7. En afgørelse om midlertidig fratagelse af autorisation eller indskrænkning af virksomhedsområde, jf. § 8, i lov om autorisation af sundhedspersoner og om sundhedsfaglig virksomhed, forbliver offentlig, så længe fratagelsen eller indskrænkningen gælder.
En afgørelse om endelig fratagelse af autorisation, jf. § 12, og en dom om endelig fratagelse af autorisation eller indskrænkning af virksomhedsområde, jf. §§ 6-7 og 9 i lov om autorisation af sundhedspersoner og sundhedsfaglig virksomhed samt § 79, stk. 1, i straffeloven, forbliver offentlig, så længe fratagelsen eller indskrænkningen gælder, dog længst i 5 år.
 Stk. 2. Beslutninger om fraskrivelse af autorisation eller frivillig virksomhedsindskrænkning, jf. § 5 i lov om autorisation af sundhedspersoner og om sundhedsfaglig virksomhed, forbliver offentlige så længe fraskrivelsen eller indskrænkningen gælder, dog længst i 5 år.
 § 8. Anmodning om genoptagelse af en sag eller indbringelse af en sag for domstolene afbryder ikke offentliggørelsen efter §§ 5-7.
 Stk. 2. Hvis en afgørelse m.v. omfattet af dette cirkulære underkendes af en højere instans, herunder ved en domstol, fjernes den fra www.sundhed.dk og Sundhedsstyrelsens internetadresse.
Ikrafttrædelsesbestemmelser § 9. Cirkulæret træder i kraft den 1. september 2015.
