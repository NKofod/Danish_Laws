Bekendtgørelse om naturligt  

 mineralvand, kildevand og emballeret drikkevand1) I medfør af § 13, § 22, § 24, stk. 1 og 2, § 61, stk. 1 og 2, og §  

 78, stk. 3, i lov nr. 471 af 1. juli 1998 om fødevarer m.m.  

 (fødevareloven) fastsættes:
Anvendelsesområde § 1. Bekendtgørelsen omfatter fremstilling,  

 behandling, kvalitetskrav, mærkning m.v. af naturligt mineralvand,  

 kildevand og emballeret drikkevand.
 Stk. 2. Bekendtgørelsen vedrører ikke vand,  

 som er et lægemiddel i henhold til Rådets direktiv  

 65/65/EØF af 26. januar 1965 om tilnærmelse af lovgivning om  

 medicinske/farmaceutiske specialiteter, eller naturligt mineralvand, der  

 anvendes ved kilden til helbredende formål i kurbade og  

 vandkuranstalter.
Naturligt mineralvand § 2. Ved naturligt mineralvand forstås  

 bakteriologisk sundt vand, der hidrører fra et underjordisk  

 grundvandsspejl eller vandlag, og som kommer fra en kilde, der udnyttes ved  

 ét eller flere naturlige eller kunstige udspring.
 Stk. 2. Naturligt mineralvand karakteriseres  

 ved:
1)	sin naturlige beskaffenhed, der er kendetegnet ved vandets indhold  

 af mineraler, mikronæringsstoffer eller andre bestanddele samt i givet  

 fald ved at have visse virkninger, og 2)	sin naturlige renhed, idet alle karakteristika er bevaret som følge af den underjordiske  

 oprindelse af dette vand, som har været beskyttet mod enhver risiko for  

 forurening.
 §  3. Vand, der indvindes fra undergrunden i en medlemsstat af  

 EU, må kun markedsføres som naturligt mineralvand, hvis det  

 opfylder betingelserne i bilag 1, afsnit 1, og hvis udnyttelsen af kilden og  

 aftapning af vandet derfra sker i overensstemmelse med bestemmelserne i bilag  

 2. Kilden skal tillige være godkendt af den pågældende  

 medlemsstats ansvarlige myndighed.
Stk. 2. Kilder, hvorfra vand 1)	indvindes fra undergrunden i Danmark med henblik på salg inden  

 for EU eller 2)	indvindes fra undergrunden i et land uden for EU og indføres  

 til Danmark med henblik på salg inden for EU, jf. dog § 4, må kun markedsføres som naturligt mineralvand, hvis det er  

 godkendt af fødevareregionerne.
 Stk. 3. Fødevareregionen offentliggør  

 meddelelse af godkendelse eller tilbagekaldelse heraf i Statstidende og giver  

 meddelelse herom til Fødevaredirektoratet.
 §  4. Naturligt mineralvand indvundet fra undergrunden i et  

 land uden for EU, jf. § 3, stk. 2, nr. 2, kan kun godkendes, hvis den  

 kompetente myndighed i indvindingslandet har attesteret, at vandet er i  

 overensstemmelse med § 2, og at der løbende føres kontrol med  

 overholdelsen af bestemmelserne i bilag 2.
Stk. 2. Attestationen fra indvindingslandets myndighed,  

 jf. stk. 1, kan højest gælde for fem år ad gangen.
Hvis  

 attestationen ikke fornyes inden udløb af gyldighedsperioden, skal en  

 ny godkendelse indhentes.
 §  5. Naturligt mineralvand, som det forekommer ved  

 kildeudspringet, må kun underkastes følgende behandling og  

 tilsætning:
1)	Udskillelse af ubestandige stoffer som jern- og svovlforbindelser  

 ved filtrering eller dekantering.
Udskillelse kan eventuelt ske efter  

 forudgående iltning, såfremt denne behandling ikke  

 medfører nogen ændring i vandets sammensætning, for  

 så vidt angår de væsentlige bestanddele, der er bestemmende  

 for vandets egenskaber.
 2)	Fuldstændig eller delvis fjernelse af fri kulsyre ved  

 udelukkende fysiske processer.
 3)	Optagelse eller genoptagelse af kulsyre på de betingelser, der  

 er fastsat i bilag 1, afsnit 3.
Stk. 2. Enhver desinficerende behandling uanset midlet er  

 forbudt.
Dette gælder også tilsætning af bakteriostatiske  

 stoffer og enhver anden behandling, der kan ændre det naturlige  

 mineralvands indhold af mikroorganismer, jf. dog stk. 1.
 §  6. Ved udspringet skal naturligt mineralvands samlede  

 indhold af udviklingsdygtige mikroorganismer, jf. bilag 1, afsnit 2, nr.  

 1.3.3., svare til vandets normale indhold af mikroorganismer, jf. bilag 1,  

 afsnit 1, nr. 2, og vidne om effektiv beskyttelse af kilden mod enhver  

 forurening.
Stk. 2. Efter aftapning må indholdet af  

 mikroorganismer ikke overstige 100 pr. ml ved 20-22°  

 C efter 72 timer på agar-agar eller en agar-gelatineblanding og 20 pr.  

 ml ved 37°  

 C efter 24 timer på agar-agar.
Dette indhold skal måles inden for  

 12 timer efter aftapningen, idet vandet i dette  tidsrum skal holdes på  

 4°  

 C +/- 1°  

 C.
 §  7. Ved udspringet og ved salg skal naturligt mineralvand  

 være fri for:
1)	parasitter og patogene mikroorganismer, 2)	Escherichia coli eller andre colibakterier samt Enterococcus  

 faecalis, 3)	sporebærende sulfitreducerende anaerobe bakterier og 4)	Pseudomonas aeruginosa.
 Stk. 2. Analyser af de i stk. 1 nævnte  

 mikrobiologiske forhold skal foretages i overensstemmelse med kriterierne i  

 bilag 1, afsnit 2, nr. 1.3.
§  8. Ved salg må det samlede indhold af  

 udviklingsdygtige mikroorganismer i naturligt mineralvand kun hidrøre  

 fra den normale udvikling af vandets bakterieindhold ved udspringet, jf. dog  

 §§ 6 og 7 samt de i bilag 2 fastsatte betingelser for indvinding.
Endvidere  

 skal det naturlige mineralvand være fejlfrit i organoleptisk henseende.
 § 9. Såfremt det under indvindingen  

 konstateres, at det naturlige mineralvand er forurenet og ikke længere  

 svarer til de bakteriologiske karakteristika, der er fastsat i §§ 6-8, skal  

 den virksomhed, der har indvindingstilladelsen, straks indstille al aktivitet  

 i forbindelse med indvindingen, især aftapningen, indtil årsagen  

 til forureningen er fjernet, og vandet igen er i overensstemmelse med §§ 6-8.
 Stk. 2. Virksomheden skal underrette  

 fødevareregionen om forhold, der er omfattet af stk. 1.
 §  10. De beholdere, der anvendes til opbevaring af naturligt  

 mineralvand, skal være forsynet med en sådan lukkeanordning, at  

 enhver mulighed for forurening og forfalskning undgås.
§  11. Varebetegnelsen for naturligt mineralvand skal  

 være »naturligt mineralvand«.
Såfremt det drejer sig om kulsyreholdigt  

 naturligt mineralvand, jf. bilag 1, afsnit 3, er varebetegnelsen alt efter  

 omstændighederne:
1)	»naturligt mineralvand med naturligt  

 kulsyreindhold«, 2)	»naturligt mineralvand tilsat kulsyre fra  

 kilden« eller 3)	»naturligt mineralvand tilsat  

 kulsyre«.
 Stk. 2. For naturligt mineralvand, hvor kulsyre er  

 fjernet, jf. § 5, stk.1, nr. 2, skal varebetegnelsen alt efter  

 omstændighederne suppleres med teksten:
1)	»kulsyre fuldstændig fjernet« eller 2)	»kulsyre delvist fjernet«.
 Stk. 3. Mærkning af naturligt mineralvand skal  

 endvidere indeholde følgende angivelser:
1)	angivelse af den analytiske sammensætning, herunder opregning  

 af de karakteristiske bestanddele og 2)	stedet hvor kilden udnyttes, og kildens navn.
 §  12. Et stednavn, landsby- eller lokalnavn kan indgå i  

 handelsnavnet for naturligt mineralvand, når det henviser til naturligt  

 mineralvand, hvis kilden udnyttes på det sted, der angives ved dette  

 handelsnavn, og på betingelse af at anvendelsen af dette navn ikke er  

 vildledende med hensyn til stedet for kildens udnyttelse.
 Stk. 2. Såfremt de etiketter eller  

 påskrifter, der anbringes på beholdere, i hvilke det naturlige  

 mineralvand udbydes til salg, indeholder et handelsnavn, der adskiller sig  

 fra navnet på kilden eller på stedet for kildens udnyttelse, skal  

 navnet på stedet eller kilden eller en tilsvarende hævdvunden  

 betegnelse være anført med bogstavtyper, der er mindst halvanden  

 gang så høje og brede som højden og bredden af den  

 største bogstavtype, der er anvendt til angivelse af handelsnavnet.
 Stk. 3. I en hvilken som helst form for reklame for  

 naturligt mineralvand skal der være det samme forhold som i stk. 2  

 mellem den betydning, der tillægges handelsbetegnelsen, og den  

 betydning, der tillægges kildens navn eller navnet på det sted,  

 hvor den udnyttes.
 Stk. 4. Naturligt mineralvand fra én og samme  

 kilde må ikke markedsføres under flere forskellige  

 handelsnavne.
 §  13. Angivelserne i bilag 3 er tilladt, såfremt:
1)	de overholder de i bilaget fastsatte kriterier, og 2)	de er udarbejdet på grundlag af fysiske og kemiske analyser  

 eller om nødvendigt farmakologiske, fysiologiske og kliniske  

 undersøgelser, der er gennemført efter anerkendte  

 videnskabelige metoder i overensstemmelse med bilag 1, afsnit 1, nr.  

 1.
§ 14. Læskedrikke fremstillet af naturligt  

 mineralvand må ikke markedsføres under varebetegnelsen naturligt  

 mineralvand.
Dog må betegnelsen naturligt mineralvand gerne  

 anføres i ingredienslisten.
Kildevand §  15. Udtrykket »kildevand« er forbeholdt vand, der opfylder 1)	fremstillingsbetingelserne i § 5, 2)	de mikrobiologiske krav i §§ 6-9, 3)	bestemmelserne om mærkning i § 11, stk. 3, nr. 2, § 12 og §  

 14, 4)	indvindings- og markedsføringsbetingelserne i bilag 2, samt 5)	kravene i Rådets direktiv 98/83/EF af 3. november 1998 om  

 kvaliteten af drikkevand, bilag 1, del B og C samt bilag 3.
Emballeret drikkevand § 16. Drikkevand, som ikke er naturligt  

 mineralvand, kildevand eller vand af dansk vand-typen, og som enten  

 ubehandlet eller efter behandling er beregnet til drikkebrug, og som  

 sælges i flasker eller anden emballage, skal overholde kravene i denne  

 bekendtgørelses bilag 4, for så vidt angår mikrobiologiske  

 grænseværdier.
Desuden skal det opfylde kvalitetskravene angivet  

 for drikkevand ved forbrugers taphane fastsat i bekendtgørelse  

 nr. 871 af 21. september 2001 om vandkvalitet og tilsyn med  

 vandforsyningsanlæg, bilag 1, for så vidt angår kravene til  

 drikkevandets hovedbestanddele, uorganiske sporstoffer og organiske  

 mikroforureninger.
 Stk. 2. Grænseværdierne fastsat i denne  

 bekendtgørelses bilag 4 samt kravene ved forbrugers taphane fastsat i  

 Miljøstyrelsens bekendtgørelses bilag 1 som nævnt i stk.  

 1 skal overholdes på det sted, hvor vandet aftappes på flaske  

 eller i anden emballage.
§ 17. For så vidt angår aftappet  

 drikkevand, der ikke opfylder bestemmelserne om naturligt mineralvand i § 2,  

 må der ikke på emballage, etiket eller i nogen form for reklame  

 være angivelser, benævnelser, fabrikations- eller  

 varemærker, billeder eller andre tegn, figurative eller ej, der kan  

 give anledning til forveksling med naturligt mineralvand.
Især må  

 angivelsen »mineralvand « ikke benyttes.
Straf- og ikrafttrædelsesbestemmelser § 18. Med bøde straffes den, der  

 overtræder § 3, § 4, stk. 2, § 5, stk. 1 og 2 eller §§ 6-17.
Stk. 2. Straffen kan stige til fængsel i indtil 2  

 år, hvis overtrædelsen er begået med forsæt eller  

 grov uagtsomhed, og der ved overtrædelsen er 1)	forvoldt skade på sundheden eller fremkaldt fare herfor  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder ved  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5. kapitel.
 § 19. Bekendtgørelsen træder i kraft  

 den 15. juni 2002. Samtidig ophæves bekendtgørelse nr. 67 af 30.  

 januar 1998 om naturligt mineralvand og kildevand.
Fødevaredirektoratet, den 3. juni  

 2002 Per H.
Kristiansen /Charlotte Fruensgaard Bilag 1 Afsnit 11) KARAKTERISTIKA OG SAMMENSÆTNING AF NATURLIGT MINERALVAND 1. Naturligt mineralvands karakteristika skal være blevet  

 bedømt:
a)	1) geologisk og hydrologisk, 2)	fysisk, kemisk og fysisk-kemisk, 3)	mikrobiologisk samt 4)	om nødvendigt farmakologisk, fysiologisk og klinisk, b)	efter de i afsnit 2 anførte kriterier, og c)	efter metoder, der er anerkendt af  

 Fødevaredirektoratet.
 2. Det naturlige mineralvands sammensætning,  

 temperatur og øvrige væsentlige karakteristika skal være  

 konstante inden for rammerne af naturlige udsving og må ikke  

 ændres som følge af eventuelle variationer i  

 vandføringen.
 I § 6, stk.1, forstås ved normalt indhold af  

 mikroorganismer i naturligt mineralvand den stort set konstante  

 bakterieflora, der er konstateret ved udspringet, inden der er foretaget  

 noget indgreb, og hvis kvalitative og kvantitative sammensætning, som  

 tages i betragtning ved godkendelsen af dette vand, kontrolleres ved  

 regelmæssige analyser.
Afsnit 22) FORSKRIFTER OG KRITERIER FOR UNDERSØGELSER I HENHOLD TIL  AFSNIT  

 1 1.1.	Forskrifter for de geologiske og hydrologiske  

 undersøgelser Der kræves følgende oplysninger:
1.1.1.	indvindingsstedets nøjagtige beliggenhed bestemt ved dets  

 højde over havet og topografisk ved et kort med en målestok  

 på højst 1:1000, 1.1.2.	en detaljeret geologisk rapport om jordbundens oprindelse og  

 art, 1.1.3.	det hydrologiske lags stratigrafi (en beskrivelse af de  

 hydrologiske lags kronologiske opbygning), 1.1.4.	en beskrivelse af indvindingen samt 1.1.5.	bestemmelse af det område eller andre forhold, der  

 beskytter kilden mod forurening.
1.2.	Forskrifter for de fysiske, kemiske og fysisk-kemiske  

 undersøgelser Disse undersøgelser omfatter bestemmelse af:
1.2.1.	kildens vandføring, 1.2.2.	vandtemperaturen ved udspringet og den omgivende temperatur, 1.2.3.	forholdet mellem jordbundens art og mineralindholdets art og  

 type, 1.2.4.	tørstof bestemt ved tørring ved 180ºC og  

 260ºC, 1.2.5.	elektrisk ledningsevne eller modstand med angivelse af  

 temperaturen ved målingen, 1.2.6.	pH, 1.2.7.	anioner og kationer, 1.2.8.	ikke-ioniserende grundstoffer, 1.2.9.	mikronæringsstoffer, 1.2.10.	naturlige radioaktive stoffer (actinoider) ved  

 udspringet, 1.3.	Kriterier for de mikrobiologiske undersøgelser ved  

 udspringet Disse undersøgelser skal omfatte:
1.3.1.	påvisning af, at der ikke er parasitter eller patogene  

 mikroorganismer til stede, 1.3.2.	kvantitativ bestemmelse af udviklingsdygtige mikroorganismer som  

 tegn på fækal kontamination:
a)	ingen Escherichia coli og andre colibakterier i 250 ml ved 37º C og  

 44,5º C, b)	ingen Enterococcus faecalis i 250 ml, c)	ingen sporebærende sulfitreducerende anaerobe bakterier i 50  

 ml og d)	ingen Pseudomonas aeruginosa i 250 ml og 1.3.3.	bestemmelse af det samlede antal udviklingsdygtige  

 mikroorganismer pr. ml vand:
a)	ved 20-22º C efter 72 timer på agar-agar eller en  

 agar-gelatineblanding og b)	ved 37º C efter 24 timer på agar-agar.
1.4.	Forskrifter for de farmakologiske, fysiologiske og kliniske  

  undersøgelser 1.4.1.	Undersøgelser, der skal foretages efter videnskabeligt  

 anerkendte metoder, skal være tilpasset det naturlige mineralvands  

 særlige karakteristika og dets virkninger på den menneskelige  

 organisme, såsom diurese, mave- og tarmfunktion og kompensation for  

 mangel på mineraler.
1.4.2.	En konstatering af, at et stort antal kliniske observationer har  

 givet konstante og overensstemmende resultater, kan i givet fald erstatte de  

 under 1.4.1. omhandlede undersøgelser.
I egnede tilfælde kan de  

 kliniske undersøgelser erstatte de under 1.4.1. omhandlede  

 undersøgelser på betingelse af, at regelmæssigheden af og  

 overensstemmelsen mellem et stort antal observationer gør det muligt  

 at nå samme resultater.
Afsnit 33) YDERLIGERE KVALIFIKATIONER MED HENSYN TIL NATURLIGT KULSYRE-HOLDIGT  

 MINERALVAND Naturligt kulsyreholdigt mineralvand frigør ved udspringet eller  

 efter aftapning spontant og klart synligt kulsyre under normale temperatur-  

 og trykforhold.
Det kan opdeles i tre kategorier, som forbeholdes  

 følgende betegnelser:
a)	»Naturligt mineralvand med naturligt  

 kulsyreindhold« betegner vand med et  

 kulsyreindhold, der stammer fra kilden, og som efter en eventuel dekantering  

 og aftapning er det samme som ved udspringet.
I givet fald tages hensyn til  

 genoptagelse af en mængde kulsyre fra samme vandspejl eller vandlag  

 svarende til den mængde kulsyre, der er frigjort under disse processer  

 og med forbehold af sædvanlige tekniske tolerancer.
 b)	»Naturligt mineralvand tilsat kulsyre fra  

 kilden« betegner vand med et kulsyreindhold, der  

 stammer fra samme vandspejl eller vandlag, og som efter en eventuel  

 sedimentering og aftapning er større end det ved udspringet  

 konstaterede indhold.
 c)	»Naturligt mineralvand tilsat  

 kulsyre« betegner vand, der er tilsat kulsyre af  

 anden oprindelse end det vandspejl eller det vandlag, hvorfra vandet  

 hidrører.
 1)   Jfr. § 3, stk. 1, § 4, stk. 1, § 13,  

 nr. 2 og § 17.
 2)   Jfr. § 6, stk. 1 og § 7, stk. 2.
 3)   Jfr. § 5, stk. 1 og § 11, stk. 1.
Bilag 2 Betingelser for indvinding og markedsføring af  

 naturligt mineralvand1) Indvindingsanlæggene bør være konstrueret  

 således, at enhver mulighed for forurening undgås, og at de  

 egenskaber, som vandet besidder ved udspringet, og som svarer til dets  

 betegnelse bevares.
Med henblik herpå skal a)	kilden eller selve udspringet beskyttes mod fare for forurening, b)	opsamlingsanordninger, rørledninger og beholdere være  

 fremstillet af materialer, som er egnede til vand, og på en sådan  

 måde, at enhver fysisk-kemisk og bakteriologisk ændring af dette  

 vand forhindres, c)	betingelserne for indvinding og især rensnings- og  

 aftapningsanlæggene opfylde en række hygiejnekrav, og beholderne  

 skal især være behandlet eller fremstillet således, at de  

 ikke ændrer det naturlige mineralvands bakteriologiske og kemiske  

 egenskaber, d)	transport af naturligt mineralvand i andre beholdere end dem, der er  

 tilladt til levering til den endelige forbruger, forbydes.
 Litra d) gælder dog ikke for naturligt mineralvand og kildevand, der  

 indvindes og markedsføres her i landet.
 1)   Jfr. § 3, stk. 1, § 4, stk. 1, § 8 og  

 § 15, nr. 4.
Bilag 3 Angivelser og kriterier fastsat i § 121) / Angivelser Kriterier Let mineralholdigt Indholdet af mineralsalte beregnet som tørringsrest er ikke over  

 500 mg/l Meget let mineralholdigt Indholdet af mineralsalte beregnet som tørringsrest er ikke over 50  

 mg/l Stærkt mineralholdigt Indholdet af mineralsalte beregnet som tørringsrest er over 1.500  

 mg/l Hydrogencarbonatholdigt Indholdet af hydrogencarbonat er over 600 mg/l Sulfatholdigt Indholdet af sulfat er over 200 mg/l Chloridholdigt Indholdet af chlorid er over 200 mg/l Calciumholdigt Indholdet af calcium er over 150 mg/l Magnesiumholdigt Indholdet af magnesium er over 50 mg/l Fluorholdigt Indholdet af fluor er over 1 mg/l Jernholdigt.
Indholdet af divalent jern er over 1 mg/l Kulsyreholdigt Indholdet af fri kulsyre er over 250 mg/l Natriumholdigt Indholdet af natrium er over 200 mg/l Egnet til natriumfattig kost Indholdet af natrium er under 20 mg/l 1)   Jfr. § 13.
Bilag 41) Mikrobiologiske grænseværdier for emballeret  

 drikkevand Parameter Parameterværdi Escherichia coli (E. coli) 0/250 ml Enterokokker 0/250 ml Pseudomonas aeruginosa 0/250 ml Kimtal ved 22°C 100/ml Kimtal ved 37°C 20/ml Patogene mikroorganismer Ikke påvist Coliforme bakterier 0/250 ml Clostridium perfringens (herunder sporer)2) 0/100 ml 1)   Jfr. § 16.
 2)   Denne parameter skal kun måles,  

 hvis vandet hidrører fra eller påvirkes af overfladevand.
 1)   Bekendtgørelsen indeholder  

 bestemmelser, der gennemfører Rådets direktiv  

 1980/777/EØF af 15. juli  1980 om indbyrdes tilnærmelse af  

 medlemsstaternes lovgivning om udvinding og markedsføring af naturligt  

 mineralvand (EF-Tidende 1980 L 229 s.1),  ændret ved  

  Europa-Parlamentet og Rådets direktiv 1996/70/EF af 28. oktober 1996  

 (EF-Tidende 1996 L 299 s. 26) samt dele af Rådets direktiv 1998/83/EF  

 af 3. november 1998 om kvaliteten af drikkevand (EF-Tidende 1998 L 330 s.  

 32).
