 Cirkulære om ansættelse og  

 aflønning mv. af specialarbejdere   

 under Forsvarsministeriet.
 Forsvarsministeriet og Specialarbejderforbundet i Danmark har den 17.juli  

 1998 i tilknytning til Statsansattes Kartels fællesoverenskomst  

 indgået organisationsaftale for specialarbejdere under  

 Forsvarsministeriet.
 Organisationsaftalen vedlægges som bilag.
§ 1. Bestemmelserne i denne kundgørelse  

 omfatter alle specialarbejdere under Forsvarsministeriet.
Specialarbejderne  

 under Farvandsvæsenet er pr. 1. april 1997 overført til  

 nærværende organisationsaftale.
 § 2. I tilslutning til ovennævnte  

 organisationsaftale bemærkes følgende.
 Generelle bemærkninger:
 Organisationsaftalen har virkning fra den 1.april  

 1997.
Organisationsaftalen udgør sammen med  

 StK-fællesoverenskomsten af 5. september 1997 det samlede  

 overenskomstgrundlag.
Der kan ikke indgås aftaler mellem  

 Forsvarsministeriets underliggende myndigheder og Specialarbejderforbundet i  

 Danmark, som fraviger eller supplerer nærværende  

 organisationsaftale.
Specialarbejdere under Forsvarsministeriet ansættes  

 som hovedregel som månedslønnede  

 ikke-funktionærer, jf.
Statsansattes Kartels  

 fællesoverenskomst.
 Kun i de tilfælde, hvor ansættelsesperioden er  

 under 7 måneder, finder ansættelse sted på timeløn,  

 jf. organisationsaftalens § 9 og fællesoverenskomstens  

 § 37.
 Vedrørende frihed til bestemte formål  

 bemærkes, at dette, såfremt tjenesten tillader det, som  

 hovedregel kan gives i form af anvendelse af feriedage eller eventuelt ved  

 anvendelse af optjent afspadsering mv.
 Frihed til tillidsrepræsentantarbejde bør dog  

 gives i den udstrækning, det er nødvendigt for  

 tillidsrepræsentantarbejdets forsvarlige udførelse, jf.  

 tillidsrepræsentantaftalens § 6. For så vidt angår  

 tillidsrepræsentantens løn under varetagelse af  

 tillidsrepræsentantarbejdet, henvises til  

 tillidsrepræsentantaftalens §§ 7 og 9. Der kan herudover efter  

 aftale med institutionen gives tillidsrepræsentanten frihed til i  

 passende omfang at deltage i faglige kurser mv., jf. lønnings- og  

 pensionsministeriets cirkulæreskrivelse af 23. juni 1971.
 Ansatte, som af en læge er henvist til at  

 søge specialbehandling, kan meddeles frihed uden afkortning i  

 lønnen 8 gange i løbet af 12 på hinanden følgende  

 måneder.
 Der kan dog uden begrænsning gives frihed uden  

 lønafkortning til specialbehandling som følge af tilskadekomst  

 i tjenesten.
 Om reglerne for tjenestefrihed i øvrigt henvises  

 til StK-fællesoverenskomstens § 21, samt til side 18-20 i  

 Finansministeriets Personaleadministrativ Vejledning (bilag 1 til  

 organisationsaftalen).
 Aftale om rådighedsvagt for specialarbejdere under  

 Forsvarsministeriet vedlægges som bilag 2 til organisationsaftalen.
 Ad organisationsaftalens § 11.
 I. (1) Arbejdstid.
 Der er mulighed for at indgå lokale aftaler om  

 fleksibel arbejdstid, således at arbejdstiden kan variere, dog under  

 den forudsætning, at den gennemsnitlige ugentlige arbejdstid fortsat er  

 37 timer regnet over en 6 måneders periode.
 Ved indgåelse af fleksibel arbejdstidsordninger skal  

 der udarbejdes en arbejdstidsplan varierende fra 4 - 52 uger afhængig  

 af det konkrete behov.
 (2) Deltid.
 Der er mulighed for at indgå lokale aftaler om  

 deltidsansættelse af specialarbejdere.
 Protokollat af 3/4 1995 mellem Finansministeriet og  

 Specialarbejderforbundet i Danmark om deltidsbestemmelser vedlægges som  

 bilag 3 til organisationsaftalen.
 § 3. Cirkulære om  

 StK-fællesoverenskomst, samt cirkulære om aftale for  

 tillidsrepræsentanter i staten mv. er udsendt i Forsvarsministeriets  

 kundgørelsessamling, bind 2, faneblad 4 som dokument 4.17 og  

 4.13.
 § 4. Kundgørelse for Forsvaret B.5-38 af 7.  

 september 1995 ophæves.
