Ved skrivelse af 14. januar 1974 nedsatte direktoratet en forskningsgruppe  

 blandt andet med den opgave at varetage den rådgivende funktion over for  

 direktoratet i alle sager vedrørende forskning.
I forbindelse hermed er det  

 forudsat, at forskningsgruppen - efter anmodning - afgiver indstillinger om  

 anvendelse af direktoratets bevillinger til forskningsformål samt udtaler sig  

 om ansøgninger om forskningstilladelser.
 Med henblik på blandt andet orientering af gruppen om igangværende  

 forskning inden for kriminalforsorgen og eventuel forelæggelse af ansøgninger  

 om forskningstilladelser fastsættes følgende:
 1.
Direktoratet anmoder om at blive orienteret, når personer ansat inden for  

 kriminalforsorgen påbegynder kriminologiske undersøgelser, herunder også  

 mindre undersøgelser som f.eks. visse statistiske bearbejdelser, der kan have  

 interesse uden for institutionen eller afdelingen.
Man anmoder endvidere om  

 underretning om resultatet af sådanne undersøgelser.
 2.
 For personer, der ikke er ansat inden for kriminalforsorgen eller har en  

 løsere tilknytning som f.eks. praktikanter, militærnægtere og lignende,  

 anmodes institutionerne og afdelingerne om at henvise disse til direktoratet  

 i tilfælde, hvor der ansøges om tilladelse til at iværksætte en undersøgelse  

 eller udarbejde en opgave til undervisningsbrug.
 Direktoratets skrivelse af 2. juni 1970 (B. 1970, s. 23) om orientering af  

 direktoratet om kriminologiske undersøgelser m.v. ophæves.
 Eksemplar af skrivelsen er sendt direkte til arresthusene.
H.H.Brydensholt /Bodil Philip Kriminalforsorgens institutioner og afdelinger.
