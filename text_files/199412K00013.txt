Nr LSF 13 Forslag til Lov om ændring af lov om hovedstadsområdets kollektive  

 persontrafik Fremsat af trafikministeren (Jan Trøjborg) den 12. oktober 1994 Vedtaget ved tredjebehandling den 16. december 1994 Lov nr. 1135 af 21/12/1994 § 1 I lov nr. 274 af 3. maj 1989 om hovedstadsområdets kollektive  

 persontrafik, som ændret senest ved lov nr. 505 af 30. juni 1993, foretages  

 følgende ændringer:
 1. I § 1, stk. 1, indsættes efter »Hovedstadsområdets  

 Trafikselskab«: »(HT)».
 2. Overalt i loven ændres »Selskabet« og  

 »selskabet« til: »HT«, og »Selskabets« og  

 »selskabets« ændres til: »HT's«.
 3. § 3, stk. 1, ophæves, og i stedet indsættes:
»HT foretager løbende udbud af den i § 1 nævnte buskørsel.
Senest den  

 1. juli 2002 skal hele kørslen udføres på grundlag af udbud.
 Stk. 2. Buskørslen kan udføres af statslige eller private  

 virksomheder, herunder det i § 3 a nævnte aktieselskab.
Stk. 3. HT kan fortsat som led i HT's udviklings- og  

 forsøgsprojekter m.v. eje et begrænset antal busser.« Stk. 2 bliver herefter stk. 4.
 4. Efter § 3 indsættes:
» § 3 a.
Der stiftes et aktieselskab, hvis aktiekapital  

 indskydes af HT eller af Københavns og Frederiksberg Kommuner samt  

 Københavns, Roskilde og Frederiksborg Amtskommuner i fællesskab.
HT eller de  

 nævnte kommuner og amtskommuner kan afhænde aktier.
 Stk. 2. Der foretages ikke regulering af statens generelle tilskud  

 til kommunerne og amtskommunerne i forbindelse med oprettelse og drift af  

 busvirksomheden i aktieselskabsform, jf. stk. 1.
 Stk. 3. HT kan beslutte, at busgarager og andre faste anlæg  

 fortsat skal ejes af HT eller skal overtages af et af HT oprettet  

 aktieselskab.
 Stk. 4. Aktiekapitalens størrelse svarer til værdien af de  

 aktiver, der overføres fra HT eller de i stk. 1 nævnte kommuner i fællesskab.
 Stk. 5. Aktieselskabet indtræder ved stiftelsen i samtlige de  

 rettigheder og forpligtelser, som følger af HT's udførelse af den i § 1  

 omtalte almindelige rutekørsel.
 Stk. 6. Aktieselskabets optagelse af lån og påtagelse af  

 garantiforpligtelser m.v. henregnes ikke til låntagning m.v. for HT eller for  

 Københavns og Frederiksberg Kommuner samt Københavns, Roskilde og  

 Frederiksborg Amtskommuner.
 Stk. 7. For aktieselskabet gælder lovgivningen om aktieselskaber  

 med de ændringer, der følger af denne lov.
§ 3 b.
Aktieselskabet overtager på uændrede vilkår driften af den  

 almindelige rutekørsel, der i henhold til § 1 udføres af HT selv.
Stk. 2. Selskabets formål er på et forretningsmæssigt grundlag at  

 udføre buskørsel.
Selskabet kan tillige drive anden virksomhed, som har en  

 forretningsmæssig sammenhæng med busvirksomheden.
 Stk. 3. Selskabet kan deltage i driften af andre busvirksomheder,  

 herunder gennem helt eller delvis ejede datterselskaber.
§ 3 c.
De tjenestemænd, der ved aktieselskabets overtagelse af  

 HT's busdrift gør tjeneste ved busdriften, bevarer deres ansættelsesforhold  

 til HT.
Tjenestemændene er i dette ansættelsesforhold forpligtet til at gøre  

 tjeneste i aktieselskabet.
 Stk. 2. Aktieselskabet tilbyder de tjenestemænd, der er omtalt i  

 stk. 1, overgang til ansættelse i aktieselskabet.
 Stk. 3. Til de tjenestemænd, der ikke ønsker at overgå til  

 ansættelse i aktieselskabet efter stk. 2, udbetaler HT løn m.v. og afholder  

 udgifter til pension i overensstemmelse med de herom fastsatte regler.
 Stk. 4. Der træffes nærmere aftale mellem HT og aktieselskabet om  

 aktieselskabets refusion, fra overtagelsen af busdriften, af de lønninger  

 m.v., der udbetales i henhold til stk. 3, og indbetalinger af løbende  

 pensionsbidrag til HT for den pensionsalder, som tjenestemændene optjener fra  

 overtagelsen.
Stk. 5. De tjenestemænd, der omfattes af stk. 1 og 3, har på lige  

 fod med aktieselskabets øvrige medarbejdere ret til at vælge  

 medarbejderrepræsentanter til selskabets bestyrelse og er på tilsvarende måde  

 valgbare til bestyrelsen efter aktieselskabslovgivningens bestemmelser  

 herom.« § 2 Loven træder i kraft den 1. januar 1995.
Oprindeligt fremsat forslag I lov nr. 274 af 3. maj 1989 om hovedstadsområdets kollektive persontrafik, som ændret senest ved lov nr. 505 af 30. juni 1993, foretages følgende ændringer:
§ 1 1. I § 1, stk. 1, indsættes efter »Hovedstadsområdets  

 Trafikselskab«: »(HT)».
 2. Overalt i loven ændres »Selskabet« og  

 »selskabet« til: »HT« og »Selskabets« og  

 »selskabets« ændres til: »HT's«.
 3. § 3, stk. 1, ophæves og i stedet indsættes:
»HT foretager løbende udbud af den i § 1 nævnte buskørsel.
Senest den  

 1. juli 2002 skal hele kørslen udføres på grundlag af udbud.
 Stk. 2. Buskørslen kan udføres af statslige eller private  

 virksomheder, herunder det i § 3 a nævnte aktieselskab.
 Stk. 3. HT kan fortsat som led i HT's udviklings- og  

 forsøgsprojekter m.v. eje et begrænset antal busser.«.
 Stk. 2 bliver herefter stk. 4.
 4. Efter § 3 indsættes:
» § 3 a.
Der stiftes et aktieselskab, hvis aktiekapital  

 indskydes af HT eller af Københavns og Frederiksberg Kommuner samt  

 Københavns, Roskilde og Frederiksborg Amtskommuner i fællesskab.
HT eller de  

 nævnte kommuner og amtskommuner kan afhænde aktier.
 Stk. 2. Der foretages ikke regulering af statens generelle tilskud  

 til kommunerne og amtskommunerne i forbindelse med oprettelse og drift af  

 busvirksomheden i aktieselskabsform, jf. stk. 1.
 Stk. 3. HT kan beslutte, at busgarager og andre faste anlæg  

 fortsat skal ejes af HT, eller skal overtages af et af HT oprettet  

 aktieselskab.
 Stk. 4. Aktiekapitalens størrelse svarer til værdien af de  

 aktiver, der overføres fra HT, eller de i stk. 1 nævnte kommuner i  

 fællesskab.
 Stk. 5. Aktieselskabet indtræder ved stiftelsen i samtlige de  

 rettigheder og forpligtelser, som følger af HT's udførelse af den i § 1  

 omtalte almindelige rutekørsel.
 Stk. 6. Aktieselskabets optagelse af lån og påtagelse af  

 garantiforpligtelser m.v. henregnes ikke til låntagning m.v. for HT eller for  

 Københavns og Frederiksberg Kommuner samt Københavns, Roskilde og  

 Frederiksborg Amtskommuner.
 Stk. 7. For aktieselskabet gælder lovgivningen om aktieselskaber  

 med de ændringer, der følger af denne lov.
§ 3 b.
Aktieselskabet overtager på uændrede vilkår driften af den  

 almindelige rutekørsel, der i henhold til § 1 udføres af HT selv.
Stk. 2. Selskabets formål er på et forretningsmæssigt grundlag at  

 udføre buskørsel.
Selskabet kan tillige drive anden virksomhed, som har en  

 forretningsmæssig sammenhæng med busvirksomheden.
 Stk. 3. Selskabet kan deltage i driften af andre busvirksomheder,  

 herunder gennem helt eller delvist ejede datterselskaber.
§ 3 c.
De tjenestemænd, der ved aktieselskabets overtagelse af  

 HT's busdrift gør tjeneste ved busdriften, bevarer deres ansættelsesforhold  

 til HT.
Tjenestemændene er i dette ansættelsesforhold forpligtet til at gøre  

 tjeneste i aktieselskabet.
 Stk. 2. Aktieselskabet tilbyder de tjenestemænd, der er omtalt i  

 stk. 1, overgang til ansættelse i aktieselskabet.
 Stk. 3. Til de tjenestemænd, der ikke ønsker at overgå til  

 ansættelse i aktieselskabet efter stk.2, udbetaler HT løn m.v. og afholder  

 udgifter til pension i overensstemmelse med de herom fastsatte regler.
 Stk. 4. Der træffes nærmere aftale mellem HT og aktieselskabet om  

 aktieselskabets refusion, fra overtagelsen af busdriften, af de lønninger  

 mv., der udbetales i henhold til stk. 3, og indbetalinger af løbende  

 pensionsbidrag til HT for den pensionsalder, som tjenestemændene optjener fra  

 overtagelsen.
 Stk. 5. De tjenestemænd, der omfattes af stk. 1 og 3, har på lige  

 fod med aktieselskabets øvrige medarbejdere ret til at vælge  

 medarbejderrepræsentanter til selskabets bestyrelse, og er på tilsvarende  

 måde valgbare til bestyrelsen efter aktieselskabslovgivningens bestemmelser  

 herom.«.
§ 2 Loven træder i kraft den 1. januar 1995.
Bemærkninger til lovforslaget Almindelige bemærkninger 1. Den gældende ordning Efter den gældende lov skal Hovedstadsområdets Trafikselskab (HT) kun  

 udbyde en del af den almindelige rutekørsel med bus, der udføres i  

 hovedstadsområdet.
Medmindre trafikministeren tillader andet, skal den del af  

 HT's samlede kørsel, der på grundlag af udbud udføres for selskabet af andre,  

 således udgøre mindst 45% efter 1. april 1994.
 Der er i forarbejderne (FT 1988/89, spalte 2613) til den gældende lov  

 bl.a. anført:
 »Et virksomt middel til at sikre en økonomisk og effektiv drift er at  

 foretage løbende offentligt udbud af den almindelige rutekørsel.
 Formålet er gennem den derved skabte mulighed for konkurrence mellem  

 busvirksomhederne om kørslen dels at mindske omkostningerne, dels at opnå, at  

 en større del af trafikken gradvist kan udføres af andre end  

 Hovedstadsområdets Trafikselskab selv.
Trafikselskabet er ikke bundet til at antage det laveste tilbud eller  

 overhovedet nogen af de indkomne tilbud.
Dette svarer til ordningen i henhold  

 til licitationsloven.
Trafikselskabets bestyrelse er således frit stillet,  

 idet den kan afveje kravene til økonomi og effektivitet over for andre  

 hensyn, som f.eks. service- og driftsmæssige.« Det fremgår af forarbejderne (FT 1988/89, spalte 2717 og 8727 samt  

 skriftlige svar afgivet af trafikministeren i f.m. udvalgsbehandlingen), at  

 HT ikke kan acceptere tilbud fra hverken HT, DSB eller andre offentlige  

 virksomheder, som byder på den kørsel, der udbydes, for så vidt en antagelse  

 af tilbuddet vil indebære en overtrædelse af den nugældende lovs § 3, stk. 1.  

 Det fremgår endvidere, at ministeren ikke kan udnytte sin  

 dispensationsbeføjelse til at fravige princippet om, at de angivne  

 mindsteandele af HT's rutekørsel skal udføres af andre, medmindre der  

 foreligger helt specielle omstændigheder.
2. HT's organisation og opdeling HT har, i overensstemmelse med den i loven fastsatte tidsplan, foretaget  

 offentligt udbud af den almindelige rutekørsel.
HT har således i 1993  

 gennemført en udbudsrunde med henblik på, at den kørsel, der udføres af  

 private, mindst vil udgøre 45% af HT's samlede kørsel fra den 1. april 1994.
Med vedtagelsen i 1989 af den gældende lov indførtes der en ny  

 ledelsesform for HT med henblik på at give HT større frihed til rationel  

 virksomhedsledelse.
Det var samtidig forudsat, at den øgede konkurrence ved  

 gennemførelse af offentlig licitation ville påvirke HT's produktivitet og  

 omkostningsniveau gunstigt for den del af buskørslen, der fortsat ville blive  

 drevet af selskabet med egne busser.
 HT's incitament til fortsat at rationalisere og effektivisere busdriften  

 er imidlertid blevet reduceret i takt med, at HT har måttet afgive en stadig  

 større andel af kørslen til private vognmænd.
Det har derfor været naturligt at overveje, hvorledes HT's incitament kan  

 bibeholdes samtidig med, at fordelene ved licitation bevares.
En umiddelbar  

 løsning på dette problem vil kunne opnås ved at give HT mulighed for selv at  

 byde på og få tildelt den kørsel, der skal udbydes.
 Det kræver imidlertid, at de tilbud, som HT afgiver, vurderes af HT ud fra  

 objektive kriterier i lighed med den vurdering, der foretages af de tilbud på  

 kørsel, der er fremsat af andre virksomheder.
3. Baggrunden for lovforslaget Efter regeringens opfattelse vil den mest hensigtsmæssige løsning på det  

 nævnte problem være at udskille den del af HT (Busdivisionen), der udfører  

 buskørsel, og omdanne denne enhed til et aktieselskab.
Dette aktieselskabs formål skal primært være at udføre rutekørsel med bus  

 i HT-området.
Aktieselskabet overtager ved stiftelsen busmateriel, busanlæg  

 samt andre faste ejendomme og løsøre, der ejes af HT og fremtidig skal  

 udnyttes af aktieselskabet.
Aktieselskabet indtræder ved stiftelsen i  

 samtlige de rettigheder og forpligtelser, som følger af HT's udførelse af  

 buskørsel.
 Aktieselskabet overtager på uændrede vilkår driften af den almindelige  

 rutekørsel i HT-området, som i henhold til § 1 i loven udføres af HT.  

 Aktieselskabet skal endvidere kunne afgive tilbud på og udføre den  

 rutekørsel, der herefter udbydes af HT i henhold til forslaget til ændret § 3  

 i loven.
Da busaktieselskabet skal drives ud fra forretningsmæssige principper, bør  

 aktieselskabet have samme muligheder som private busselskaber for at udføre  

 buskørsel i og uden for Danmark.
Endvidere bør selskabet kunne deltage i  

 driften af andre busvirksomheder og i den forbindelse helt eller delvist eje  

 datterselskaber.
Aktiekapitalen i selskabet indskydes af HT, eller de bagved stående  

 kommuner i fællesskab.
Aktiekapitalets størrelse svarer til værdien af de  

 aktiver, der overføres til selskabet.
Efter lovforslaget fastsættes aktiekapitalen i overensstemmelse med  

 aktieselskabslovens bestemmelser herom.
Aktierne ejes i første omgang fuldt  

 ud af HT eller Københavns og Frederiksberg Kommuner samt Københavns, Roskilde  

 og Frederiksborg Amtskommuner.
 En åbningsbalance for det nye selskab skal kunne muliggøre, at selskabet  

 kan drives forretningsmæssigt.
Ved udskillelsen af den del af HT (Busdivisionen), der udfører buskørsel,  

 til et selvstændigt aktieselskab opretholdes den resterende del af HT  

 (Administrationsdivisionen) med iøvrigt uændrede opgaver i henhold til  

 lovgivningen, herunder HT's ansvar for tilrettelæggelsen af den kollektive  

 bustrafik i dette område.
HT kan dog fortsat som led i HT's udviklings- og  

 forsøgsprojekter m.v. eje et begrænset antal busser (f.eks duobusser,  

 servicebusser og lign.). Endvidere kan HT selv som led i udviklingen af den i  

 lovens § 1, stk. 2, nævnte individuelle handicapkørsel for svært  

 bevægelseshæmmede fortsat eje et begrænset antal busser til udførelse af  

 forsøg med handicapkørsel.
4. Personaleforhold Der er ved lovforslagets udarbejdelse lagt vægt på, at rettighederne og  

 vilkårene for det eksisterende personale i HT ikke forringes i forbindelse  

 med overgangen til det nye selskab.
 De nuværende tjenestemænd i HT, der gør tjeneste ved busdriften, bevarer  

 ved aktieselskabets overtagelse af driften deres ansættelsesforhold til HT,  

 idet de samtidig forpligtes til at gøre tjeneste i busaktieselskabet.
Aktieselskabet skal ifølge lovforslaget tilbyde de pågældende tjenestemænd  

 overgang til ansættelse i selskabet.
I tilfælde, hvor ansættelsestilbuddet  

 ikke accepteres, udbetaler HT fortsat løn m.v. og afholder udgifter til  

 pension til de pågældende, dog med refusion fra aktieselskabet efter aftale  

 mellem HT og aktieselskabet.
 Ordningen svarer i princippet til personalemæssige bestemmelser i  

 tidligere gennemført lovgivning om omdannelse af statsvirksomheder til  

 aktieselskaber, f.eks. lov om Københavns Lufthavne A/S.
Som det fremgår, er udgangspunktet, at samtlige aktier i det nystiftede  

 busselskab ejes af HT eller de fem kommunale enheder.
Efter  

 aktieselskabslovens bestemmelser kan HT eller de fem kommunale enheder sælge  

 en del eller alle aktierne på det frie marked, såfremt og på det tidspunkt  

 dette findes hensigtsmæssig.
 Justitsministeriet har f. s. v. a. statstjenestemænds retsstilling  

 generelt udtalt følgende i et notat af 10.10.89 vedr. omdannelsen af  

 Københavns Lufthavnsvæsen til Københavns Lufthavne A/S:
 »Sælger staten en større del af aktiebeholdningen, hvorved staten  

 ikke længere har den fulde styring af selskabet, antages det, at  

 tjenestemændene ikke kan pålægges at gøre tjeneste i aktieselskabet.
 På den baggrund må det efter Justitsministeriets opfattelse antages, at  

 der ikke er noget retligt til hinder for, at statstjenestemændene i  

 Københavns Lufthavnsvæsen bevarer deres ansættelsesforhold til staten og  

 forpligtes til - i deres hidtidige funktioner - at gøre tjeneste i  

 Københavns Lufthavne A/S, forudsat at aktieselskabet enten er fuldstændigt  

 statsejet, eller at staten i hvert fald ejer størstedelen af  

 aktiebeholdningen og dermed har den fulde styring af selskabet.  

 Justitsministeriet har tilkendegivet, at det må antages, at højst 25% af  

 aktierne kan sælges.
Såfremt staten - efter overgangsperiodens udløb - sælger en større del af  

 aktiebeholdningen, således at staten ikke længere har den fulde styring af  

 selskabet, og såfremt statstjenestemændene ikke accepterer tilbuddet om at  

 overgå til ansættelse i aktieselskabet, vil statstjenestemændene efter  

 Justitsministeriets opfattelse ikke være forpligtede til at gøre tjeneste i  

 Københavns Lufthavne A/S, idet de vil kunne anse sig for forflyttede.
De vil  

 derfor have krav på rådighedsløn (ventepenge) og pension, hvis hele deres  

 ansættelsesområde bliver nedlagt i forbindelse med privatiseringen, således  

 at der ikke kan anvises dem andre stillinger, som de har pligt til at  

 overtage.« Når disse principper lægges til grund på HT-området, vil salg af aktier i  

 busselskabet, hvorved HT eller de fem kommunale enheder vil eje mindre end 75  

 pct. af aktierne, efter Trafikministeriets opfattelse, kunne indebære, at der  

 foreligger ændrede ansættelsesforhold, som tjenestemændene ikke er pligtige  

 at tåle.
5. Statsfinansielle konsekvenser m.v.
Høring Lovforslaget har ikke finansielle eller administrative konsekvenser for  

 staten.
Lovforslaget er samtidig med fremsættelsen sendt til høring hos  

 berørte myndigheder og organisationer.
Når høringssvarene er modtaget, vil  

 trafikministeren oversende disse til Folketingets Trafikudvalg ledsaget af de  

 kommentarer, udtalelserne måtte give anledning til.
Bemærkninger til lovforslagets enkelte bestemmelser Til § 1 Til nr. 1 og 2 Der er alene tale om tydeliggørelse af, at henvisningen i den eksisterende  

 lov til »selskabet« vedrører »Hovedstadsområdets  

 Trafikselskab« (HT), idet der i forslag til nye §§ 3 a - 3 c i loven  

 foreslås oprettet et aktieselskab.
Til nr. 3 I forarbejderne til den gældende lov (FT 1988/89, spalte 2613) er det  

 oplyst, at et virksomt middel til at sikre en økonomisk og effektiv busdrift  

 er at foretage løbende offentligt udbud af den almindelige rutekørsel, idet  

 der herved skabes mulighed for konkurrence mellem busvirksomhederne om  

 kørslen, hvilket mindsker omkostningerne for HT.
Efter den gældende lov skal mindst 45% af den almindelige rutekørsel i  

 hovedstadsområdet udføres af private vognmænd efter 1. april 1994. HT har  

 siden lovens vedtagelse i 1989 foretaget en række rationaliseringer og har  

 gjort busdriften langt mere effektiv.
Den del af HT (Busdivisionen), som  

 udfører buskørsel er blevet fysisk udskilt fra HT (Administrationsdivisionen)  

 og drives som en privat busvirksomhed efter forretningsmæssige principper i  

 overensstemmelse med aktieselskabs- og årsregnskabslovens bestemmelser.
HT's busdrift er ved den nævnte proces blevet konkurrencedygtig med de  

 private vognmænd, der udfører rutekørsel for HT.
Bestemmelsen om udbud i den  

 gældende lov må således siges at have virket efter hensigten og i den  

 forbindelse have skabt grundlaget for et kommercielt busselskab.
Med henblik på at nedbringe HT's omkostninger til rutekørsel yderligere  

 foreslås det, at hele den almindelige rutekørsel, der udføres i  

 hovedstadsområdet, skal udbydes i licitation.
Herved vil konkurrencen mellem  

 de busvirksomheder, der agter at byde på den udbudte kørsel, blive skærpet.
 Ved udskillelsen af HT's busdrift til et selvstændigt aktieselskab skabes  

 der grundlag for, at dette selskab kan deltage i licitationen af buskørsel.  

 Det foreslås derfor, at det nystiftede aktieselskab - på lige fod med private  

 busvognmænd og busvirksomheder - skal kunne byde på og udføre den udbudte  

 rutekørsel i hovedstadsområdet.
I konsekvens heraf bør også andre statslige selskaber og statslige  

 foretagender, herunder DSB og privatbanerne, kunne byde på og udføre den  

 udbudte kørsel.
Det bemærkes i denne forbindelse, at det er hensigten, at  

 DSB's Busdivision skal omdannes til et aktieselskab.
HT har i henhold til gældende lov udbudt 45% af den samlede kørsel i  

 perioden 1990-94 og har således haft et passende tidsrum til at omstille sin  

 busvirksomhed.
For at give HT mulighed for at tilrettelægge en hensigtsmæssig  

 udbudsrytme, også under hensyntagen til genudbud af tidligere udbudt kørsel,  

 foreslås det, at HT senest den 1. juli 2002 har øget den andel, der udføres i  

 henhold til udbud, til 100 %. Det er op til HT selv at afgøre inden for denne  

 frist, i hvilken takt de resterende 55 % af kørslen skal udbydes.
I den eksisterende lov tales der alene om offentligt udbud af kørslen.
En  

 sådan indskrænkning af fremgangsmåden for udbud er næppe hensigtsmæssig.
Der  

 bør således være mulighed for HT selv at vælge den fremgangsmåde, der i den  

 konkrete situation er mest formålstjenlig, f.eks. begrænset udbud eller udbud  

 efter forhandling i overensstemmelse med EF-retsakterne herom.
Med henblik på at sikre fremtiden for HT's udviklings- og  

 forsøgsprojekter, herunder på handicapkørselsområdet, foreslås det, at HT  

 fortsat skal kunne eje et begrænset antal busser.
Der henvises iøvrigt til de  

 generelle bemærkninger ovenfor pkt. 3, sidste afsnit.
 Til nr. 4.
 Formålet med lovforslaget er dels at forpligte HT til at udbyde 100% af  

 rutekørslen i hovedstadsområdet (i stedet for de nuværende 45%), dels at  

 omdanne den del af HT, som udfører buskørsel, til et aktieselskab.
Dette aktieselskabs primære formål er at udføre rutekørsel i HT-området.  

 Aktieselskabet overtager ved stiftelsen driften af den almindelige  

 rutekørsel, som på ikrafttrædelsestidspunktet udføres i henhold til § 1 i  

 loven af HT.
Aktieselskabet skal endvidere kunne afgive tilbud på og udføre  

 den rutekørsel, der udbydes af HT i henhold til forslaget til ændret § 3 i  

 loven.
Der er med lovforslaget ikke taget stilling til spørgsmålet om, hvem der  

 stifter aktieselskabet.
Det er op til HT og de fem kommunale enheder at  

 træffe beslutning om, hvem der skal stifte selskabet.
Der er således mulighed  

 for at træffe beslutning om, at HT eller de fem kommunale enheder står som  

 stifter af selskabet.
I henhold til aktieselskabslovens bestemmelser skal det  

 af stiftelsesdokumentet fremgå, hvem der stifter selskabet.
 Aktieselskabet overtager ved stiftelsen busmateriel, garageanlæg samt  

 andre faste anlæg og løsøre, der ejes af HT og fremtidig skal udnyttes af  

 aktieselskabet.
HT kan dog beslutte, at garageanlæg og andre faste anlæg fortsat ejes af  

 HT eller overføres til et af HT oprettet ejendomsselskab.
Udbud af buskørslen  

 i henhold til loven vil herefter kunne foretages således, at det indgår som  

 et vilkår for udførelse af den udbudte kørsel, at HT mod vederlag stiller  

 garageanlæg m.v. til rådighed for de pågældende busvirksomheder.
En sådan  

 ordning kendes bl.a. fra Stockholm.
HT vil fortsat eje de personalebygninger, som anvendes af chauffører i  

 pauser, til køb af billet- og kortbeholdning m.v.
Disse bygninger, der ofte  

 er beliggende ved en buslinies endestation, anvendes typisk af chauffører fra  

 flere forskellige entreprenørselskaber, som betaler HT for at stille denne  

 facilitet til rådighed.
 Aktiekapitalen svarer til værdien af de overtagne aktiver m.v. vurderet i  

 overensstemmelse med aktieselskabslovens bestemmelser om vurdering af  

 apportindskud, som der vil være tale om ved HT's stiftelse af et  

 aktieselskab.
Omkostninger i forbindelse med busdriftens overgang til aktieselskabsform  

 vil skulle afholdes af HT.
Der vil ikke blive ydet kompensation til HT for  

 disse udgifter i henhold til princippet i det mellem staten og kommunerne  

 aftalte udvidede totalbalanceprincip (DUT).
 En åbningsbalance for det nye busselskab skal kunne muliggøre, at  

 selskabet kan drives forretningsmæssigt.
Aktieselskabets primære formål er at udføre rutekørsel i HT-området.
Da  

 aktieselskabet skal drives efter forretningsmæssige principper, bør det  

 imidlertid have samme muligheder som private busselskaber for at drive  

 busvirksomhed i og uden for Danmark, såfremt dette skønnes hensigtsmæssigt og  

 de nødvendige tilladelser hertil kan opnås fra de kompetente myndigheder.  

 Endvidere kan selskabet deltage i drift af andre busvirksomheder og kan i den  

 forbindelse helt eller delvist eje datterselskaber.
 Der er ikke i lovforslaget fastsat nærmere bestemmelser om sammensætningen  

 af aktieselskabets bestyrelse, idet denne skal følge aktieselskabslovens  

 bestemmelser om valg af bestyrelse på generalforsamlingen.
I forbindelse med stiftelsen af aktieselskabet skal HT i overensstemmelse  

 med aktieselskabslovgivningen udarbejde et udkast til vedtægter for  

 selskabet, hvori bl.a. er fastsat bestemmelser vedrørende bestyrelsens  

 sammensætning.
Vedtægterne godkendes af generalforsamlingen i  

 overensstemmelse med aktieselskabslovens bestemmelser herom.
Aktieselskabet  

 er ikke undergivet Indenrigsministeriets tilsyn, og aktieselskabets vedtægter  

 eller senere ændringer heri skal ikke godkendes af Indenrigsministeriet.
Det  

 samme gør sig gældende for det ejendomsaktieselskab, som HT kan beslutte at  

 stifte, jf. forslag til § 3 a, stk. 3.
Der er ikke fastsat nærmere bestemmelser vedrørende en eventuel  

 aktieafhændelse, idet det må være op til ejerne at vurdere og træffe  

 afgørelse om, hvorvidt og i givet fald på hvilket tidspunkt et aktiesalg er  

 hensigtsmæssigt.
I overensstemmelse med almindeligt kommunalretligt princip  

 forudsættes herved, at ingen af de fem kommunale enheder vil få bestemmende  

 indflydelse på selskabet.
 Det vil være op til aktieselskabet på et senere tidspunkt at tage stilling  

 til det ønskelige i en eventuel børsintroduktion.
 Der kan ske tinglysning på grundlag af lovændringen af rettigheder, der  

 overføres fra HT til selskabet.
I forbindelse med aktieselskabets overtagelse af HT's busvirksomhed  

 bevarer de nævnte tjenestemænd deres hidtidige ansættelsesmæssige status,  

 idet tjenestemandsstillingerne nedlægges ved ledighed.
Bestemmelsen  

 indebærer, at de pågældende tjenestemænd ikke vil have krav på  

 ventepenge/rådighedsløn eller pension som følge af det nyskabte aktieselskabs  

 overtagelse af HT's busvirksomhed.
De pågældende tjenestemænd er forpligtet  

 til at gøre tjeneste i selskabet.
 Aktieselskabet vil i forbindelse med stiftelsen fremkomme med et tilbud  

 til det tjenestemandsansatte personale om overgang til ansættelse i  

 selskabet.
 Accept af dette tilbud vil indebære, at de pågældende herefter med de for  

 kommunalt ansatte tjenestemænd gældende regler bringer deres ansættelse som  

 tjenestemænd til ophør og indtræder i ansættelsesforhold til aktieselskabet.
 Indtil et ansættelsestilbud fra aktieselskabet måtte være accepteret og  

 tjenestemandsansættelsen bragt til ophør, eller hvis ansættelsestilbuddet  

 ikke accepteres, opretholder de pågældende tjenestemænd ansættelsesforholdet  

 til HT, og HT udbetaler i tiden fra busselskabets overtagelse af det  

 pågældende personale fortsat løn m.v. og afholder udgifter til pensioner til  

 de pågældende i overensstemmelse med de herom fastsatte regler.
 Der træffes aftale mellem HT og aktieselskabet om selskabets refusion fra  

 overtagelsestidspunktet af udgifter til løn og eventuelle senere opståede  

 udgifter til rådighedsløn/ventepenge til de omhandlede tjenestemænd samt  

 indbetalinger af løbende pensionsbidrag til HT for den pensionsalder, som  

 optjenes i tiden fra overtagelsen og fremefter.
 Loven om lønmodtageres retsstilling ved virksomhedsoverdragelse finder  

 anvendelse ved oprettelse af aktieselskabet.
Til § 2 For fortsat at opfylde kravet om, at mindst 45% af HT's almindelige  

 rutekørsel skal udføres af private vil HT allerede i foråret 1995 skulle  

 igangsætte næste udbudsrunde, idet en vis del af de indgåede kontrakter om  

 tidligere udbudt kørsel udløber.
 Lovens ikrafttrædelsestidspunkt er således fastsat dels under hensyntagen  

 til, at der skal være tilstrækkelig tid til at gennemføre stiftelsen af  

 selskabet, og til selskabets efterfølgende overtagelse af HT's busvirksomhed  

 og personale, dels under hensyntagen til, at HT som nævnt vil skulle  

 igangsætte en ny udbudsrunde allerede i foråret 1995.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I lov nr. 274 af 3. maj 1989 om hovedstadsområdets kollektive  

 persontrafik, som ændret senest ved lov nr. 505 af 30. juni 1993, foretages  

 følgende ændringer:
§ 1 1. I § 1, stk. 1, indsættes efter »Hovedstadsområdets  

 Trafikselskab«: »(HT)».
 § 1. Hovedstadsområdets Trafikselskab varetager den almindelige  

 rutekørsel med bus inden for hovedstadsområdet omfattende Københavns og  

 Frederiksberg Kommuner samt Københavns, Frederiksborg og Roskilde  

 Amtskommuner.
 Stk. 2. Selskabet varetager individuel handicapkørsel for svært  

 bevægelseshæmmede, der rækker ud over transport til behandling, terapi og  

 lignende.
 2. Overalt i loven ændres »Selskabet« og  

 »selskabet« til: »HT« og »Selskabets« og  

 »selskabets« ændres til: »HT's«.
 3. § 3, stk. 1, ophæves og i stedet indsættes:
»HT foretager løbende udbud af den i § 1 nævnte buskørsel.
Senest den  

 1. juli 2002 skal hele kørslen udføres på grundlag af udbud.
 Stk. 2. Buskørslen kan udføres af statslige eller private  

 virksomheder, herunder det i § 3 a nævnte aktieselskab.
 Stk. 3. HT kan fortsat som led i HT's udviklings- og  

 forsøgsprojekter m.v. eje et begrænset antal busser.«.
 Stk. 2 bliver herefter stk. 4.
§ 3. Selskabet foretager løbende offentligt udbud af en del af den  

 i § 1 nævnte buskørsel.
Medmindre trafikministeren tillader andet, skal den  

 del af selskabets samlede kørsel, der på grundlag af udbud udføres for  

 selskabet af andre, altid mindst udgøre:
1. 15 pct. efter 1. april 1991 2. 30 pct. efter 1. april 1992 3. 45 pct. efter 1. april 1994 Stk. 2. Kontrakter om kørsel indgås for et tidsrum af højst 8 år.
 4. Efter § 3 indsættes:
» § 3 a.
Der stiftes et aktieselskab, hvis aktiekapital  

 indskydes af HT eller af Københavns og Frederiksberg Kommuner samt  

 Københavns, Roskilde og Frederiksborg Amtskommuner i fællesskab.
HT eller de  

 nævnte kommuner og amtskommuner kan afhænde aktier.
 Stk. 2. Der foretages ikke regulering af statens generelle tilskud  

 til kommunerne og amtskommunerne i forbindelse med oprettelse og drift af  

 busvirksomheden i aktieselskabsform, jf. stk. 1.
 Stk. 3. HT kan beslutte, at busgarager og andre faste anlæg  

 fortsat skal ejes af HT, eller skal overtages af et af HT oprettet  

 aktieselskab.
 Stk. 4. Aktiekapitalens størrelse svarer til værdien af de  

 aktiver, der overføres fra HT, eller de i stk. 1 nævnte kommuner i  

 fællesskab.
 Stk. 5. Aktieselskabet indtræder ved stiftelsen i samtlige de  

 rettigheder og forpligtelser, som følger af HT's udførelse af den i § 1  

 omtalte almindelige rutekørsel.
 Stk. 6. Aktieselskabets optagelse af lån og påtagelse af  

 garantiforpligtelser m.v. henregnes ikke til låntagning m.v. for HT eller for  

 Københavns og Frederiksberg Kommuner samt Københavns, Roskilde og  

 Frederiksborg Amtskommuner.
 Stk. 7. For aktieselskabet gælder lovgivningen om aktieselskaber  

 med de ændringer, der følger af denne lov.
§ 3 b.
Aktieselskabet overtager på uændrede vilkår driften af den  

 almindelige rutekørsel, der i henhold til § 1 udføres af HT selv.
Stk. 2. Selskabets formål er på et forretningsmæssigt grundlag at  

 udføre buskørsel.
Selskabet kan tillige drive anden virksomhed, som har en  

 forretningsmæssig sammenhæng med busvirksomheden.
 Stk. 3. Selskabet kan deltage i driften af andre busvirksomheder,  

 herunder gennem helt eller delvist ejede datterselskaber.
§ 3 c.
De tjenestemænd, der ved aktieselskabets overtagelse af  

 HT's busdrift gør tjeneste ved busdriften, bevarer deres ansættelsesforhold  

 til HT.
Tjenestemændene er i dette ansættelsesforhold forpligtet til at gøre  

 tjeneste i aktieselskabet.
 Stk. 2. Aktieselskabet tilbyder de tjenestemænd, der er omtalt i  

 stk. 1, overgang til ansættelse i aktieselskabet.
 Stk. 3. Til de tjenestemænd, der ikke ønsker at overgå til  

 ansættelse i aktieselskabet efter stk.2, udbetaler HT løn m.v. og afholder  

 udgifter til pension i overensstemmelse med de herom fastsatte regler.
 Stk. 4. Der træffes nærmere aftale mellem HT og aktieselskabet om  

 aktieselskabets refusion, fra overtagelsen af busdriften, af de lønninger  

 mv., der udbetales i henhold til stk. 3, og indbetalinger af løbende  

 pensionsbidrag til HT for den pensionsalder, som tjenestemændene optjener fra  

 overtagelsen.
 Stk. 5. De tjenestemænd, der omfattes af stk. 1 og 3, har på lige  

 fod med aktieselskabets øvrige medarbejdere ret til at vælge  

 medarbejderrepræsentanter til selskabets bestyrelse, og er på tilsvarende  

 måde valgbare til bestyrelsen efter aktieselskabslovgivningens bestemmelser  

 herom.«.
