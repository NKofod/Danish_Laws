Almindelige bemærkninger Finansministeriet og Foreningen af Arbejdsledere i Danmark har indgået  

 vedlagte overenskomst af 29. december 1989, der afløser overenskomst af 25.  

 februar 1988.
 Ændringer i denne overenskomst i forhold til den tidligere er markeret med  

 streger i margenen.
 Der henvises til Finansministeriets cirkulære af 22. maj 1985 om  

 ministeriepuljer.
Bemærkninger til de enkelte bestemmelser Til § 2. Kantinelederens arbejdsområde:
Medbestemmelse Finansministeriet gør opmærksom på det hensigtsmæssige i, at  

 kantinelederen inddrages i spørgsmål, der vedrører udarbejdelse af kantinens  

 budgetter og ansættelse/afskedigelse af kantinens øvrige medarbejdere (i  

 øvrigt henvises der til reglerne i Finansministeriets cirkulære om samarbejde  

 og samarbejdsudvalg i statens virksomheder fra 21. november 1979).
Til § 4, stk. 2. Dispensation fra krav om uddannelse Der kan i ganske særlige tilfælde dispenseres fra kravet om relevant  

 faglig uddannelse for kantineledere, der ansættes i kantiner med 11  

 medarbejdere eller flere.
Bemyndigelse til at dispensere er delegeret fra  

 Finansministeriet til den enkelte institution, jf. § 1.
Til § 4, stk. 2. Beregning af beskæftigelsesgrad Kantinelederen skal som angivet klassificeres efter, hvor mange øvrige  

 medarbejdere der er ansat i kantinen.
Derfor skal kantinemedarbejdernes  

 beskæftigelsesgrad regnes ud.
Til hjælp herfor gives der følgende eksempel:
 En kantineleder med et ugentlig timetal på 30 timer har følgende  

 medarbejdere med det angivne timetal pr. uge:
 (For kantinemedhjælpere med et varierende timetal pr. uge i årets løb,  

 anvendes ved beregningen den pågældendes gennemsnitsbeskæftigelse beregnet på  

 årsbasis).
Antallet af »fuldtidsbeskæftigede« medarbejdere beregnes ved at  

 dividere medarbejdernes samlede ugentlige timetal med kantinelederens  

 ugentlige timetal.
I dette eksempel:
145/30 = 4.83 Kantinelederen har altså i dette tilfælde 4,83  

 »fuldtidsbeskæftigede« medarbejdere.
Dette antal medarbejdere  

 svarer for kantinelederens vedkommende til en aflønning efter lønramme 6.
Til § 5. Lønberegning for ansatte på skoler Der er en særlige måde at beregne lønnen på for kantineledere, som er  

 ansat på skoler og uddannelsesinstitutioner, der har en årlig lukning på  

 grund af ferie i mere end 5 uger.
Det skyldes, at disse kantineledere har et  

 mindre antal årlige arbejdsdage end andre kantineledere, der hører under  

 overenskomstens område.
Den beregningsmåde, der er angivet nedenfor skal  

 sikre, at de pågældende får udbetalt en årlig løn, der er fordelt på årets 12  

 måneder, og som svarer til den faktiske arbejdstid i den del af året, hvor  

 institutionen har åbent. - Beregningsmåden er som følger:
I § 7, stk. 1 indgår der i beregningen »Det aftalte årlige antal  

 arbejdstimer« . Dette antal timer findes ved at gange det daglige  

 timetal med det antal dage, der arbejdes i hele skoleåret.
Hvis der på  

 forhånd er fastlagt et bestemt antal timer i forbindelse med særlige opgaver,  

 der ligger ud over det normale daglige timetal, kan disse timer eventuelt  

 indgå i beregningen. (Derimod kan der ikke medtages merarbejde f.eks. på  

 grund af andres sygdom.
Sådant arbejde skal honoreres særskilt).
 Det følgende eksempel kan illustrere beregningsmåden:
NN er den 1. april 1989 ansat på skalatrin 11 (stedtillægssats III). NN er  

 ansat til at arbejde 40 uger a 20 timer i skoleåret, d.v.s. i alt 800 timer.  

 Endvidere er det aftalt, at NN ud over disse 800 timer skal deltage i  

 hovedrengøring i 40 timer om året.
NN's samlede antal arbejdstimer i  

 skoleåret er derfor 840 timer.
 NN's beskæftigelsesgrad findes ved at dividere det samlede antal årlige  

 timer vedkommende arbejder (d.v.s. 840) med et tal, der svarer til en ansat  

 på fuld tid (d.v.s. pr. 1. april 1987: 2028 timer pr. år). Dette tal for en  

 ansat på fuld tid (2028) skal dog først reduceres med et timetal, der svarer  

 til omfanget af ferie (5 uger a 39 timer) og søgnehelligdage (8,5 dag). Det  

 reducerede tal udgør pr. 1. april 1987 1767. NN's beskæftigelsesgrad (B)  

 udgør derfor:
840/1767 Årslønnen for en fuldtidsbeskæftiget på skalatrin 11 (stedtillægssats III)  

 er pr. 1. april 1989 147.249 kr.
NN's årsløn udgør en brøkdel af denne løn,  

 nemlig en brøkdel der svarer til den udregnede beskæftigelsesgrad (B):
 Beskæftigelsesgradens divisor, der pr. 1. april 1989 er 1721, ændres som  

 følge af arbejdstidens nedsættelse pr. 1. september 1990 til 1676.
 Det bemærkes, at de nævnte lønninger ikke omfatter eventuelle særlige  

 ydelser (natpenge og lignende). Sådanne tillæg opgøres særskilt og udbetales  

 samtidig med månedslønnen.
 Endvidere gøres der opmærksom på, at lønnen for udførelse af  

 hovedrengøring m.v. følger samme udbetalingstermin, som gælder for udbetaling  

 af sædvanlig løn.
Til § 13. Ferie De ændrede regler om særlige feriegodtgørelse har virkning fra ferieåret  

 1990/91 (optjeningsår 1989). For ferieåret 1989/90 er reglerne i den  

 oprindelige overenskomst om særlige feriegodtgørelse fortsat gældende.
 Cirkulæret har virkning fra 1. april 1989. Samtidig ophæves cirkulære af  

 25. februar 1988 (LP.nr. 87/88) om overenskomst for kantineledere 1987.
Finansministeriet, Administrations- og Personaledepartementet, den 29. december 1989 P.M.V.
 E.B.
Lone Retoft OVERENSKOMST FOR KANTINELEDERE Overenskomstens område Stk. 2.  Overenskomsten gælder ikke for følgende  

 grupper:
1. Tjenestemænd og pensionerede tjenestemænd fra  

 staten, folkeskolen, folkekirken, kommuner og statsfinansierede eller  

 koncessionerede virksomheder, 2. andre, der oppebærer understøttelse eller pension  

 fra en pensionsordning, hvortil det offentlige har ydet bidrag og 3. personer, der er fyldt 70 år.
Kantinelederens arbejdsområde § 2.  Kantinelederens arbejde er at tilrettelægge  

 og/eller at udføre det daglige arbejde i forbindelse med indkøb, produktion  

 og salg af kantinens produkter.
 Stk. 2.  Kantinelederen kan endvidere være ansvarlig for  

 rengøring af de lokaler og det inventar m.v., der er nødvendige for kantinens  

 drift.
Stk. 3.  Kantinelederen driver kantinen for  

 institutionens regning og under ansvar overfor institutionen.
Institutionen  

 fastsætter åbningstider og priserne på de varer, der forhandles i kantinen.
Ansættelsesbrev § 3.  Det anbefales at anvende det ansættelsesbrev,  

 der er vist i bilag 1. Teksten kan dog fraviges, hvis forholdene kræver det.
Stk. 2.  Kantinelederen bør ved ansættelsen få udleveret  

 et eksemplar af gældende love og bestemmelser om kantinedrift.
Eventuelle  

 rettelser og tilføjelser bør udleveres efterhånden, som de måtte komme.
Løn § 4.  Lønnen beregnes på grundlag af en årsløn i den  

 lønjusteringsaftale, der gælder for statens tjenestemænd i perioden fra 1.  

 april 1989 til 31. marts 1991.
 Stk. 2.  Kantinelederen aflønnes i forhold til antallet  

 af øvrige medarbejdere i kantinen efter følgende retningslinier:
 Stk. 3.  Kantinelederens aflønning ændres, hvis antallet  

 af medarbejdere ændres således, at kantinelederen henføres til en anden  

 lønramme i følge stk. 2. Aflønningen ændres med det opsigelsesvarsel, der  

 tilkommer den pågældende kantineleder.
Løn til kantineledere på uddannelsesinstitutioner § 5.  Lønnen til kantineledere, der er ansat på skoler  

 og uddannelsesinstitutioner, der har ferielukning i mere end 5 uger,  

 fastsættes ud fra en beskæftigelsesgrad (B), der beregnes som følgende:
 Månedslønnen beregnes som 1/12 x B x årslønnen på det aktuelle skalatrin.
 Som følge af arbejdstidsnedsættelsen ændres divisoren i  

 beskæftigelsesbrøken til 1676 pr. 1. september 1990.
Lønanciennitet § 6.  Der optjenes fuld anciennitet ved en ugentlig  

 beskæftigelse på gennemsnitlig 15 timer eller derover.
Med en gennemsnitlig  

 beskæftigelse på under 15 timer om ugen optjenes der ingen anciennitet.
Stk. 2.  Ved ansættelsen medregnes højst 6 års  

 anciennitet.
Grundlaget herfor skal være sammenlignelig beskæftigelse som  

 kantineleder inden for de sidste 6 år.
Denne beskæftigelse kan være indenfor  

 eller udenfor staten.
 Stk. 3.  Det er dog kun anciennitet efter den 1.  

 september 1982, der kan tjene som grundlag for anciennitetsoverførsel.
 Stk. 4.  Det forudsættes, at der kan fremvises skriftlig  

 dokumentation i form af en erklæring fra tidligere arbejdsgiver(e).
 Stk. 5.  Man kan dog medregne al tidligere optjent  

 anciennitet, hvis følgende tre betingelser er opfyldt:
 Stk. 6.  Man kan endelig medregne 6 års anciennitet,  

 hvis vedkommende umiddelbart forud for ansættelsen som kantineleder har haft  

 anciennitetsgivende beskæftigelse som husmedhjælper ved samme styrelse.
Pension § 7.  Der indbetales med virkning fra 1. april 1990  

 pensionsbidrag til den pensionsordning, der aftales mellem Finansministeriet  

 og Statsansattes Kartel.
Lønfradrag/-beregning § 8.  Kantineledere er omfatter af de for tjenestemænd  

 fastsatte regler om lønfradrag/-beregning, jf. for tiden cirkulære af 24. maj  

 1985 om lønfradrag/-beregning for tjenestemænd.
Lønudbetaling § 9.  Løn og pension udbetales månedsvis bagud.
Arbejdsbestemte tillæg § 10.  Kantineledere følger de regler, der gælder for  

 statens tjenestemænd angående natpenge/godtgørelse for tjeneste på lørdage,  

 søn- og helligdage m.v., grundlovsdag efter kl. 12.00 og juleaftensdag efter  

 kl. 14.00 og godtgørelse for delt tjeneste, jf. for tiden Finansministeriets  

 cirkulære af 31. august 1988 (LP.nr. 113/88) om natpenge m.v.
Arbejdstid § 11.  Arbejdstiden er indtil 38 timer pr. uge (pr. 1.  

 september 1990 37 timer).
Stk. 2.  Arbejdstiden for deltidsansatte kan nedsættes  

 forholdsmæssigt i forbindelse med arbejdstidsnedsættelsen.
Nedsættelsen skal  

 i givet fald være sagligt begrundet i hensynet til bevillinger,  

 arbejdstilrettelæggelse eller andet.
Nedsættelsen kan dog ikke være til  

 mindre end 15 timer om ugen og den skal varsles svarende til den pågældendes  

 opsigelsesvarsel.
Overarbejde § 12.  Ved overarbejde forstås arbejde ud over 76  

 timer inden for en samlet periode på 2 arbejdsuger (pr. 1. september 1990 74  

 timer). Timetallet rundes opad til et mangefold af 1/2 time.
Stk. 2.  Overarbejde skal så vidt muligt søges godtgjort  

 med fritid.
Fritiden skal have samme varighed som det præsterede overarbejde  

 med tillæg på 50 pct.
Fritiden rundes opad til hele timer.
Stk. 3.  For fritimerne ydes der almindelig timeløn.
Når  

 erstatningsfriheden ydes som hele fridage, kan der den enkelte dag højst  

 udlignes 7,6 timer (pr. 1. september 1990 7,4 timer).
Stk. 4.  Hvis der ikke kan gives den omhandlede fritid,  

 udbetales overarbejdspengene efter de satser, der er gældende for  

 tjenestemænd, jf.
Finansministeriets cirkulære af 31. august 1988 om de for  

 statens tjenestemænd gældende arbejdstidsregler.
Ferie § 13.  Kantineledere er omfattet af ferieloven.
 Stk. 2.  Kantineledere som holder ferie med løn, er  

 berettiget til særlig feriegodtgørelse i stedet for ferietillæg efter  

 ferielovens § 14, stk. 1.
Stk. 3.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af Stk. 4.  I det beløb, der er beregnet efter stk. 2  

 fradrages 3)løn for merarbejde af den art, som er beskrevet i stk. 5, samt Stk. 5.  Den særlige feriegodtgørelse udgør 11/2 pct. af  

 beregningsgrundlaget efter stk. 2 og 3.
Øvrige ansættelsesvilkår § 14.  Kantineledere er omfattet af funktionærloven.
 Stk. 2.  Ved eventuel afskedigelse af kantineledere  

 følges den procedure som fremgår af hovedaftalen mellem Finansministeriet og  

 Statsansattes Kartel § 8 og § 9.
Graviditet, barsel og adoption § 15.  Kantineledere er omfattet af aftale af 5.  

 september 1989 mellem Finansministeriet og centralorganisationer under  

 Centralorganisationernes Fællesudvalg om fravær fra tjeneste på grund af  

 graviditet, barsel og adoption.
 Stk. 2.  For ansatte, der ikke opfylder kravet om  

 karenstid i ovennævnte aftale, gælder reglerne i dagpengeloven og  

 barselsorlovsloven.
Tjenestefrihed § 16.  Ansatte har ret til tjenestefrihed uden løn,  

 hvis det er til de formål og af den varighed, der er nævnt i  

 Finansministeriets bekendtgørelse om ret for tjenestemænd til tjenestefrihed  

 uden løn til nærmere afgrænsede formål (af 28. november 1986).
Arbejdstøj § 17.  Der kan efter institutionens bestemmelse  

 stilles kittel eller tilsvarende arbejdstøj til rådighed.
A-kasse § 18.  Der antages fortrinsvis kantineledere, som er  

 medlemmer af en statsanerkendt arbejdsløshedskasse.
Hovedaftale § 19.  Den mellem Finansministeriet og Statsansattes  

 Kartel indgåede hovedaftale af 20. juni 1988 finder anvendelse på denne  

 overenskomst.
Ikrafttræden og opsigelse § 20.  Overenskomsten har virkning fra den 1. april  

 1989. Den kan opsiges af parterne med 3 måneders skriftligt varsel.
Det kan  

 ske til en 31. marts, dog tidligst den 31. marts 1991.
 Stk. 2.  Selv om overenskomsten er opsagt har parterne  

 pligt til at overholde dens bestemmelser, indtil en anden overenskomst træder  

 i stedet, eller en arbejdsstandsning er iværksat i overensstemmelse med de  

 regler, der er fastsat i hovedaftalen.
 Stk. 3.  Fra det tidspunkt en opsigelse af  

 overenskomsten får gyldighed og indtil en ny overenskomst indgås, sker  

 aflønningen på grundlag af den lønjusteringsaftale, der var gældende på  

 overenskomstens sidste gyldighedsdag.
København, den 29. december 1989 Foreningen af Arbejdsledere  

 Finansministeriet i Danmark P.M.V.
 E.B.
Hardy Sørensen Niels Paludan Bilag 1 .
ANSÆTTELSESBREV Det bekræftes, at De fra ........................ er beskæftiget som  

 ........................... ved .............................
 Med hensyn til løn- og ansættelsesvilkår er De undergivet den til enhver  

 tid gældende overenskomst for kantineledere, der er indgået mellem  

 Finansministeriet og Foreningen af Arbejdsledere i Danmark.
 De er ansat som fuldtidsbeskæftiget/deltidsbeskæftiget med gennemsnitlig  

 ....... timer pr. uge. (Ved ansættelser, hvor arbejdstiden - bortset fra  

 lovmæssig ferie - ikke omfatter hele året, angives også de arbejdsfrie  

 perioder).
 Deres arbejdstid vil være skiftende/vil indtil videre fortrinsvis blive  

 placeret i dagtimerne/aftentimerne/nattetimerne.
 De har pligt til at overholde de bestemmelser, der gælder for kantinedrift  

 og de retningslinier, der er fastlagt af institutionen.
Ved sygdom har De pligt til straks at give besked til Deres arbejdsplads  

 og til at indsende dokumentation, hvis det forlanges.
Hvis der er ydet løn  

 under sygdom i i alt 120 dage inden for et tidsrum på 12 efterfølgende  

 måneder, kan De opsiges med 1 måneds varsel med fratræden ved udgangen af en  

 måned (jf. funktionærlovens § 5, stk. 2).
Til bekræftelse af, at De har modtaget ansættelsesbrevet, bedes De forsyne  

 den vedlagte genpart med Deres under- skrift.
Denne genpart bedes derefter  

 leveret tilbage til ansættelsesmyndigheden.
