Fremsat den 17. december 2004 af  

 statsministeren (Anders Fogh Rasmussen) Forslag til Lov  

 om Dagbladsnævnet Kapitel 1 Formål § 1.  



  

 Statsministeren  

 nedsætter et dagbladsnævn, som har til formål at opretholde og fremme  

 alsidighed  

 og mangfoldighed på det danske dagbladsmarked.
 § 2.  



  

 Dagbladsnævnet  

 fremmer sit formål ved at yde økonomisk støtte til dagblade og  

 dagbladslignende  

 publikationer, som efter deres art og indhold er egnede til at fremme et  

 alsidigt udbud af nyheder og analyser af betydning for den offentlige debat i  

 et demokratisk samfund.
Kapitel 2 Støtteberettigede projekter § 3.  




  

 Nævnet kan yde ø  

  

 konomisk støtte til projekter, som  

 sigter mod etablering af nye dagblade (etableringsstøtte), som har til formål  

 at gennemføre en omstilling af et eksisterende dagblad, der er kommet i  

 økonomiske vanskeligheder (omstillingsstøtte), eller som har til formål at  

 gennemføre en foreløbig sanering af et eksisterende dagblad, der er  

 umiddelbart  

 lukningstruet (saneringsstøtte).
 § 4.  



  

 Etableringsstøtte  

 kan ydes til projekter, som sigter mod etablering af et nyt dagblad af den i  

 § 2 nævnte art, når den nødvendige finansiering ikke kan tilvejebringes  

 fra andre relevante kilder.
Stk. 2.  

  

 Etableringsstøtte ydes som kapitaltilskud, der kan udbetales enten som et  

 engangsbeløb eller i rater.
Kapitaltilskuddet kan højst udgøre 2/3 af  

 udgifterne i forbindelse med planlægning og forundersøgelser og højst 1/3 af  

 de  

 materielle udgifter, der er forbundet med den fysiske etablering.
 Stk. 3.  

  

 Det er en  

 forudsætning for tildeling af etableringsstøtte, at der er rimelig grund til  

 at  

 antage, at det planlagte dagblad vil kunne blive økonomisk selvbærende.
 § 5.  

  

 Omstillingsstøtte kan ydes til projekter, som har til formål at gennemføre en  

 omstilling af et eksisterende dagblad af den i § 2 nævnte art, der er  

 kommet i økonomiske vanskeligheder, med henblik på at tilpasse dagbladets  

 aktiviteter til de aktuelle vilkår på dagbladsmarkedet.
 Stk. 2.  

  

 Omstillingsstøtte ydes som  

 kapitaltilskud i rater over en tidsmæssigt fastsat periode.
 Stk. 3.  

  

 Det er en  

 forudsætning for tildeling af omstillingsstøtte, at dagbladet efter udløbet  

 af  

 støtteperioden må antages at ville være økonomisk selvbærende.
 § 6.  

  

 Saneringsstøtte kan ydes til dagblade af den i § 2 nævnte art, som er  

 kommet i akutte likviditetsvanskeligheder, med henblik på at forhindre en  

 umiddelbart forestående lukning og give dagbladet mulighed for at foretage  

 nødvendige justeringer, som vil kunne sikre bladets umiddelbare  

 videreførelse.
 Stk. 2.  

  

 Saneringsstøtte ydes som  

 kapitaltilskud, der udbetales som et engangsbeløb.
 Stk. 3.  

  

 Saneringsstøtte kan alene ydes,  

 hvis dagbladet i kraft af den tildelte støtte, må antages at kunne undgå  

 lukning længe nok til, at der vil kunne udarbejdes en mere langsigtet  

 strategi  

 for dagbladets videreførelse og iværksættes nødvendige initiativer med  

 henblik  

 på dennes gennemførelse.
Kapitel 3 Vilkår og betingelser for støtten § 7.  

  

 Støttetildeling sker efter ansøgning.
Ansøgningen skal være ledsaget af en  

 detaljeret beskrivelse af det påtænkte projekt og skal indeholde oplysninger,  

 som giver nævnet mulighed for at bedømme projektets økonomiske konsekvenser,  

 herunder om det kan forventes, at dagbladet efter støttetildeling vil kunne  

 opnå økonomisk bæredygtighed, og om projektet i øvrigt opfylder betingelserne  

 for at være støtteberettiget efter kapitel 2.
 § 8.  

  

 For  

 alle støtteformer gælder, at nævnet kan stille krav om, at ansøgeren  

 dokumenterer, at der i tillæg til den tildelte støtte kan skaffes anden  

 relevant finansiering, som kan sikre projektets bæredygtighed.
 § 9.  

  

 Støtten kan helt eller delvist målrettes til særlige aktiviteter, herunder  

 konsulentbistand  

 og lignende.
 § 10.  

  

 Der kan i forbindelse med tildeling af etableringsstøtte og omstillingsstøtte  

 i  

 rater fastsættes delmål, som vil skulle opfyldes, før resterende rater  

 udbetales.
 § 11.  

  

 Udbetalt støtte kan kræves helt eller delvist tilbagebetalt, og yderligere  

 tilsagn om støtte kan tilbagekaldes i tilfælde, hvor støttemodtageren bevidst  

 har afgivet urigtige eller vildledende oplysninger, eller har fortiet  

 væsentlige oplysninger i forbindelse med ansøgningen, samt hvor  

 støttemodtageren  

 ikke opfylder de betingelser, der er knyttet til støtten, eller ikke  

 gennemfører de forudsatte aktiviteter, og den manglende opfyldelse eller  

 gennemførelse kan tilregnes støttemodtageren.
 § 12.  

  

 Nævnet fastsætter nærmere regler for indsendelse af ansøgninger, udbetaling  

 af  

 tilskud, regnskabsaflæggelse m.v.
Kapitel 4 Nævnets organisering og sammensætning § 13.  

  

 Nævnet består af 5 medlemmer, som beskikkes af statsministeren.
Ingen af  

 nævnets medlemmer må være repræsentanter for eller ansatte i, eller have  

 væsentlige personlige, herunder økonomiske, interesser i enkelte bladhuse.  

 Nævnets medlemmer beskikkes for 4 år ad gangen.
§ 14.  

  

 Nævnets formand beskikkes direkte af statsministeren.
Formanden skal være  

 jurist,  

 besidde betydelig forvaltningsretlig ekspertise, og have bredt anerkendte  

 faglige kvalifikationer.
Formanden må ikke have fast tilknytning til den  

 statslige forvaltning.
Stk. 2.  

  

 Ét medlem  

 beskikkes efter indstilling af Danmarks Erhvervsråd.
Medlemmet skal have  

 bredt  

 anerkendt ekspertise i driftsøkonomiske forhold, gerne i tilknytning til  

 medievirksomhed.
Stk. 3.  

  

 Ét medlem beskikkes efter  

 indstilling af Forskningsrådet for Kultur og Kommunikation.
Medlemmet skal  

 have  

 bedrevet anerkendt forskning vedrørende nyhedsmedier i Danmark, gerne i  

 tilknytning til aviser og dagblade.
 Stk. 4.  

  

 Ét medlem beskikkes efter  

 indstilling af Dansk Journalistforbund.
 Stk. 5.  

  

 Ét medlem beskikkes efter  

 indstilling af Danske Dagblades Forening.
 § 15.  

  

 Nævnets afgørelser træffes ved almindeligt stemmeflertal.
 Stk. 2.  

  

 Nævnet fastsætter i øvrigt selv  

 sin forretningsorden.
 § 16.  

  

 Nævnets afgørelser er endelige og kan ikke indbringes for anden administrativ  

 myndighed.
 § 17.  

  

 Kulturministeriet stiller sekretariatsbetjening til rådighed for nævnet.
§ 18.  

  

 Nævnet offentliggør årligt en rapport om dets aktiviteter.
Hvert tredje år  

 afgives i forbindelse med årsrapporten en nærmere vurdering af aktiviteternes  

 betydning  

 for realiseringen af det i § 1 nævnte formål.
Kapitel 5 Finansiering § 19.  

  

 Foruden  

 af årligt finanslovsbevilgede midler, kan nævnet yde støtte til de i kapitel  

 2  

 nævnte formål af midler overført fra Dagspressens Finansieringsinstitut i  

 henhold til aftale af 2. december 2004 mellem Statsministeriet og  

 Dagspressens  

 Finansieringsinstitut.
Kapitel 6 Ikrafttræden m.v.
 § 20.  

  

 Lov om økonomisk bistand til dagspressens finansieringsinstitut, jf.  

 lovbekendtgørelse nr. 1018 af 17. november 2000, ophæves.
 Stk. 2.  

  

 Kautionsforpligtelser som  

 Dagspressens Finansieringsinstitut i overensstemmelse med lov om økonomisk  

 bistand til dagspressens finansieringsinstitut indestår for ved denne lovs  

 ikrafttræden overtages af staten i overensstemmelse med aftale af 2. december  

 2004 mellem Statsministeriet og Dagspressens Finansieringsinstitut.
 § 21.  

  

 Loven træder i kraft den 1. marts 2005.
 § 22.  

  

 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Den formidling af nyheder, meninger, viden og beslutninger,  

 som sker gennem pressen i almindelighed og dagbladene i særdeleshed, er af  

 afgørende betydning for opretholdelse og udvikling af demokratiet, ligesom  

 også  

 pressens funktion som kritisk iagttager af magtudøvelsen i samfundet er af  

 afgørende betydning for demokratiets udvikling.
 Det er på den baggrund også af almindelig samfundsmæssig  

 interesse, at der i Danmark opretholdes en alsidig og mangestemmet presse,  

 som  

 på effektiv vis er i stand til at varetage disse funktioner.
Lovforslaget bygger på betænkning nr. 1445 fra  

 Arbejdsgruppen om Dagspressens Finansieringsinstitut.
Indholdet af  

 lovforslaget  

 er i det væsentlige i overensstemmelse med arbejdsgruppens anbefalinger.
1.2. Lovforslagets formål Med lovforslaget ønsker regeringen at forny den ordning til  

 støtte af dagspressen, som siden 1970 har været administreret inden for  

 rammerne af Dagspressens Finansieringsinstitut.
Den nye ordning vil i lighed  

 med den hidtidige have til formål gennem støtte til etablering af nye  

 dagblade  

 og til sanering og udvikling af dagblade i økonomiske vanskeligheder at  

 medvirke til at bevare og udvikle et alsidigt og mangestemmet udbud af  

 dagblade  

 i Danmark.
 Lovforslaget har således til formål at erstatte den  

 eksisterende ordning med statslig støtte til Dagspressens  

 Finansieringsinstitut  

 med en enklere og mere effektiv anvendelse af statslige støttemidler på de  

 overordnede mediepolitiske formål, der også ligger til grund for den  

 hidtidige  

 ordning.
Det er således hensigten med lovforslaget at skabe rammerne  

 for en ny ordning, som i relation til administration og sagsbehandling er  

 enklere  

 og sikrer ansøgere en større gennemsigtighed.
Ved at gøre op med den  

 sammenblanding af offentlige og private støttemidler, som var grundlaget for  

 Dagspressens Finansieringsinstitut, tilsigter forslaget yderligere at  

 tilvejebringe et retsgrundlag, som sikrer, at alle relevante  

 forvaltningsretlige  

 regler finder fuld anvendelse ved tildeling af statslige støttemidler.
Den  

 nye  

 ordning forudses endvidere at ville have større mediepolitisk  

 gennemslagskraft  

 end den hidtidige.
De statslige støttemidler fokuseres således på de  

 aktiviteter og støtteformer, som  på baggrund af erfaringerne med den  

 hidtidige ordning  vurderes at være bedst egnede til at bidrage til et  

 større  

 og mere varieret udbud af dagblade.
1.4. Lovforslagets hovedpunkter Lovforslaget indeholder 6 kapitler.
Kapitel 1 (§§ 1-2)  

  

 indeholder de overordnede bestemmelser om formålet med  

 Dagbladsnævnet.
Det fremgår blandt andet heraf, at nævnet har til formål at  

 fremme alsidighed og mangfoldighed på det danske dagbladsmarked.
 Kapitel 2 (§§ 3-6)  

  

 indeholder en beskrivelse af de aktiviteter der kan tildeles  

 støtte.  

 Det følger heraf, at  

 der kan ydes støtte til etablering af nye dagblade (herunder dels planlægning  

 og dels fysisk etablering), til omstilling af eksisterende dagblade i  

 økonomiske vanskeligheder samt til sanering af dagblade, som er umiddelbart  

 lukningstruede.
Kapitel 3 (§§ 712)  

  

 fastlægger, hvilke  

 betingelser og vilkår nævnet kan knytte til ydelsen af støtte.
Endvidere  

 stilles nogle overordnede krav til ansøgningernes indhold, og det fastlægges,  

 at støtten vil kunne kræves helt eller delvist tilbagebetalt, hvis ansøgeren  

 har afgivet urigtige eller vildledende oplysninger, eller har fortiet  

 væsentlige oplysninger i forbindelse med ansøgningen.
 Kapitel 4 (§§ 13-18 )  

  

 fastlægger nævnets organisering og sammensætning, herunder de  

 overordnede principper for dets virke og sagsbehandling.
Kapitel 5 (§ 19)  

  

 fastlægger principperne for finansieringen af nævnets  

 støttevirksomhed.
Det fremgår således heraf, at nævnets aktiviteter dels  

 finansieres over årlige finanslovsbevillinger og dels af de midler, som  

 staten  

 i forbindelse med overtagelse af opgaverne fra Dagspressens  

 Finansieringsinstitut har fået overdraget fra instituttet.
 Kapitel 6 (§§ 20-22 )  

  

 indeholder ikrafttrædelsesbestemmelser m.v.
2. Baggrunden for lovforslaget 2.1. Dagspressens Finansieringsinstitut Dagspressens Finansieringsinstitut blev i 1970 etableret  

 som en privat selvejende institution på initiativ af Danske Dagblades  

 Fælles-repræsentation.
 Med lov nr. 214 af 27. maj 1970 om økonomisk bistand til et  

 finansieringsinstitut for dagspressen (1970-loven) bemyndigedes  

 statsministeren  

 til at yde økonomisk tilskud til instituttet.
Af bemærkningerne til forslaget til 1970-loven fremgik, at  

 formålet med at yde statslig bistand til ordningen var at medvirke til en  

 »effektiv virkeliggørelse af det indbyrdes finansieringssamarbejde, som  

 dagspressen  

 i fællesskab er ved at lægge rammerne om«.
Der henvistes i den forbindelse  

 til,  

 at formålet med instituttet var at bidrage til et »større og mere varieret  

 udbud  

 af aviser, end markedsvilkårene i sig selv ville føre til«.
Det fremhævedes i  

 forlængelse heraf, at lovforslaget i særlig grad sigtede på at støtte  

 vanskeligt stillede blade i disses egne bestræbelser på at forbedre deres  

 overlevelsesevner på længere sigt.
Instituttet kunne fra starten yde støtte i form af  

 kautioner og tilskud til investeringer i ny teknologi.
I 1984 fik instituttet  

 tillige adgang til at yde støtte til økonomisk sanering af eksisterende  

 dagblade og til etablering af nye dagblade.
I 1997 udvidedes ordningen på ny,  

 denne gang til også at omfatte udviklingsstøtte til dagblade i en økonomisk  

 trængt situation.
 Dagspressens Finansieringsinstitut ledes af en bestyrelse  

 på 5 medlemmer, der vælges af en generalforsamling for 1 år ad gangen.  

 Bestyrelsens  

 medlemmer har gennemgående været personer, som har beklædt ledende poster i  

 eksisterende bladhuse.
 Den daglige ledelse har siden oprettelsen i 1970 været varetaget  

 af Finansieringsinstituttet for Industri og Håndværk (FIH).
 Ved 1970-loven nedsattes endvidere et tilsynsråd, som  

 ifølge det nugældende lovgrundlag foruden at føre regnskabsmæssigt tilsyn med  

 instituttet, blandt andet også har til opgave at fungere som rekursinstans i  

 forhold  

 til afgørelser truffet af  

 instituttet i konkrete ansøgningssager.
 Tilsynsrådet består af 5 medlemmer, der efter lovgrundlaget  

 beskikkes af statsministeren. Ét medlem beskikkes efter indstilling fra Dansk  

 Journalistforbund og ét medlem efter indstilling fra Danske Dagblades  

 Forening.  

 Der er ingen indstillingsret for så vidt angår de resterende tre medlemmer af  

 tilsynsrådet.
 Som nævnt er der foretaget ændringer i ordningen blandt  

 andet i 1984 og 1997. Ændringerne vedrørte først og fremmest støtteformerne  

 samt størrelsen af statstilskuddet og i forbindelse med begge ændringer  

 videreførtes  

 i det væsentlige ordningen fra 1970, idet der ikke ændredes på organisationen  

 og principperne bag instituttets virksomhed.
 Foruden de ændringer, der således har været foretaget i  

 lovgrundlaget, er også instituttets vedtægter blevet ændret på enkelte, men  

 væsentlige punkter.
 På trods af de relativt betydelige indholdsmæssige  

 ændringer, der har været foretaget af ordningen siden 1970 og den udvikling,  

 der har været på dagbladsmarkedet i den mellemliggende periode, har der ikke  

 været foretaget en egentlig revision af lovgivningen på området.
2.2. Sagen om Dagbladet Dagen I forbindelse med Dagbladet Dagens ansøgning om tilskud i  

 2002 realitetsbehandlede Tilsynsrådet for Dagspressens Finansieringsinstitut  

 sagen som første (og eneste) instans på baggrund af oplysninger om  

 forretningsplanen,  

 som ansøgeren af konkurrencemæssige grunde ikke ønskede at fremsende til  

 bestyrelsen for finansieringsinstituttet, som i det hele bestod af medlemmer,  

 der bestred ledende poster i eksisterende dagblade.
 I kølvandet på Dagens konkurs og det heraf følgende tab for  

 statskassen rejstes en række kritiske spørgsmål i forhold til ordningens  

 administration,  

 sagsbehandling og tilskudspraksis.
 Sagen gav blandt andet anledning til nedenstående spørgsmål  

 fra Folketinget:
Folketingsspørgsmål S 1262 af 6. januar 2003 til  

 Statsministeren Spørgsmål:
 Overvejer regeringen at ændre konstruktionen for  

 Dagspressens Finansieringsinstitut, herunder bestyrelsessammensætningen  

 og/eller bestyrelsens kompetence, så bestyrelsen for Dagspressens  

 Finansieringsinstitut ikke kommer i en slags inhabilitetssituation, hvor  

 bestyrelsen ikke kan få alle relevante oplysninger, og derfor ikke mener at  

 kunne sige ja til støtte, og hvor tilsynsrådet til gengæld godkender støtten,  

 uanset at det må være bestyrelsen for Dagspressens Finansieringsinstitut, der  

 må forventes at besidde den fornødne kompetence til at træffe den slags  

 afgørelser.
 Svar:
Jeg kan oplyse, at Statsministeriet for tiden overvejer,  

 om der eventuelt kan være behov for justeringer eller ændringer af den  

 ordning for Dagspressens Finansieringsinstitut, som er nærmere reguleret i  

 lov om økonomisk tilskud til Dagspressens Finansieringsinstitut.
I  

 forbindelse med disse generelle overvejelser vil Statsministeriet naturligvis  

 inddrage de hidtidige erfaringer med ordningen  herunder den konkrete  

 sag,  

 spørgeren henviser til.
2.3. Arbejdsgruppen om Dagspressens  

 Finansieringsinstitut På baggrund dels af den kritik, der fulgte i kølvandet på  

 sagen om Dagen, og dels et generelt behov for et gennemsyn af ordningen,  

 nedsatte regeringen i september 2003 en arbejdsgruppe, som fik til opgave at  

 vurdere  

 behovet for justeringer eller ændringer af den gældende ordning for  

 Dagspressens Finansieringsinstitut.
Af arbejdsgruppens kommissorium fremgik, at gruppen på  

 baggrund af en evaluering af den nuværende ordning skulle vurdere, om der  

 fandtes at være behov for at ændre ordningen og i givet fald udarbejde  

 forslag  

 hertil.
Kommissoriet pegede i den forbindelse særligt på de mediepolitiske  

 formål med ordningen, på instituttets tilskudspraksis og på ordningens  

 organisering.
 Arbejdsgruppen blev bredt sammensat med deltagelse af  

 repræsentanter for Dagspressens Finansieringsinstitut, Danske Dagblades  

 Forening, Dansk Journalistforbund og de berørte ministerier samt 2 særligt  

 sagkyndige.
 Arbejdsgruppen afgav sin betænkning nr. 1445 i juni 2004.  

 Arbejdsgruppens anbefalinger er afgivet i enighed.
Arbejdsgruppen lægger i betænkningen op til en egentlig  

 nyordning af den statslige støtte til de overordnede formål, som hidtil er  

 blevet fremmet via Dagspressens Finansieringsinstitut.
Arbejdsgruppen  

 foreslår,  

 at staten ophører med at yde støtte til instituttet, og at der i stedet  

 oprettes et selvstændigt offentligretligt organ til administration af de  

 statslige støttemidler.
 Arbejdsgruppen peger således på, at den nuværende ordning  

 er forbundet med en række uhensigtsmæssigheder, som er en afledt konsekvens  

 af  

 uklare sagsbehandlingsregler og en vanskeligt håndterbar blandingsøkonomi,  

 ved  

 hvilken offentlige og private midler administreres sideløbende.
 Samtidig finder arbejdsgruppen, at de mediepolitiske  

 formål, der ligger bag den statslige støtte til instituttet, vil kunne  

 fremmes  

 mere effektivt ved at omdefinere hvilke aktiviteter, der vil kunne ydes  

 støtte  

 til.
 Som ovenfor anført bygger nærværende lovforslag i det  

 væsentlige på arbejdsgruppens anbefalinger.
3. Støttevirksomheden I den gældende ordning kan det årlige statstilskud til  

 Dagspressens Finansieringsinstitut ifølge § 3 i lov om økonomisk bistand  

 til dagspressens finansieringsinstitut anvendes til følgende formål:
  

 	  

  

 Investeringsstøtte  

  

 til  

 ombygning, udvidelse og modernisering af anlæg til avisfremstilling og  

 distribution,   

 	  

  

 Planlægnings-  

 og etableringsstøtte  

  

 til nye dagblade,   

 	  

  

 Saneringsstøtte  

  

 til dagblade,  

 i økonomiske vanskeligheder, og   

 	  

  

 Udviklingsstøtte  

  

 til  

 projekter, der er egnede til over en årrække at forbedre økonomisk trængte  

 dagblades økonomiske situation.
 Tilskud fra instituttets egenkapital kan ifølge  

 instituttets vedtægter anvendes som tilskud til finansiering af:
  

 	  

  

 Investeringsstøtte  

  

 til  

 produktivitetsfremmende projekter,   

 	  

 Projekter af betydning for den  

 samlede danske presse, og   

 	  

  

 Udviklingsstøtte  

  

 i  

 tilknytning til statsmidler.
Siden 1970 har Dagspressens Finansieringsinstitut på dette  

 grundlag udbetalt samlet 474 mio. kr. i tilskud til dagbladene.
Heraf er de  

 262  

 mio. kr. tilskud udbetalt direkte af statsmidlerne og 212 mio. kr. er tilskud  

 udbetalt fra instituttets egenkapital, som er oparbejdet af ikke umiddelbart  

 anvendte statstilskud, af medlemsindbetalinger, og af afkast af formuen.
 Det samlede udbetalte tilskud siden 1970 på 474 mio. kr. er  

 fordelt med 379 mio. kr. til investeringsstøtte, 17 mio. kr. til planlægning  

 og  

 etablering, 16 mio. kr. til sanering og 62 mio. kr. til udviklingsstøtte.
Bevillingerne fra instituttet er fordelt til et bredt  

 udsnit af de danske bladhuse.
I begyndelsen af instituttets levetid afstod de  

 store bladhuse fra at søge støtte.
Siden 1985 har de store bladhuse  

 imidlertid  

 også i betydeligt omfang modtaget støtte.
 Af de 435 mio. kr. der siden 1984 er udbetalt i støtte, er  

 66 mio. kr. udbetalt til de store bladhuse (Jyllands-Posten, Politiken og Det  

 Berlingske Officin), 77 mio. kr. er udbetalt til regionalaviserne (Aarhus  

 Stiftstidende, Aalborg Stiftstidende, Fyens Stiftstidende og  

 JydskeVestkysten),  

 75 mio. kr. er udbetalt til nicheaviserne Kristeligt Dagblad og Dagbladet  

 Information, 35 mio. kr er udbetalt til Ritzaus Bureau og 182 mio. kr. er  

 udbetalt til 65 andre aviser og projekter.
 Arbejdsgruppen om Dagspressens Finansieringsinstitut har  

 efter en gennemgang af støttetildelingerne fundet det vanskeligt at  

 konkludere  

 entydigt om ordningens samlede effekt, ikke mindst fordi det som hovedregel  

 ikke har været muligt med nogen rimelig grad af sikkerhed at vurdere, hvordan  

 dagbladsmarkedet ville have set ud uden støtteordningen.
 Det er imidlertid arbejdsgruppens overordnede vurdering, at  

 hovedparten  

 af støtten næppe har haft nogen større varig effekt for  

 mangfoldighed og flerhed for sektoren under et.
På trods heraf finder arbejdsgruppen, at der fortsat bør  

 være »en risikovillig støtteordning, som  med udgangspunkt i en  

 vurdering af  

 forretningsmæssig bæredygtighed  søger at tilgodese de mediepolitiske  

 hensyn  

 om flerhed og mangfoldighed, dels i forhold til nye avisprojekter, dels i  

 forhold til eksisterende aviser, der er kommet i økonomiske vanskeligheder.« Arbejdsgruppen anbefaler derfor, at den nuværende ordning  

 erstattes af en ny, som fokuserer på støtteformer, som med udgangspunkt i  

 erfaringerne fra den hidtidige ordning, må antages at være egnede til at  

 fremme  

 de overordnede mål med ordningen.
 Statsministeriet er enig med arbejdsgruppen i, at der også  

 fremover bør eksistere en ordning, som af statslige midler kan yde støtte til  

 nye avisprojekter og til eksisterende aviser, som er kommet i økonomiske  

 vanskeligheder.
 Statsministeriet er endvidere enig i arbejdsgruppens  

 vurdering af, at den hidtidige støtte kun i begrænset omfang kan antages at  

 have haft varig effekt for flerheden og mangfoldigheden på dagbladsmarkedet i  

 Danmark, herunder også på det generelle udbud af dagblade, og at der derfor  

 er  

 behov for at omdefinere, til hvilke formål den statslige støtte bør anvendes.
 Der henvises til betragtningerne om de enkelte støtteformer  

 nedenfor under pkt. 7.
4. Det økonomiske grundlag for støtteordningen Af § 1 i lov om økonomisk bistand til dagspressens  

 finansieringsinstitut fremgår, at statsministeren bemyndiges til af  

 statskassen  

 at yde garanti på indtil 30 mio. kr. og et årligt tilskud på indtil 14 mio.  

 kr.  

 til instituttet.
 I perioden 1970-2003 er der samlet ydet 272 mio. kr. i  

 statslig støtte til instituttet.
I lovens § 2, stk. 3, er det fastsat, at  

 statsgarantien kan betinges af, at instituttet selv tilvejebringer en af  

 statsministeren fastsat ansvarlig kapital.
Bestemmelsen kan i uændret form  

 føres tilbage til den oprindelige lov fra 1970.
I bemærkningerne til bestemmelsen i 1970-lovforslaget  

 anføres det, at »det vil være et vilkår for ydelsen af garanti, at  

 instituttet  

 tilvejebringer et eget kapitalgrundlag, og at vedtægterne forpligter  

 medlemmerne  

 til at bidrage hertil.« Med baggrund i denne bestemmelse har instituttets vedtægter  

 siden oprettelsen indeholdt bestemmelser om medlemsbidrag, og instituttets  

 medlemmer har i kraft heraf bidraget med midler til opbygning af instituttets  

 ansvarlige kapital siden 1970.
 I perioden 1970-2003 er der samlet indbetalt ca. 22 mio.  

 kr. fra instituttets medlemmer.
 Det økonomiske grundlag for Dagspressens  

 Finansieringsinstituts støttevirksomhed udgøres således af årligt  

 finanslovsbevilligede statstilskud, indbetalinger fra instituttets medlemmer,  

 samt renter og kursgevinster af instituttets egenkapital.
Arbejdsgruppen har foretaget en nærmere gennemgang af  

 fordele og ulemper ved at lade denne blandingsøkonomi være grundlaget for  

 støttetildelingerne.
Der henvises i den forbindelse til kap. 5 i betænkning  

 1445.
 Arbejdsgruppen konkluderer samlet, at det i praksis vil  

 være vanskeligt at indrette en ordning baseret på blandingsøkonomi på en  

 måde,  

 som både tilfredsstiller privates interesse i selv at kunne disponere over  

 deres egne midler, og det offentliges interesse i at sikre ligebehandling og  

 nødvendig kontrol ved anvendelsen af statslige midler.
 Arbejdsgruppen finder således, at der  på baggrund af det  

 betydelige antal (ofte modstridende) hensyn, som vil skulle varetages ved  

 administrationen af en ordning baseret på blandingsøkonomi  generelt  

 bør  

 tilstræbes en adskillelse af pengestrømmene, således at den statslige styring  

 af anvendelsen af midler, som hidrører fra dagbladene selv, afskæres, mens  

 der  

 for så vidt angår midler, som hidrører fra staten, foretages en sædvanlig  

 forvaltningsmæssig behandling.
På baggrund af arbejdsgruppens overvejelser og anbefalinger  

 foreslår Statsministeriet, at midlerne adskilles, så fremtidige statslige  

 midler henføres til Dagbladsnævnet, mens der ikke hertil indbetales midler  

 fra  

 branchen.
Samtidig indgås der en aftale mellem instituttet og staten om  

 deling  

 af den formue, der aktuelt henstår i instituttet, således at en del af  

 formuen  

 følger opgaverne over i en rent statslig ordning.
I overensstemmelse hermed foreslås det, at oprettelsen af  

 Dagbladsnævnet ledsages af en ophævelse af lov om økonomisk bistand til  

 dagspressens finansieringsinstitut.
En eventuelt fortsat eller ny  

 støtteordning  

 indenfor branchen vil således kunne administreres uden særligt statsligt  

 tilsyn.
5. Sagsbehandlingen i Dagspressens  

 Finansieringsinstitut Lov om økonomisk bistand til dagspressens  

 finansieringsinstitut indeholder ingen bestemmelser om instituttets  

 sagsbehandling.
 Statsministeriet har ved flere lejligheder anført, at  

 instituttet ikke er at anse som en del af den offentlige forvaltning, og at  

 almindelige forvaltningsretlige sagsbehandlingsregler derfor som udgangspunkt  

 ikke finder anvendelse på instituttets aktiviteter.
 I forarbejderne til 1984-loven anførtes imidlertid, at  

 finansieringsinstituttets bestyrelse, når den administrerer statsgaranti- og  

 statstilskudsordninger, er undergivet forvaltningsrettens almindelige regler  

 om  

 f.eks. habilitet og magtfordrejning.
 Heraf følger, at instituttets sagsbehandling under visse  

 omstændigheder vil være underlagt forvaltningsretlige regler og under andre  

 alene de regler, der gælder på privatretligt grundlag.
Arbejdsgruppen har foretaget en nærmere gennemgang af de  

 regler, der finder anvendelse på instituttets sagsbehandling i forskellige  

 situationer.
Der henvises i den forbindelse til betænkning 1445 side 82-83 og  

 betænkningens bilag nr. 6.
 På baggrund af denne gennemgang konkluderer arbejdsgruppen,  

 at der er både principielle og praktiske problemer forbundet med at  

 administrere en ordning efter to så forskellige regelsæt som de privatretlige  

 og de forvaltningsretlige sagsbehandlingsregler, der parallelt finder  

 anvendelse på instituttets behandling af støtteansøgninger.
 Foruden de praktiske problemer, der for instituttets  

 bestyrelse og daglige ledelse er forbundet med at administrere efter så  

 forskellige regelsæt, er der også retssikkerhedsmæssige betænkeligheder  

 forbundet med det forhold, at der i relation til en meget stor del af  

 støtteansøgningerne ikke er objektive kriterier, som afgør, hvilke regelsæt  

 ansøgningerne skal behandles efter, og dermed hvilke rettigheder ansøgerne  

 har  

 i forbindelse med sagsbehandlingen.
 Hvilke regler  forvaltningsretlige eller privatretlige   

 der konkret vil finde anvendelse på behandlingen af den enkelte ansøgning vil  

 således afhænge af, om den støtte, der i givet fald vil skulle tildeles,  

 hidrører fra statslige midler eller fra instituttets egne midler.
Selvom denne sondring kan forekomme enkel, vil det efter  

 arbejdsgruppens opfattelse kun i de færreste sager være klart, hvilke midler  

 en  

 konkret ansøgning vedrører.
Det skyldes, at hovedparten af den udbetalte  

 støtte  

 tildeles aktiviteter, til hvilke der kan ydes støtte af både statslige midler  

 og instituttets egne midler, og at ansøgerne ofte ikke vil have nogen  

 selvstændig interesse i, om den støtte de modtager, hidrører fra statslige  

 eller instituttets egne midler.
 Endvidere noterer arbejdsgruppen sig, at uanset der ikke  

 ses at være eksempler på brud på tavshedspligt eller usagligt begrundede  

 afgørelser, har de regler, der gælder for sagsbehandlingen, ikke i alle  

 tilfælde været hensigtsmæssige i ansøgernes øjne.
 Arbejdsgruppen finder således, at selv om beskyttelsen er  

 forskellig alt efter, om der er tale om administration af statslige midler  

 eller egne midler vil det forhold, at forvaltningsretten kun i begrænset  

 omfang  

 finder anvendelse  også på sager om tildeling af statslige støttemidler  

   

 betyde, at ansøgerne ikke ydes den beskyttelse, som disse normalt vil  

 forvente  

 i sager om tildeling af støtte af statsmidler.
 Det er på denne baggrund arbejdsgruppens vurdering, at det  

 vil være hensigtsmæssigt i det hele at lade sagsbehandlingen i sager om  

 bevilling  

 af statslige midler følge forvaltningsrettens regler, herunder for så vidt  

 angår  

 diskretion og tavshedspligt.
Endvidere finder arbejdsgruppen, at afgørelser i sager om  

 støtte af statsmidler bør træffes af et organ, som ikke i det hele eller for  

 flertallets vedkommende udgøres af potentielle konkurrenter.
Dette vil i  

 særlig  

 grad være tilfældet i sager om etableringsstøtte og udviklingsstøtte, som kan  

 have betydning for det fremtidige antal aktører i branchen.
 Der henvises til betænkningen side 84-87.
Lovforslaget er udformet i overensstemmelse med  

 arbejdsgruppens skitserede anbefalinger.
Der lægges således i forslaget op  

 til,  

 at støtte af statslige midler vil blive administreret og konkrete  

 ansøgningssager behandlet af et forvaltningsretligt nævn, som i det hele vil  

 være underlagt almindelige forvaltningsretlige regler, herunder reglerne om  

 habilitet og tavshedspligt.
 Endvidere foreslås det, at der stilles særlige negative  

 habilitetskrav til nævnets medlemmer med henblik på at undgå, at ansøgere  

 uanset regler om diskretion og tavshedspligt finder det problematisk at  

 fremlægge det nødvendige detaljerede materiale for nævnet.
 Det anføres således i § 12, at ingen af nævnets  

 medlemmer må være repræsentanter for, eller ansatte i, eller have væsentlige  

 personlige, herunder økonomiske interesser i enkelte bladhuse.
6. Støtteberettigede publikationer Tilskud efter lov om økonomisk bistand til dagspressens  

 finansieringsinstitut kan ifølge lovens §§ 3 og 4 ydes til dagblade og  

 til  

 aviser, der udkommer med mindst et nummer månedligt, og som sælges  

 (dagbladslignende  

 publikationer).
 Støtten er således forbeholdt trykte medier, hvilket  

 harmonerer med, at medlemmerne af instituttet betaler bidrag baseret på deres  

 forbrug af avispapir.
 Foruden dagblade og dagbladslignende publikationer, er det  

 antaget, at støtte også kan ydes til dagbladenes fælles institutioner.
 Det har været antaget, at der inden for den gældende  

 ordning kun har været et meget begrænset rum for tildeling af støtte til  

 sideaktiviteter, som eksempelvis internet-aviser eller lignende.
Som det endvidere fremgår af bestemmelsen i lovens  

 § 4, er det en forudsætning for, at en dagbladslignende publikation kan  

 opnå støtte, at den sælges.
Der vil således efter loven ikke kunne ydes  

 støtte  

 til en gratisavis, som ikke har karakter af et egentligt dagblad.
I praksis  

 ses  

 der i det hele ikke at være tildelt støtte til gratisaviser uanset disses  

 udgivelsesfrekvens.
 Arbejdsgruppen anbefaler, at støtten fortsat som  

 udgangspunkt bør være rettet mod dagblade og dagbladslignende publikationer.
Arbejdsgruppen har således fundet, at dagbladene som medie  

 har en betydning for den demokratiske debat, som på en række punkter  

 adskiller  

 sig fra den, andre dele af pressen har.
Dagbladene og de dagbladslignende  

 publikationer har således en særlig evne til i overskuelig form at give megen  

 og dybdegående information, og samtidig kunne nuancere og formidle debatten  

 mellem samfundets mange aktører, ikke mindst politikerne og  

 vælgerbefolkningen  

 i bred forstand.
 Arbejdsgruppen har drøftet, om støtten endvidere bør  

 forbeholdes aviser, der sælges.
 Det er arbejdsgruppens vurdering, at det afgørende for, om  

 en given publikation vil kunne modtage støtte, bør være dennes evne til at  

 bidrage til alsidighed og mangfoldighed på dagbladsmarkedet.
Som branchen ser ud i dag, vurderes betalte aviser generelt  

 i højere grad at bidrage til alsidighed og mangfoldighed end gratisaviser,  

 blandt andet i kraft af typisk større redaktionelle og journalistiske  

 ressourcer.
Det er imidlertid ikke givet, at dette også vil være tilfældet  

 fremover, hvorfor et betalingskriterium efter arbejdsgruppens opfattelse ikke  

 i  

 sig selv bør afskære et projekt fra at kunne opnå støtte.
 Arbejdsgruppen peger dog på, at der kan være grund til at  

 antage, at en betalende forbruger ofte vil stille højere krav til avisens  

 redaktionelle og journalistiske indhold end en ikke-betalende.
 Ved vurderingen af om en given gratisavis vil kunne  

 tildeles støtte, bør der derfor efter arbejdsgruppens opfattelse stilles krav  

 om, at avisens redaktionelle og journalistiske kvalitet svarer til det, som  

 generelt kendetegner betalte aviser.
Vurderingen af om en given publikation i det hele er at  

 anse som en avis, bør efter arbejdsgruppens opfattelse overlades til  

 bestyrelsen for den nye ordning.
Arbejdsgruppen anfører således, at det bør  

 være op til en konkret vurdering af indhold og udvalg af nyheder, om en given  

 publikation bør anses som en avis.
 Efter arbejdsgruppens opfattelse vil det i de fleste  

 tilfælde næppe volde store problemer at afgøre, om en publikation er en avis.  

 I  

 den hidtidige ordning har der heller ikke i praksis været problemer med at  

 afgøre, om en støtteansøger var en avis.
 I den nye ordning vil der ved vurderingen af, om en  

 publikation er en avis eksempelvis kunne tages udgangspunkt i  

 momsvejledningen.  

 Momsfritagelsesreglerne indeholder en meget detaljeret angivelse af, hvilke  

 publikationer der i relation til disse regler dækkes af avisbegrebet.
I momsvejledningen (2004-3 pkt.
I.1.8.) anføres således  

 blandt andet, at der »ved afgørelsen af, om en publikation i momsmæssig  

 henseende kan anses for en avis, lægges vægt på, at følgende forudsætninger  

 er  

 opfyldt:
om publikationen  

 primært læses på grund af sit indhold af aktuelt nyhedsstof.
For  

 publikationer,  

 som på grund af udgivelseshyppigheden ikke kan bringe dagsaktuelt nyhedsstof,  

 er det en betingelse, at indholdet kommenterer eller uddyber emner, der har  

 været aktuelle siden sidste udgivelse om den henvender sig  

 til en videre (almen) kreds af læsere om den behandler et  

 bredt emneområde.
 Der kan ud over dette, i forbindelse med en  

 helhedsvurdering af publikationen, tages hensyn til:
om den må anses for at  

 fremtræde som avislignende i teknisk og typografisk henseende (papirkvalitet,  

 tryk, layout m.v.) om den sælges i  

 løssalg eller kun til abonnenter (foreningsmedlemmer) oplagets størrelse om redaktionen er  

 godkendt til at uddanne journalister.« Arbejdsgruppen finder, at disse kriterier ligeledes vil  

 være relevante for nævnets vurderinger, men at nævnet ikke bør være bundet af  

 denne afgrænsning.
 Udover aviser i snæver forstand foreslår arbejdsgruppen, at  

 en ny ordning også i begrænset omfang skal kunne støtte sideaktiviteter inden  

 for medier, fx internet, radio eller tv, såfremt disse aktiviteter  

 igangsættes  

 som en integreret del af selve avisprojektet og vil medvirke til at styrke  

 avisens økonomiske bæredygtighed.
 Derimod bør der ikke kunne gives tilskud til  

 sideaktiviteter inden for andre ydelser, fx varer, kunst, sport og rejser.
 Arbejdsgruppen finder, at støtten bør kunne gives til alle  

 uanset medlemskab af brancheforeninger eller lignende.
 Statsministeriet er enig i arbejdsgruppens vurdering af, at  

 støtten også i en fremtidig ordning bør være forbeholdt trykte medier, men at  

 der vil kunne gives støtte til projekter, som også i begrænset omfang  

 vedrører  

 sideaktiviteter, i den udstrækning disse aktiviteter er en integreret det af  

 det samlede projekt, som i det væsentlige vedrører det trykte medie.
I forslaget anvendes gennemgående begreberne dagblade og  

 dagbladslignende publikationer i stedet for aviser.
Begrebet dagblad  

 indeholder  

 således efter Statsministeriets opfattelse en klarere henvisning til det  

 trykte  

 medie end begrebet avis, som tillige anvendes i forbindelse med  

 internet-medier  

 samt radio og tv.
Der er ikke ved denne begrebsanvendelse tilsigtet en  

 indholdsmæssig afvigelse fra arbejdsgruppens avisbegreb, ligesom der er ej  

 heller heri ligger en indskrænkning i forhold til den tidligere ordning.
 Præcis hvilken udgivelsesfrekvens en publikation bør have  

 for at kunne betegnes som dagbladslignende  og dermed omfattet af  

 begrebet  

 dagblad i forslagets forstand  findes at være op til nævnet at vurdere,  

 idet  

 der dog fortsat vil kunne findes en vis vejledning i den afgrænsning, som  

 anvendes efter den hidtidige ordning, hvorefter publikationen skal udkomme  

 med  

 mindst ét nummer om måneden.
Ligeledes bør det være en generel forudsætning for at være  

 omfattet af ordningen, at publikationen behandler et bredt emneområde og  

 primært læses på grund af sit indhold af aktuelt nyhedsstof eller analyser.
I  

 overensstemmelse med ordningens overordnede formål, må en publikation for at  

 være støtteberettiget således forsyne læseren med informationer, som har  

 betydning for læserens deltagelse i den almindelige samfundsdebat, som  

 kendetegner et demokratisk samfund.
 Der henvises i denne forbindelse i øvrigt til  

 bemærkningerne til bestemmelsen i forslaget til § 2.
Statsministeriet kan ligeledes tilslutte sig  

 arbejdsgruppens bemærkninger i relation til gratisaviserne.
Efter forslaget  

 foretages der ikke nogen differentiering mellem betalte og gratis aviser, og  

 generelt vil der således skulle stilles de samme krav til det redaktionelle  

 og  

 journalistiske indhold m.v. til en gratisavis som til en betalt avis.  

 I tillæg til de hensyn  

 arbejdsgruppen har anført, finder Statsministeriet også, at dette vil være  

 bedst stemmende med almindelige konkurrencemæssige betragtninger.
7. Støtteberettigede projekter 7.1. Støtte til planlægning og etablering af nye  

 dagblade.
 Efter § 3 i lov om økonomisk bistand til dagspressens  

 finansieringsinstitut kan der ydes bistand til finansiering af planlægning og  

 etablering af nye dagblade.
 Adgangen til at yde støtte til planlægning og etablering  

 blev indført ved lov nr. 192 af 9. maj 1984 om økonomisk bistand til  

 dagspressens finansieringsinstitut.
 Instituttet har i perioden 1984-2003 ydet tilskud til  

 planlægning og etablering  

 med i alt 17 mio. kr. til 25 forskellige  

 støttemodtagere.
Mange projekter har modtaget støtte til forundersøgelser,  

 der har vist, at projektet ikke var bæredygtigt, hvorfor det blev opgivet i  

 den  

 indledende fase.
Andre projekter har udmøntet sig i udgivelser af dagblade  

 eller dagbladslignende publikationer, men de fleste har måttet lukke efter  

 kortere eller længere udgivelse.
Af de 25 projekter der er blevet tildelt  

 støtte, har de 16 ført til udgivelser.
Af disse 16 udkommer alene 4 fortsat i  

 dag.
På baggrund af det begrænsede antal publikationer, der har  

 vist sig bæredygtige, finder arbejdsgruppen, at planlægnings- og  

 etableringsstøtten kun i meget begrænset omfang, herunder set i relation til  

 antallet af støttede projekter, varigt har bidraget til antallet af titler på  

 markedet.
Således konstaterer arbejdsgruppen, at:
1.  

 	  

 Ud af 25 støttede  

 projekter har 16 projekter ført til udgivelser.
Heraf udkommer 4 aviser  

 fortsat, mens 12 er lukket.
 2.  

 	  

 To af de fire  

 aviser, der fortsat udkommer, har efterfølgende modtaget saneringsstøtte.
 3.  

 	  

 Af de 12 lukkede  

 aviser udkom syv aviser i en længere periode (over ét år), mens 5 projekter  

 udkom i en kortere periode.
 Erfaringerne tyder efter arbejdsgruppens opfattelse på, at  

 planlægnings- og etableringsstøtten i sin nuværende form og omfang har  

 vanskeligt ved at yde et afgørende bidrag til antallet af titler eller  

 forskelligheden mellem disse i det omfang, der er tale om projekter, der så  

 at  

 sige starter fra bunden.
 Arbejdsgruppen peger i den forbindelse på, at succesraten  

 muligvis ville kunne være højere, hvis nye dagblade eller andre former for  

 aviser ville kunne blive etableret som en form for knopskydning fra fx  

 fagblade  

 eller elektroniske medier.
 Arbejdsgruppen vurderer dog, på baggrund af de hidtidige  

 erfaringer, at succesraten for planlægnings- og etableringsstøtte  målt  

 i  

 forhold til antal levedygtige projekter  i alle tilfælde ikke kan  

 forventes at  

 blive stor.
 Arbejdsgruppen anbefaler på trods heraf, at en fremtidig  

 ordning også kommer til at omfatte en adgang til at yde støtte til  

 planlægning  

 og etablering af dagblade.
 Arbejdsgruppen foreslår i den forbindelse, at der i en ny  

 ordning bør kunne gives støtte såvel til projekter, der udvikles med  

 udgangspunkt i en eksisterende medievirksomhed (knopskydning) som til  

 projekter,  

 der ikke tager udgangspunkt i en eksisterende medievirksomhed  

 (barmarksprojekter). De støttede projekter vil efter arbejdsgruppens  

 opfattelse  

 skulle være økonomisk uafhængige af de i forvejen eksisterende bladhuse, idet  

 arbejdsgruppen dog lægger op til, at delvist ejerskab vil kunne accepteres.
 I overensstemmelse med den hidtidige ordning, anbefaler  

 arbejdsgruppen, at tilskud til planlægning maksimalt bør kunne udgøre 2/3 af  

 omkostningerne, mens tilskud til etablering bør kunne udgøre maksimalt 30  

 procent af de materielle omkostninger.
 I overensstemmelse med arbejdsgruppens anbefalinger  

 indeholder forslaget adgang til at yde støtte til planlægning og etablering  

 af  

 nye dagblade.
 Netop i kraft af de forhold som gør succesraten begrænset   

 de store vanskeligheder der er forbundet med at etablere sig på  

 dagbladsmarkedet  er der efter Statsministeriet opfattelse behov for en  

 støtteordning som supplement til private investorer, hvis man ønsker, at der  

 i  

 fremtiden skal være mulighed for at udvide udbuddet på dagbladsmarkedet med  

 nye  

 uafhængige aktører.
Det forudsættes, at nævnet i forbindelse med vurderinger af  

 ansøgninger om støtte til planlægning og etablering vil skulle foretage en  

 helt  

 overordnet vurdering af, om der er en rimelig udsigt til, at det planlagte  

 dagblad  

 vil blive forretningsmæssigt bæredygtigt.
Kravene til, hvor stor sikkerhed  

 der  

 bør være for dette, bør imidlertid ikke sættes for højt, da formålet med  

 ordningen netop er at medvirke til finansieringen af projekter, hvor  

 fremtidsudsigterne er for usikre til, at private investorer i tilstrækkeligt  

 omfang vil kaste sig ud i projektet.
Det er imidlertid oplagt, at finder  

 nævnet, at det planlagte projekt ikke har nogen som helst realistisk mulighed  

 for at blive levedygtigt på bare lidt længere sigt, vil der ikke kunne ydes  

 støtte.
 Der vil efter ordningen kunne ydes tilskud til  

 publikationer, som ikke har karakter af dagblade eller dagbladslignende  

 publikationer, i forbindelse med projekter, som sigter på at starte et  

 dagblad  

 eller på at ændre publikationens karakter til dagblade, i den udstrækning det  

 planlagte dagblad vil få en karakter, der gør det omfattet af § 2.
 I relation til den forholdsmæssige andel af de samlede  

 investeringer, som støtten bør kunne udgøre, kan Statsministeriet tilslutte  

 sig  

 arbejdsgruppens anbefalinger, idet det dog i lovforslaget af redaktionelle  

 grunde er foretrukket at tale om henholdsvis 2/3 og 1/3 i stedet for 2/3 og  

 30  

 %, med den begrænsede indholdsmæssige følge denne ændring har.
 Der henvises i øvrigt til bemærkningerne til § 4  

 nedenfor.
7.2. Støtte til eksisterende dagblade i generelle  

 økonomiske vanskeligheder Efter § 3 i lov om økonomisk bistand til dagspressens  

 finansieringsinstitut kan 7 mio. af de statslige støttekroner årligt anvendes  

 til bistand til finansiering af foranstaltninger i forbindelse med  

 gennemførelse af en økonomisk sanering af et dagblad, herunder i særlige  

 tilfælde som udviklingsstøtte i op til 4 år.
Tilskuddet kan dog kun anvendes  

 som udviklingsstøtte, hvis finansieringsinstituttet samtidig af egne midler  

 yder udviklingsstøtte med mindst et tilsvarende beløb til det pågældende  

 dagblad.
 Adgangen til at yde udviklingsstøtte blev indført ved lov  

 nr. 1113 af 29. december 1997 om ændring af lov om økonomisk bistand til  

 dagspressens finansieringsinstitut.
 Instituttet har samlet ydet ca. 69 mio. kr. i  

 udviklingsstøtte i perioden fra 1998 til 2004. Af disse ca. 69 mio. kr. er de  

 68,5 mio. kr. ydet til to dagblade.
Mens de andre støtteformer ifølge arbejdsgruppen  blandt  

 andet i kraft af de begrænsede beløb der typisk tildeles  næppe i  

 længere tid  

 har kunnet opretholde et dagblad uden markedsmæssig dækning, gælder dette  

 ikke  

 for udviklingsstøtten.
Det skyldes, at der med udviklingsstøtten i længere  

 tid  

 vil kunne ydes støtte til dækning af løbende driftsudgifter/underskud.
 Det er derfor i forhold til vurderingen af denne støttes  

 effekt afgørende at vurdere, om et markedsmæssigt grundlag er blevet  

 tilvejebragt.
 Af de to væsentlige modtagere af udviklingsstøtte, er det  

 arbejdsgruppens overordnede vurdering, at det ene udviklingsprojekt har  

 medvirket til at tilvejebringe et markedsmæssigt bæredygtigt  

 forretningsgrundlag, mens det ikke har været tilfældet for det andet.
I relation til udviklingsstøtten er spørgsmålet om bladenes  

 selvstændighed endvidere af særlig relevans.
Alle modtagere af  

 udviklingsstøtte  

 har opretholdt deres selvstændighed, og udviklingsstøtten må antages at have  

 medvirket hertil.
Det bemærkes dog, at lovgrundlaget for Dagspressens  

 Finansieringsinstituts støtteaktiviteter, ikke har selvstændighed for de  

 enkelte dagblade som et eksplicit formål.
Det vil sige, at selvstændighed i  

 forhold til formålet med Dagspressens Finansieringsinstitut alene må opfattes  

 som en relevant parameter i det omfang, selvstændigheden må antages at være  

 forbundet med de anførte mål, herunder mangfoldighed på dagbladsmarkedet.
Arbejdsgruppen har ikke grundlag for at vurdere, om den  

 fortsatte selvstændighed har været afgørende for, i hvilket omfang den ydede  

 udviklingsstøtte har bidraget til målene med ordningen.
Det har med andre ord  

 ikke været muligt at vurdere, om en overtagelse ved en anden ejer eller anden  

 form for ansvarlig kapitaltilførsel  som alternativ eller supplement  

 til  

 støtten  ville have betydet mere eller mindre mangfoldighed m.v.
Arbejdsgruppen understreger i den forbindelse, at  

 udviklingsstøtte i lovgivningen er forudsat ydet på en midlertidig basis med  

 henblik på opnåelse af forretningsmæssig bæredygtighed.
Dette kombineret med,  

 at loven ikke indeholder et mål om selvstændighed, gør det samtidig klart, at  

 udviklingsstøtte ikke langsigtet kan udgøre et alternativ til nødvendige  

 omstillinger,  

 herunder eventuelt overtagelse ved anden ejer.
Arbejdsgruppens sammenfattende konklusion på de anførte  

 betragtninger er, at der også i en ny ordning bør være mulighed for at opnå  

 støtte til dagblade, der er kommet i mere strukturelle vanskeligheder med  

 henblik på at bidrage til en bæredygtig tilpasning til de (nye) vilkår, der  

 har  

 forårsaget omstillingsbehovet.
Støtten bør dog på en række punkter ændres i  

 forhold til den eksisterende udviklingsstøtte.
Arbejdsgruppen foreslår således, at udviklingsstøtten erstattes af en  

 omstillingsstøtte, i hvilken der vil  

  

 kunne indgå elementer, som  

 efter de nuværende ordninger falder ind under investeringsstøtte og  

 udviklingsstøtte.
Det vil sige, at det bør være muligt som led i  

 omstillingsstøtten at give støtte til eksempelvis produktudvikling eller  

 markedsudvikling og til opførelse, ombygning, udvidelse og modernisering af  

 anlæg til avisfremstilling.
 Mens den nuværende udviklingsstøtte primært sigter på  

 omstilling gennem investering og markedsføring, er det arbejdsgruppens  

 opfattelse, at omstillingsstøtten i den nye ordning i højere grad vil skulle  

 fokusere på både udgifter og indtægter.
 En støtte, der som den eksisterende udviklingsstøtte alene  

 fokuserer på investering og markedsføring, vil ikke nødvendigvis i alle  

 tilfælde være hensigtsmæssig, idet støtten i nogle tilfælde vil kunne bidrage  

 til at udskyde en nødvendig omstilling i forhold til omkostningsniveauet.
 Støtten skal kunne gives over en længere afgrænset periode  

 til blade, der er økonomisk pressede, men som med sandsynlighed vil kunne  

 drives videre på et økonomisk bæredygtigt grundlag efter en støtteperiode.
 Der skal være tale om et samlet projekt, der giver mulighed  

 for at komme ind i en positiv udvikling, hvor støtte ikke længere er  

 nødvendig.  

 Der må ikke ydes støtte, som får karakter af permanent direkte statsstøtte og  

 blot betyder udsættelse af nødvendige markedsmæssige tilpasninger.
Arbejdsgruppen peger på, at det enten generelt eller på  

 baggrund af en konkret vurdering af det enkelte projekt bør kunne besluttes at der skal tilknyttes  

 en form for konsulentbistand til projektet og opstilles målbare  

 succeskriterier  

 for hvert regnskabsår.
 at den tildelte støtte  

 for at fremme fokus på den løbende tilpasning skal nedtrappes i  

 støtteperioden.
 at der skal stilles  

 krav om justeringer og/eller tilbagekaldelse af fremtidige støttetilsagn,  

 hvis  

 projektet ikke udviser den i projektbeskrivelsen forudsatte fremgang.
Arbejdsgruppen foreslår endvidere, at der ikke fastsættes  

 et maksimum hverken forholdsmæssigt eller i beløbsstørrelse for tilskud i  

 form  

 af omstillingsstøtte.
Støtten baseres på vurderingen af det projekt,  

 ansøgeren  

 fremlægger.
Statsministeriet er enig i arbejdsgruppens betragtninger  

 vedr. udviklingsstøtten efter den hidtidige ordning.
Forslaget indeholder  

 således adgang til at yde omstillingsstøtte efter de af arbejdsgruppen  

 skitserede principper.
Dog er arbejdsgruppens forslag om nedtrapning af  

 støtten  

 ikke indskrevet i loven som et krav, men vil efter nævnets konkrete vurdering  

 kunne anvendes i den udstrækning, det findes hensigtsmæssigt.
 I overensstemmelse med arbejdsgruppens oplæg er støtten til  

 de akut lukningstruede dagblade udskilt fra omstillingsstøtten i en  

 selvstændig  

 hjemmelsbestemmelse. jf. nedenfor pkt. 7.3.
 Som konsekvens af adskillelsen af de statslige midler fra  

 de støttemidler, der hidrører fra branchen, vil omstillingsstøtte i sagens  

 natur fremover blive tildelt af rent statslige midler.
7.3. Støtte til akut lukningstruede dagblade Efter § 3 i lov om økonomisk bistand til dagspressens  

 finansieringsinstitut kan 7 mio. af de statslige støttekroner, som tidligere  

 anført, anvendes til bistand til finansiering af foranstaltninger i  

 forbindelse  

 med gennemførelse af en økonomisk sanering af et dagblad.
 Adgangen til at tildele saneringsstøtte blev indført ved  

 lov nr. 192 af 9. maj 1984 om økonomisk bistand til dagspressens  

 finansieringsinstitut.
Instituttet har i perioden 1984-2003 tildelt  

 saneringsstøtte (ikke medregnet udviklingsstøtte) på i alt ca. 16 mio. kr.  

 til  

 ti forskellige dagblade.
Af disse 10 udkommer de 7 fortsat.
Af disse 7 har de  

 3  

 efterfølgende modtaget udviklingsstøtte.
 I den udstrækning saneringsstøtten alene er ydet til  

 dagblade, som ikke har haft alternative finansieringsmuligheder, og som har  

 befundet sig i så akutte økonomiske vanskeligheder, at alternativet til  

 støtte  

 havde været lukning, konkluderer arbejdsgruppen, at saneringsstøtten samlet  

 set  

 har bidraget til at opretholde antallet af titler, samt antageligvis den  

 indholdsmæssige og formmæssige mangfoldighed på dagbladsmarkedet.
 Hertil kommer, at for nogle af disse blade ville en lukning  

 formentlig have bidraget til et fald i det samlede dagbladsoplag, idet  

 efterspørgslen efter de pågældende blade næppe fuldt ud ville være blevet  

 erstattet  

 af efterspørgsel efter andre blade.
 Hvis alternativet havde været overtagelse ved en anden ejer  

 ville resultatet i forhold til formålet med ordningen afhænge af, hvad den  

 nye  

 ejer i givet fald havde gjort.
 Arbejdsgruppen peger i den forbindelse også på, at flere  

 modtagere som nævnt siden har modtaget andre former for støtte fra  

 Dagspressens  

 Finansieringsinstitut.
 Sammenfattende anbefaler arbejdsgruppen, at der også i en  

 fremtidig ordning bliver adgang til at yde støtte til sanering af  

 lukningstruede dagblade.
Arbejdsgruppen foreslår, at saneringsstøtten får karakter  

 af en snæver nødhjælpsordning, der i særlige tilfælde skal medvirke til at  

 hindre lukninger som følge af akutte likviditetsvanskeligheder.
Støtten gives  

 for  

 en kort periode, så dagbladet får tid til at færdiggøre en  

 reorganiseringsplan,  

 foretage andre nødvendige justeringer eller undersøge mulighederne for  

 indgåelse af en frivillig akkord.
 Arbejdsgruppen foreslår, at der ikke fastsættes noget  

 maksimum for størrelsen af tilskud til økonomisk sanering, men at tilskuddet  

 baseres på en forretningsmæssig vurdering, samt på at ansøgeren selv bidrager  

 til løsningen.
Saneringsstøtten udgør  i overensstemmelse med  

 arbejdsgruppens anbefalinger  efter forslaget en egentlig  

 nødhjælpsordning.  

 Saneringsstøtten vil således sjældent i sig selv være tilstrækkeligt til at  

 ændre dagbladets økonomi på længere sigt.
Saneringsstøtten bør således enten  

 ydes i forbindelse med private investeringer, eller ydes med det formål at  

 holde  

 dagbladet i livet længe nok til, at der kan skabes større klarhed om de  

 langsigtede økonomiske udsigter, og til at der kan udarbejdes en strategi for  

 bladets udvikling og fremtidige aktiviteter.
 Med udskillelse af saneringsstøtte fra omstillingsstøtten  

 understreges også, at denne støtteform er tiltænkt den helt akutte nødhjælp,  

 mens projekter som er knap så akutte bør behandles efter bestemmelsen om  

 omstillingsstøtte,  

 med de krav til projektets karakter og dagbladets overlevelsesmuligheder, der  

 er knyttet til denne støtteform.
 Der henvises i øvrigt til bemærkningerne til lovforslagets  

 § 6.
7.4. Investeringsstøtte Efter § 3 i lov om økonomisk bistand til dagspressens  

 finansieringsinstitut kan der årligt ydes 7 mio. statslige støttekroner til  

 opførelse, ombygning, udvidelse og modernisering af anlæg til  

 avisfremstilling  

 og distribution.
 Investeringsstøtten er siden 1970 blevet tildelt stort set  

 alle dagblade.
 Der er samlet ydet 379 mio. kr. i investeringsstøtte i  

 perioden fra 1970 til 2003.
 Stort set alle dagblade har modtaget investeringsstøtte.  

 Støtten var oprindeligt tiltænkt vanskeligt stillede blade, men har siden  

 1985  

 også i vid udstrækning været ydet de store landsdækkende dagblade.
 Især fordi støtten i tilsynsrådets og instituttets praksis  

 maximalt har udgjort 15 procent af en konkret investering, er det  

 arbejdsgruppens vurdering, at støtten næppe har været udslagsgivende for den  

 enkelte investeringsbeslutning, ud over eventuelt at have muliggjort denne på  

 et tidligere tidspunkt end ellers.
 Set mere overordnet for sektoren er det vurderingen, at  

 støtten har medvirket til at fremme opmærksomheden på behovet for teknologisk  

 fornyelse og formentlig også har fremskyndet denne, men at støtten næppe i  

 sig  

 selv har været udslagsgivende for det teknologiske niveau, sektoren befinder  

 sig på i dag.
 Omvendt er det dermed heller ikke vurderingen, at ordningen  

 har fremmet investeringer, som ikke i sig selv har været levedygtige, eller  

 udskudt en markedsmæssig tilpasning, som alternativt havde fundet sted.
 I forlængelse af disse betragtninger er det arbejdsgruppens  

 samlede vurdering, at investeringsstøtten næppe har haft nogen større varig  

 effekt, hverken set i forhold til det samlede dagbladsoplag, antallet af  

 titler  

 eller forskelligheden imellem disse.
 Det er samtidig vurderingen, at investeringsstøtte i sin  

 nuværende form og i det hidtil kendte omfang næppe heller fremover vil have  

 potentiale til at bidrage nævneværdigt til antallet af titler eller  

 forskelligheden imellem disse.
 Arbejdsgruppen foreslår på denne baggrund, at der ikke i en  

 ny statslig ordning bliver generel mulighed for at opnå selvstændig støtte  

 til  

 investeringer af den type, som efter den hidtidige ordning var omfattet af  

 investeringsstøtten.  

 Dog bør aktiviteter, som hidtil har været omfattet af investeringsstøtten,  

 kunne indgå som elementer i projekter, som vil kunne opnå støtte efter  

 § 5  

 om omstillingsstøtte, hvor der er tale om dagblade i økonomiske  

 vanskeligheder.
 I overensstemmelse hermed, lægger Statsministeriet i  

 forslaget op til, at en fremtidig ordning ikke kommer til at omfatte  

 investeringsstøtte, som den er kendt under den hidtidige ordning.
 Investeringsstøtten vurderes således ikke isoleret set at  

 være egnet til at fremme de mediepolitiske formål med ordningen, men  

 Statsministeriet er ligeledes enig i betragtningerne om, at elementer af  

 aktiviteter, som før var berettigede til investeringsstøtte, bør kunne indgå  

 i  

 projekter omfattet af omstillingsstøtten.
7.5. Kautioner Af lov om økonomisk bistand til dagspressens  

 finansieringsinstituttet følger, at staten stiller en garanti på 30 mio. kr.  

 som sikkerhed for kautionsforpligtelser, der indgås af instituttet i  

 forbindelse med opførelse, ombygning, udvidelse og modernisering af anlæg til  

 avisfremstilling og distribution og for kautionsforpligtelser, som  

 instituttet  

 påtager sig i særlige tilfælde i forbindelse med gennemførelse af en  

 økonomisk  

 sanering af en avis.
 I begyndelsen af instituttets levetid var kautionerne  

 hovedaktiviteten, og der blev i denne periode kun i begrænset omfang ydet  

 støtte i form af kapitaltilskud.
 De udestående kautioner udgjorde efter fire år knap 20.  

 mio. kr. og toppede omkring 1990 med 75 mio. kr.
 I de senere år har der været et markant fald i  

 kautionsaktiviteterne, og de udestående kautioner udgør i dag mindre end 2  

 mio.  

 kr.
 Arbejdsgruppen vurderer, at faldet i kautionsaktiviteterne  

 skyldes, at dagbladene ikke længere efterspørger kautioner, formentlig fordi  

 banker og finansieringsselskaber sikrer sig på anden vis.
 Arbejdsgruppen foreslår på den baggrund, at en fremtidig  

 ordning alene baseres på støtte i form af kapitaltilskud og ikke anvender  

 kautioner som støtteform.
 I overensstemmelse hermed lægges der i forslaget op til  

 alene at arbejde med støtte i form af kapitaltilskud.
 8. Lovovervågning.
 Lovforslaget indgår i regeringens lovovervågningsprogram.
 Med henblik på at klarlægge om formålet med ordningen  

 fremmes, skal der gennemføres en undersøgelse af ordningens betydning for  

 alsidigheden og mangfoldigheden på det danske dagbladsmarked.
 I lyset af erfaringerne fra den hidtidige ordning med  

 Dagspressens Finansieringsinstitut, må det forventes, at der vil skulle gå en  

 årrække, før det vil være muligt at sige noget kvalificeret om ordningens  

 betydning for dagbladsbranchen som sådan.
Det foreslås derfor, at der første gang gennemføres en  

 undersøgelse af ordningens betydning for alsidigheden og mangfoldigheden på  

 dagbladsmarkedet, når ordningen har været i kraft i seks år.
En rapport om  

 undersøgelsen  

 vil blive afgivet til Folketingets Kulturudvalg.
 9. Lovforslagets økonomiske og administrative  

 konsekvenser m.v.
 Lovforslaget vil ikke medføre udgifter for staten, ud over  

 hvad der er forbundet med den eksisterende lov om økonomisk bistand til  

 dagspressens finansieringsinstitut.
Det forudsættes således, at der til nævnets aktiviteter kan  

 bevilges midler svarende til dem, der efter den hidtidige ordning har været  

 ydet til Dagspressens Finansieringsinstitut.
Således forudsættes foruden  

 udgifterne i forbindelse med støttetildelingen også de mindre  

 administrationsomkostninger, der vil være forbundet med ordningen, afholdt  

 inden for en sådan bevilling.
I øvrigt henvises til bemærkningerne nedenfor  

 til  

 § 19.
I overensstemmelse med aftale af 2. december 2004 mellem  

 Statsministeriet og Dagspressens Finansieringsinstitut overdrager  

 Dagspressens  

 Finansieringsinstitut 43 % af sin formue til staten i forbindelse med  

 likvidation af instituttet og oprettelse af en ny ordning.
Dette vil således  

 udgøre en indtægt for statskassen, som det dog i forbindelse med aftalen er  

 forudsat, skal anvendes inden for rammerne af den ordning, der etableres med  

 lovforslaget eller tilsvarende formål.
Endvidere tilbageføres eventuelle  

 statslige tilskud, som på tidspunktet for lovens ikrafttræden ikke er  

 forbrugt,  

 og som ikke er indgået i instituttets øvrige formueforvaltning til staten.
Efter forslaget overtager staten eventuelle  

 kautionsforpligtelser, som Dagspressens Finansieringsinstitut på tidspunktet  

 for lovens ikrafttræden måtte indestå for.
Ved indgåelse af aftalen mellem  

 Statsministeriet og Dagspressens Finansieringsinstitut indestod instituttet  

 for  

 kautioner på samlet under 250.000 kr.
Afvikles de underliggende skyldforhold  

 som forventet, og påtager instituttet sig ikke nye kautionsforpligtelser, vil  

 Dagspressens Finansieringsinstitut ikke have flere kautionsforpligtelser på  

 tidspunktet for lovens ikrafttræden.
Af aftalen mellem Statsministeriet og  

 instituttet følger, at instituttet efter aftalens indgåelse alene kan meddele  

 tilsagn om kaution med tilsynsrådets udtrykkelige samtykke.
 Lovforslaget vil have administrative konsekvenser for  

 staten, idet ordningen opretter et nyt kollegialt forvaltningsorgan med  

 tilknyttet sekretariatsfunktion.
Det forudsættes, at sekretariatsfunktionen henlægges til en  

 eksisterende myndighed under Kulturministeriet.
Forslaget nødvendiggør ikke  

 lokalemæssige udvidelser eller lignende, og det vurderes generelt, at opgaven  

 med sekretariatsbetjeningen vil være relativt begrænset.
 Parallelt med oprettelsen af det nye organ nedlægges  

 Tilsynsrådet for Dagspressens Finansieringsinstitut, og den  

 sekretariatsbetjening i relation til tilsynsrådet, som har ligget i  

 Statsministeriet, ophører.
 Lovforslaget har ikke økonomiske eller administrative  

 konsekvenser for kommunerne og borgerne eller erhvervslivet generelt.
 Forslaget har været sendt til Erhvervs- og Selskabsstyrelsens  

 Center for Kvalitet i Erhvervsregulering med henblik på en vurdering af, om  

 forslaget skal forelægges et af Økonomi- og Erhvervsministeriets  

 virksomhedspaneler.  

 Styrelsen vurderer, at forslaget ikke indeholder administrative konsekvenser  

 for erhvervslivet i et omfang, der berettiger, at det bliver forelagt et af  

 Økonomi- og Erhvervsministeriets virksomhedspaneler.
 Lovforslaget har ingen miljømæssige konsekvenser.
Arbejdsgruppen om Dagspressens Finansieringsinstitut  

 anfører afslutningsvist i betænkning 1445, at den foreslåede ordning vil  

 skulle  

 notificeres for Europakommissionen, da den indeholder statsstøtteelementer.  

 Det  

 vurderes imidlertid, at den foreslåede ordning ikke vil påvirke samhandlen  

 mellem medlemsstaterne.
Ordningen vil derfor ikke være anmeldelsespligtig i  

 forhold til Kommissionen efter de EU-retlige regler om statsstøtte.
Positive konsekvenser/ mindreudgifter Negative konsekvenser/ merudgifter Økonomiske konsekvenser for stat, kommuner og  

 amtskommuner Øremærket engangsindtægt for staten svarende til 43 % af  

 formuen i Dagspressens Finansieringsinstitut på tidspunktet for instituttets  

 likvidation.
Endvidere tilbagebetales eventuelle uforbrugte statstilskud til  

 staten.
 I forlængelse af instituttets likvidation overtager  

 Staten eventuelle kautionsforpligtelser, som instituttet indestår for på  

 tidspunktet for lovens ikrafttræden.
Administrative konsekvenser for stat, kommuner og  

 amtskommuner Ingen Ingen af betydning Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen af betydning Ingen af betydning Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ingen EU-retlige aspekter.
 9. Hørte myndigheder og organisationer m.v.
Lovforslaget har været sendt i høring hos Dagspressens  

 Finansieringsinstitut, Tilsynsrådet for Dagspressens Finansieringsinstitut,  

 Danske Mediers Forum, Danske Dagblades Forening, Dansk Fagpresse, Dansk  

 Journalistforbund, Statens Humanistiske Forskningsråd og Statens  

 Samfundsvidenskabelige Forskningsråd, Bemærkninger til lovforslagets enkelte bestemmelser Til § 1 Bestemmelsen angiver, at statsministeren nedsætter et  

 dagbladsnævn og fastlægger nævnets overordnede formål.
 Bestemmelsen angiver, at nævnet har til formål at  

 opretholde og fremme alsidighed og mangfoldighed på det danske  

 dagbladsmarked.
 For vurderingen af alsidigheden og mangfoldigheden vil  

 såvel antallet af titler på dagbladsmarkedet som forskellene mellem titlerne  

 eksempelvis i relation til holdninger, emnemæssig fokus og fremstillingsform  

 være relevante parametre.
 Formålet med ordningen er således  på samme måde som  

 tilfældet var for ordningen med statsstøtte gennem Dagspresses  

 Finansieringsinstitut  at bidrage til at sikre et større og mere  

 varieret  

 udbud af aviser, end markedsvilkårene i sig selv ville føre til.
 Om formålet med ordningen henvises i øvrigt til pkt. 1 i de  

 almindelige bemærkninger til lovforslaget.
 Som det fremgår af bestemmelsen, indebærer lovforslaget, at  

 der oprettes et nyt forvaltningsretligt organ.
 Nævnet nedsættes af statsministeren, jf. nærmere  

 bemærkningerne til §§ 13 og 14.
Til § 2 § 2 angiver med hvilke midler, nævnet fremmer det i  

 § 1 angivne formål.
 Det følger således af forslaget, at nævnet yder økonomisk  

 støtte.
 Den økonomiske støtte kan i modsætning til efter den  

 hidtidige ordning, alene ydes i form af kapitaltilskud og ikke f.eks. i form  

 af  

 meddelelse af kautionstilsagn, jf. §§ 4-6.
 Bestemmelsen fastlægger endvidere, at støtte alene kan  

 tildeles dagblade og dagbladslignende publikationer, som efter deres art og  

 indhold er egnede til at fremme et alsidigt udbud af nyheder og analyser af  

 betydning for den offentlige debat.
 Omfattet af begrebet dagblad er foruden de (efter udgivelsesfrekvens)  

 egentlige dagblade tillige dagbladslignende publikationer.
 Ved vurderingen af hvornår en publikation er at anse som et  

 dagblad eller en dagbladslignende publikation, vil der eksempelvis kunne  

 lægges  

 vægt på udgivelseshyppighed, samt på de kriterier der efter momsvejledningen  

 tillægges vægt ved vurderingen af, om publikationer efter momsloven vil være  

 at  

 anse som en avis, jf. ovenfor under pkt. 6 i de almindelige bemærkninger.
 For så vidt angår udgivelseshyppighed, vil der kunne findes  

 en vis vejledning i den praksis, der har været fulgt efter lov om bistand til  

 dagspressens finansieringsinstitut, hvorefter der stilledes krav om mindst en  

 udgivelse om måneden.
I det hele bør vurderingen af, hvornår der er tale om et  

 dagblad eller en dagbladslignende publikation i forslagets forstand, dog i  

 første række bero på en konkret vurdering af publikationens indhold og den  

 funktion, den generelt udfylder for forbrugeren.
Afgørende vægt bør således  

 lægges på, om publikationen medvirker til at udfylde den funktion, som gør,  

 at  

 der er en bredere samfundsmæssig interesse i at yde statsstøtte til pressen,  

 jf. pkt. 1.2. i de almindelige bemærkninger.
 At bestemmelsen særligt fokuserer på publikationens  

 funktion understreges af, at publikationen for at være støtteberettiget skal  

 være egnet til at fremme et alsidigt udbud af nyheder og analyser af  

 betydning  

 for den offentlige debat.
 Heri ligger visse, om end begrænsede, overordnede krav til  

 det redaktionelle og journalistiske niveau samt en vis afgrænsning af, hvilke  

 emner dagbladet som minimum vil skulle beskæftige sig med.
 Indholdet skal således være af betydning for den  

 almindelige samfundsdebat, og publikationen må skulle behandle  

 samfundsrelaterede emner af en vis bredde og med en relativt bred målgruppe.  

 Der  

 henvises i øvrigt til pkt. 6 i de almindelige bemærkninger.
 Endvidere vil nævnet med afsæt i denne bestemmelse konkret  

 kunne afvise at yde støtte til et dagblad, som eksempelvis alene har til  

 hensigt at gengive, hvad andre dagblade har skrevet uden yderligere  

 selvstændig  

 behandling, i hvert fald i den udstrækning det pågældende dagblad ikke kan  

 antages at ville få de pågældende historier udbredt i en bredere kreds, end  

 de  

 i øvrigt ville være blevet.
Til § 3 Bestemmelsen indeholder en udtømmende oplistning af de  

 typer af aktiviteter, nævnet kan yde støtte til.
 Bestemmelsen fastslår således, at aktiviteter for at være  

 støtteberettigede skal sigte mod etablering af et dagblad, mod  

 omstrukturering  

 af et dagblad i økonomiske vanskeligheder eller mod sanering af et  

 umiddelbart  

 lukningstruet dagblad.
Aktiviteten skal endvidere have karakter af et projekt i  

 den forstand, at aktiviteten må have en vis overordnet betydning for  

 dagbladsvirksomheden, og at der til aktiviteten skal være knyttet en  

 formodning  

 om en mere langsigtet effekt på dagbladet som sådant.
Der behøver derimod  

 ikke  

 være tale om en flerhed af elementer, og graden af detaljering i  

 projektbeskrivelsen vil i vidt omfang afhænge af, hvilken type støtte, der  

 søges om, jf. bemærkningerne til § 7.
Som anført under pkt. 6 i de almindelige bemærkninger, vil  

 støtte også i et begrænset omfang kunne omfatte sideaktiviteter, som udgør en  

 mindre integreret del et støtteprojekt, som i det væsentlige vedrører  

 dagbladsdrift,  

 eksempelvis internet-aviser eller lignende.
Sideaktiviteten må således ikke  

 udgøre et dominerende element i det samlede projekt.
 Ansøgning om støtte til etablering af medievirksomhed, hvor  

 det trykte medie blot indgår som et blandt en række ligestillede elementer,  

 vil  

 normalt ikke kunne imødekommes.
 Ligeledes vil støtte ikke kunne gives til projekter, som  

 alene vedrører eksempelvis elektroniske medier, selvom de iværksættes af et  

 dagblad, og alene vil komme til at fungere som en relativt underordnet  

 aktivitet, der primært skal tjene til at styrke dagbladsdriften.
Til § 4 Bestemmelsen indeholder en beskrivelse af  

 etableringsstøtten.
 Stk. 1.  

  

 Efter bestemmelsen i stk. 1 kan der ydes etableringsstøtte til  

 projekter,  

 som sigter mod etablering af et nyt dagblad af den i § 2 nævnte art, når  

 den nødvendige finansiering ikke kan tilvejebringes fra andre relevante  

 kilder.
 Af bestemmelsen følger således, at den statslige støtte til  

 etablering er sekundær i forhold til anden finansiering ved private  

 investorer  

 og lignende.
 For at der vil kunne tildeles etableringsstøtte, må det  

 således ikke fremstå som umiddelbart sandsynligt, at ansøgeren vil kunne opnå  

 den fulde finansiering fra andre investorer eller i øvrigt vil kunne  

 tilvejebringe de resterende midler på sædvanlig forretningsmæssig vis.
 Det er ikke et krav, at projektet med meget stor  

 sandsynlighed må forventes faktisk at ville føre til udgivelse af et dagblad.  

 Markedssonderinger og øvrige aktiviteter, som efter den hidtidige ordning er  

 blevet anset for planlægningsstøtte, vil således også være omfattet, jf. også  

 bestemmelsens stk. 2.
 Som det også fremgår af bestemmelsen i stk. 2, vil  

 støtten således dels kunne ydes til udgifter i forbindelse med planlægning og  

 forundersøgelser dels til udgifter forbundet med den faktiske fysiske  

 etablering.
 Stk. 2.  

  

 Af  

 bestemmelsens 1. pkt. følger dels, at støtten vil have karakter af  

 kapitaltilskud og ikke sikkerhedsstillelse eller lignende, og dels at nævnet  

 vil kunne uddele støtten enten i form af et engangsbeløb eller i rater, som  

 vil  

 kunne udbetales parallelt med, at planlægnings- og etableringsprocessen  

 skrider  

 frem.
Nævnet vil således kunne tildele støtte til planlægning og  

 faktisk etablering på en gang.
I så fald vil det være naturligt at tildele  

 støtten i rater og lade de senere raters udbetaling være betinget af et  

 gunstigt  

 udfald af forundersøgelser og øvrige indledende aktiviteter, jf. nedenfor  

 bemærkningerne til § 10. Typisk må det antages, at det vil være  

 vanskeligt  

 for ansøgeren at sikre sig den øvrige finansiering til den fysiske etablering  

 før forundersøgelser og lignende er gennemført, hvorfor det i praksis må  

 antages, at etableringsstøtten typisk vil skulle ydes isoleret til  

 planlægning  

 og forundersøgelser og efterfølgende til den fysiske etablering.
 Af bestemmelsens  

  

 2.  

 pkt.  

  

 følger, at der kan ydes støtte med 2/3 af udgifterne til planlægning  

 og forundersøgelser og med 1/3 af udgifterne til fysisk etablering.
 Forskellene i satserne er udtryk for en formodning om, at  

 det vil være vanskeligere at skaffe private investorer på et tidligt  

 tidspunkt  

 i processen, hvor det end ikke er klarlagt, om der vil være et marked eller  

 et  

 bæredygtigt koncept for den endelige publikation.
 I kategorien »planlægning og forundersøgelser« falder de  

 aktiviteter, som normalt vil blive gennemført, inden man begynder at foretage  

 investeringer i fysiske installationer, materialer, lokaler og  

 fremstillingsanlæg, og inden man begynder at engagere journalistisk og  

 redaktionelt personale i større omfang.
 Til den fysiske etablering henregnes herefter de opregnede  

 investeringer frem til det tidspunkt, hvor avisen kommer på gaden.
 Satserne er kumulative, og der vil således kunne ydes  

 støtte med en tredjedel af de materielle etableringsomkostninger til en  

 ansøger, som tidligere har modtaget støtte med to tredjedele af udgifterne  

 til  

 planlægning og forundersøgelser.
 Stk. 3.  

  

 Bestemmelsen fastslår, at der alene vil kunne ydes etableringsstøtte, hvis  

 der  

 er en rimelig grund til at antage, at det planlagte dagblad vil kunne blive  

 økonomisk selvbærende.
Bestemmelsen indebærer, at der ikke vil kunne ydes støtte,  

 hvis det vil være klart usandsynligt, at der kommer et levedygtigt dagblad ud  

 af projektet.
På den anden side er bestemmelsen ikke ensbetydende med, at  

 ansøgeren nødvendigvis skal kunne godtgøre, at det eksempelvis vil være meget  

 sandsynligt, at dagbladet vil blive økonomisk rentabelt.
 Baggrunden for, at der er behov for en ordning med statslig  

 støtte til etablering af dagblade, er netop, at sådanne projekter ofte vil  

 vise  

 sig forgæves, hvorfor det vil være vanskeligt at finde private investorer nok  

 til at løfte projektet.
 Kravene til de positive udsigter vil eventuelt kunne øges  

 parallelt med, at projektet bevæger sig fra planlægningsfasen over i den  

 fysiske etableringsfase.
Til § 5 Bestemmelsen indeholder en beskrivelse af  

 omstillingsstøtten.
 Stk. 1.  

  

 Efter  

 bestemmelsen i stk. 1 kan der ydes støtte til projekter, som har til  

 formål at gennemføre en omstilling af et eksisterende dagblad, der er kommet  

 i  

 økonomiske vanskeligheder, med henblik på at tilpasse dagbladets aktiviteter  

 til de aktuelle vilkår på dagbladsmarkedet.
Ved omstilling forstås en tilpasning af dagbladets  

 aktiviteter til forholdene på markedet.
Støtteberettigede projekter vil  

 således  

 eksempelvis kunne indeholde analyser og tilpasninger af såvel dagbladets  

 omkostningsstruktur som dets markedsføringstrategi og produktkvalitet.
Omstillingsstøtte vil kunne tildeles projekter, som  

 eksempelvis retter sig mod produktudvikling og markedsudvikling eller mod  

 gennemførelse af investeringer i opførelse, ombygning, udvidelse og  

 modernisering af anlæg til avisfremstilling.
Yderligere vil  

 omstillingsstøtten  

 typisk kunne tildeles til finansiering af analyser af virksomhedsstruktur  

 m.v.  

 med henblik på at pege på rationaliseringspotentialer og lignende.
 Stk. 2.  

  

 Bestemmelsen fastslår, at omstillingsstøtten ydes som et kapitaltilskud, der  

 udbetales i rater over en tidsmæssigt fastsat periode.
Det forudsættes således, at omstillingsprojekter normalt  

 vil være relativt omfattende og normalt løbe over et stykke tid.
Skulle der  

 undtagelsesvist være tale om en ansøgning om støtte til et projekt, som er af  

 begrænset omfang, vil nævnet kunne udbetale støtten i en enkelt rate.
Der fastsættes ingen maksimal støtteperiode, som tilfældet  

 var for udviklingsstøtten efter den hidtidige ordning.
En fireårig periode  

   

 som var angivet som maksimum efter den hidtidige ordning - må imidlertid  

 fortsat under normale omstændigheder anses for tilstrækkelig til  

 gennemførelse  

 af selv relativt vidtgående projekter.
Er der imidlertid særlige forhold, der  

 gør det hensigtsmæssigt at tildele støtte for en længere periode, vil dette  

 undtagelsesvis kunne ske.
I alle tilfælde skal formålet med støtten dog være  

 at  

 gøre dagbladet selvbærende, og støtten må derfor ikke få karakter af mere  

 eller  

 mindre permanent driftsstøtte, jf. bemærkningerne til bestemmelsens  

 stk. 3.
 Viser den tildelte omstillingsstøtte efter udløbet af  

 støtteperioden sig ikke at have været tilstrækkelig, vil der alene kunne ydes  

 omstillingsstøtte på ny, i den udstrækning det nye projekt adskiller sig  

 betydeligt fra det oprindelige, eller der i øvrigt er særligt stærke grunde  

 til  

 at antage, at den nye støtte vil have den effekt, som udeblev i forbindelse  

 med  

 den oprindelige støtte.
 Stk. 3.  

  

 Af  

 bestemmelsen følger, at der ved tildeling af omstillingsstøtte, bør foretages  

 en vurdering af projektets egnethed til at gøre dagbladet økonomisk  

 selvbærende.
 Heraf følger også, at omstillingsstøtten som udgangspunkt  

 vil være forbeholdt dagblade, som ikke aktuelt kan siges at være selvbærende,  

 hvilke i praksis typisk vil sige, at dagbladet i en længere periode har haft  

 et  

 negativt økonomisk resultat på den primære drift.
 Undtagelsesvis vil man dog kunne forestille sig, at støtte  

 vil kunne tildeles et dagblad, som er inde i en længerevarende negativ  

 udvikling, hvor det med stor sikkerhed vurderes, at dagbladet vil ende på et  

 negativt resultat inden for den nærmeste fremtid.
 Nævnet bør ved vurderingen af ansøgninger om  

 omstillingsstøtte foretage en nøje vurdering af, om det skitserede projekt  

 vil  

 være egnet til at gøre dagbladet selvbærende, og støtten bør alene tildeles,  

 hvis dette vurderes at være tilfældet.
 Projektet skal således have en karakter, som gør, at  

 dagbladet efter omstillingen må forventes at kunne drives videre på  

 forretningsmæssige vilkår uden statslig støtte.
 I modsætning til den vurdering, der vil skulle foretages i  

 forbindelse med en ansøgning om etableringsstøtte, bør der være en betydelig  

 grad af sikkerhed for, at et projekt, der sigter mod omstilling af et  

 dagblad,  

 vil have den ønskede effekt, før der tildeles støtte.
Arbejdsgruppen har som anført i pkt. 7.2. i de almindelige  

 bemærkninger foreslået, at omstillingsstøtten aftrappes over støtteperioden.  

 Efter forslaget vil nævnet kunne træffe beslutning om en sådan nedtrapning i  

 forbindelse med tildelingen, men det er ikke fastsat i loven som et  

 nødvendigt  

 element.
Nævnet bør således på baggrund af en konkret vurdering af projektet  

 beslutte, om støtten skal aftrappes, og i givet fald i hvilket tempo.
Til § 6 Bestemmelsen indeholder en beskrivelse af saneringsstøtten.
 Stk. 1  

  

 fastlægger for det første, at der vil kunne ydes saneringsstøtte til dagblade  

 i  

 akutte likviditetsvanskeligheder med henblik på at undgå en umiddelbart  

 forestående lukning og give dagbladet mulighed for at foretage nødvendige  

 justeringer, som vil kunne sikre bladets umiddelbare overlevelse.
 For at komme i betragtning til saneringsstøtte, må der  

 således være en betydelig risiko for, at dagbladet uden støtten må indstille  

 sine aktiviteter og eventuelt gå i betalingsstandsning i løbet af så kort  

 tid,  

 at der ikke vil være reelle muligheder for at tilvejebringe det fornødne  

 økonomiske grundlag fra andre relevante kilder.
Støtten skal ikke tjene til gennemførelse af en  

 gennemgribende sanering af virksomheden.
En sådan vil eventuelt kunne støttes  

 efter reglerne om omstillingsstøtte.
Saneringsstøtten har til formål at  

 tilvejebringe det umiddelbare økonomiske råderum, som vil gøre det muligt at  

 fastlægge en holdbar saneringsplan og foretage de mest akut påkrævede  

 tilpasninger af virksomheden.
Aktiviteterne vil således have karakter af en  

 foreløbig eller indledende sanering, som typisk vil skulle følges op af mere  

 langsigtede og gennemgribende foranstaltninger.
 Er virksomhedens økonomiske vanskeligheder ikke større, end  

 at der vil være mulighed for at gennemføre en egentlig omstilling og  

 tilpasning  

 af virksomheden, vil der som udgangspunkt ikke kunne ydes saneringsstøtte.
 I forhold til den praksis, der inden for den hidtidige  

 ordning er udviklet i Dagspressens Finansieringsinstitut, må det antages, at  

 saneringsstøtten efter forslaget vil have et snævrere anvendelsesrum, mens  

 omstillingsstøtten til gengæld må antages at få en noget bredere anvendelse,  

 end udviklingsstøtten havde efter den hidtidige ordning.
 Stk. 2.  

  

 Fastslår, at saneringsstøtten ydes som kapitaltilskud ved et engangsbeløb.
Det følger således af formålet med saneringsstøtten, at det  

 ikke vil være relevant at yde den i rater.
Vil en indledende økonomisk  

 indsprøjtning skulle følges op af yderligere støtte til efterfølgende  

 aktiviteter, vil disse i givet fald skulle vurderes efter reglerne om  

 omstillingsstøtte.
 Stk. 3.  

  

 Af  

 bestemmelsen følger, at tildeling af tilskud må forudsætte, at der er en  

 rimelig grund til at antage, at dagbladet vil kunne holdes i gang længe nok  

 til, at der kan foretages en kvalificeret vurdering af virksomheden og af  

 mulighederne for dennes videre drift, og iværksætte sådanne initiativer, som  

 vil kunne sikre dagbladets videre drift.
Støtte vil således ikke kunne tildeles, hvis der ikke er  

 rimelig grund til at tro, at eksempelvis kreditorer, som kunne stå over for  

 at  

 indgive en konkursbegæring, måtte være interesserede i at undersøge  

 dagbladets  

 overlevelsesmuligheder på længere sigt og eventuelt give en sådan overlevelse  

 en reel chance.
Vurderes det, at kreditorerne på trods af støtten vil begære  

 virksomheden konkurs, således at støttemidlerne blot vil indgå i boet, bør  

 støtte selvsagt ikke ydes.
 Støtten vil kunne ydes, selvom det anses for nærliggende,  

 at en mere langsigtet omstrukturering og tilpasning af virksomheden må  

 antages  

 at ville være afhængig af, at der efterfølgende tildeles omstillingsstøtte.  

 Spørgsmålet om efterfølgende tildeling af omstillingsstøtte vil skulle  

 vurderes  

 selvstændigt.
Til § 7 Bestemmelsen fastslår, at støttetildeling sker efter  

 ansøgning, og fastsætter visse krav til ansøgningens karakter.
Ansøgningen vil således skulle være ledsaget af en  

 detaljeret redegørelse for det påtænkte projekt.
Hvilken detaljeringsgrad,  

 der  

 vil skulle kræves, vil afhænge af det konkrete projekts karakter samt af,  

 hvilken type støtte der søges om.
I alle tilfælde må ansøgningen dog  

 indeholde  

 tilstrækkeligt med oplysninger til, at nævnet vil have mulighed for at  

 vurdere,  

 om projektet lever op til kravene i §§ 4-6.
 Det anføres specifikt i bestemmelsen, at  

 projektbeskrivelsen skal gøre det muligt for nævnet at bedømme projektets  

 økonomiske konsekvenser, og om dagbladet indholdsmæssigt vil være egnet til  

 at  

 fremme de i § 2 nævnte hensyn om et alsidigt udbud af nyheder og  

 analyser  

 af betydning for den offentlige debat i et demokratisk samfund, jf.  

 bemærkningerne  

 til § 2.
For så vidt angår de økonomiske konsekvenser af projektet,  

 må det kræves, at de giver nævnet et retvisende billede af den aktuelle  

 økonomiske situation og den effekt projektet og den tildelte støtte forventes  

 at ville have herpå.
Nævnet skal således have en reel mulighed for på  

 baggrund  

 af ansøgningen at vurdere, om projektet vil være egnet til at gøre dagbladet  

 økonomisk bæredygtigt henholdsvis sikre dets overlevelse.
Til § 8 Bestemmelsen fastslår, at nævnet vil kunne stille krav om  

 dokumentation for yderligere finansiering til det projekt, der søges om  

 støtte  

 til.
Til visse projekter vil nævnet kunne yde støtte til  

 samtlige de udgifter, der vil være forbundet med projektet.
Dette må i  

 praksis  

 antages normalt at ville være tilfældet ved saneringsstøtten og ofte ved  

 omstillingsstøtten.
 Nævnet vil imidlertid have mulighed for ikke alene ved  

 etableringsstøtte, hvor en anden finansiering forudsættes, men også ved de  

 andre støtteformer, at beslutte kun at dække en del af udgifterne til  

 projektet, eksempelvis fordi projektet vurderes at være usædvanligt  

 omfattende,  

 eller fordi deltagelse af en privat investor af den ene eller anden grund  

 vurderes at være af betydning for effekten af projektet.
 I sådanne tilfælde vil nævnet, forinden der gives tilsagn om  

 støtte, kunne kræve, at ansøgeren har den resterende finansiering på plads,  

 så  

 det sikres, at projektet bliver bæredygtigt.
Til § 9 Efter § 9 vil nævnet kunne målrette støtten til  

 særlige aktiviteter.
 Nævnet vil således, uanset om dette fremgår af projektansøgningen,  

 kunne bestemme, at dele af støtten vil skulle anvendes på eksempelvis  

 konsulentbistand.
 Det vil generelt være op til nævnet at bestemme, hvor  

 præcise de enkelte støtteansøgninger bør være i relation til de enkelte dele  

 af  

 projektet, og nævnet vil således kunne vælge enten at anmode ansøgeren om at  

 præcisere sin ansøgning eller på eget initiativ bestemme hvor store dele af  

 støtten, der vil kunne anvendes på hvad.
Til § 10 Af bestemmelsen følger, at nævnet, hvor støtte bevilges i  

 rater, vil kunne opstille delmål og lade opnåelsen af disse være en  

 forudsætning for udbetaling af yderligere rater.
 Eksempelvis vil et projekt til omstilling af et dagblad  

 kunne bestå i en indledende fase, som fokuserer på reduktion af visse  

 udgifter  

 eller på visse organisatoriske omstillinger, og som vil kunne kræves  

 gennemført  

 og opfyldt forinden yderligere rater, som primært vil skulle rettes mod andre  

 dele af virksomheden eksempelvis produktudvikling eller markedsføring, vil  

 komme til udbetaling.
 Bestemmelsen stiller ikke krav om, at der opstilles sådanne  

 delmål.
Til § 11 Bestemmelsen giver nævnet hjemmel til efter  

 omstændighederne at kræve den tildelte støtte tilbagebetalt og til at  

 tilbageholde tilsagn om yderligere støtte, hvis støttemodtager ikke opfylder  

 de  

 betingelser, der er knyttet til støtten eller ikke gennemfører de forudsatte  

 aktiviteter, eller hvis ansøgeren har afgivet urigtige eller vildledende  

 oplysninger eller har fortiet væsentlige oplysninger i forbindelse med  

 ansøgningen.
Tilbagekaldelse af meddelte støttetilsagn såvel som krav om  

 tilbagebetaling af udbetalt støtte vil alene aktualiseres, hvor den manglende  

 efterlevelse kan tilregnes støttemodtageren.
Er der således tale om, at  

 betingelser  

 ikke er opfyldt eller aktiviteter ikke er gennemført som beskrevet i  

 projektet,  

 uden at dette kan tilregnes støttemodtageren, vil den manglende opfyldelse  

 alene kunne få betydning for udbetaling af støtten i den udstrækning denne  

 udbetales i rater, og opnåelsen af delmålene er fastsat som betingelse for de  

 resterende raters udbetaling i overensstemmelse med bestemmelsen i § 10.
Til § 12 Bestemmelsen giver nævnet hjemmel til at fastsætte regler  

 for indsendelse af ansøgninger, udbetaling af tilskud, regnskabsaflæggelse  

 m.v.
 Det kan ikke på forhånd udelukkes, at der vil vise sig et  

 behov for at supplere lovens bestemmelse med regler vedrørende ansøgning,  

 udbetaling af tilskud og regnskabsaflæggelse, som har karakter af mere end  

 rene  

 ordens regler, og som dermed ikke vil kunne fastsættes i eksempelvis nævnets  

 vedtægter.
 Reglerne vil således efter omstændighederne kunne have  

 bindende virkning for ansøgere og tilskudsmodtagere, og vil i så fald skulle  

 udstedes i bekendtgørelsesform.
 For at sikre nævnet den størst mulige uafhængighed af  

 statsmagten, jf. bemærkningerne til § 13, findes det rigtigst, at  

 bemyndigelsen til at fastlægge de relevante regler i forhold til ansøgning,  

 tilskudsudbetaling, regnskabsaflæggelse m.v. tillægges nævnet og ikke  

 statsministeren.
Til § 13 Bestemmelsens 1. pkt. fastslår, at nævnet består af 5 medlemmer,  

 og at disse beskikkes af statsministeren.
 Det er i forbindelse med Arbejdsgruppen om Dagspressens  

 Finansieringsinstituts overvejelser om en fremtidig ordning flere gange  

 fremhævet, at nævnets uafhængighed af statsmagten er af afgørende betydning  

 for  

 dets legitimitet og praktiske funktion.
Arbejdsgruppen peger således i betænkning 1445 på, at  

 »pressens funktion i demokratiet tilsiger, at afgørelser om støtte træffes af  

 et organ, som er uafhængigt af en minister, idet afgørelser om støtte vil  

 kunne  

 få indflydelse på dagbladsstrukturen.« Det foreslåede nævn vil i overensstemmelse hermed i det  

 hele være uafhængigt i sit virke.
De nærmere regler for sammensætningen af  

 nævnet er fastsat i § 14, hvoraf det også fremgår, at statsministerens  

 beskikkelse for fire af de fem medlemmer sker på baggrund af eksterne  

 indstillinger.
Statsministerens funktion i forbindelse med beskikkelsen af  

 flertallet af medlemmerne vil således alene have karakter af kontrol med, at  

 de  

 indstillede medlemmer lever op til de i loven anførte krav samt til  

 almindelige  

 habilitetskrav.
 Efter bestemmelsens 2. pkt. må ingen af nævnets medlemmer  

 være repræsentanter for eller ansatte i, eller have væsentlige personlige  

 herunder økonomiske interesser i enkelte bladhuse.
I forbindelse med arbejdsgruppens forslag om en sådan  

 negativ habilitetsregel, anførte arbejdsgruppen, blandt andet, at »som  

 erfaringerne med den hidtidige ordning har illustreret, er der tale om et  

 område, hvor sædvanlige forvaltningsretlige regler om habilitet ikke i alle  

 tilfælde  

 forekommer tilstrækkelige i ansøgeres øjne.
Der kan derfor være anledning til  

 at knytte særlige negative habilitetskrav til medlemmerne af organet,  

 eksempelvis ved at kræve, at medlemmerne af organet ikke aktuelt er ansat i  

 et  

 bladhus eller i øvrigt har meget nære bånd til et eller flere dagblade.
Det  

 vil  

 samtidig understøtte almindelige konkurrencehensyn.« Endelig følger det af bestemmelsens 3. pkt., at beskikkelse  

 sker for 4 år ad gangen.
Genbeskikkelse forudsættes således at kunne ske.
Det  

 forudsættes endvidere, at medlemmerne ikke kan afskediges i  

 beskikkelsesperioden.
Til § 14 Bestemmelsen fastlægger de nærmere regler for  

 sammensætningen af nævnet.
Bestemmelsen fastlægger herunder  

 indstillingsretten  

 i relation til de enkelte af nævnets medlemmer.
 Efter  

  

 stk. 1  

  

 skal nævnets formand være jurist, besidde betydelig forvaltningsretlig  

 ekspertise, og have bredt anerkendte faglige kvalifikationer.
Af retssikkerhedsmæssige grunde vurderes det at være af  

 væsentlig betydning, at formanden er jurist og at han har en vis  

 forvaltningsretlig ekspertise.
Dette gælder særligt under hensyntagen til, at  

 rekursadgangen for nævnets afgørelser er afskåret  ikke kun for så vidt  

 angår  

 skønsudøvelsen, men også for så vidt angår retlige spørgsmål, jf. § 16.
Med henblik på at understrege nævnets uafhængighed i  

 forhold til regeringen og det øvrige politiske system, er det i bestemmelsen  

 fastlagt, at formanden ikke må have fast tilknytning til den statslige  

 forvaltning.
Med fast tilknytning tænkes i første række på egentlige  

 ansættelser,  

 men også andre former for tilknytning, som gør den pågældendes uafhængighed  

 af  

 regeringen i udførelsen af hvervet som formand, tvivlsom, vil efter  

 omstændighederne være omfattet af begrebet.
 Arbejdsgruppen anbefaler i betænkning 1445, at formanden  

 skal være dommer, og at han skal indstilles af præsidenten for Sø- og  

 Handelsretten.
Statsministeriet er enig i de hensyn, som fører  

 arbejdsgruppen til at anbefale, at formanden bør være dommer.  

 Statsministeriet  

 finder imidlertid ikke, at disse hensyn alene kan varetages ved at lade  

 formandsposten beklæde af en dommer.
Således vurderes en jurist, som besidder  

 forvaltningsretlig ekspertise, at være egnet til at varetage de hensyn  

 arbejdsgruppen henviser til, også selvom den pågældende ikke er dommer.
Præsidentrådet, som består af præsidenterne for de  

 kollegiale retter, har i et brev af 3. november 2000 til Justitsministeriet  

 givet udtryk for, at der kan rejses spørgsmål om, hvorvidt dommermedvirken i  

 offentlige nævn er tilstrækkelig velbegrundet.
Præsidentrådet har i den  

 forbindelse anført, at dommermedvirken efter rådets opfattelse navnlig synes  

 at  

 kunne være motiveret, hvor der er tale om såkaldte tvistighedsnævn, d.v.s.  

 nævn, som tager stilling til tvister mellem borgerne og en  

 forvaltningsmyndighed.
 På denne baggrund har Statsministeriet valgt at fravige  

 arbejdsgruppens forslag således, at formandsposten efter lovforslaget  

 forbeholdes en jurist  men ikke nødvendigvis en dommer  som  

 besidder  

 betydelig forvaltningsretlig ekspertise, hvis faglige kvalifikationer er  

 bredt  

 anerkendt, og som ikke er ansat i den statslige forvaltning.
 Formanden beskikkes direkte af statsministeren uden  

 forudgående indstilling.
 I lyset af at formanden ikke må have fast tilknytning til  

 den statslige forvaltning og at der endvidere ikke efter loven er adgang for  

 statsministeren til at afsætte formanden i dennes beskikkelsesperiode,  

 vurderes  

 hensynet til nævnets uafhængighed ikke at lide skade ved at beskikkelse sker  

 uden ekstern indstilling.
 Efter  

  

 stk. 2  

  

 skal ét medlem have bredt anerkendt ekspertise i driftsøkonomiske forhold  

 gerne  

 i tilknytning til medievirksomhed.
I relation til den sagkundskab, der bør være repræsenteret  

 i det organ, som vil skulle forvalte den fremtidige ordning, anfører  

 arbejdsgruppen i betænkning 1445, at »da den nye ordning har som formål at  

 støtte projekter, hvor ansøger kan sandsynliggøre, at der vil være et  

 forretningsmæssigt bæredygtigt grundlag, bør der også lægges betydelig vægt  

 på  

 en fornøden sagkundskab på dette område.« I arbejdsgruppen tales om en person med ekspertise i  

 finansieringsforhold.
I forslaget har Statsministeriet som nævnt valgt at  

 tale  

 om ekspertise i driftsøkonomiske forhold, da denne begrebsanvendelse efter  

 Statsministeriets opfattelse stemmer bedst med arbejdsgruppens beskrivelser  

 af  

 den sagkundskab, man ønsker repræsenteret  en beskrivelse som  

 Statsministeriet  

 i øvrigt kan tilslutte sig.
 Medlemmet vil eksempelvis kunne være forsker eller en  

 fremtrædende erhvervsperson.
 Dette medlem beskikkes efter indstilling af Danmarks  

 Erhvervsråd.
 Efter  

  

 stk. 3  

  

 skal ét medlem have bedrevet anerkendt forskning vedrørende nyhedsmedier i  

 Danmark gerne i tilknytning til aviser og dagblade.
Arbejdsgruppen anfører i betænkningen, at »de projekter,  

 som en ny statslig ordning skal støtte, vil være af en art, som på den ene  

 side  

 vil afhænge af den generelle udvikling i mediebilledet og befolkningens  

 efterspørgsel  

 efter nyheder og på den anden side selv vil kunne have en ikke ubetydelig  

 indvirkning på udviklingen på nyhedsmarkedet.
I det lys forekommer det  

 nærliggende  

 også at prioritere repræsentation af en videnskabelig tilgang til medierne,  

 deres funktion og deres udvikling.« Foruden repræsentation i nævnet af personer med indgående  

 kendskab til den praktiske drift af dagblade, vurderes det således af  

 væsentlig  

 betydning, at der også er en egentlig medievidenskabelig ekspertise  

 repræsenteret  

 i nævnet.
 Dette medlem beskikkes efter indstilling af Forskningsrådet  

 for Kultur og Kommunikation, som pr. 1. februar 2004, hvor den nye  

 rådsstruktur  

 for Det Frie Forskningsråd, træder i kraft, vil være det nye navn for Statens  

 Humanistiske Forskningsråd.
 Efter  

  

 stk. 4  

  

 og  

  

 stk. 5  

  

 beskikkes ét medlem  

 efter indstilling af Dansk Journalistforbund og ét medlem efter indstilling  

 af  

 Danske Dagblades Forening.
Arbejdsgruppen har fundet, at »et nyt organ [bør]omfatte  

 personer med indgående kendskab til dagbladsdrift og arbejdsvilkårene i  

 dagbladsbranchen generelt.« Statsministeriet lægger således i overensstemmelse med  

 arbejdsgruppens anbefalinger op til, at ét medlem indstilles af danske  

 Dagblades Forening, og ét indstilles af Dansk Journalist Forbund.
 I lyset af at støttetildelingen kan have betydning for  

 konkurrencesituationen på markedet, vurderes det endvidere at være  

 væsentligt,  

 at den nævnssammensætning, der således opnås, indebærer, at flertallet af  

 nævnets medlemmer ikke er indstillet af institutioner med tilknytning til  

 dagbladsmarkedet.
Til § 15 Stk. 1  

  

 fastlægger de helt overordnede regler for nævnets afgørelser.
 Det bestemmes således, at afgørelserne træffes ved  

 almindeligt stemmeflertal.
Bestemmelsen hindrer ikke, at nævnet i vedtægterne  

 fastlægger, at visse afgørelser henlægges til formanden, når særlige grunde  

 taler herfor.
Formanden vil eksempelvis kunne bemyndiges til at meddele  

 afslag  

 på ansøgninger, som det vil være helt åbenbart ikke vil kunne efterkommes.
Om  

 formanden skal tillægges en sådan eller andre tilsvarende beføjelser, vil dog  

 i  

 det hele være op til nævnet efter stk. 2.
 Efter  

  

 stk. 2  

  

 fastsætter nævnet i øvrigt selv sin forretningsorden.
Til § 16 Efter bestemmelsen er nævnets afgørelser endelige og vil  

 ikke kunne indbringes for anden administrativ myndighed.
Dette gælder såvel  

 for  

 nævnets skønsudøvelse som for retlige spørgsmål.
 Nævnets afgørelser vil på sædvanlig vis kunne indbringes  

 for Folketingets Ombudsmand og domstolene.
Efter den hidtidige ordning kan afgørelser truffet af  

 Dagspressens Finansieringsinstitut indbringes for tilsynsrådet.
Tilsynsrådets  

 medlemmer er udpeget af statsministeren.
For flertallets vedkommende sker  

 udpegningen  

 uden forudgående indstilling.
I forbindelse med sagen om Dagbladet Dagen blev der fra  

 forskellig side rejst kritik af konstruktionen med et institut og et  

 tilsynsråd  

 med så forskellige sammensætninger, som tilfældet er.
Der pegedes således på  

 den ene side på, at instituttet bestod af personer, som var en integreret del  

 af branchen, og i relation til hvem der således kunne stilles  

 habilitetsmæssigt  

 spørgsmål.
På den anden side anførtes det, at tilsynsrådet ikke i alle  

 henseender besad den ønskelige ekspertise.
 Såvel sammensætningen af det nævn, der lægges op til i  

 forslaget, som det forhold, at nævnet i det hele agerer på  

 forvaltningsretligt  

 grundlag, gør det efter Statsministeriets opfattelse unødvendigt med en  

 rekursinstans.  

 Endvidere taler hensynet til beskyttelse af pressens uafhængighed og  

 ordningens  

 generelle uafhængighed af det politiske system for, at nævnets afgørelser i  

 intet tilfælde bør kunne indbringes for en minister.
Til § 17 Efter bestemmelsen henlægges nævnets sekretariatsbetjening  

 til Kulturministeriet.
Om sekretariatsbetjeningen anførte arbejdsgruppen i  

 betænkning 1445, at »I tidligere betænkninger om Dagspressens  

 Finansieringsinstitut har der været lagt afgørende vægt på, at der finder en  

 forretningsmæssig bedømmelse af projektansøgningerne sted.
I det lys har den  

 daglige ledelse af instituttet været henlagt til Finansieringsinstituttet for  

 Industri og Håndværk (FIH), der har betydelig kompetence på dette område.
En fremtidig ordning bør fortsat tage udgangspunkt i en  

 forretningsmæssig vurdering af de ansøgende projekter, men mediepolitiske  

 hensyn vil, i lyset af de tilskudsformer der vil skulle administreres, spille  

 en større rolle end efter den hidtidige ordning.
På den baggrund samt i lyset  

 af, at en ny ordning, som alene baseres på statslige midler, vil skulle  

 administreres efter forvaltningsrettens regler, forekommer det  

 hensigtsmæssigt,  

 at sekretariatsbetjeningen henlægges til en institution, som foruden  

 ekspertise  

 i finansierings- og investeringsforhold, også har betydelig erfaring i  

 opgavevaretagelse på forvaltningsretligt grundlag og eventuelt i  

 administration  

 af statslige støtteordninger.
Om muligt vil et vist kendskab til  

 mediebranchen  

 selvsagt også være en fordel.« Statsministeriet er enig i de af arbejdsgruppen anførte  

 betragtninger.
 Forslaget om, at sekretariatsbetjeningen henlægges til  

 Kulturministeriet, bygger således dels på ministeriets mediemæssige  

 ekspertise,  

 dels på, at der på Kulturministeriets område i forvejen forvaltes statslige  

 støtteordninger blandt andet i relation til medievirksomhed.
 At det i forslaget foreslås, at sekretariatsbetjeningen  

 henlægges til en offentlig myndighed i stedet for en privat, er således  

 foruden  

 at være begrundet i den faglige ekspertise, som ligger i Kulturministeriet,  

 også baseret på en vurdering af den bedste håndtering af de  

 forvaltningsretlige  

 regler, som vil være styrende for nævnets aktiviteter, og det forhold, at  

 ordningens bærende hensyn er af overordnet mediepolitisk tilsnit.
Som flere gange tidligere nævnt, er det imidlertid  

 afgørende, at nævnets aktiviteter i alle dets faser varetages uafhængigt af  

 regeringen og det politiske system, og det vurderes derfor som  

 hensigtsmæssigt,  

 at sekretariatet henlægges til en myndighed uden for Kulturministeriets  

 departement.
I saglig henseende vil sekretariatet i øvrigt i udførelsen af  

 sekretariatsopgaverne alene være underlagt nævnet og ikke kulturministeren.
Til § 18 Efter bestemmelsen skal nævnet årligt offentliggøre en  

 rapport om dets aktiviteter.
Rapporten forudsættes at omfatte et årsregnskab  

 og  

 en kvantitativ og kvalitativ beskrivelse af årets aktiviteter.
Efter  

 bestemmelsens andet punktum skal der hver tredje år i tillæg til årsrapporten  

 afgives en vurdering af aktivitetens betydning for realiseringen af  

 ordningens  

 formål om at opretholde og fremme alsidighed og mangfoldighed på det danske  

 dagbladsmarked.
Til § 19 Bestemmelsen fastlægger de overordnede økonomiske rammer  

 for nævnets støttevirksomhed.
 Det følger således af bestemmelsen, at nævnet dels kan yde  

 støtte af midler overført fra Dagspressens Finansieringsinstitut til staten  

 ved  

 aftale af 2. december mellem Statsministeriet og instituttet, og dels af  

 årlige  

 bevillinger på finansloven.
 Udgangspunktet for ordningens økonomi vurderes  

 hensigtsmæssigt at kunne bestå i en fortsættelse af et statsligt engagement  

 svarende  

 til de årlige tilskud til Dagspressens Finansieringsinstitut.
 Arbejdsgruppen har i betænkning 1445 peget på, at der kunne  

 være anledning til at fastlægge en maksimumsgrænse for det økonomiske  

 indestående i ordningen, så der ikke opstår en unødig formueakkumulation, som  

 kunne resultere i en uhensigtsmæssig anvendelse af statslige midler.  

 Statsministeriet har imidlertid ikke fundet anledning til at fastsætte en  

 sådan  

 maksimumsgrænse i lovteksten, men er enig i, at den henstående formue som  

 udgangspunkt ikke bør blive større end maksimalt 75 mio. kr.
Arbejdsgruppen har i betænkning 1445 peget på to  

 alternative organiseringsformer i relation til nævnets økonomi.
Ordningen vil  

 således enten kunne udstyres med en selvstændig finanslovskonto, hvor  

 uforbrugte midler overføres til efterfølgende finansår, men således at  

 forrentning af midlerne ikke følger ordningen, men indgår i den generelle  

 statslige formueforvaltning, eller ordningen vil kunne oprettes som en fond  

 eller en selvejende institution med egen formueforvaltning.
Statsministeriet lægger i forslaget op til den første af de  

 skitserede muligheder.
Det vurderes således at være unødvendigt byrdefuldt at  

 oprette en selvstændig formueforvaltning for instituttet, og renteafkastene  

 af  

 formuen forventes ikke i en overskuelig fremtid at blive så væsentlige, at de  

 ville gøre det rentabelt med en selvstændig formueforvaltning i tilknytning  

 til  

 nævnet.
Til § 20 Efter  

  

 stk. 1  

  

 ophæves lov om økonomisk bistand til dagspressens finansieringsinstitut.
Der  

 henvises i den forbindelse til de almindelige bemærkninger.
 I  

  

 stk. 2  

  

 angives det, at de kautioner, som Dagspressens Finansieringsinstitut i medfør  

 af lov om økonomisk bistand til dagspressens finansieringsinstitut indestår  

 for  

 på tidspunktet for lovens ikrafttræden, overtages af staten i  

 overensstemmelse  

 med aftale af 2. december 2004 mellem Dagspressens Finansieringsinstitut og  

 staten.
Eventuel indfrielse af kautionsforpligtelser vil skulle  

 afholdes inden for nævnets økonomiske ramme.
Selvom nævnet efter forslaget  

 ikke  

 skal kunne meddele kautionstilsagn, vil nævnets bevillinger således i en  

 overgangsperiode i princippet kunne tjene til indfrielse af  

 kautionsforpligtelser.
Ved indgåelse af aftalen mellem staten og Dagspressens  

 Finansieringsinstitut indestod instituttet for kautioner på samlet under  

 250.000 kr.
Afvikles disse som aftalt, og påtager instituttet sig ikke nye  

 kautionsforpligtelser, vil Dagspressens Finansieringsinstitut ikke have flere  

 kautionsforpligtelser ved lovens ikrafttræden.
 Af aftalen mellem staten og instituttet følger, at  

 instituttet efter aftalens indgåelse alene kan meddele tilsagn om kaution med  

 tilsynsrådets udtrykkelige samtykke.
 Meddeler Tilsynsrådet ikke samtykke til nye kautioner, vil  

 bestemmelsen således alene have betydning i den udstrækning de kautionerede  

 lån  

 ikke afvikles planmæssigt.
Til § 21 Det foreslås, at loven træder i kraft den 1. marts 2005.
Til § 22 Bestemmelsen fastsætter lovens territoriale  

 gyldighedsområde.
 Bestemmelsen indebærer, at loven ikke gælder for Færøerne  

 og Grønland.
