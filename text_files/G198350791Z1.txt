Formålet med registeret er at danne grundlag for universitetets studieadministration, herunder tilrettelæggelse af undervisning og eksaminer og udskrivning af legitimationskort og årskort til de studerende.
Registeret anvendes endvidere til personaleadministrative og statistiske formål, herunder udskrivning af valglister og betjening af kollegiale organer ved universitetet.
Personkreds: Registeret må kun indeholde oplysninger om de personer, der søger optagelse på eller er eller har været studerende ved universitetet.
Endvidere må der registreres personer, der søger om optagelse ved Jysk Åbent Universitet.
Registeret må desuden indeholde oplysninger om ansatte, der er valgberettigede til de kollegiale organer ved universitetet, samt om personer, der modtager Universitetsavisen.
 Ikrafttrædelsesdato: 01/12/1983. Erstatter tidligere forskrifter.
