(Til samtlige kommuner, amtskommuner,  

 embedslægeinstitutioner m.v.) 1. INDLEDNING I tilslutning til lov om sygeplejersker, som denne senest er ændret ved  

 lov nr. 670 af 13. december 1978, og indenrigsministeriets bekendtgørelse nr.  

 195 af 10. maj 1979 om EF-statsborgeres adgang til udøvelse af virksomhed som  

 sygeplejerske med ansvar for den almene sundheds- og sygepleje giver  

 sundhedsstyrelsen følgende vejledning til de ansættende myndigheder  

 vedrørende EF-statsborgeres adgang til at virke som sygeplejerske her i  

 landet.
2. MEDDELELSE AF DANSK AUTORISATION SOM SYGEPLEJERSKE 2.1. Ifølge de nævnte bestemmelser skal EF-statsborgere, der i et andet  

 EF-land har gennemgået uddannelsen til sygeplejerske med ansvar for den  

 almene sundheds- og sygepleje, før de påbegynder virksomhed som  

 sygeplejersker her i landet, have ansøgt om og opnået sundhedsstyrelsens  

 autorisation til at udøve virksomhed som sygeplejerske i Danmark.
 2.2. Sundhedsstyrelsen udsteder autorisation til sygeplejersker fra de  

 øvrige EF-lande, der fremlægger et i en af de øvrige medlemsstater udstedt  

 kvalifikationsbevis som sygeplejerske som nævnt i artikel 3 i EF-direktiv nr.  

 77/ 452 om gensidig anerkendelse af eksamensbeviser m. v. for sygeplejersker,  

 og som er i overensstemmelse med artikel 1 i EF-direktiv nr. 77/ 453 om  

 samordning af de administrativt eller ved lov fastsatte bestemmelser om  

 virksomhed som sygeplejerske med ansvar for den almene sundheds- og  

 sygepleje.
 De af medlemsstaterne udstedte kvalifikationsbeviser berettiger til  

 følgende erhvervstitler for EF-sygeplejersker med ansvar for den almene  

 sundheds- og sygepleje:
 I TYSKLAND:
Krankenschwester, Krankenpfleger; I BELGIEN:
hospitalier(ere)/ verpleegassistent(e), hospitalier(ere)/ ziekenhuisverpleger (-verpleegster); I DANMARK:
sygeplejerske; I FRANKRIG:
 I IRLAND:
Registered General Nurse; I ITALIEN:
infirmiere professionale; I LUXEMBOURG:
infirmier; I NEDERLANDENE:
verpleegkundige; I DET FORENEDE KONGERIGE:
- ENGLAND, WALES OG NORDIRLAND: State Registered Nurse; - SKOTLAND: Registered General Nurse.
 Sundhedsstyrelsen udsteder endvidere autorisation til sygeplejersker, der  

 fremlægger et i en af de øvrige medlemsstater udstedt kvalifikationsbevis,  

 som ikke opfylder de mindstekrav til uddannelse, som er fastsat i artikel 1 i  

 direktiv nr. 77/ 453, men som er udstedt før dette direktivs gennemførelse i  

 den pågældende medlemsstat, såfremt de fremlægger en attestation, der  

 bekræfter, at de faktisk og retmæssigt har udøvet virksomhed som  

 sygeplejerske med ansvar for den almene sundheds- og sygepleje i mindst 3 år  

 i løbet af de 5 år, der går forud for attestationens udstedelse.
 2.3. I forbindelse med ansøgning om autorisation undersøger  

 sundhedsstyrelsen i samarbejde med myndighederne i de øvrige EF-lande, om der  

 foreligger sådanne omstændigheder, jfr. sygeplejerskelovens § 2, stk. 2, som  

 bør føre til, at autorisation nægtes.
 2.4. Det bemærkes, at sundhedsstyrelsen ikke kan stille andre betingelser  

 for meddelelse af autorisation end de ovenfor under 2.2. og 2.3. nævnte.
 2.5. Det bemærkes endvidere, at sundhedsstyrelsen i forbindelse med  

 meddelelse af autorisation drager omsorg for, at vedkommende sygeplejerske  

 informeres om den danske sundheds- og sociallovgivning, herunder om  

 sygeplejerskens ansvar og pligter ved udøvelse af sin virksomhed.
 2.6. Sundhedsstyrelsen vil ligeledes i forbindelse med udstedelse af  

 autorisation søge at danne sig et indtryk af den enkelte sygeplejerskes  

 kendskab til det danske sprog og vil om fornødent anbefale den pågældende at  

 gennemgå et sprogkursus for at erhverve et bedre kendskab til det danske  

 sprog.
3. OPGAVER, DER PÅHVILER DET ENKELTE ANSÆTTELSESSTED 3.1. Man henleder opmærksomheden på, at sundhedsstyrelsen i forbindelse  

 med udstedelse af autorisation til en EF-sygeplejerske ikke foretager nogen  

 konkret undersøgelse af, hvorvidt den enkelte sygeplejerskes uddannelse  

 svarer til den danske uddannelse, jfr. sygeplejerskelovens § 3, stk. 2,  

 såfremt vedkommendes uddannelse eller virksomhed er i overensstemmelse med de  

 ovenfor nævnte betingelser for at opnå dansk autorisation.
3.2. Det påhviler herefter ansættelsesmyndigheden ved hvert enkelt  

 ansættelsessted at bedømme, om en sygeplejerske med dansk autorisation på  

 grundlag af uddannelse fra et andet EF-land rent faktisk har erhvervet de  

 fornødne kvalifikationer, herunder tilstrækkelig teoretisk viden til at  

 bestride den stilling, han/ hun søger.
I modsat fald må det tilrådes, at  

 ansættelsesstedet drager omsorg for, at den pågældende gennem supplerende  

 undervisning og instruktion tilegner sig de for ansættelse i stillingen  

 krævede forudsætninger.
3.3. Til vejledning ved denne bedømmelse vedlægges EF-direktiv nr. 77/ 453  

 om samordning af de administrativt eller ved lov fastsatte bestemmelser om  

 virksomhed som sygeplejerske med ansvar for den almene sundheds- og  

 sygepleje.
Direktivets artikel 1 og bilaget hertil indeholder en generel  

 beskrivelse af mindstenormerne for den fremtidige sygeplejerskeuddannelse i  

 EF-landene.
Det skal i denne forbindelse oplyses, at det fra dansk side i  

 forbindelse med vedtagelsen af EF-direktivet er tilkendegivet, at Danmark  

 fortolker artikel 1 således, at antallet af timer med teoretisk og teknisk  

 undervisning principielt ikke må udgøre mindre end en trediedel af hele  

 uddannelsestiden.
 3.4. Såfremt der imidlertid i det konkrete tilfælde måtte være tvivl om,  

 hvorvidt en ansøger eller ansat udenlandsk sygeplejerske er i besiddelse af  

 tilstrækkelig teoretisk viden, bør sagen forelægges sundhedsstyrelsen.
3.5. I øvrigt kan sundhedsstyrelsen på forespørgsel bistå de enkelte  

 ansættelsessteder med oplysninger om indholdet af uddannelserne i de enkelte  

 EF-lande.
Sundhedsstyrelsen vil i givet fald på grundlag heraf kunne  

 fremkomme med forslag til eventuel supplerende uddannelse for at bringe  

 ansøgerens kvalifikationer i overensstemmelse med de krav, der stilles til  

 bestridelse af stillingen.
3.6. Man henleder opmærksomheden på, at det herudover påhviler det enkelte  

 ansættelsessted at bedømme, om en EF-sygeplejerske med dansk autorisation  

 gennem det ovenfor nævnte sprogkursus eller på anden vis har erhvervet sig et  

 for varetagelsen af den pågældende stilling tilstrækkeligt kendskab til det  

 danske sprog.
Ved bedømmelsen heraf bør det i hvert enkelt tilfælde under  

 hensyn til arten af stillingen afgøres, hvilke sprogkundskaber der er  

 nødvendige, for at den pågældende kan udføre det med stillingen forbundne  

 arbejde på betryggende vis.
Herved bør der i særlig grad tages hensyn til  

 kontakten med patienterne.
SUNDHEDSSTYRELSEN, DEN 31. MAJ 1979 SØREN K.
SØRENSEN /C.
Jess RÅDETS DIREKTIV af 27. juni 1977 om samordning af de administrativt eller ved lov fastsatte bestemmelser om  

 virksomhed som sygeplejerske med ansvar for den almene sundheds- og sygepleje RÅDET FOR DE EUROPÆISKE FÆLLESSKABER HAR - under henvisning til traktaten om oprettelse af Det europæiske økonomiske  

 Fællesskab, særlig artikel 49, 57, 66 og 235, under henvisning til forslag fra Kommissionen, under henvisning til udtalelse fra Europa-Parlamentet (* 1), under henvisning til udtalelse fra Det økonomiske og sociale Udvalg (* 2),  

 og ud fra følgende betragtninger:
Ved gennemførelsen af den gensidige anerkendelse af eksamensbeviser,  

 certifikater og andre kvalifikationsbeviser for sygeplejersker med ansvar for  

 den almene sundheds- og sygepleje som foreskrevet i direktiv 77/452/EØF (* 3)  

 gør ensartetheden inden for uddannelserne i medlemsstaterne det muligt at  

 begrænse samordningen på dette område til et krav om overholdelse af  

 minimumsnormer og i øvrigt overlade det til medlemsstaterne frit at  

 tilrettelægge deres undervisning; den samordning, der fastsættes i dette direktiv, udelukker for så vidt  

 ikke en senere samordning; den i dette direktiv fastsatte samordning gælder erhvervsuddannelsen for  

 sygeplejersker med ansvar for den almene sundheds- og sygepleje; hvad angår  

 uddannelsen sondres der for tiden i de fleste medlemsstater ikke mellem de  

 sygeplejersker, der udøver deres virksomhed som lønmodtagere, og dem, der  

 virker som selvstændige; af hensyn hertil og for i fuldt omfang at fremme den  

 frie bevægelighed for erhvervets udøvere i Fællesskabet forekommer det derfor  

 nødvendigt at udstrække anvendelsen af dette direktiv til også at omfatte  

 sygeplejersker, der er lønmodtagere - UDSTEDT FØLGENDE DIREKTIV:
ARTIKEL 1 1. Medlemsstaterne gør udstedelsen af eksamensbeviser,  

 certifikater og andre kvalifikationsbeviser for sygeplejersker med ansvar for  

 den almene sundheds- og sygepleje som omhandlet i artikel 3 i direktiv  

 77/452/EØF betinget af en bestået eksamen, som yder garanti for, at den  

 pågældende under sin uddannelse har erhvervet:
 2. Den i stk. 1 omhandlede uddannelse skal mindst  

 omfatte:
 3. Medlemsstaterne drager omsorg for, at den  

 institution, der forestår sygeplejerskeuddannelsen, er ansvarlig for  

 koordinationen af teori og praktik i det samlede uddannelsesprogram.
 Den under litra A i bilaget nævnte teoretiske og tekniske undervisning  

 skal være afpasset efter og samordnet med den under litra B i samme bilag  

 nævnte kliniske sygeplejeundervisning, således at de kundskaber og den  

 erfaring, der er omhandlet i stk. 1, kan erhverves på fyldestgørende måde.
Den kliniske sygeplejeundervisning skal foregå i form af tilrettelagt  

 praktikanttjeneste på hospitalsafdelinger eller inden for andre institutioner  

 under sundhedstjenesten, herunder hjemmesygeplejeordninger, som er godkendt  

 af de kompetente myndigheder eller organer.
Under denne uddannelse skal  

 sygeplejeeleverne deltage i de pågældende institutioners arbejde i det  

 omfang, dette har uddannelsesmæssig værdi.
Sygeplejeeleverne skal oplæres i  

 det ansvar, som er forbundet med sundheds- og sygeplejen.
 4. Senest fem år efter meddelelsen af dette direktiv  

 træffer Rådet på grundlag af en undersøgelse af situationen og på forslag af  

 Kommissionen afgørelse om, hvorvidt bestemmelserne i stk. 3 om en afpasset  

 fordeling mellem på den ene side den teoretiske og tekniske undervisning og  

 på den anden side den kliniske undervisning af sygeplejersker skal bibeholdes  

 eller ændres.
 5. Medlemsstaterne kan give delvis dispensation til  

 personer, som har gennemgået en del af den i stk. 2, litra b), fastsatte  

 uddannelse i forbindelse med andre uddannelser, der mindst ligger på et  

 tilsvarende niveau.
ARTIKEL 2 Uanset bestemmelserne i artikel 1 kan medlemsstaterne give tilladelse til  

 uddannelse på deltidsbasis på betingelser, der er godkendt af de nationale  

 kompetente myndigheder.
Den samlede varighed af deltidsuddannelsen må ikke være kortere end  

 heltidsuddannelsens varighed.
Uddannelsens niveau må ikke sænkes ved dens  

 karakter af en deltidsuddannelse.
ARTIKEL 3 Dette direktiv finder ligeledes anvendelse på statsborgere i  

 medlemsstaterne, som i henhold til Rådets forordning (EØF) nr. 1612/68 af 15.  

 oktober 1968 om arbejdskraftens frie bevægelighed inden for Fællesskabet (*  

 4) udøver eller agter at udøve en af de i artikel 1 i direktiv 77/452/EØF  

 omhandlede former for virksomhed.
ARTIKEL 4 1. Medlemsstaterne træffer de nødvendige  

 foranstaltninger for at efterkomme dette direktiv inden to år efter dets  

 meddelelse og underretter straks Kommissionen herom.
 2. Medlemsstaterne meddeler Kommissionen teksten til  

 de vigtigste nationale retsforskrifter, som de udsteder på det område, der er  

 omfattet af dette direktiv.
ARTIKEL 5 Såfremt der ved gennemførelsen af dette direktiv skulle opstå større  

 vanskeligheder for en medlemsstat inden for særlige områder, undersøger  

 Kommissionen disse vanskeligheder i samarbejde med denne stat og indhenter  

 udtalelse fra det udvalg af højere embedsmænd inden for sundhedsvæsenet, der  

 er nedsat ved afgørelse 75/365/EØF (* 5), ændret ved afgørelse 77/455/EØF (*  

 6).
 Kommissionen fremsætter i givet fald hensigtsmæssige forslag for Rådet.
ARTIKEL 6 Dette direktiv er rettet til medlemsstaterne.
 Udfærdiget i Luxembourg, den 27. juni  

 1977.
På RÅDETS VEGNE J.
SILKIN FORMAND BILAG UDDANNELSESPROGRAM FOR SYGEPLEJERSKER MED ANSVAR FOR DEN ALMENE SUNDHEDS-  

 OG SYGEPLEJE Uddannelsesprogrammet for opnåelse af eksamensbevis, certifikat og andre  

 kvalifikationsbeviser for sygeplejersker med ansvar for den almene sundheds-  

 og sygepleje omfatter følgende to områder:
A.
Teoretisk og teknisk undervisning faglig orientering og erhvervsetik; almene principper for hygiejne og for  

 sundheds- og sygepleje; principper for sundheds- og sygepleje inden for:
- almen medicin og medicinske specialer, - almen kirurgi og kirurgiske specialer, - barnepleje og pædiatri, - barselhygiejne og pleje af moder og barn, - mentalhygiejne og psykiatri, - geriatrisk pleje og geriatri.
anatomi og fysiologi; patologi; bakteriologi, virologi og parasitologi; biofysik, biokemi og radiologi; diætetik; hygiejne:
- profylakse, - sundhedslære; farmakologi.
sociologi; psykologi; administrationsprincipper; undervisningsprincipper; sociallovgivning og sundhedslovgivning; erhvervets juridiske aspekter.
B.
Klinisk undervisning Sundheds- og sygepleje inden for:
- almen medicin og medicinske specialer; - almen kirurgi og kirurgiske specialer; - barnepleje og pædiatri; - barselhygiejne og pleje af moder og barn; - mentalhygiejne og psykiatri; - geriatrisk pleje og geriatri; - hjemmepleje.
(* 1) EFT nr.
C 65 af 5.6.1970, s. 12.
(* 2) EFT nr.
C 108 af 26.8.1970, s. 23.
 (* 3) Se side 1 i denne Tidende.
(* 4) EFT nr.
L 257 af 19.10.1968, s. 2.
(* 5) EFT nr.
L 167 af 30.6.1975, s. 19.
 (* 6) Se side 13 i denne Tidende.
