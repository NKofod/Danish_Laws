 I medfør af § 73 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 6-02, Ministeriet for Offentlige Arbejders bekendtgørelse  

 vedrørende luftfartscertifikater, seneste udgave.
 1.2 BL 6-05, Helbredskrav, seneste udgave.
 1.3 BL 6-62, Flyvetelefonistbevis/certifikat, seneste udgave.
 1.4 BL 6-94, Teoretisk uddannelse til flyveledercertifikat, seneste  

 udgave.
 1.5 BL 6-95, Praktisk uddannelse til flyveledercertifikat, seneste udgave.
2. Anvendelsesområde 2.1 Denne BL fastsætter a. bestemmelser for udstedelse og udvidelse af flyveledercertifikat og b. vilkår for, at en certifikatindehaver kan udføre tjeneste som  

 flyveleder.
3. Udstedelse 3.1 Flyveledercertifikat udstedes af Statens Luftfartsvæsen efter  

 ansøgning på en autoriseret formular, når ansøgeren opfylder  

 udstedelseskravene i afsnit 4.
3.2 Flyveledercertifikat udstedes gældende for en eller flere kategorier  

 af flyvekontroltjeneste ved en lufttrafiktjenesteenhed, eventuelt med ret til  

 at udøve flyvekontroltjeneste med anvendelse af radar.
Flyveledercertifikat  

 kan udvides med ret til at udøve andre kategorier af flyvekontroltjeneste  

 eller til at udøve flyvekontroltjeneste ved en anden lufttrafiktjenesteenhed,  

 jf. afsnit 5.
3.3 Flyveledercertifikat udstedes med gyldighed til ansøgerens fyldte 55.  

 år.
Statens Luftfartsvæsen kan dog i særlige tilfælde fastsætte en kortere  

 gyldighedsperiode.
4. Udstedelseskrav Ansøgeren skal a. have fast bopæl i Danmark eller være ansat af en dansk, offentlig  

 myndighed eller et dansk, privat foretagende, der har Statens Luftfartsvæsens  

 tilladelse til at etablere og drive den pågældende kategori af  

 flyvekontroltjeneste, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til flyveledercertifikat, jf.
BL 6-05, d. være fyldt 21 år, men ikke 55 år, e. være indehaver af flyvetelefonistbevis, jf.
BL 6-62, f. med et tilfredsstillende resultat have gennemgået den teoretiske  

 grunduddannelse og bestået den teoretiske grundprøve, der er fastsat af  

 Statens Luftfartsvæsen, jf.
BL 6-94, og g. med et tilfredsstillende resultat have gennemgået den teoretiske og  

 praktiske uddannelse og bestået de teoretiske og praktiske prøver, der kræves  

 for at erhverve ret til at udøve den pågældende kategori af  

 flyvekontroltjeneste ved den pågældende lufttrafiktjenesteenhed, jf.
BL 6-94  

 og BL 6-95.
5. Udvidelse 5.1 Flyveledercertifikat kan udvides med en anden kategori af  

 flyvekontroltjeneste efter endt teoretisk og praktisk uddannelse til den  

 pågældende kategori af flyvekontroltjeneste i overensstemmelse med  

 bestemmelserne i BL 6-94 og BL 6-95.
 5.2 Flyveledercertifikat kan endvidere udvides til samme kategori af  

 flyvekontroltjeneste ved en anden lufttrafiktjenesteenhed efter endt praktisk  

 uddannelse ved den pågældende lufttrafiktjenesteenhed i overensstemmelse med  

 bestemmelserne i BL 6-95.
6. Rettigheder 6.1 Flyveledercertifikat giver på de vilkår, der er nævnt i pkt. 6.2,  

 indehaveren ret til at gøre tjeneste som flyveleder inden for de kategorier  

 af flyvekontroltjeneste, der er anført i certifikatet, ved de  

 lufttrafiktjenesteenheder, for hvilke certifikatet er gældende.
6.2 Indehaveren a. skal have et gyldigt flyveledercertifikat, jf.
BL 6-02, b. skal være helbredsmæssigt godkendt til flyveledercertifikat, jf.
BL  

 6-05, c. skal inden for de forudgående 3 måneder, regnet fra den første dag i  

 den pågældende måned, på mindst 20 vagter have udført de kategorier af  

 flyvekontroltjeneste, der er anført i certifikatet, ved den pågældende  

 lufttrafiktjenesteenhed, medmindre vedkommende inden for de forudgående 3  

 måneder har bestået den pågældende praktiske prøve, jf. pkt. 4 g, pkt. 5.1 og  

 pkt. 5.2, og d. må ikke være fyldt 55 år.
 Anm.: Tilfælde, hvor et certifikat er ugyldigt, fremgår af BL  

 6-02.
 6.2.1 For et flyveledercertifikat, der giver indehaveren ret til at udøve  

 flyvekontroltjeneste ved både et kontroltårn og den tilknyttede  

 indflyvningskontrol, kan Statens Luftfartsvæsen fastsætte andre vilkår for at  

 udøve certifikatets rettighed end dem, der er anført i pkt. 6.2 c.  

 Rettigheden bortfalder dog altid, hvis indehaveren ikke inden for de  

 forudgående 3 måneder på mindst 20 vagter har udøvet flyvekontroltjeneste.
 6.3 For at generhverve en rettighed, der er mistet i henhold til pkt. 6.2  

 c eller pkt. 6.2.1, skal vedkommende bestå fornyet praktisk prøve, jf. pkt. 4  

 g.
7. Deponering 7.1 Et flyveledercertifikat skal indsendes til Statens Luftfartsvæsen til  

 deponering i tilfælde af, a. at indehaveren ikke længere har et gyldigt flyveledercertifikat, jf.
BL  

 6-02, eller b. at indehaveren i 1 1/2 år ikke har udøvet certifikatets rettigheder.
7.2 For at få udleveret et certifikat, der er deponeret i henhold til pkt.  

 7.1 a, og således generhverve de rettigheder, der er nævnt i pkt. 6.1, skal  

 vedkommende a. have fast bopæl i Danmark eller være ansat af en dansk, offentlig  

 myndighed eller et dansk, privat foretagende, der har Statens Luftfartsvæsens  

 tilladelse til at etablere og drive den pågældende kategori af  

 flyvekontroltjeneste, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til flyveledercertifikat, jf.
BL 6-05, og d. være indehaver af flyvetelefonistbevis, jf.
BL 6-62.
 7.3 For at få udleveret et certifikat, der er deponeret i henhold til pkt.  

 7.1 b, skal vedkommende opfylde betingelserne i pkt. 7.2 samt bestå fornyede  

 teoretiske og praktiske prøver, jf. pkt. 4 g.
8. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
9. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
10. Straf Overtrædelse af bestemmelserne i afsnit 6 og afsnit 7 straffes med bøde.
11. Ikrafttræden 11.1 Denne BL træder i kraft den 1. maj 1991.
 11.2 Samtidig ophæves BL 6-70, 1. udgave af 1. april 1987.
