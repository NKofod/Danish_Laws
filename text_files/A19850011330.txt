(Ændring af planlægnings- og  

 godkendelsesbestemmelser) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om sygehusvæsenet, jfr. lovbekendtgørelse nr. 541 af 27. september  

 1982, som ændret ved lov nr. 215 af 16. maj 1984, foretages følgende  

 ændringer:
 1. § 6, STK. 2, affattes sÅledes:
»STK. 2.  Til de i stk. 1 nævnte personer, der  

 modtager pension efter lov om social pension, eller hvis ægtefælle modtager  

 hustrutillæg til en sådan pension, ydes endvidere befordring eller  

 befordringsgodtgørelse, når befordringen sker med andre  

 befordringsmidler.« 2. Overskriften til KAPITEL III ændres til:
PLANLÆGNINGSBESTEMMELSER« 3. § 11 affattes således:
 »§ 11.  Indenrigsministeren udfærdiger efter  

 forhandling med sygehusrådet, jfr. kapitel VI, vejledende retningslinier for  

 varetagelsen og planlægningen af sygehusvæsenet, herunder om afgrænsning,  

 varetagelse og planlægning af sygehusvæsenets lands- og landsdelsfunktioner.
Stk. 2.  Det påhviler hver amtskommune at udarbejde en  

 plan for amtskommunens sygehusvæsen og at revidere planen, i det omfang  

 udviklingen gør dette nødvendigt.
Planen skal omfatte amtskommunens drift af  

 eller benyttelse af de institutioner, der er nævnt i § 3.
 Stk. 3.  Væsentlige ændringer i en amtskommunes  

 sygehusvæsen, der ikke er forudsat i amtskommunens sygehusplan, kan kun  

 gennemføres, såfremt der foretages en revision af planen i overensstemmelse  

 hermed.
 Stk. 4.  Sundhedsstyrelsens rådgivning indhentes forud  

 for amtsrådets vedtagelse af en plan eller revision heraf.  

 Indenrigsministeren fastsætter nærmere regler herom.
 Stk. 5.  Indenrigsministeren fastsætter nærmere regler  

 for udarbejdelsen af planer, herunder om tidsfrister for udarbejdelsen, om,  

 hvilken periode planerne skal omfatte, og om revision af planerne.
Stk. 6.  Planen og revisioner heraf indsendes til  

 indenrigsministeren, jfr. dog § 12, stk. 4 og 5. Indenrigsministeren kan  

 meddele amtsrådet sine bemærkninger til planerne.
Indenrigsministeren kan  

 herunder i særlige tilfælde, når væsentlige sundhedsmæssige hensyn taler  

 derfor, bestemme, at en plan eller en revision heraf, der indebærer  

 væsentlige ændringer i en amtskommunes sygehusvæsen, på ny skal behandles af  

 amtsrådet.
Indenrigsministerens bestemmelse om fornyet behandling i amtsrådet  

 skal træffes senest 3 måneder efter indsendelsen af den pågældende plan eller  

 revision heraf.
Stk. 7.  På grundlag af de indsendte planer udarbejder  

 indenrigsministeren en redegørelse for udviklingen på sygehusområdet.  

 Redegørelsen udsendes til amtsrådene og til hovedstadsrådet.« 4. § 11 A ophæves.
 5. § 12 affattes således:
»§ 12.  Hovedstadsrådet udarbejder en overordnet  

 sygehusplan for hovedstadsområdet, jfr. § 1, stk. 2, i lov om et  

 hovedstadsråd.
Planen opstilles med udgangspunkt i de enkelte amtskommuners  

 planer, jfr. § 11, stk. 2. Hovedstadsrådet skal endvidere tage hensyn til den  

 kapacitet og de funktioner, som kan forventes stillet til rådighed på  

 sygehuse, der drives af staten eller af private.
 Stk. 2.  Indenrigsministeren fastsætter nærmere regler  

 for udarbejdelsen af den overordnede plan, jfr. § 11, stk. 4 og 5.
 Stk. 3.  Planer om væsentlige ændringer af kapacitet og  

 funktioner på statslige sygehuse, der betjener hovedstadsområdet, skal  

 indenrigsministeren forelægge hovedstadsrådet til udtalelse, inden der  

 træffes endelig beslutning om sådanne ændringer.
 Stk. 4.  Planer og revisioner af planer, der er  

 udarbejdet af amtskommuner i hovedstadsområdet efter § 11, stk. 2 og 3,  

 fremsendes til hovedstadsrådet, der kan fastsætte frister herfor.
Stk. 5.  På grundlag af den overordnede plan kan rådet  

 pålægge de enkelte amtskommuner at ændre de af dem opstillede planer og  

 revisioner af planer.
De således reviderede planer fremsendes til  

 indenrigsministeren sammen med den overordnede plan.« 6. § 13 ophæves, og i stedet indsættes:
 »§ 13.  Det påhviler hver amtskommune at indgå  

 aftaler om benyttelse af lands- og landsdelsafdelinger på fremmede  

 amtskommunale sygehuse samt på statslige og private sygehuse.  

 Indenrigsministeren fastsætter nærmere regler herom.
Stk. 2.  Kan der ikke opnås enighed om indholdet af  

 aftaler efter stk. 1, kan indenrigsministeren træffe afgørelse herom efter  

 anmodning fra en af de berørte parter.
Vedrører uenigheden aftaler om  

 benyttelse af rigshospitalet, træffer indenrigsministeren afgørelse efter  

 drøftelse i det kontaktudvalg, der er nedsat i henhold til lov om  

 rigshospitalets styrelse.
 Stk. 3.  De indgåede aftaler indsendes til  

 indenrigsministeren.
Stk. 4.  Indgår en amtskommune ikke de fornødne aftaler  

 efter stk. 1 og de i medfør heraf fastsatte regler, kan indenrigsministeren  

 bestemme, at betaling kan afkræves vedkommende amtskommune for patienter, der  

 modtages til behandling på lands- og landsdelsafdelinger på fremmede  

 amtskommunale sygehuse samt på statslige og private sygehuse, uden at der  

 foreligger samtykke fra vedkommende amtskommune til patientens  

 behandling.« 7. § 14 ophæves.
 8. § 16 A, STK. 3, affattes således:
»STK. 3.  Amtskommunens sygehusberedskabsplan skal  

 omfatte de amtskommunale, statslige og private sygehuse, der er beliggende i  

 amtskommunen.
Planen indsendes til indenrigsministeren.
Indenrigsministeren  

 kan meddele amtsrådet sine bemærkninger til planerne.
Indenrigsministeren kan  

 herunder i særlige tilfælde, når væsentlige beredskabsmæssige hensyn taler  

 derfor, bestemme, at en plan eller en revision heraf, der indebærer  

 væsentlige afvigelser fra de vejledende retningslinier, jfr. stk. 2, på ny  

 skal behandles af amtsrådet.
Indenrigsministerens bestemmelse om fornyet  

 behandling i amtsrådet skal træffes senest 3 måneder efter indsendelsen af  

 den pågældende plan eller revision heraf.
På grundlag af de indsendte planer  

 udarbejder indenrigsministeren en redegørelse om  

 sygehusberedskabsplanlægningen.« § 2 I lov om svangerskabshygiejne og fødselshjælp, jfr. lovbekendtgørelse nr.  

 431 af 3. september 1975, som ændret senest ved lov nr. 236 af 23. maj 1984,  

 foretages følgende ændringer:
 1. § 1, STK. 3, affattes således:
»STK. 3.  Kvinder har ret til vederlagsfri  

 fødselsbetjening på sygehus eller anden offentlig institution.
Endvidere har  

 kvinder ret til vederlagsfri jordemoderhjælp ved fødsel i hjemmet.« 2. § 7 affattes således:
»§ 7.  Det påhviler amtskommunerne samt  

 Københavns og Frederiksberg kommuner at udarbejde en plan for de forebyggende  

 helbredsundersøgelser og fødselshjælpen.
Planlægningen indgår i  

 sygehusplanlægningen, jfr. lov om sygehusvæsenet.« § 3 I lov nr. 182 af 23. juni 1932 om sundhedsvæsenets centralstyrelse, som  

 ændret senest ved lov nr. 203 af 28. maj 1975, foretages følgende ændring:
 I § 3, STK. 2, udgår SIDSTE PUNKTUM.
§ 4 Loven træder i kraft 1. juli 1985.
GIVET PÅ CHRISTIANSBORG SLOT, DEN 27.  

 MARTS 1985 Under Vor Kongelige Hånd og Segl MARGRETHE R.
