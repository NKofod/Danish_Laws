Landsskatteretskendelse vedr.
Andelsforenings skattepligtige  

 indkomst  udlodning af formuen  forventningsprincippet   

 tilkendegivelse fra  

 kommunal skattemyndighed Klagen skyldes, at skattemyndigheden har  

 nedsat andelsforeningens skattepligtige indkomst for indkomstårene 2000 og  

 2001  

 med beløb vedrørende udlodninger af formuen opgjort ved overgang fra  

 kooperationsbeskatning.
Skattemyndigheden meddelte, at skatten vedrørende  

 udlodningerne vil blive opkrævet særskilt og beskattet med 50 pct. efter  

 fusionsskattelovens § 12, stk. 3, jf. selskabsskattelovens § 19, stk. 2.
Landsskatterettens afgørelse Landsskatteretten stadfæster  

 afgørelserne.
Sagens oplysninger Andelsforeningens formål er  

 at skaffe medlemmerne foderstoffer, gødning og andre grovvarer til landbruget  

 og at bistå medlemmerne med tjenesteydelser samt at afsætte medlemmernes  

 produktion af korn og andre produkter.
Andelsforeningen er skattepligtig  

 efter  

 bestemmelsen i selskabsskattelovens § 1, stk. 1 nr. 4.
 Pr. 1. juli 1999 indgik  

 følgende foreninger i en skattefri fusion med den nye forening A Andel  

 A.m.b.A.  

 som fortsættende forening:
 B A.m.b.a., C A.m.b.a samt D  

 Andel A.m.b.a.
 I forbindelse med fusionen  

 blev den formue, som var opsamlet i andelsforeningerne under beskatningen  

 efter  

 selskabsskattelovens § 1, stk. 1, nr. 3, opgjort pr. 30. juni 1999, jf.  

 bestemmelsen herom i fusionsskattelovens § 12, stk. 2. Den samlede formue i  

 det  

 ved fusionen modtagende selskab blev opgjort til i alt 195.554.300 kr.
D Andel A.m.b.a. blev den 1.  

 juli 1994 dannet ved fusion mellem E Andel A.m.b.a. og F A.m.b.a., og  

 andelsforeningen overgik pr. 1. juli 1996 fra kooperationsbeskatning efter  

 selskabsskattelovens § 1, stk. 1, nr. 3 til selskabsbeskatning efter  

 selskabsskattelovens § 1, stk. 1, nr. 4, idet omsætningen med ikke-medlemmer  

 oversteg 25 pct.
B A.m.b.a. og C A.m.b.a. var begge beskattet efter  

 selskabsskattelovens  

 § 1, stk. 1 nr. 3.
I indkomståret 2000 udloddede  

 A Andel A.m.b.A. 3.501.000 kr. til medlemmerne.
Udlodningen bestod dels af  

 udbetalt andelskapital af formuen på 3.331.000 kr. og dels udbetaling af  

 renter  

 af andelskapitalen på 170.000 kr.
Andelsforeningen medregnede ved opgørelsen  

 af  

 den skattepligtige indkomst udlodningen med et omregnet beløb, for herved at  

 udløse et skattetilsvar på samme størrelse, som hvis selskabet havde betalt  

 50  

 pct. af udlodningen særskilt.
Andelsforeningen medregnede 5.470.313 kr. ved  

 opgørelsen af den skattepligtige indkomst, idet selskabsskattesatsen var 32  

 pct., ville dette som udgangspunkt udløse en skattebetaling på 1.750.500 kr.,  

 svarende til 50 pct. af 3.501.000 kr.
Den skattepligtige indkomst  

 for indkomståret 2000 udgjorde før skattemæssige afskrivninger 23.430.129 kr.  

 Der blev foretaget skattemæssige afskrivninger med i alt 19.749.123 kr.,  

 hvorefter den selvangivne skattepligtige indkomst udgjorde 3.681.006 kr.  

 Selskabsskat for indkomståret 2000 udgjorde herefter 1.177.920 kr.
Efter  

 modtagelsen af skattemyndighedens afgørelse har andelsforeningen efter  

 anmodning fået nedsat de skattemæssige afskrivninger med 6.486.347 kr.
I indkomståret 2001 udloddede  

 andelsforeningen 12.105.106 kr. til medlemmerne.
Udlodningen bestod dels af  

 udbetalt andelskapital af formuen på 8.911.106 kr. og dels udbetaling af  

 renter  

 af andelskapitalen på 3.194.000 kr.
Andelsforeningen medregnede 14.851.843  

 kr.  

 ved opgørelsen af den skattepligtige indkomst, idet selskabsskatteprocenten  

 var  

 30 pct., ville dette som udgangspunkt udløse en skattebetaling på 4.455.553  

 kr., svarende til 50 pct. af 8.911.106 kr.
 Den skattepligtige indkomst  

 for indkomståret 2001 udgjorde før skattemæssige afskrivninger 46.855.508 kr.  

 Der blev foretaget skattemæssige afskrivninger med i alt 34.603.140 kr.,  

 hvorefter den selvangivne skattepligtige indkomst udgjorde 12.252.368 kr.  

 Selskabsskat for indkomståret 2001 udgjorde 3.643.124 kr.
 Andelsforeningens  

 repræsentant har overfor skattemyndigheden henvist til X Kommunes afgørelse  

 af  

 10. marts 1997 vedrørende indkomståret 1996 for D Andel A.m.b.a., hvori bl.a.  

 anføres:
 Da beløbet til beskatning  

 skal beskattes med 50 % efter Selskabsskattelovens § 19, stk. 2 skal beløbet  

 ikke umiddelbart tillægges den skattepligtige indkomst, men beskattes  

 selvstændigt.
Der er imidlertid ikke  

 mulighed for, at indberette sådanne beløb til systemet, hvorfor vi iflg.  

 Told-  

 og Skattestyrelsen må beregne skatten og derefter tillægge et beløb som  

 udløser  

 skattetilsvar på samme størrelse." X Kommune accepterede  

 efterfølgende i afgørelsen, at afskrivninger nedbragte den skattepligtige  

 indkomst til så lavt et beløb, at udlodningen ikke udløste en skattebetaling  

 svarende til 50 pct.
Andelsforeningen har i  

 forbindelse med Told- og Skattestyrelsens udsendelse af meddelelsen TSM 2002,  

 841 ( SKM2002.449.TSS ), rettet henvendelse til Told- og Skattestyrelsen.
Af  

 et  

 notat fremlagt af andelsforeningen fremgår følgende:
Til G Fra H Bemærkninger: Til  

 orientering.
 Bemærk at T og S ikke redegør  

 for retsstillingen for de selskaber, der har beregnet skatten som en  

 indkomstskat  

 indtil nu.
Jeg drøftede spørgsmålet med  

 I, T og S og gav nærmest udtryk for at man ikke skulle gøre noget.
Det er min  

 fornemmelse, at de vil holde lav profil. ToldSkat har den 10. juni  

 2004 rettet henvendelse til Told- og Skattestyrelsen med henblik på at få  

 endelig afklaret, om styrelsen i praksis har fulgt meddelelsen, refereret i  

 TSM  

 2002, 841 ( SKM2002.449.TSS ), også for så vidt angår gamle år.
Styrelsen har  

 meddelt, at den skattemæssige behandling og opkrævning af overgangsskat i  

 henhold til bestemmelsen i selskabsskattelovens § 5 B skal følge de  

 retningslinier, som fremgår af meddelelsen.
Meddelelsen finder således ifølge  

 styrelsen anvendelse vedrørende indkomstårene 2000 og 2001 uanset, at  

 selvangivelsen blev indsendt før meddelelsen blev udsendt.
Skattemyndighedens afgørelse Skattemyndigheden har nedsat  

 klagers skatteansættelse med 5.470.313 kr. for indkomståret 2000 og med  

 14.851.843 kr. for indkomståret 2001, med den begrundelse at overgangsskatten  

 i  

 henhold til fusionsskattelovens § 12, stk. 3, skal opgøres og betales  

 særskilt,  

 jf. selskabsskattelovens § 19, stk. 2, og TSM 2002, 841 ( SKM2002.449.TSS ).
Det fremgår af  

 fusionsskattelovens § 12, stk. 3, at den opgjorte formue efter  

 fusionsskattelovens § 12, stk. 2, er skattepligtig indkomst for den  

 modtagende  

 andelsforening.
Denne beskatning indtræder først i takt med at  

 andelsforeningen  

 efter fusionen foretager udlodninger.
Beskatningen sker med 50 pct., jf.  

 selskabsskattelovens § 19, stk. 2.
Ved en udlodning på 3.501.000  

 kr. i 2000 vil der skulle betales 1.750.500 kr. i overgangsskat.  

 Andelsforeningen  

 har ikke betalt overgangsskatten, men omregnet udlodningen til 5.470.313 kr.,  

 som medregnes ved opgørelsen af den skattepligtige indkomst.  

 Andelsforeningens  

 skattepligtige indkomst udgør dog kun 3.681.006 kr., idet der er foretaget  

 skattemæssige afskrivninger.
Herved er den endelige skattebetaling kun  

 1.177.920 kr., hvorved der er betalt 572.580 kr. for lidt i overgangsskat  

 (1.750.500 kr. - 1.177.920 kr.).
Det følger af  

 fusionsskattelovens § 12, stk. 7, at det alene er den del af årets udlodning,  

 som oversiger foreningens skattepligtige indkomst efter skat i det  

 forudgående  

 indkomstår, som skal beskattes efter reglerne i fusionsskattelovens § 12,  

 stk.  

 3. Efter skattemyndighedens afgørelse vedrørende 2000 anmodede  

 andelsforeningen  

 om en nedbringelse af de skattemæssige afskrivninger med 6.486.347 kr. og  

 oplyste i den forbindelse, at dette ville medføre, at den skattepligtige  

 indkomst efter reduktion for selskabsskat udgjorde 3.194.000 kr. i  

 indkomståret  

 2000. Ved udlodningen på 12.105.106 kr. i indkomståret 2001 vil der skulle  

 betales overgangsskat af 8.911.106 kr. (12.105.106 kr.  3.194.000 kr.).  

 Overgangsskatten vil udgøre 4.455.553 kr. (50 pct. af 8.911.106 kr.)  

 Andelsforeningen har ikke betalt overgangsskatten, men omregnet udlodningen  

 på  

 8.911.106 kr. til 14.821.106 kr., som medregnes ved opgørelsen af den  

 skattepligtige indkomst.
Andelsforeningens skattepligtige indkomst udgjorde  

 dog  

 kun 12.252.368 kr., idet der blev foretaget skattemæssige afskrivninger,  

 Herved  

 er den endelige skattebetaling kun 3.643.124 kr.
Der er således betalt  

 812.429  

 kr. for lidt i overgangsskat (4.455.553 kr.  3.643.124 kr.).
Det følger af meddelelse TSM  

 2002, 841 ( SKM2002.449.TSS ) fra Told- og Skattestyrelsen, at  

 overgangsskatten  

 er en selvstændig skat, der særskilt skal opkræves.
Opgørelsen af den  

 indkomst,  

 som skal beskattes efter reglerne om overgangsskat, opgøres som en separat  

 indkomst, hvori der ikke kan fratrækkes udgifter, eksempelvis afskrivninger  

 og  

 underskud fra andre indkomsttyper.
Dette gælder også de foretagne udlodninger  

 vedrørende 2000 og 2001.
 Hvis der skal være mulighed  

 for klageren for at foretage overgangsbeskatningen efter den af klageren  

 anvendte metode, kræves det, at der kan støttes ret på den anvendte  

 opgørelsesmetode under henvisning til det skatteretlige forventningsprincip.  

 Mere konkret er det spørgsmålet, om klageren kan støtte ret på den udtalelse  

 fra Told- og Skattestyrelsen, som er refereret i X Kommunes afgørelse  

 vedrørende indkomståret 1996 for D Andel A.m.b.a.
Skattemyndigheden finder, at  

 der ikke kan støttes ret på den refererede udtalelse, idet den ikke opfylder  

 samtlige krav ifølge det skatteretlige forventningsprincip, jf.
ToldSkats  

 juridiske vejledning Processuelle regler på ToldSkats område, afsnit C.3.
Der skal for det første  

 henvises til, at den af Told- og Skattestyrelsen afgivne tilkendegivelse ikke  

 er tilstrækkelig entydig, jf. vejledningens afsnit C.3.1.2. Det fremgår, at  

 der  

 skal ske en beregning af skatten, hvorefter der skal tillægges et beløb, som  

 udløser et skattetilsvar af samme størrelse.
Dette er for så vidt i  

 overensstemmelse med meddelelsen fra Told- og Skattestyrelsen, jf.
TSM 2002,  

 841 ( SKM2002.449.TSS ). Og den refererede udtalelse fra 1997 tager ikke  

 stilling  

 til, hvordan der skal forholdes med hensyn til f.eks. skattemæssige  

 afskrivninger.
Tilkendegivelsen fra 1997 er således ikke specificeret på  

 dette  

 punkt, hvorfor der allerede af den grund ikke kan støttes ret på  

 tilkendegivelsen.
Tilkendegivelsen har for det  

 andet ikke tilstrækkelig klarhed.
Udtalelsen fra Told- og Skattestyrelsen er  

 ikke klar med hensyn til, hvordan overgangsbeskatningen nærmere skal  

 foretages.  

 Der er alene taget stilling til, at skatten skal beregnes således, at et  

 beløb,  

 som udløser et skattetilsvar af samme størrelse skal tillægges ved opgørelsen  

 af den skattepligtige indkomst, men der er ikke taget stilling til eventuelle  

 udgifter, f.eks. afskrivninger og underskud.
Det er derfor tvivlsomt, hvordan  

 der skal forholdes med sådanne.
Endelig - for det tredje - må  

 det anses for tvivlsomt, om tilkendegivelsen fra Told- og Skattestyrelsen fra  

 1997 har haft reel indflydelse på klagerens udlodninger.
Der er således ikke  

 grundlag for at antage, at klagerens udlodninger ville have været foretaget  

 anderledes, hvis Told- og Skattestyrelsen ikke var fremkommet med den  

 pågældende udtalelse.
Udtalelsen fra styrelsen opfylder derfor ikke kravet,  

 jf.  

 vejledningens afsnit C.3.1.1, om, at tilkendegivelsen skal være egnet til at  

 påvirke den skattepligtiges dispositioner.
 Det skal afslutningsvist  

 bemærkes, at det ikke i sig selv påvirker skattemyndighedens muligheder for  

 at  

 ændre ansættelsen for 2000 og 2001, at kommunen har anvendt den påberåbte  

 beregningsmetode for tidligere indkomstår, tilbage til 1996.  

 Ligningsmyndighedens fortolkning af tilkendegivelsen fra styrelsen fra 1997,  

 herunder indrømmet fradrag for afskrivninger, og kommunens vedvarende accept  

 af  

 klagerens skatteansættelse på dette punkt, omfattes ikke af det skatteretlige  

 forventningsprincip.
 Skattemyndigheden er enig med  

 andelsforeningen i, at der skal foretages en helhedsvurdering af spørgsmålet  

 om  

 forventningsprincippets udstrækning og fastholder påberåbelsen af  

 SKM2003.316.ØLR (TfS 2003, 660), herunder navnlig, at det i afgørelsen  

 tillægges  

 afgørende betydning, at godkendelsen er foretaget af en underordnet  

 skattemyndighed.
Klagerens påstand og argumenter Der er nedlagt påstand om, at  

 skatteansættelsen sker som selvangivet.
 Klagen skyldes det forhold,  

 at skatteansættelsen for indkomstårene 2000 og 2001 er nedsat med udlodninger  

 af overgangssaldoen efter fusionsskattelovens § 12, hvorefter skatten heraf  

 vil  

 blive opkrævet særskilt.
I forbindelse med ligningen  

 for indkomståret 1996 blev skatteansættelsen ændret, således at udlodningerne  

 blev  

 tillagt den skattepligtige øvrige indkomst og indgik i den almindelige  

 skatteberegning.
I denne forbindelse blev der givet adgang til at nedbringe  

 skatteansættelsen med yderligere afskrivninger.
Bestemmelserne om  

 overgangsbeskatning i fusionsskattelovens § 12, stk. 2 og 3 er indsat med  

 virkning  

 fra og med indkomståret 1996. Det fremgår alene af bestemmelsen, at  

 beskatningen skal ske med 50 pct.
Der er ikke i samme forbindelse fastsat  

 regler om opkrævning af skatten, ligesom der ikke er etableret et  

 indberetnings-  

 eller opkrævningssystem.
Som følge heraf anviste Told-  

 og Skattestyrelsen den lignende myndighed at udloddede beløb skulle omregnes  

 til et højere beløb under hensyn til den aktuelle skatteprocent på 34 og  

 tillægges den øvrige skattepligtige indkomst.
X Kommune tillod herefter  

 yderligere afskrivninger.
Efterfølgende har selskabet selvangivet i  

 overensstemmelse med denne afgørelse.
I juni 2002 foretog Y Kommune  

 en ændring for en anden klient, J Andel, hvorved samme fremgangsmåde blev  

 underkendt.
Andelsforeningens repræsentant tog herefter kontakt til Told- og  

 Skattestyrelsen for at få afklaret, hvilken metode, der skulle anvendes.
Det  

 blev i denne forbindelse klart tilkendegivet, at der ikke var nogen  

 retningslinjer for, hvordan udlodninger fra overgangssaldoen skulle  

 indberettes, og hvordan skatten heraf skulle opkræves.
Foranlediget af vores  

 henvendelse fremkom TSS-meddelelse af 18. september 2002, jf.
TSM 2002, 841 (  

 SKM2002.449.TSS ). Denne tilkendegiver, at der skal ske særskilt indberetning  

 af  

 udlodningen fra og med indkomståret 2000. Såvel indberetningen som  

 beregningen  

 skal foretages manuelt idet der ikke findes systemer hertil.
Meddelelsen er udformet som  

 en præcisering af gældende regler, hvilket ikke er i overensstemmelse med  

 virkeligheden.
Andelsforeningens repræsentant har anmodet Told- og  

 Skattestyrelsen om aktindsigt omkring udstedelsen af den pågældende  

 meddelelse.  

 I den forbindelse er fem interne notater  herunder brevvekslingen  

 mellem  

 myndigheder inden for styrelsen  undtaget fra aktindsigt.  

 Allerede det  

 forhold, at det har været påkrævet at foretage brevveksling og flere notater  

 indikerer, at reglerne heller ikke har været så indlysende for Told- og  

 Skattestyrelsen, at der blot skulle ske en præcisering.
Andelsforeningens  

 repræsentant  

 opfordrede ToldSkat til at indhente notaterne, hvilket alene medførte  

 følgende  

 svar:
  Told- og Skattestyrelsen  

 har udtalt, at meddelelsen omkring overgangsskatten, jf.
TSM 2002,841, er en  

 præcisering af reglerne.
Retningslinierne har altid været som udtrykt i  

 meddelelsen.
Det er derfor styrelsens  

 holdning, at den skattemæssige behandling og opkrævning af overgangsskat i  

 henhold til bestemmelsen i selskabsskattelovens § 5 B skal følge de  

 retningslinier, som fremgår af meddelelsen.
Meddelelsen finder således  

 anvendelse vedrørende indkomstårene 2000 og 2001, uanset, at selvangivelsen  

 er  

 indsendt før meddelelsen blev udsendt.
Det er derfor fortsat  

 ToldSkat opfattelse, at vores forslag af 29. april 2004 må fastholdes.  

   Klageren opfordrer Landsskatteretten  

 til at indhente de pågældende notater.
Det bemærkes, at der fortsat  

 ikke findes en rubrik på selvangivelsesblanketten til angivelse af  

 udlodningerne.  

 Disse skal blot angives i regnskabet, hvorefter de først kan indberettes  

 manuelt til styrelsen i forbindelse med ligningen, hvor beregningen ligeledes  

 sker manuelt.
Dette medfører, at selskaberne selv må rykke for opkrævningen,  

 at  

 der bliver beregnet tillæg m.v.
 Det må derfor konstateres, at  

 der indtil meddelelsen i september 2002 ikke fandtes regler om indberetning  

 og  

 heller ikke for opkrævningsproceduren, dvs. en form for retstomt  

 rum.
Meddelelsen TSM 2002, 841 (  

 SKM2002.449.TSS ) må anses som en ændring af praksis, der ikke kan ske med  

 tilbagevirkende kraft.
Da uddelingerne først sker efter årets udgang, vil  

 meddelelsen dog kunne have virkning fra og med indkomståret 2002. Der  

 henvises  

 til Højesterets dom af 4. november 1982, jf.
UfR 1983, 8 H.
 Den af klageren indtil 2002  

 anvendte metode medfører, at lovens krav om at overgangssaldoen beskattes med  

 50 pct., overholdes.
 Forventningsprincippet  

 påberåbes primært på grund af afgørelsen fra X Kommune, og ikke på grundlag  

 af  

 den i afgørelsen refererede udtalelse fra Told- og Skattestyrelsen.
Der henvises til Skatteretten  

 3, kapitel 6.4.2.1, hvori de opsummerede krav til individuelle forventninger  

 er  

 opfyldt.
Endvidere henvises til de i afsnittet angivne fire domme.
 For så vidt angår kravet om,  

 at afgørelsen skal have dannet grundlag for efterfølgende dispositioner, som  

 betvivlet i sagsfremstillingen, skal det understreges, at de pågældende  

 udlodninger ikke ville være foretaget som sket, uden at der ville være  

 tilbageholdt 50 pct. skat.
Det er en forudsætning for at  

 undlade tilbageholdelse af 50 pct. skat efter fusionsskattelovens § 12 og i  

 stedet tilbageholde udbytteskat, at der er en positiv selskabsindkomst.
Den  

 foretagne ændring af skatteansættelsen medfører, at selskabsindkomsten bliver  

 negativ.
Der har ikke været tilbageholdt skat af udlodningerne efter reglerne  

 i  

 fusionsskattelovens § 12 til de udtrådte medlemmer, og en sådan skat vil ikke  

 kunne opkræves efterfølgende, idet selskabet ikke har et retskrav på en sådan  

 tilbagebetaling.
Der vil derfor være tale om,  

 at selskabet lider et egentligt tab, såfremt afgørelsen ikke ændres i  

 overensstemmelse med det selvangivne.
Der vil i givet fald blive rejst krav  

 om  

 erstatning for tabet.
Andelsforeningen har  

 foretaget en opgørelse, som viser et tab på 129.732 kr.
Hertil kommer en  

 fremdiskontering af tabet, idet skatten formentlig først ville blive  

 realiseret  

 om mindst 25 år, som følge af den store saldo.
ToldSkat har henvist til  

 SKM2003.316.ØLR (TfS 2003, 660), hvor skatteyder ikke kunne støtte ret på  

 forventningsprincippet.
Den pågældende dom vedrører et forhold, der er  

 positivt  

 lovreguleret.
Endvidere ville skatteyder ikke have disponeret anderledes, og  

 den ulovmedholdige afgørelse har således ikke haft indflydelse på  

 efterfølgende  

 handlinger.
Disse to forhold gør sig ikke gældende i nærværende sag, og  

 dommen  

 kan derfor ikke danne præcedens her.
 Andelsforeningen henviser til  

 SKM2005.58.VLR, hvori det konkluderes:
 Uanset  

 formuleringen af den dagældende bestemmelse i ligningslovens § 16, stk. 6,  

 finder vi på den anførte baggrund ikke, at det for A eller dennes rådgivere  

 måtte fremstå som åbenbart, at tilkendegivelsen var i strid med lovgivningen,  

 eller at kommunen ikke havde kompetence til at fravige rådighedsbeskatningen.  

 Skattemyndighederne, som er fremkommet med en særdeles velovervejet  

 tilkendegivelse, er derfor nærmest til at bære risikoen for, at denne ikke er  

 i  

 overensstemmelse med lovgivningen.
Vi  

 finder herefter, at A er bibragt en retsbeskyttet forventning om, at han ved  

 førelse af logbog som sket kun ville blive beskattet af den faktiske  

 anvendelse  

 af båden. I denne forbindelse henvises  

 til, at Y Kommunes afstandtagen fra den anvendte fremgangsmåde ved  

 indtægtsførelse af udloddet udbytte af overgangssaldoen først skete i juni  

 2002.
Landsskatterettens bemærkninger og begrundelse Ved fusionen pr. 1. juli 1999  

 af B A.m.b.a., C A.m.b.a. samt D Andel A.m.b.a. blev der foretaget en  

 opgørelse  

 af den formue, der var opsamlet i andelsforeningen under beskatning efter  

 selskabsskattelovens § 1, stk. 1, nr. 3, jf. fusionsskattelovens § 12, stk.  

 2.
 Af fusionsskattelovens § 12,  

 stk. 3 følger:
Det efter stk. 2  

 opgjorte beløb er skattepligtig indkomst for den modtagende forening.  

 Beskatningen  

 indtræder dog først i takt med, at foreningen efter fusionen foretager  

 udlodninger som nævnt i ligningslovens § 16 A   Udlodninger m.v., der  

 foretages efter fusionen, anses i første række for at hidrøre fra det efter  

 stk. 2 opgjorte beløb.
Beskatningen sker med den i selskabsskattelovens  

 § 19, stk. 2, angivne procent. Af selskabsskattelovens § 19,  

 stk. 2 følger, at Skattepligtige beløb efter § 5 B, stk. 4 beskattes  

 med 50  

 pct. Om skattesatsen er anført følgende i de specielle bemærkninger til  

 selskabsskattelovens § 5 B i lov nr. 374 af 18. maj 1994 (L 46 93/94):
Beskatningen sker i  

 selskabet med en særlig beskatningsprocent, der er fastsat, således at  

 beskatningen  

 svarer til den beskatning, der ville være sket, hvis andelsselskabet i stedet  

 for at omdanne sig var blevet likvideret.
I dette tilfælde ville  

 andelshaverne  

 være blevet beskattet af fortjenesten som kapitalindkomst hvilket, når  

 skattereformen er fuldt gennemført, kan resultere i en beskatning på  

 maksimalt  

 58,7 pct.
Beskatningen vil dog typisk være lavere, da kapitalindkomsten hos  

 den  

 overvejende del af andelshaverne ville blive beskattet med den laveste eller  

 den mellemste marginalskattesats, dvs. med henholdsvis 38,2 pct. eller 44, 2  

 pct.
Det foreslås på denne baggrund at fastsætte beskatningsprocenten til 50.
Da udlodningerne m.v. er  

 beskattet i selskabet, vil de være skattefri for modtageren  Fra og med  

 ligningsvejledningen for 1998 har det fremgået af afsnit S.B.3.1 og S.D.10.4,  

 om overgangsbeskatningen efter selskabsskattelovens § 5 B og  

 fusionsskattelovens § 12, at det ikke er muligt, at modregne efterfølgende  

 underskud i selskabet i det beløb, der skal overgangsbeskattes.
I denne  

 forbindelse må skattemæssige afskrivninger ligestilles med underskud.
 Det følger således af såvel  

 lovens ordlyd, af forarbejderne samt af ligningsvejledningen at der skal ske  

 en  

 særlig beskatning med 50 pct. ved udlodning af den ved omdannelsen opgjorte  

 formue, og det følger heraf, at beløbet ikke kan indgå i den almindelige  

 indkomstopgørelse.
 Det skal herefter afgøres, om  

 andelsforeningen kan støtte ret på berettigede forventninger.
Når bortses fra formaliserede  

 bindende svar er udgangspunktet, at der ikke kan støttes ret på konkrete  

 forhåndsudsagn eller tidligere ansættelser, når disse fører til et resultat  

 som  

 ikke er i overensstemmelse med korrekt anvendelse af reglerne.
Kun ganske  

 undtagelsesvist kan en skatteyder i sådan en situation opnå retsbeskyttede  

 forventninger på grundlag af et forhåndstilsagn eller en tidligere  

 ansættelse.  

 Mindstekravene herfor er normalt, at tilkendegivelsen ikke var åbenbart  

 ulovlig, at tilkendegivelsen skal have haft indflydelse på skatteyderens  

 dispositioner, tilkendegivelsen skal have været entydig og positiv,  

 tilkendegivelsen skal have været klar og uden forbehold, tilkendegivelsen  

 skal  

 have været rettet mod skatteyderen, og at tilkendegivelsen ikke var baseret  

 på  

 urigtige forudsætninger bibragt af skatteyderen.
Selv i de tilfælde, hvor mindstekravene  

 er opfyldt, kan der som udgangspunkt ikke støttes ret på tilkendegivelser fra  

 en kommunal skattemyndighed.
Herved bortses fra tilkendegivelser mv. ifølge  

 særlig lovgivning om bindende svar.
Andelsforeningen kan ikke på  

 grundlag af X Kommunes afgørelse af 10. marts 1997 vedrørende D Andel  

 A.m.b.A.  

 anses for at have en retsbeskyttet forventning om, at kunne lade de udloddede  

 beløb  

 indgå i den almindelige indkomstopgørelse.
Der er herved særlig lagt vægt på,  

 at hverken afgørelsen eller tilkendegivelsen fra Told- og Skattestyrelsen,  

 som  

 var gengivet i X Kommunes afgørelse, var klar og entydig.
Det er eksplicit  

 anført i afgørelsen, at de udloddede beløb skal beskattes med 50 pct. efter  

 selskabsskattelovens § 19, stk. 2, at grunden til at opkrævningen ikke  

 foretaget særskilt var, at Told og Skats systemer ikke var indrettet hertil,  

 samt at de særligt opgjorte beløb skulle udløse et skattetilsvar på samme  

 størrelse.
At beløbene skal beskattes særskilt fremgår direkte af loven, af  

 forarbejderne og af ligningsvejledningen fra og med 1998. At X Kommune i  

 indkomstansættelsen for 1996 accepterede, at afskrivninger nedbragte det  

 beskattede beløb, kan ikke føre til et andet resultat.
 Idet  

 skattemyndighedens talmæssige opgørelser er ubestridt stadfæstes  

 skattemyndighedens  

 afgørelser for indkomstårene 2000 og 2001.
