1.  

 KOMMUNALBESTYRELSEN OG DENS UDVALG  





  

 Om fortolkning af kommunalbestyrelsens bevillingskompetence efter den  

 kommunale styrelseslovs § 40  




  

 Udtalt, at det fremgår af den kommunale styrelseslov § 40, stk. 1, 1. pkt.,  

 at årsbudgettet i den form, hvori det endeligt er vedtaget, afgiver den  

 bindende regel for størrelsen af næste års kommunale skatteudskrivning.
De  

 poster på årsbudgettet, hvortil kommunalbestyrelsen ved årsbudgettets  

 vedtagelse har taget bevillingsmæssig stilling, afgiver tillige den bindende  

 regel for næste års kommunale forvaltning, jf. den kommunale styrelseslovs §  

 40, stk. 1, 2. pkt.
Udtalt,  

 at det fremgår af den kommunale styrelseslov § 40, stk. 1, 1. pkt., at  

 årsbudgettet i den form, hvori det endeligt er vedtaget, afgiver den bindende  

 regel for størrelsen af næste års kommunale skatteudskrivning.
De poster på  

 årsbudgettet, hvortil kommunalbestyrelsen ved årsbudgettets vedtagelse har  

 taget bevillingsmæssig stilling, afgiver tillige den bindende regel for næste  

 års kommunale forvaltning, jf. den kommunale styrelseslovs § 40, stk. 1, 2.  

 pkt.
 Af den  

 kommunale styrelseslovs § 40, stk. 2, 1. pkt., fremgår det endvidere, at  

 bevillingsmyndigheden er hos kommunalbestyrelsen.
Hertil  

 udtalt, at bestemmelsen indeholder et forbud mod delegation af  

 bevillingskompetence.
Alle sager om meddelelse af bevillinger skal således  

 behandles i kommunalbestyrelsen.
 Endvidere  

 udtalt, at bestemmelsen ikke er til hinder for, at kommunalbestyrelsen ved  

 sin  

 bevillingsafgivelse anvender bevillingsrammer, der overlader kompetence og  

 ansvar for bevillingernes anvendelse og overholdelse til økonomiudvalget  

 eller  

 de stående udvalg - og evt. videre til de udførende led i de kommunale  

 forvaltninger og institutioner.
 Dernæst  

 udtalt, at det af den kommunale styrelseslovs § 40, stk. 2, 2. pkt., fremgår,  

 at foranstaltninger, der vil medføre indtægter eller udgifter, som ikke er  

 bevilget i forbindelse med vedtagelsen af årsbudgettet, ikke må iværksættes,  

 før kommunalbestyrelsen har meddelt den fornødne bevilling.
 Ifølge  

 den kommunale styrelseslovs § 40, stk. 2, 3. pkt., kan foranstaltninger, der  

 er  

 påbudt ved lov eller anden bindende retsforskrift, dog om fornødent  

 iværksættes  

 uden kommunalbestyrelsens forudgående bevilling, men bevilling må da  

 indhentes  

 snarest muligt.
 Kommunalbestyrelsen  

 opstiller således gennem det vedtagne årsbudget rammerne for forvaltningen,  

 som  

 kun kommunalbestyrelsen selv kan ændre gennem tillægsbevillinger, jf. den  

 kommunale styrelseslovs § 40, stk. 2, pkt. 2.
Udtalt,  

 at det beror på en fortolkning af årsbudgettet og bemærkningerne hertil, om  

 der  

 foreligger bevillingsmæssig hjemmel til en påtænkt indtægt eller udgift,  

 eller  

 om vedtagelse af tillægsbevilling er fornøden.
Det tilkommer i den  

 forbindelse  

 kommunalbestyrelsen inden for vide rammer at tage stilling til, om en  

 disposition ligger inden for kommunalbestyrelsens udtrykkelige eller  

 stiltiende  

 forudsætninger i forbindelse med budgetvedtagelsen.
 Bestemmelsen  

 i den kommunale styrelseslovs § 40, stk. 2, 3. pkt., gør udtømmende op med de  

 tilfælde, hvor der om fornødent kan iværksættes foranstaltninger uden  

 forudgående bevilling fra kommunalbestyrelsen.
 I den  

 konkrete sag var der klaget over, at et stående udvalg havde truffet  

 beslutning  

 om at afholde udgifter på ca. 195.000 kr. til en tilfredshedsundersøgelse på  

 daginstitutionsområdet, mens der i en politisk handleplan - der var godkendt  

 af  

 kommunalbestyrelsen - alene var afsat et skønnet beløb på 50.000 kr.
 På  

 denne baggrund udtalt, at Indenrigs- og Sundhedsministeriet i den konkrete  

 sag  

 ikke fandt fuldt tilstrækkeligt grundlag for at fastslå, at det stående  

 udvalg  

 havde tilsidesat lovgivningen ved at træffe beslutning om igangsættelse af  

 den  

 omhandlede tilfredshedsundersøgelse, herunder beslutning om udgifterne til  

 undersøgelsen.
 Indenrigs-  

 og Sundhedsministeriet lagde i den foreliggende sag til grund, at der i det  

 vedtagne årsbudget var meddelt bevilling til at afholde udgifter til den  

 omhandlede tilfredshedsundersøgelse.
 Indenrigs-  

 og Sundhedsministeriet fandt således ikke grundlag for at fastslå, at  

 kommunalbestyrelsen i den politiske handleplan havde taget bevillingsmæssig  

 stilling til størrelsen af udgifterne ved den omhandlede  

 tilfredshedsundersøgelse, uanset at der i den politiske handleplan  

 oprindeligt  

 var afsat et skønnet beløb på 50.000 kr.
Udtalelse afgivet af Indenrigs- og Sundhedsministeriet om  

 fortolkning af kommunalbestyrelsens bevillingskompetence efter den kommunale  

 styrelseslovs § 40 Arne Erdmann  

  

 Sølvmosevej 4  

  

 4683 Rønnede Den 15. oktober 2001 rettede  

 De telefonisk henvendelse til Tilsynsrådet for Storstrøms Amt, idet De  

 ønskede  

 at klage over tilsynsrådets afgørelse af 12. oktober 2001 vedrørende Rønnede  

 Kommunes behandling af en sag om bevilling til og antagelse af tilbud om  

 gennemførelse af en tilfredshedsundersøgelse på børnepasningsområdet.
 I brev af 15. oktober 2001  

 fremsendte Tilsynsrådet for Storstrøms Amt Deres klage og sagens akter til  

 Indenrigs- og Sundhedsministeriet.
 Indenrigs- og  

 Sundhedsministeriet har nu afsluttet behandlingen af sagen.
 Indenrigs- og  

 Sundhedsministeriet er enigt med Tilsynsrådet for Storstrøms Amt i, at  

    

 borgmesterens beslutning den 8. marts 2001 om  

 at indkalde til ekstraordinært byrådsmøde den 9. marts 2001 ikke er i strid  

 med  

 lovgivningen.
 Indenrigs- og  

 Sundhedsministeriet har endvidere ikke på baggrund af de foreliggende  

 oplysninger fundet fuldt tilstrækkeligt grundlag for at fastslå, at børne- og  

 kulturudvalget på mødet den 8. marts 2001 tilsidesatte lovgivningen ved at  

 træffe beslutning vedrørende igangsætning af den omhandlede  

 tilfredshedsundersøgelse, herunder vedrørende udgifterne til undersøgelsen på  

 ca. 195.000 kr.
 Her følger en gennemgang af  

 sagens baggrund og en nærmere begrundelse for Indenrigs- og  

 Sundhedsministeriets opfattelse.
 Sagens  

 baggrund:
 Den 8. februar 2001 vedtog  

 Rønnede Byråd en handlingsplan for politiske projekter i kommunen.
 Ifølge et skema med  

 overskriften "Plan for politiske projekter - Ressourcer" er der  

 under  

 "2001" anført "50.000" ud for overskriften  

 "Børnepasning (bl.a. spørge om 21/2 årige i bhv.)" under  

 "Tilfredshedsundersøgelser".
 Ifølge Rønnede Byråds  

 oplysninger skulle der som et led i den politiske handlingplan vedrørende den  

 ovennævnte tilfredshedsundersøgelse på børnepasningsområdet afholdes en  

 temadrøftelse den 10. maj 2001.
 Som led i planlægningen  

 heraf blev der på et møde i Børne- og Kulturudvalget den 8. marts 2001  

 forelagt  

 et tilbud på afholdelse af den nævnte tilfredshedsundersøgelse fra Megafon.
 Af sagsfremstillingen til  

 mødet i børne- og kulturudvalget den 8. marts 2001 fremgår følgende:
 "Sagsfremstilling:
 I henhold til den politiske  

 handleplan er det besluttet at gennemføre en brugerundersøgelse på  

 børnepasningsområdet.
Der er udarbejdet udkast til  

 spørgeskema til brug ved telefoninterviews til kvantitative afklaringer og  

 spørgemanual til brug ved kvalitativ undersøgelse.
Sidstnævnte vil blive  

 udført  

 ved gruppeinterviews og individuelle samtaler.
Begge de nævnte udkast til  

 skemaer er udleveret til udvalgets medlemmer den 28. februar og bedes taget  

 med  

 til mødet.
Udvalget skal på mødet tage  

 stilling til de foreslåede spørgsmål.
Fra administrativ side peges der  

 særligt  

 på de spørgsmål, der har skraveret baggrund, hvor et enkelt indeholder flere  

 spørgsmål og kun et skal være med i det endelige skema, ligesom flere  

 spørgsmål  

 har et indhold, der kan medføre en økonomisk konsekvens for enten forældre  

 eller kommunen ved etablering.
Nogle af spørgsmålene vil også kunne få  

 praktiske konsekvenser for institutionerne, såfremt de effektueres.
Udvalget skal endvidere tage  

 stilling til om der ønskes belyst andre temaer/områder end der fremgår af  

 udkastene.
Ligeledes skal der tages stilling til om evt. fravalg af temaer  

 og/eller spørgsmål - eller andre ændringer.
 Når udvalget har besluttet  

 ovennævnte, vil Megafon, der skal stå for undersøgelse, udarbejde de endelige  

 skemaer med udgangspunkt i de ønskede rettelser.
 Økonomiske konsekvenser:
 De samlede udgifter til  

 undersøgelse, transport m.m. pris ca. 195.000 kr.
 Finansiering sker via budget  

 til "den politiske handleplan".
 Indstilling:
At udvalget drøfter de 2  

 udkast til skemaer og beslutter -  

 	  

    

 ændringer til  

 spørgsmålene -  

 	  

    

 fravalg af spørgsmål  

 og/eller temaer, -  

 	  

    

 tilvalg af spørgsmål  

 og/eller temaer." På mødet den 8. marts 2001  

 traf børne- og kulturudvalget ifølge beslutningsprotokollen følgende  

 beslutning:
"Der er foretaget de  

 ændringer der er enighed om i udvalget.
Det omredigerede skema udsendes til  

 udvalget til orientering.
Der anbefales finansiering via den politiske  

 handleplan.
 Inge Kjær Rasmussen tager  

 forbehold for udgiften.
 Inge Kjær Rasmussen tager  

 forbehold for videoovervågning ved gruppeinterview".
Den 8. marts 2001 udsendte  

 børne- og kulturudvalget et brev til samtlige forældre til børn i kommunens  

 daginstitutioner.
Brevet indeholder en beskrivelse af formålet med  

 undersøgelsen samt en beskrivelse af interviewforløbet.
I brevet oplyses det  

 endvidere, at den rapport, der vil komme ud af undersøgelsen, vil blive  

 offentliggjort efter den 10. maj 2001, hvor den vil skulle forelægges Rønnede  

 Byråd.
 Ifølge Rønnede Byråds  

 oplysninger blev sagen bragt op uden for dagsorden på et ordinært møde i  

 Rønnede Byråd den 8. marts 2001 om aftenen af det medlem af børne- og  

 kulturudvalget, der tidligere på dagen under børne- og kulturudvalgets møde  

 havde taget forbehold for udgiften til undersøgelsen.
 Efter byrådets møde den 8.  

 marts 2001 blev der samme aften afholdt ekstraordinært møde i  

 økonomiudvalget.
 Af beslutningsprotokollen  

 for det ekstraordinære møde i økonomiudvalget den 8. marts 2001 fremgår  

 følgende vedrørende økonomiudvalgets behandling af sagen:
 "For stemte 3 medlemmer. 2 medlemmer stemte  

 imod frigivelse af kr. 195.000 til undersøgelsens udgifter.
2 medlemmer ønsker sagen i Byrådet." Den 9. marts 2001 kl. 8.15  

 afholdt Rønnede Byråd ekstraordinært møde.
 Af Rønnede Byråds udtalelse  

 20. september 2001 fremgår, at pressen blev orienteret om mødets afholdelse,  

 men at det af tidsmæssige årsager ikke var muligt at bekendtgøre mødets  

 afholdelse over for borgerne i kommunen.
 På det ekstraordinære møde  

 den 9. marts 2001 godkendte Rønnede Byråd økonomiudvalgets indstilling i  

 sagen.
 I brev af 11. marts 2001  

 rettede De - på vegne af borgerlisten i Rønnede Kommune - henvendelse til  

 Indenrigsministeriet, nu Indenrigs- og Sundhedsministeriet, om sagen.
 De anførte i den forbindelse,  

 at Rønnede Byråd den 9. marts 2001 afholdt ekstraordinært byrådsmøde om en  

 tilfredshedsundersøgelse vedrørende børnepasning i kommunen, uden at den  

 kommunale styrelseslovs regler om offentliggørelse af dagsorden var  

 overholdt.  

 De anførte endvidere, at den pågældende tilfredshedsundersøgelse blev  

 iværksat  

 forud for byrådets godkendelse og bevilling af midler til afholdelse af  

 udgifterne i forbindelse med undersøgelsen, hvilket efter Deres opfattelse er  

 i  

 strid med den kommunale styrelseslovs regler.
 Den 12. marts 2001  

 accepterede Rønnede Kommune det indhentede tilbud om gennemførelse af  

 tilfredshedsundersøgelse på børnepasningsområdet i kommunen.
Den 13. marts 2001  

 videresendte Indenrigs- og Sundhedsministeriet Deres henvendelse til  

 Tilsynsrådet for Storstrøms Amt.
Indenrigs- og Sundhedsministeriet  

 orienterede  

 Dem i den forbindelse om, at det almindelige tilsyn med kommunerne varetages  

 af  

 de for hver amt nedsatte tilsynsråd, jf. den kommunale styrelseslovs § 47,  

 stk.  

 2.
 I brev af 9. maj 2001 til Tilsynsrådet  

 for Storstrøms Amt udtalte Venstres byrådsgruppe i Rønnede Kommune bl.a.  

 følgende:
"Projektet - brugerundersøgelse på  

 pasningsområdet - var igangsat uden byrådets godkendelse på alle områder,  

 hvilket var årsagen til, at borgmesteren var nødsaget til at indkalde til  

 ekstraordinært byrådsmøde den 9. marts 2001. Der var bl.a. tale om større  

 omkostninger til undersøgelsen end oprindelig afsat, hvilket blev behandlet  

 på  

 et ekstraordinært økonomiudvalgsmøde den 8. marts 2001, efter aftenens  

 byrådsmøde.
Herudover var der tidligere på dagen, i forbindelse med Børne- og  

 Kulturudvalgets behandling af undersøgelsen, taget forbehold for  

 video-overvågning, som en del af undersøgelsen.
Børne- og Kulturudvalget havde samme dag udsendt en  

 skrivelse til forældrene, dateret den 8. marts 2001 og underskrevet af  

 udvalgsformanden, vedrørende undersøgelsen, hvilket klart dokumenterer, at  

 projektet var igangsat uden den finansieringsmæssige godkendelse af  

 byrådet." I brev af 20. september 2001 udtalte Rønnede Byråd  

 på baggrund af en henvendelse fra Tilsynsrådet for Storstrøms Amt bl.a.  

 følgende:
 "...
 På baggrund af den efterfølgende debat besluttede  

 borgmesteren, at det var nødvendigt at indkalde til ekstraordinært byrådsmøde  

 den 9. marts 2001, for at sikre at resultatet af tilfredshedsundersøgelsen  

 kunne foreligge til den 10. maj 2001.
 Resultatet af tilfredshedsundersøgelsen var nemlig  

 en forudsætning for at den planlagte temadrøftelse kunne blive gennemført.  

 Hvis  

 dette skulle nås var det ikke muligt at udsætte iværksættelse af  

 tilfredshedsundersøgelsen.
 ....
 I den politiske handleplan var der oprindeligt afsat  

 et skønnet beløb på kr. 50.000,00 til tilfredshedsundersøgelsen.
 Som beskrevet ovenfor var det politisk vedtaget, at  

 tilfredshedsundersøgelsen skulle foretages under alle omstændigheder.
Den orientering Børne- og Kulturudvalget sendte til  

 forældrene den 8. marts 2001 indeholdt ikke noget om undersøgelsens  

 kvantitative og kvalitative indhold.
Her var alene tale om en orientering  

 vedr.  

 forløbet.
Der blev ikke indgået nogen juridisk bindende aftale  

 vedr. indhold og pris af undersøgelsen, førend indholdet - og dermed den  

 finansieringsmæssige del - var godkendt af Byrådet." I en e-mail af 29. september  

 2001 kommenterede De Rønnede Byråds udtalelse af 20. september 2001.
 De udtrykte i den  

 forbindelse bl.a. utilfredshed med, at den omhandlede undersøgelse efter  

 Deres  

 opfattelse administrativt var sat i værk uden byrådets godkendelse.
 De udtrykte endvidere  

 utilfredshed med, at det ekstraordinære byrådsmøde den 9. marts 2001 ikke  

 forud  

 for mødet var bekendtgjort over for borgerne.
 Den 11. oktober 2001 oplyste  

 kommunaldirektør Tom Haupt Petersen telefonisk over for tilsynsrådet, at der  

 på  

 driftsbudgettet for 2001 var afsat midler til rationaliseringer, der blandt  

 andet kunne anvendes til konsulentundersøgelser som den omhandlede.
 Den 12. oktober 2001 udtalte  

 Tilsynsrådet for Storstrøms Amt bl.a. følgende:
 "Tilsynsrådet finder,  

 at det ud fra det foreliggende må lægges til grund, at byrådet i forbindelse  

 med vedtagelsen af den politiske handlingsplan i feb. 2001 vedtog at få  

 foretaget en trivselsundersøgelse til en skønnet pris på kr. 50.000.
 På denne baggrund finder  

 tilsynsrådet, at Børne- og Kulturudvalget ved sin beslutning af 8. marts 2001  

 om foretagelse af en undersøgelse til kr. 195.000 overskred sine beføjelser,  

 idet bevillingsmyndigheden ifølge styrelseslovens § 40, stk. 2, 1. pkt., er  

 hos  

 kommunalbestyrelsen, og idet udvalgets beslutning ikke er omfattet af  

 undersøgelserne i bestemmelsens 3. og 4. pkt.
 Tilsynsrådet må imidlertid konstatere, at byrådet  

 efterfølgende har truffet beslutning om undersøgelsen til kr. 195.000 i et  

 ekstraordinært møde den 9. marts 2001.
 Efter tilsynsrådets opfattelse er indkaldelsen til  

 det ekstraordinære møde med dags varsel i overensstemmelse med  

 styrelseslovens  

 regler.
 Der er herved lagt vægt på, at der tilkommer  

 formanden og byrådsmedlemmerne ret vide skønsmæssige rammer med hensyn til  

 indkaldelse til ekstraordinære møder.
 Der er i denne forbindelse lagt vægt på, at ingen  

 byrådsmedlemmer ses at have udtrykt utilfredshed med det korte varsel,  

 ligesom  

 pressen var orienteret om afholdelse af byrådsmødet.
 For så vidt angår iværksættelse af foranstaltninger  

 i forbindelse med undersøgelsen finder tilsynsrådet, at kommunens Børne- og  

 Kulturforvaltnings forberedende arbejde efter de foreliggende oplysninger  

 ikke  

 er sådanne foranstaltninger, der medførte udgifter, der ikke var bevilget.
Begrundelsen er, at kommunen først ved sin accept af  

 12. marts 2001 indgik en juridisk bindende aftale med Megafon om  

 undersøgelsen." Indenrigs-  

 og Sundhedsministeriets udtalelse:
Det tilsyn, som de  

 almindelige tilsynsmyndigheder udøver over for kommunerne, er et retligt  

 tilsyn.
Tilsynet omfatter kun spørgsmål om, hvorvidt der er sket en  

 tilsidesættelse af lovgivningen, herunder offentligretlige grundsætninger,  

 jf.  

 § 61 i lov om kommunernes styrelse (lovbekendtgørelse nr. 629 af 29. juni  

 2001).
 De kommunale  

 tilsynsmyndigheder kan således ikke tage stilling til, om kommunernes  

 sagsbehandling er rimelig eller hensigtsmæssig, eller til spørgsmål  

 vedrørende  

 skønsudøvelse, så længe skønnet udøves inden for de rammer, der er fastsat i  

 lovgivningen.
 Ministeriet er ikke  

 almindelig klageinstans i forhold til tilsynsrådene, men ministeriet fører  

 tilsyn med, at tilsynsrådene ikke tilsidesætter lovgivningen, og at  

 tilsynsrådenes udtalelser ikke er udtryk for en urigtig retsopfattelse eller  

 hviler på et urigtigt faktisk grundlag, jf. § 61 a i lov om kommunernes  

 styrelse.
 Det fremgår af den kommunale  

 styrelseslovs § 8, stk. 2, at ekstraordinære møder afholdes, når borgmesteren  

 finder det fornødent eller mindst en tredjedel af medlemmerne forlanger det.
 Det fremgår endvidere af  

 bestemmelsen, at borgmesteren fastsætter tid og sted for de ekstraordinære  

 møders afholdelse, og at møderne så vidt muligt bekendtgøres forud for  

 kommunens beboere.
Det følger af bestemmelsen,  

 at det kan være nødvendigt at afholde det ekstraordinære møde med så kort  

 varsel, at bekendtgørelse for kommunens beboere ikke kan nås.
Der kan  

 henvises  

 til den kommenterede kommunale styrelseslov 2000, side 28.
Af den kommunale  

 styrelseslov § 40, stk. 1, 1. pkt., fremgår, at årsbudgettet i den form,  

 hvori  

 det endeligt er vedtaget, afgiver den bindende regel for størrelsen af næste  

 års kommunale skatteudskrivning.
De poster på årsbudgettet, hvortil  

 kommunalbestyrelsen ved årsbudgettets vedtagelse har taget bevillingsmæssig  

 stilling, afgiver tillige den bindende regel for næste års kommunale  

 forvaltning, jf. den kommunale styrelseslovs § 40, stk. 1, 2. pkt.
 Af den kommunale styrelseslovs  

 § 40, stk. 2, 1. pkt., fremgår det endvidere, at bevillingsmyndigheden er hos  

 kommunalbestyrelsen.
Bestemmelsen indeholder et  

 forbud mod delegation af bevillingskompetence.
Alle sager om meddelelse af  

 bevillinger skal således behandles i kommunalbestyrelsen.
 Bestemmelsen er ikke til  

 hinder for, at kommunalbestyrelsen ved sin bevillingsafgivelse anvender  

 bevillingsrammer, der overlader kompetence og ansvar for bevillingernes  

 anvendelse og overholdelse til økonomiudvalget eller de stående udvalg - og  

 evt.  

 videre til de udførende led i de kommunale forvaltninger og institutioner.
 Af den kommunale  

 styrelseslovs § 40, stk. 2, 2. pkt., fremgår det, at foranstaltninger, der  

 vil  

 medføre indtægter eller udgifter, som ikke er bevilget i forbindelse med  

 vedtagelsen af årsbudgettet, ikke må iværksættes, før kommunalbestyrelsen har  

 meddelt den fornødne bevilling.
 Ifølge den kommunale  

 styrelseslovs § 40, stk. 2, 3. pkt., kan foranstaltninger, der er påbudt ved  

 lov eller anden bindende retsforskrift, dog om fornødent iværksættes uden  

 kommunalbestyrelsens forudgående bevilling, men bevilling må da indhentes  

 snarest muligt.
 Kommunalbestyrelsen  

 opstiller således gennem det vedtagne årsbudget rammerne for forvaltningen,  

 som  

 kun kommunalbestyrelsen selv kan ændre gennem tillægsbevillinger, jf. den  

 kommunale styrelseslovs § 40, stk. 2, pkt. 2.
Det beror på en fortolkning  

 af årsbudgettet og bemærkningerne hertil, om der foreligger bevillingsmæssig  

 hjemmel til en påtænkt indtægt eller udgift, eller om vedtagelse af  

 tillægsbevilling  

 er fornøden.
Det tilkommer i den forbindelse kommunalbestyrelsen inden for  

 vide  

 rammer at tage stilling til, om en disposition ligger inden for  

 kommunalbestyrelsens udtrykkelige eller stiltiende forudsætninger i  

 forbindelse  

 med budgetvedtagelsen.
Der kan henvises til den kommenterede kommunale  

 styrelseslov, 2000, side 169-170.
 Bestemmelsen i den kommunale  

 styrelseslovs § 40, stk. 2, 3. pkt., gør udtømmende op med de tilfælde, hvor  

 der om fornødent kan iværksættes foranstaltninger uden forudgående bevilling  

 fra kommunalbestyrelsen.  

    

 Der kan  

 henvises til den kommenterede kommunale styrelseslov, 2000, side 172.
 Indenrigs- og  

 Sundhedsministeriet er enigt med Tilsynsrådet for Storstrøms Amt i, at  

 borgmesterens beslutning den 8. marts 2001 om at indkalde til ekstraordinært  

 byrådsmøde den 9. marts 2001 ikke er i strid med lovgivningen.
 Ministeriet har herved  

 navnlig lagt vægt på Rønnede Byråds oplysninger om, at et medlem af Rønnede  

 Byråd den 8. marts 2001 anmodede om, at sagen blev behandlet i byrådet, og at  

 det herefter var nødvendigt at indkalde til ekstraordinært byrådsmøde den 9.  

 marts 2001 for at sikre, at resultatet af den omhandlede  

 tilfredshedsundersøgelse kunne foreligge til temadrøftelsen den 10. maj  

 2001.
 Indenrigs- og  

 Sundhedsministeriet har endvidere ikke på baggrund af de foreliggende  

 oplysninger fundet fuldt tilstrækkeligt grundlag for at fastslå, at børne- og  

 kulturudvalget på mødet den 8. marts 2001 tilsidesatte lovgivningen ved at  

 træffe beslutning vedrørende igangsætning af den omhandlede  

 tilfredshedsundersøgelse, herunder vedrørende udgifterne til undersøgelsen på  

 ca. 195.000 kr.
Indenrigs- og  

 Sundhedsministeriet lægger til grund, at der i det vedtagne årsbudget for  

 2001  

 er bevilling til at afholde udgifterne til den omhandlede  

 tilfredshedsundersøgelse.
Indenrigs- og Sundhedsministeriet har herved lagt  

 vægt på det af kommunen oplyste om, at der i driftsbudgettet er afsat midler  

 til rationaliseringer.
 Ministeriet har således ikke  

 fundet grundlag for at fastslå, at det ovenfor omtalte skema med overskriften  

 "Plan for politiske projekter - Ressourcer" indeholder byrådets  

 bevillingsmæssige stillingtagen til, at udgifterne til den omtalte  

 tilfredshedsundersøgelse på børnepasningsområdet ikke må overstige 50.000 kr.
 Ministeriet har endvidere  

 ikke fundet, at det på anden måde fremgår af sagen, at byrådet forud for  

 børne-  

 og kulturudvalgets beslutning den 8. marts 2001 har taget bevillingsmæssig  

 stilling til, at størrelsen af udgifterne ved tilfredshedsundersøgelsen ikke  

 må  

 overstige 50.000 kr.
 Ministeriet har i den  

 forbindelse ikke fundet, at Rønnede Byråds oplysninger i brev af 20.  

 september  

 2001 om, at der i den politiske handleplan oprindeligt var afsat et skønnet  

 beløb på 50.000 kr. til tilfredshedsundersøgelsen giver grundlag for at  

 antage,  

 at der fra byrådets side var taget bevillingsmæssig stilling til størrelsen  

 af  

 udgifterne ved den omhandlede undersøgelse.
 Indenrigs- og  

 Sundhedsministeriet har gjort Tilsynsrådet for Storstrøms Amt bekendt med  

 ministeriets retsopfattelse ved kopi af dette brev.
 Kopi af dette brev er  

 endvidere sendt til Rønnede Byråd.
