Betænkning afgivet af Miljø- og  

 Planlægningsudvalget den 26. november 2002 Betænkning over Forslag til lov om ændring af lov om  

 råstoffer [af miljøministeren (Hans Christian Schmidt)] 1. Udvalgsarbejdet Lovforslaget blev fremsat den 3. oktober 2002 og var til  

 1. behandling den 7. november 2002. Lovforslaget blev efter 1. behandling  

 henvist til behandling i Miljø- og Planlægningsudvalget.
Møder Udvalget har behandlet lovforslaget i 5 møder.
Høring Et udkast til lovforslaget har inden fremsættelsen  

 været sendt i høring, og miljøministeren sendte den 18.  

 juni 2002 dette udkast til udvalget, jf. (2001-02, 2. samling) alm. del -  

 bilag 826. Den 15. oktober 2002 sendte miljøministeren de indkomne  

 høringssvar samt et notat herom til udvalget.
Samråd Udvalget har stillet 1 spørgsmål til  

 miljøministeren til mundtlig besvarelse.
Ministeren besvarede  

 spørgsmålet i samråd med udvalget den 26. november 2002.  

 Ministeren har efterfølgende sendt udvalget det talepapir, der  

 lå til grund for ministerens besvarelse af  

 spørgsmålet.
Spørgsmål Udvalget har stillet 9 spørgsmål til  

 miljøministeren til skriftlig besvarelse, som denne har besvaret.  

 Miljøministeren har endvidere sendt udvalget 2 notitser.
Notitserne  

 samt nogle af udvalgets spørgsmål til miljøministeren og  

 dennes svar herpå er optrykt som bilag 2 til betænkningen.
2. Indstillinger og politiske bemærkninger Et flertal i udvalget (V, DF, KF, RV og KRF)  

 indstiller lovforslaget til vedtagelse uændret.
Dansk Folkepartis medlemmer af udvalget kan støtte  

 lovforslaget, som indebærer en forlængelse af  

 anmelderettighederne.
Til den del af lovforslaget, der giver  

 miljøministeren beføjelser til at give dispensation til  

 indvinding af andre råstoffer end sand, grus og sten i de nationale  

 naturbeskyttelsesområder på søterritoriet, er det Dansk  

 Folkepartis opfattelse, at det kun skal være i ganske særlige  

 tilfælde, at dispensation kan komme på tale, og at der som  

 minimum skal ske en miljømæssig vurdering, inden dispensationen  

 gives.
 Et mindretal i udvalget (S) vil redegøre for  

 sin stilling til lovforslaget ved 2. behandling.
 Et andet mindretal i udvalget (SF og EL) indstiller  

 lovforslaget til forkastelse ved 3. behandling.
Enhedslistens medlem af udvalget kan ikke tilslutte sig
en forlængelse af råstofindvindingsrettighederne for kalk,  

 kridt, ler og tørv m.m. i 25 år.
Systemet med  

 indvindingsrettigheder bør stoppes, da det reelt drejer sig om  

 råstoffer, som rettelig burde tilhøre samfundet.
Der bør  

 gøres op med rettigheder, der for en dels vedkommende har en fiktiv  

 karakter, men som kan lægge sig hindrende i vejen for fremtidig  

 udvikling.
Som en overgangsordning kunne rettighederne forlænges i en  

 kort periode   f.eks. 4 år   til man har gjort op, om der reelt er tale  

 om en ressource, der skal bruges i produktion nu, og mens man vurderer, om  

 det råstof, man har rettigheder til, overhovedet eksisterer i det  

 område, som indvindingsretten gælder for.
I nogle af de til lovforslaget indkomne høringssvar  

 har amterne bedt om lov til at afslå en forlængelse af  

 rettighederne netop på baggrund af, at der er arealer, hvor der rent  

 faktisk ikke findes den anmeldte råstofressource.
Endvidere er der  

 arealer, hvor råstoffet er udnyttet, og som derfor bør afmeldes.  

 Endelig vil Nordjyllands Amt gerne have lov til at afslå  

 forlængelse for råstoffer, der ikke indgår i en  

 nuværende produktion.
Danmarks Naturfredningsforening mener, at man  

 skal vurdere rimeligheden af at have en rettighed, som ligger i et  

 naturbeskyttelsesområde eller uden for et regionalt udpeget  

 indvindingsområde, f.eks. i en periode på tre år.
Disse  

 indvendinger tages på ingen måde alvorligt med lovforslaget, selv  

 om de er yderst relevante.
Med hensyn til ministerens adgang til dispensation til  

 indvinding i særligt følsomme områder eller i  

 naturbeskyttelsesområder fremgår det af lovforslaget, at en  

 VVM-vurdering er en forudsætning for en sådan dispensation, at  

 der skal være tale om en ophentning, der ikke skader naturen, og at der  

 skal være tale om råstoffer, der har helt specielle egenskaber og  

 anvendes til unikke produkter.
Enhedslisten håber, at  

 miljøministeren vil følge en praksis, hvor der er tale om  

 råstoffer, der ikke på nogen måde kan erstattes af andre  

 materialer (økonomi skal ikke være et argument) med øget  

 pligt til at overvåge miljøkonsekvenserne af indvindingen, og at  

 der kun dispenseres for en kortere årrække.
Dispensationen  

 bør ikke kunne gives til f.eks. sandsugning og ralgravning.
Det fremgår af ministerens besvarelser, at der ikke  

 for nuværende er overblik over, hvilke områder  

 indvindingsrettighederne dækker.
Enhedslisten vil derfor bede om, at  

 ministeren over for udvalget i forbindelse med fornyelse af  

 indvindingsrettighederne redegør for, hvilke arealer de fornyede  

 indvindingsrettigheder dækker, så udvalget kan få et klart  

 billede af, i hvilket omfang naturområder m.m. vil være udsat for  

 indvinding.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er optrykt i  

 betænkningen.
Søren Gade (V)  

  Helga Moos (V)  Eyvind Vesselbo (V) fmd.  

  Jens Vibjerg (V)  Jørn Dohrmann (DF)  

  Freddie H.
Madsen (DF) Helle Sjelle (KF)  

  Jørgen Lundsgård (KF)  

  Mogens Nørgård Pedersen (KRF) nfmd.  

  Inger Bierbaum (S)  Nicolai Wammen (S)  

 Pernille Blach Hansen (S)  Svend Auken (S)  

  Torben Hansen (S)  Jørn Jespersen (SF)  

  Elsebeth Gerner Nielsen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 30 Bilagsnr.
Titel 1 Høringssvar og høringsnotat, fra miljøministeren 2 Tidsplan for udvalgets behandling af lovforslaget 3 Spm. 1 om eksisterende anmeldte rettigheder til indvinding af  

 råstoffer, til miljøministeren Spm. 2 om rettigheder, som ligger i regionplanlagte områder, til  

 miljøministeren Spm. 3, om store arealer skal kunne bindes af tidligere erhvervede  

 rettigheder, til miljøministeren Spm. 4 om at afvise forlængelse af rettigheder, til  

 miljøministeren Spm. 5 om indvindingstilladelser og gravetilladelser, til  

 miljøministeren 4 Meddelelse om lukning for spørgsmål til lovforslaget den 15.  

 november 2002 5 Spm. 6 om Danmarks forpligtelser i henhold til habitatdirektivet, til  

 miljøministeren 6 Svar på spm. 1 om eksisterende anmeldte rettigheder til indvinding  

 af råstoffer, fra miljøministeren Svar på spm. 2 om rettigheder, som ligger i regionplanlagte  

 områder, fra miljøministeren Svar på spm. 3, om store arealer skal kunne bindes af tidligere  

 erhvervede rettigheder, fra miljøministeren Svar på spm. 4 om at afvise forlængelse af rettigheder, fra  

 miljøministeren Svar på spm. 5 om indvindingstilladelser og gravetilladelser, fra  

 miljøministeren 7 Svar på spm. 6 om Danmarks forpligtelser i henhold til  

 habitatdirektivet, fra miljøministeren 8 1. udkast til betænkning 9 Spm. 7 om teknisk bistand til udarbejdelse af ændringsforslag, til  

 miljøministeren 10 Samrådsspm.
A om, hvilke konsekvenser ændringer af  

 bekendtgørelse om internationale naturbeskyttelsesområder har  

 for forvaltningen af råstofloven efter lovforslaget, til  

 miljøministeren 11 Svar på spm. 7 om teknisk bistand til udarbejdelse af  

 ændringsforslag, fra miljøministeren 12 2 notitser: »Forlængelse  

 af de anmeldte rettigheder set i relation til naturinteresserne« og »To højesteretsdomme er grundlaget for forslag til  

 ændring af råstofloven«, fra miljøministeren 13 Spm. 8 om at forlænge rettigheder i nyudpegede habitatområder,  

 til miljøministeren Spm. 9, om man forventer, at der skal udbetales erstatning i  

 områder, hvor der ikke før har været gravet, til  

 miljøministeren 14 Svar på spm. 8 om at forlænge rettigheder i nyudpegede  

 habitatområder, fra miljøministeren Svar på spm. 9, om man forventer, at der skal udbetales erstatning i  

 områder, hvor der ikke før har været gravet, fra  

 miljøministeren 15 Talepapir fra besvarelse af samrådsspørgsmål A om,  

 hvilke konsekvenser ændringer af bekendtgørelse om  

 internationale fuglebeskyttelsesområder har for forvaltningen af  

 råstofloven efter lovforslaget, fra miljøministeren Bilag 2 To notitser fra miljøministeren samt nogle af  

 udvalgets spørgsmål til miljøministeren og dennes svar  

 herpå Notits fra Miljøministeriet om forlængelsen af de anmeldte  

 rettigheder i medfør af L 30 set i relation til naturinteresserne og  

 notits fra Miljøministeriet om, at 2 højesteretsdomme er  

 grundlaget for forslag til ændring af råstofloven (L 30) er  

 optrykt efter ønske fra S.
 Spørgsmål 8 og 9 og miljøministerens svar herpå  

 er optrykt efter ønske fra S.
N O T I TS SKOV- OG NATURSTYRELSEN Frilufts- og Råstofkontoret Den 21. november 2002 Forlængelsen af de anmeldte rettigheder i  

 medfør af L 30 set i relation til naturinteresserne.
 Den første råstoflov blev vedtaget i 1972,  

 hvor det  kunne forudses, at den accelererende samfundsudvikling ville  

 føre til en stærkt forøget råstofindvinding, som  

 ønskedes undergivet en samfundsmæssig  kontrol gennem  

 råstoftilladelsessystemet blandt andet for at sikre hensynet til  

 naturinteresserne.
 Al råstofindvinding krævede tilladelse efter  

 råstofloven.
Undtagelse fra dette krav kunne opnås ved at anmelde  

 allerede eksisterende indvindingsrettigheder til amtsrådene og  

 dokumentere lovligheden heraf.
Amterne godkendte herefter hovedparten heraf  

 og kunne i den sammenhæng stille enkelte vilkår for indvinding og  

 efterbehandling.
En indvinder skulle herefter blot orientere amtet om, at  

 indvinding agtedes påbegyndt i henhold til amtets godkendelse af den  

 anmeldte indvindingsret.
Det er denne mulighed, der i forhold til  

 råstoflovens bestemmelser gælder indtil den 1. juli 2003.
 Loven indeholdt en forbudsbestemmelse, der gav  

 miljøministeren beføjelse til at forhindre indvinding på  

 en anmeldt ret med mulighed for erstatning, hvis det fandtes i strid med  

 væsentlige samfundsmæssige interesser, herunder naturinteresser.  

 Også den bestemmelse gælder stadig indtil den 1. juli 2003.
Udnyttelsen af en anmeldt ret efter gældende regler  

 er således ikke ensbetydende med, at hensynet til naturen ikke kan  

 varetages eller ikke er blevet det.
Hvis en udnyttelse af en anmeldt ret er  

 til fare for naturbeskyttelsen, kan miljøministeren forhindre det ved  

 forbud efter råstoflovens bestemmelser.
 Med lovforslaget om forlængelse af de anmeldte  

 rettigheder sker der en opstramning og forbedret mulighed for at varetage  

 f.eks. naturmæssige hensyn.
Efter lovforslaget er det nu ikke længere  

 tilstrækkeligt blot at orientere amtet om, at indvinding agtes  

 påbegyndt på de oprindeligt stillede vilkår.
Al indvinding  

 efter den 1. juli 2003, herunder også indvinding på en  

 forlænget anmeldt ret, kræver efter lovforslaget egentlig  

 tilladelse fra amtsrådet efter de til enhver tid gældende regler  

   råstoflov såvel som anden relevant lovgivning når det  

 måtte blive aktuelt.
Det skal i den sammenhæng understreges, at en  

 anmeldt ret eller en efter lovforslaget forlænget anmeldt ret ikke er  

 en »selvstændig  

 udnyttelsesret «, der  

 fortrænger anden lovgivning.
I det omfang et areal, omfattet af en  

 forlænget anmeldt ret, er undergivet anden lovgivnings bestemmelser,  

 vil udnyttelsen af en tilladelse til indvinding efter råstofloven  

 tillige forudsætte dispensation eller tilladelse i henhold hertil.
 Uanset om der er tale om en forlænget anmeldt ret  

 eller ej, vil hensynet til naturinteresserne dermed blive varetaget i henhold  

 til de samme regler og procedurer, herunder inddragelse af offentligheden,  

 VVM-vurdering, tilladelser m.v.
Forslaget om en forlængelse af de anmeldte  

 rettigheder vil ikke indebære en forringet varetagelse af  

 naturinteresserne i forhold til arealer, der ikke er omfattet af en  

 forlænget anmeldt ret.
Tværtimod kan sikringen af  

 naturinteresserne siges at blive styrket på grund af de nye  

 tilladelseskrav, der efter lovforslagets ikrafttræden den 1. juli 2003  

 stilles til udnyttelsen af en forlænget anmeldt ret.
De  

 foreslåede regler betyder i øvrigt også, at den  

 råstofindvinding, der på baggrund af en anmeldt ret er  

 igangværende pr. 1. juli 2003, kræver en egentlig tilladelse  

 efter råstofloven  til fortsættelse af indvindingen efter den 1.  

 juli 2003.
N O T I T S SKOV- OG NATURSTYRELSEN Frilufts- og Råstofkontoret Den 22. november 2002 To højesteretsdomme er grundlaget for forslag  

 til ændring af råstofloven (L 30).
 Højesteret har ved to domme taget stilling til  

 betydningen af, at der ikke blev meddelt tilladelse til fortsat indvinding af  

 sten, sand eller grus, som blev indvundet i henhold til en anmeldt ret efter  

 råstofloven fra 1972.
De to domme vedrører graverettigheder for sand,  

 grus og sten men har betydning for vurderingen af situationen i dag, hvor  

 anmeldte rettigheder til indvinding af kalk, kridt, ler, tørv etc.  

 udløber den 1. juli 2003, da lovgivningsprincipperne er ens for  

 anmeldte rettigheder i forhold til alle slags råstoffer.
Efter  

 lovgivningen kan miljøministeren nedlægge forbud efter  

 råstoflovens § 48, stk. 2 mod indvindingen, hvis udnyttelsen af  

 rettighederne er i alvorlig modstrid med de hensyn, loven tilsigter at  

 varetage herunder for eksempel naturinteresser.
De to domme Højesterets dom i UfR 1997, side 157  

 vedrørte det spørgsmål, om et afslag på tilladelse  

 til fortsat indvinding af grus, som hidtil var blevet indvundet på  

 grundlag af rettigheder, som var anmeldt i henhold til 1972-loven,  

 berettigede rettighedshaverne til erstatning.
Et spørgsmål var,  

 om indvindingen erstatningsfrit kunne standses den 1. juli 1988, hvor retten  

 ifølge råstofloven bortfaldt.
 Da det af forarbejderne til § 22 i 1977-loven fremgik, at  

 de fleste af de i henhold til 1972-loven anmeldte rettigheder forventedes at  

 være udtømt eller bortfaldet, inden rettighederne efter  

 bestemmelsen i § 22 bortfalder, og at de resterende rettighedshavere ville  

 få tilladelse til fortsat indvinding, med mindre ganske særlige  

 hensyn var til hinder herfor, fandtes afslaget på indvinding (selv om  

 indvindingen angik perioden efter den 1. juli 1988) at have karakter af et  

 individuelt indgreb, der måtte ligestilles med et forbud mod indvinding  

 efter indvindingsretten efter 1972-loven.
 Da Højesteret desuden ikke fandt det  

 sandsynliggjort, at råstofindvinding i væsentligt omfang havde  

 medvirket til den i området konstaterede grundvandsforurening eller  

 medførte en nærliggende fare for forurening af vandforsyningen,  

 fandtes rettighedshaverne berettigede til erstatning for det tab, som  

 afslaget medførte.
Ved Højesterets dom UfR 1999, side 1538  

 afgjordes den anden sag om graverettigheder vedrørende sand, grus og  

 sten.
Sagen vedrørte i første række, om retten til  

 erstatning ved afslag på en tilladelse var begrænset til at  

 vedrøre resterende forekomster på netop de arealer, som  

 vedkommende indvinder havde angivet i konkrete grave- og  

 efterbehandlingsplaner til myndighederne, eller om retten til erstatning  

 også gælder for resterende forekomster på indvinderens  

 øvrige   oprindeligt anmeldte arealer.
Højesteret fulgte det  

 sidstnævnte synspunkt og tildelte erstatning   også for tabet som  

 følge af manglende mulighed for indvinding efter lovens  

 ophørsfrist den 1. juli 1988.
Konsekvenserne af Højesterets domme Af dommene kan entydigt udledes, at Højesteret  

 ikke finder, at ophørsfristen i loven reelt medfører et  

 erstatningsfrit bortfald af indvindingsretten, når der forinden er  

 søgt om indvindingstilladelse til udnyttelse af den anmeldte ret.
 De to domme har betydning for situationen i dag, hvor det  

 efter råstofloven er rettighederne til indvinding af andre  

 råstoffer end sand, grus og sten, det vil sige kalk, kridt, ler,  

 tørv etc. udløber den 1. juli 2003. Det vil sige, at indehavere  

 af de råstofrettigheder, der udløber den 1. juli 2003, kan sikre  

 sin fortsatte (ejendoms)ret ved inden den 1. juli  2003 at ansøge om  

 tilladelse til råstofindvinding.
 Det vurderes på denne baggrund og på baggrund  

 af de to domme, at der uden den foreslåede ændring af  

 råstofloven vil blive søgt indvindingstilladelse på stort  

 set alle anmeldte rettigheder inden den 1. juli 2003, selv om der  

 først er et egentligt behov for at tage dem i brug til indvinding  

 på et senere tidspunkt, eller behovet slet ikke opstår.
 Ansøgningerne om indvindingstilladelse inden den 1.  

 juli 2003 vil nemlig betyde, at rettigheds-indehaverne bevarer den  

 retsstilling, der i dag i erstatningsmæssig henseende er knyttet til en  

 anmeldt ret, det vil sige, at der fortsat kan blive tale om erstatning ved  

 afslag på ansøgning om tilladelse til indvinding.
Rettighederne vil således stadigvæk eksistere,  

 hvis der er ansøgt om indvindingstilladelse inden den 1. juli 2003,  

 også selv om man ikke gennemfører den foreslåede  

 lovændring.
Kun hvis rettighedsindehaveren intet foretager sig inden  

 den 1. juli 2003 vil rettighederne således bortfalde »automatisk« uden omkostninger for statskassen.
 Det fremsatte lovforslag åbner mulighed for, at  

 rettighedsindehaverne kan få retten til indvinding forlænget uden  

 at søge om indvindingstilladelse, før der er behov for det.
Det skal understreges, at forlængelsen af de  

 anmeldte rettigheder hverken forbedrer muligheden for rent faktisk at udnytte  

 den forlængede ret eller forbedrer muligheden for at opnå  

 erstatning ved afslag.
Forlængelsen betyder heller ikke, at muligheden  

 for at give afslag på tilladelse til indvinding begrænses.
 Skov- og Naturstyrelsen har ikke umiddelbart kendskab til,  

 om der findes andre rettigheder i areal-anvendelseslovgivningen, der er  

 blevet forlænget på tilsvarende måde.
 Spørgsmål 8:
Hvad siger EU til, at man forlænger rettigheder i  

 nyudpegede habitatområder? Svar:
 Indvinding på forlængede anmeldte rettigheder  

 kræver tilladelse efter råstoflovens bestemmelser og anden  

 relevant lovgivning, herunder regler fastsat i henhold til EU-direktiver.  

 Forlængelsen af de anmeldte rettigheder vurderes derfor ikke at  

 være i konflikt med EU-retten.
 Spørgsmål 9:
Under henvisning til notitsen »To højesteretsdomme er grundlaget for forslag til  

 ændring af råstofloven (L 30)«, jf.
L 30 bilag 12, bedes ministeren oplyse, om man  

 forventer, at der skal udbetales erstatninger i områder, hvor der ikke  

 før har været gravet.
 Svar:
 Ved afslag på ansøgning om tilladelse til  

 fortsættelse af igangværende indvinding på en  

 forlænget anmeldt ret viser Højesterets domme, at det er muligt  

 at opnå erstatning.
Den situation, at en virksomhed får afslag på  

 en ansøgning om at påbegynde indvinding på et areal, hvor  

 der ikke har været gravet før, ses ikke at være  

 principielt anderledes, end hvis virksomheden får afslag på at  

 fortsætte en igangværende indvinding.
Begge typer afslag kan  

 få alvorlige konsekvenser for virksomhedens fortsatte drift.
I forhold  

 til udbetaling af erstatning forventes det derfor ikke at have nogen  

 afgørende betydning, om man har været i gang med indvinding  

 eller ej.
Hvorvidt der konkret skal betales erstatning eller ej, er op til  

 domstolenes afgørelse.
