 Resumé  


  

 En prøveløsladt flyttede til en ny adresse uden at tilsynsmyndigheden havde  

 godkendt bopælsskiftet.
 Myndigheden betragtede flytningen som en overtrædelse af det  

 vilkår man havde sat for prøveløsladelsen - nemlig at den pågældende skulle  

 "efterkomme tilsynsmyndighedens bestemmelse om ophold". Den  

 prøveløsladte fik pålæg om at flytte ind på en af kriminalforsorgens  

 institutioner.
Ombudsmanden kunne efter sin gennemgang af sagen ikke kritisere  

 at flytningen uden godkendelse blev anset for at være en overtrædelse af  

 vilkåret for prøveløsladelse.
Ombudsmanden kritiserede derimod pålægget om  

 institutionsophold.
Der var efter hans mening ikke hjemmel i  

 vilkårsgrundlaget  

 til at give pålæg af sådan art.
Den pågældende afdeling under  

 kriminalforsorgen  

 burde i stedet have foretaget en indberetning til Direktoratet for  

 Kriminalforsorgen. (J.nr. 1996-1018-623).
Pålæg om institutionsophold under prøveløsladelse.
Rekurs Den 7. februar 1995 blev A  

 løsladt på prøve.
Som et vilkår for prøveløsladelsen blev det fastsat at A  

 skulle efterkomme tilsynsmyndighedens bestemmelser om ophold.
Efter et ophold på Pensionen  

 på Fanø flyttede A den 4. april 1995 til forsorgshjemmet "Møltrup"  

 i  

 Silkeborg.
Herfra flyttede han den 18. april 1995 til  

 "Borgerskolen"  

 i Lemvig.
Ifølge journalark fra kriminalforsorgens afdeling i Holstebro havde  

 A forinden under en samtale med den tilsynsførende, som ikke var opmærksom på  

 opholdsvilkåret, fået at vide at han frit kunne flytte blot han orienterede  

 om hvor han bosatte sig.
 I brev af 20. april 1995  

 skrev afdelingen i Holstebro dette til A:
 "...
Opholdsvilkår indebærer, at  

 du ikke uden Direktoratet for Kriminalforsorgen/Kriminalforsorgens  

 godkendelse  

 må skifte bopæl/opholdssted.
En evt. ny bopæl skal forinden godkendes af  

 Kriminalforsorgen.
..." I maj 1995 blev A af  

 "Borgerskolen" bedt om at flytte derfra pr. 1. juni 1995. Den 24.  

 maj  

 1995 havde A en samtale med den tilsynsførende.
Af tilsynsafdelingens  

 journalark fremgik herom bl.a.:
 "...
Jeg spørger kl. om, hvor han  

 agter at tage ophold og det ønsker han ikke at oplyse mig om på nuværende  

 tidspunkt, idet han ikke ønsker, at personalet fra Borgerskolen får kendskab  

 til hans nye adresse.
Jeg gør ham begribeligt at han har sit opholdsvilkår og  

 at vi derfor er nødt til at få det oplyst.
Han meddeler mig at i forbindelse  

 med at jeg går fra Borgerskolen, vil han oplyse om den nye adresse.
Samtidig  

 nævner han flere gange, at han har kikket på forskellige lejligheder og jeg  

 prøver hver gang at bremse ham og sige at det jo er noget, der skal godkendes  

 forinden. ...
 ...
 I forbindelse med, at jeg  

 forlader Borgerskolen følger kl. mig ud og han oplyser sin nye adresse til  

 ...,  

 2670 Greve Strand, og det skulle være hos hans far ... Jeg ønsker ham held og  

 lykke i livet fremover og ønsker for ham at han vil få en ny tilsynsførende  

 som  

 han bedre kan samarbejde med. ...
 Senere samme dag opr. til kl.  

 for at sikre mig, at han er klar over at jeg evt. vil kontakte faderen for at  

 få verificeret, at kl. kan tage ophold der.
Opr. til direktoratet ...,  

 der kort orienteres om situationen.
Det aftales, at vi drøfter kl.s situation  

 den 29.5.
..." Den 28. maj 1995 forlod A  

 "Borgerskolen". Han medtog sine ejendele.
Det fremgik af afdelingens  

 journalark at den tilsynsførende den 29. maj 1995 ringede til A's far og  

 talte  

 med A.
Den tilsynsførende orienterede A om "at jeg er blevet kontaktet  

 af  

 Borgerskolen og at jeg rent kontrolmæssigt tjekker om han opholder sig på  

 faderens adresse.
Han orienteres ligeledes om, at han vil blive kontaktet  

 senere." Af journalarket for samme dag  

 fremgik det endvidere at afdelingslederen kontaktede Pensionen Holsbjergvej,  

 og  

 at der var plads det pågældende sted.
Derefter kontaktede han direktoratet.  

 Herom var følgende anført:
 "Opr. til 5. ktr. ...,  

 denne foreslår, at pålægge kl. at tage ophold på Holsbjergvej.
 ...
 Opr. til 2. ktr. v. ... Denne  

 orienteres om situationen og ønsker at vende den i DFK før tilbagemelding.
 Herefter ringer ... tilbage  

 og opl., at man fra 2. ktr.s side er enig i at give den pgl. pålæg om straks  

 at  

 tage ophold på pensionen Holsbjergvej. 2. ktr. foreslår også telf. pålæg d.d.
 ...
 D.d. afsendt almindeligt og  

 anbefalet brev til kl., hvori vilkåret indskærpes, og der gives pålæg om at  

 tage ophold på pensionen Holsbjergvej.
 Kopi af brevene sendt til 2. ktr.,  

 5. ktr. og pensionen på Holsbjergvej.
..." I brevet af 29. maj 1995  

 skrev afdelingen dette til A:
"Under dit ophold på  

 Borgerskolen i Lemvig, har du oplyst, at du påtænkte at flytte til din far  

 ...,  

 Greve Strand.
Inden vi har fået lejlighed til at besvare spørgsmålet, har du  

 imidlertid forladt Borgerskolen og har taget ophold hos din far.
 I den anledning gøres du  

 opmærksom på, at kriminalforsorgen i Holstebro ikke har godkendt dette  

 opholdssted.
 I henhold til  

 prøveløsladelsen fra Nyborg Statsfængsel har du et opholdsvilkår, hvilket  

 indebærer, at du kan blive pålagt at tage ophold/forblive et bestemt sted.
Idet man finder vilkåret i  

 prøveløsladelsen overtrådt, indskærpes herved, at vilkåret om at 'efterkomme  

 tilsynsmyndighedens bestemmelser om ophold' efterkommes.
Samtidig gøres du  

 bekendt med, at yderligere vilkårsovertrædelser vil medføre indberetning til  

 Direktoratet for Kriminalforsorgen.
Du pålægges med virkning fra  

 dags dato straks at tage ophold på: Pensionen Holsbjergvej, Holsbjergvej 15,  

 2620 Albertslund - telf. 42  

 642629  

.  

  

  " Det anførtes desuden  

 at afgørelsen kunne påklages til direktoratet.
Afdelingens leder oplæste  

 samme dag brevet for A pr. telefon.
Af journalarket fremgik dette om  

 samtalen:
 "...
Opr. til (A) på telf. ... Jeg  

 gør kl. opmærksom på, at der d.d. afsendes brev til ham.
Jeg oplæser brevet  

 og  

 fortæller, hvad det indebærer netop at vilkåret om ikke at forlade et  

 opholdssted og tage ophold et andet sted, før der er givet godkendelse af  

 det.  

 Desuden at yderligere vilkårsovertrædelse vil medføre indberetning til DFK.
 Endelig orienteres han om, at  

 der hermed er givet pålæg om straks at tage ophold på pensionen Holsbjergvej  

 15  

 i Albertslund.
Kl. opl., at han stadig bor  

 på Borgerskolen, men at han er på besøg hos sin far, dog indrømmer han at  

 have  

 taget alle sine ting med sig mhp at tage ophold hos faderen for derfra at  

 finde  

 en egnet bolig.
Han har også i dag været ude at lede efter bolig og har været  

 på besøg hos sin mor for at hente ting der.
I aften skal han hente ting hos  

 sin  

 bror.
Kl. er overrasket over  

 pålægget om at tage ophold på Holsbjergvej, idet han på et tidspunkt af  

 forsorgsfuldmægtig ..., anstalten v.
Herstedvester, har fået forklaret, at  

 han  

 gerne måtte bevæge sig frit og kun give meddelelse, hvis han blev væk i mere  

 end 5 dage.
Endvidere opl. kl., at han er overrasket over pålægget, idet han  

 ved prøveløsladelsen ikke fik besked på, at han skulle tage ophold på  

 pensionen  

 på Fanø, men at han fik dette som et tilbud, som han tog imod, fordi han ikke  

 havde andre steder at bo.
Heller ikke ved flytningen fra Fanø til Møltrup  

 optagelseshjem fik han denne meddelelse.
Han opl., at han ved flytningen fra  

 Møltrup optagelseshjem til Borgerskolen i Lemvig fik at vide, at han ikke  

 måtte  

 flytte uden at have fået accept fra kriminalforsorgen.
Kl. opl. også, at han fra  

 afdelingsleder ..., Esbjerg afd., fik at vide, at han måtte flytte hvorhen  

 han  

 ville, blot han gav besked, hvor han flyttede hen.
Vedr. den aktuelle  

 flytning  

 opl. han, at han ikke vidste, at han skulle vente på godkendelse fra  

 kriminalforsorgen.  

 Han indrømmer dog at have modtaget skrivelse af 20.4.95 vedr.  

 tilsynsforpligtelsen, hvori er omtalt, at han ikke uden godkendelse fra  

 kriminalforsorgen må skifte bopæl/opholdssted, og at denne forinden skal  

 godkendes af kriminalforsorgen.
Kl. vil gerne have lejlighed  

 til at diskutere pålægget/brevet om pålæg af 29.5.95 med sin advokat.
Da  

 klokken er 17 er det ikke muligt for ham at træffe advokaten i dag, hvorefter  

 jeg accepterer at han venter med at tage på Holsbjergvej til i morgen ...
..." På et møde mellem  

 direktoratet og kriminalforsorgens afdeling Nord den 20. juni 1995 drøftedes  

 A's opholdssted.
Det fremgik af referatet fra mødet at direktoratet  

 tilkendegav  

 at opholdet på pension skulle ses som et led i et længere udslusningsforløb.  

 Det var direktoratets opfattelse at det var særdeles væsentligt at A i en  

 periode havde stabile forhold, således at det var muligt at vurdere det  

 hensigtsmæssige i at han tog ophold hos sin far eller i egen bolig.  

 Baggrunden  

 for beslutningen om ophold på pensionen på Holsbjergvej var fortsat at man  

 fandt at der var en ikke uvæsentlig risiko for recidiv.
I brev af 24. juli 1995  

 klagede A til Direktoratet for Kriminalforsorgen over pålægget.
A skrev at  

 han  

 ikke kunne opfatte tilsynets udtalelser på anden måde end at der var givet  

 tilladelse til flytningen.
Desuden var han på besøg da pålægget blev givet.
 Afdelingen i Holstebro  

 udtalte i brev af 14. august 1995 til direktoratet bl.a. dette:
 "...
I journalnotat side 48 af  

 24.5.1995 har Holstebro afdelingen præciseret for (A), at han har et  

 opholdsvilkår, og at han forinden en eventuel flytning skal orientere om,  

 hvor  

 han planlægger at flytte hen, og at dette sted forinden skal godkendes af  

 kriminalforsorgen. (A) fortalte, at hans nye adresse ville blive hos hans far  

 på ..., Greve Strand.
Da (A) ikke ville høre tale om, at opholdsstedet skulle  

 godkendes, valgte afdelingen i samråd med direktoratets 2. og 5. kontor at  

 give  

 ham pålæg om at tage ophold på pensionen Holsbjergvej.
(A) nævner i sit klagebrev,  

 at han blot var på besøg hos sin far i Greve Strand.
Dette stemmer ikke  

 overens  

 med (A)'s udtalelse på side 47 i notat af 24.5.1995, hvor han orienterer  

 afdelingen om, at han vil fraflytte Borgerskolen.
Afdelingen var ikke i tvivl  

 om, at (A) ville fraflytte Borgerskolen.
Afdelingens udtalelse om  

 'held og lykke fremover' som blev udtalt på trappen, da der blev sagt farvel,  

 skal ses i sammenhæng med den egentlige samtale med (A). (A) meddeler i  

 samtalen, at han fraflyttede Borgerskolen, afdelingen prøvede at bremse  

 klienten heri med den begrundelse, at en flytning forinden skulle godkendes.  

 'Held og lykke'-udtalelsen kan på ingen måde tolkes som et tilsagn, men som  

 et  

 farvel og hav det godt.
Klient og sagsbehandler skulle ikke ses mere, da  

 klienten ville flytte udenfor afdelingens område.
I kriminalforsorgsudvalgets  

 betænkning nr. 519 af 1969 side 29, 1. spalte, nævnes 'Viser klienten  

 manglende  

 evne eller vilje til selv at fremskaffe egnet bopæl, må tilsynsmyndigheden  

 dog  

 være berettiget til at meddele pålæg om en bestemt bopæl'. Da afdelingen ikke  

 med kort varsel kunne anvise anden bopæl - og heller ikke kunne få den af (A)  

 oplyste adresse vurderet - sås ingen anden udvej, end at meddele pålæg om  

 ophold på Holsbjergvej.
Pålægget af 29.5.1995 blev givet med henblik på at få  

 tid til en vurdering af den af (A) nævnte nye opholdsadresse og var således  

 ikke tænkt som en blivende foranstaltning.
 Det er afdelingens  

 opfattelse, at uanset om en klient med opholdsvilkår tager på ferie eller  

 flytter til en ny adresse, skal afdelingen vide, hvor klienten opholder sig.
I den aktuelle situation  

 vurderede afdelingen, at man ikke turde tage ansvar for, at en prøveløsladt  

 tog  

 ophold på et sted, der ikke var undersøgt og accepteret." I et brev af 21. august 1995  

 til mig vedrørende en klage fra A over den tilsynsførende ved afdelingen i  

 Holstebro skrev A bl.a.:
 "...
Jeg skal måske lige nævne at  

 (tilsynsførende) delvis fik sin vilje med at få mig genindsat, da hun trak en  

 givet flyttetilladelse fra Lemvig til ... tilbage.
Og det oven i købet på et  

 tidspunkt, hvor jeg ikke var flyttet, men på besøg i Greve Strand, det var  

 d.29.5.1995.
 Jeg blev dermed anklaget for  

 at have flyttet uden tilladelse og blev pålagt at flytte på Pensionen  

 Holsbjergvej, Albertslund, på trods af diverse samtaler.
 (Tilsynsførende) nægtede ikke  

 at hun havde givet tilladelse til at flytte, men sagde at D.F.K. havde pålagt  

 hende at pålægge mig at tage ophold på Pensionen Holsbjergvej på baggrund af  

 påstand om at jeg var flyttet uden tilladelse.
..." Jeg videresendte ovennævnte  

 brev til direktoratet som endnu ikke havde taget stilling til sagen.
 Den 26. september 1995 gav  

 direktoratet tilladelse til at A flyttede til sin fars adresse.
 Afdelingen i Holstebro  

 udtalte i brev af 9. oktober 1995 til direktoratet bl.a.:
 "...
Klientens oplevelse af, at  

 jeg har givet tilladelse til, at han flyttede, er en mistolkning af  

 situationen.
Den 24.5.1995 er klienten oplyst om, at jeg ikke havde nogen  

 mulighed for at godkende eller underkende hans ønsker om at flytte til sin  

 far,  

 da denne er bosiddende udenfor afdelingens område.
Klienten orienteres om, at  

 kollegaerne i København vil blive orienteret, og må foretage vurderingen af  

 det ønskede opholdssted.
Bestemmelsen om opholdssted træffes efterfølgende af  

 Direktoratets 2.kontor.
..." I sin afgørelse af 29. marts  

 1996 anførte direktoratet bl.a. dette:
 "...
 Justitsministeriet,  

 Direktoratet for Kriminalforsorgen, har ved møde den 20. juni 1995 med  

 Kriminalforsorgens afdeling i København Nord tilsluttet sig ovennævnte pålæg,  

 samt bestemt, at De skulle forblive på Pensionen Holsbjergvej.  

 Justitsministeriet  

 tilkendegav herved, at opholdet på pensionen skulle ses som et led i et  

 længere  

 udslusningsforløb, og at det var ministeriets opfattelse, at det var  

 væsentligt, at De i en periode af ca. 4 måneders varighed havde stabile  

 forhold  

 og fast kontakt til den samme tilsynsafdeling.
 Justitsministeriet  

 tilkendegav ved samme lejlighed, at afdelingen efter en stabil periode på ca.  

 4  

 måneders varighed, efter aflæggelse af hjemmebesøg hos Deres far i Greve  

 Strand, kunne indstille til ændring af opholdsstedet.
 Justitsministeriet begrundede  

 denne afgørelse med, at man på daværende tidspunkt fandt, at der forelå en  

 ikke  

 uvæsentlig risiko for recidiv til ligeartet kriminalitet.
 Det fremgår af sagen, at De  

 tidligere har modtaget kopi af referat fra mødet den 20. juni 1995.
 Det fremgår endvidere af  

 sagen, at De den 1. oktober 1995 fik tilladelse til at tage ophold hos Deres  

 far i Greve Strand.
 Justitsministeriet kan  

 herefter henholde sig til de tidligere trufne afgørelser og foretager sig  

 ikke  

 videre i anledning af Deres henvendelse af 21. september 1995 [skal være 21.  

 august 1995; min tilføjelse].
Justitsministeriet beklager  

 den meget sene besvarelse af Deres henvendelse af 24. juli 1995." Herefter klagede A i brev af  

 22. april 1996 til mig.
A skrev bl.a.:
 "...
 Ultimo maj 1995 bliver jeg  

 hos min far i Greve Strand ringet op af Kriminalforsorgen Holstebro, der  

 påstår  

 jeg er flyttet uden tilladelse, det bliver jeg noget overrasket over, da  

 Kriminalforsorgen Holstebro kort forinden gav tilladelse til at flytte til  

 Greve Strand, og at jeg slet ikke var flyttet endnu, men kun var på besøg og  

 havde flyttet mine ejendele dertil, da jeg havde kørelejlighed week-enden  

 forinden d. 1.6.95, der var den godkendte dato.
 ...
 Hovedreglen er at man skal  

 give besked til Kriminalforsorgen hvis man opholder sig mere end 5 dage et  

 andet sted end sin opholdsadresse, er jeg blevet oplyst.
Da jeg blev ringet op af  

 kriminalforsorgen Holstebro 1. gang var det (afdelingslederen) jeg talte med,  

 og jeg forklarede sagens sammenhæng, og han udtalte at han ville se på sagen  

 og  

 ville vende tilbage, men det var (tilsynsførende) der ringede tilbage og  

 sagde  

 at jeg var tvunget til at tage ophold på pensionen straks.
Hun tilføjede at  

 hun  

 beklagede, men at det var D.f.K. der havde pålagt dem at pålægge mig at tage  

 ophold på pensionen i Albertslund.
 Det var (tilsynsførende) der  

 havde givet tilladelse til at flytte, og at der var givet tilladelse til at  

 flytte, kan jeg ikke opfatte på anden måde.
Under møderne i Lemvig  

 fortalte jeg (tilsynsførende) at jeg ville flytte, når jeg havde fundet en  

 bolig.
Og ved det sidste møde i Lemvig fortæller jeg at jeg vil flytte til  

 min  

 far i Greve Strand. (Tilsynsførende) udtaler at så vil jeg slippe for hende,  

 og  

 at jeg vil så høre fra hendes kollega i Roskilde, og at jeg måtte have det  

 godt.
Efterfølgende samme dag  

 bliver jeg ringet op i Lemvig af (tilsynsførende). Hun spørger om hun må  

 ringe  

 til min far og få bekræftet at jeg kan og skal bo der.
Jeg siger selvfølgelig  

 ja, det må hun gerne, og hun udtaler, at så skal hun ikke plage mig mere.
 ...
I vedlagte skrivelse fremgår  

 det, at jeg skulle have modsat mig en godkendelse, og dertil kan jeg kun sige  

 at det er opdigtet ud af den blå luft.
Endvidere fremgår det at jeg skulle  

 have  

 fremvist en manglende evne el. vilje til selv at fremskaffe egnet bopæl.
Det  

 modsatte er gældende og at D.f.K. oven i købet har modsat sig og påstår at  

 jeg  

 ikke har denne evne og vilje er stærkt selvmodsigende og forunderligt, og jeg  

 kan  

 og vil med rette og passende mistænke ophavspersonerne af skrivelsen for at  

 huse en permanent 'computervirus'.
..." Endvidere klagede A over  

 sagsbehandlingstiden.
 I den anledning indhentede  

 jeg udtalelser af 13. maj 1996 og 3. juli 1996 fra henholdsvis afdelingen i  

 Holstebro og direktoratet.
Afdelingen i Holstebro  

 henviste til afdelingens breve til direktoratet af henholdsvis 14. august  

 1995  

 og 9. oktober 1995 samt til brevet af 20. april 1995 til A.
Det var  

 afdelingens  

 opfattelse dels at A var velorienteret om at en flytning forinden skulle  

 godkendes af kriminalforsorgen, dels at der ikke var givet tilladelse til  

 flytning og at A ikke havde kunnet være i tvivl herom, idet det både  

 skriftligt  

 og mundtligt havde været udtalt at en flytning forinden skulle vurderes og  

 godkendes.
 Direktoratet havde ikke  

 yderligere bemærkninger i anledning af klagen.
I brev af 29. juli 1996 har A  

 kommenteret afdelingens udtalelse.
A anførte bl.a. at han hele tiden har  

 været  

 bevidst om at en flytning skulle godkendes samt at han på grund af  

 (tilsynsførendes) adfærd havde været nødsaget til at have bisidder til  

 samtlige  

 møder med hende.
A formodede at bisidderne kunne bekræfte at hun aldrig havde  

 sagt at hun ikke kunne godkende eller underkende en flytning til ...
Ombudsmandens udtalelse "  

  

 1. Vilkårsovertrædelsen Ifølge prøveløsladelsesvilkåret skulle De efterkomme 'tilsynsmyndighedens  

 bestemmelser om ophold'. Vilkåret var nærmere præciseret i brevet af 20.  

 april 1995 hvorefter skift af bopæl/opholdssted samt ny bopæl forinden skulle  

 godkendes af kriminalforsorgen.
Det fremgår af Justitsministeriets vejledning om løsladelse på prøve af 10.  

 januar 1994, afsnit III, at vilkårsfastsættelsen skal følge de retningslinier  

 der er givet i kriminalforsorgsudvalgets betænkning nr. 519/1969 om vilkår  

 ved betingede domme og prøveløsladelser.
Af denne betænknings s. 29 fremgår  

 det at tilsynsmyndigheden ved et generelt formuleret vilkår om ophold er  

 bemyndiget til at forbyde ophold på et bestemt sted under forudsætning af at  

 myndigheden om fornødent skaffer en anden bolig.
 Afgørende for om der forelå en vilkårsovertrædelse, er om De skiftede  

 bopæl/opholdssted uden at dette forinden var godkendt.
Jeg må være enig med afdelingen i at De måtte anses for flyttet.
Jeg henviser  

 bl.a. til at De havde medtaget alle Deres ejendele.
Spørgsmålet er herefter  

 om flytningen kunne anses for at være godkendt.
 I brevet af 20. april 1995 var der ikke opstillet formkrav til godkendelsen.  

 Sådanne krav blev heller ikke meddelt Dem, inden De forlod 'Borgerskolen',  

 jf. afdelingens journalark vedrørende mødet den 24. maj 1995. Jeg må lægge  

 til grund at der ikke var noget formkrav.
Da De oplyste den nye adresse, ønskede den tilsynsførende Dem held og lykke  

 fremover, og senere samme dag blev De orienteret om at den tilsynsførende  

 evt. ville kontakte Deres far for at få verificeret at De kunne bo der.
Der  

 blev ikke i den forbindelse fra tilsynsmyndighedens side taget noget  

 forbehold for godkendelse eller tilkendegivet at yderligere ville blive  

 foretaget med hensyn til den nye bolig.
 De har anført at De opfattede  

 situationen således at der var sket en godkendelse.
En tilsynsmyndigheds  

 godkendelse af ny bopæl må i almindelighed antages at forudsætte visse  

 undersøgelser af bopælens egnethed medmindre disse forhold allerede er  

 myndigheden bekendt.
Der er ikke i sagen holdepunkter for at antage at  

 myndigheden  

 var bekendt med disse forhold vedrørende Deres fars bopæl.
Den tilsynsførendes  

 bemærkninger i umiddelbar forlængelse af Deres oplysning om ny bopæl kan  

 derfor  

 efter min opfattelse ikke med rette betragtes som en godkendelse.
Det samme  

 må  

 gælde opringningen senere den samme dag der viser at sagen ikke kunne  

 betragtes  

 som ganske afsluttet.
Jeg har herefter ikke  

 grundlag for kritik af at afdelingen anså opholdsvilkåret for overtrådt.
Det  

 havde dog efter min mening været ønskeligt om afdelingen da den modtog  

 meddelelsen om den nye bopæl, havde erindret Dem om at De ikke måtte flytte  

 dertil før der var givet tilladelse.
Da De skulle flytte inden den 1. juni  

 1995, kan det undre at myndighederne ikke med det samme tog skridt til enten  

 at  

 undersøge Deres fars bopæls egnethed eller at fremskaffe en anden bolig til  

 Dem.
Jeg har imidlertid ikke fundet tilstrækkeligt grundlag for at formulere  

 denne opfattelse som en kritik.
2. Pålægget om ophold på Pensionen Holsbjergvej Det fremgår af den ovennævnte  

 betænkning at myndigheden ved et generelt formuleret vilkår om ophold er  

 bemyndiget til at give pålæg om ophold i et bestemt område, og hvis klienten  

 viser manglende evne eller vilje til selv at fremskaffe egnet bopæl, er  

 myndigheden berettiget til at give pålæg om bestemt bopæl.
Endvidere fremgår det at et  

 vilkår om opholdssted ikke i sig selv kan indebære en pligt til at tage  

 ophold  

 på en institution, 'såsom optagelseshjem eller ungdomspension, idet sådan  

 anbringelse må være udtrykkeligt hjemlet i dommen eller resolutionen, jfr.  

 herved straffelovens § 57, stk. 1, nr. 2. Tilsynsmyndigheden må dog i henhold  

 til et vilkår om opholdssted kunne pålægge den pågældende at tage ophold på  

 et  

 herberg, sømandshjem, svendehjem eller lignende, hvor der alene er tale om at  

 give husly; dette synes i hvert fald at måtte gælde, når sædvanlig  

 bopælsmæssig  

 placering ikke er mulig.' Hjemlen for  

 vilkårsfastsættelse i forbindelse med løsladelse på prøve findes i  

 straffelovens § 39 der henviser til straffelovens § 57. Denne bestemmelses  

 stk.  

 1, nr. 1 og 2, har denne ordlyd:
'... Endvidere kan retten  

 fastsætte andre vilkår, som findes formålstjenlige, herunder at den dømte overholder særlige bestemmelser vedrørende opholdssted,...
tager ophold i egnet hjem eller institution; ...' Det følger således af de  

 retningslinier der er givet i betænkning nr. 519/1969, at et generelt  

 formuleret vilkår om ophold ikke giver tilsynsmyndigheden ret til at pålægge  

 den prøveløsladte at tage ophold på institution.
 Straffelovens § 40, stk. 2,  

 giver imidlertid justitsministeren bemyndigelse til bl.a. at ændre vilkårene  

 hvis den prøveløsladte overtræder disse.
 Der skal ske indberetning til  

 direktoratet med henblik på eventuel § 40-reaktion i alle tilfælde hvor en  

 vilkårsovertrædelse begrunder en nærliggende risiko for kriminalitet, jf.  

 Justitsministeriets ovennævnte vejledning om løsladelse på prøve, afsnit IV.  

 I  

 tilfælde af vilkårsovertrædelse i øvrigt skal afdelingen give den  

 prøveløsladte  

 et pålæg og i gentagelsestilfælde afgive indberetning til direktoratet.
Nærmere retningslinier om  

 fremgangsmåden ved indberetning er fastsat i Justitsministeriets cirkulære af  

 27. september 1973 om varetagelse af tilsynet med prøveløsladte (§ 3) og  

 cirkulærebrev af 20. februar 1976 om fremgangsmåden ved indberetning af  

 vilkårsovertrædelser begået af prøveløsladte.
Hvis der er grundlag for at  

 rejse  

 spørgsmål om ændring af vilkår, skal tilsynsmyndigheden afgive indstilling  

 herom til direktoratet.
Inden indstilling afgives, skal den prøveløsladte  

 være  

 gjort bekendt med indstillingen og have lejlighed til at udtale sig.  

 Tilsynsmyndigheden  

 underretter den prøveløsladte om ændringer af vilkår.
Jeg må lægge til grund at De  

 fik pålæg om at tage ophold på en institution under kriminalforsorgen, og at  

 dette blev besluttet/godkendt af direktoratet.
Pålægget blev opretholdt af  

 direktoratet på mødet den 20. juni 1995.
 Jeg må desuden lægge til grund at der ikke  

 blev foretaget indberetning om vilkårsovertrædelse med henblik på eventuel §  

 40-reaktion eller skete en vilkårsændring i henhold til § 40. Jeg henviser  

 bl.a. til afdelingens bemærkning i brevet af 29. maj 1995 om at yderligere  

 vilkårsovertrædelser ville medføre indberetning.
Jeg må herefter lægge til  

 grund at tilsynsmyndigheden og direktoratet anså det for berettiget inden for  

 opholdsvilkårets rammer at give pålæg om ophold på institution.
Jeg henviser  

 bl.a. til afdelingens udtalelse af 14. august 1995 hvori der henvises til at  

 tilsynsmyndigheden er berettiget til at meddele pålæg om en bestemt bopæl  

 hvis  

 klienten viser manglende evne eller vilje til selv at fremskaffe egnet bopæl.
Som det fremgår af det  

 ovenfor anførte, er der ikke hjemmel til at give pålæg om institutionsophold  

 medmindre dette følger af vilkårsresolutionen eller besluttes i forbindelse  

 med en vilkårsændring.
Der var således ikke hjemmel til at give det nævnte  

 pålæg.
Jeg må finde det kritisabelt at pålægget blev givet og senere  

 opretholdt.
Da pålægget ophørte i oktober 1995, foretager jeg ikke videre ud  

 over at jeg har gjort myndighederne bekendt med min opfattelse.
Det fremgår af afdelingens  

 udtalelse af 14. august 1995 at pålægget var begrundet med at det ikke var  

 muligt med kort varsel at skaffe anden bolig, og at afdelingen ikke turde  

 tage  

 ansvaret for at De tog ophold et sted der ikke var undersøgt og accepteret.  

 Hertil bemærker jeg at der ikke i sagen er noget der viser at afdelingen  

 forsøgte at skaffe anden bolig.
Jeg må desuden forstå udtalelsen således at  

 afdelingen vurderede at der var en nærliggende risiko for kriminalitet.  

 Afdelingen burde derfor i stedet have foretaget en indberetning til  

 direktoratet, og direktoratet burde have påtalt at dette ikke skete.
3. Klagemulighed Afdelingens afgørelse af 29.  

 maj 1995 kunne påklages til direktoratet.
 En reel klagemulighed  

 forudsætter at klageinstansen ikke tidligere har taget konkret stilling til  

 den  

 samme sag.
Direktoratet godkendte  

 pålægget inden det blev givet.
Herved blev klageadgangen gjort illusorisk.  

 Dette finder jeg kritisabelt.
Da pålægget nu er ophævet, foretager jeg ikke  

 videre vedrørende dette ud over at jeg har gjort direktoratet bekendt med min  

 opfattelse.
4. Direktoratets sagsbehandlingstid De klagede til direktoratet  

 den 24. juli 1995, og i brev af 21. august 1995 fremsatte De supplerende  

 bemærkninger.
Afdelingen i Holstebro udtalte sig om sagen i breve af  

 henholdsvis den 14. august 1995 og 9. oktober 1995. Direktoratets afgørelse  

 blev truffet den 29. marts 1996. Samtidig beklagede direktoratet den meget  

 sene  

 besvarelse af Deres klage af 24. juli 1995. Jeg er enig med direktoratet i at  

 det er beklageligt at De først fik svar den 29. marts 1996. Under hensyn til  

 at  

 direktoratet forud for Deres klage til mig havde beklaget  

 sagsbehandlingstiden,  

 og til at De den 1. oktober 1995 fik tilladelse til at tage ophold hos Deres  

 far, foretager jeg dog ikke videre vedrørende dette punkt.
