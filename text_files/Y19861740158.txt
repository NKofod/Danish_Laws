Transport af passagerer til og fra lufthavne i bus er i bemærkningerne  

 defineret som speciel rutekørsel, og derfor ikke turist- og bestillingskørsel I brev af 13. maj 1986 (ref: 3647) har landsforeningen rejst spørgsmålet  

 om en tilladelse til FLY-BUS NORD til rutekørsel mellem Frederikshavn  

 og Aalborg lufthavn.
 Den pågældende tilladelse er af Nordjyllands Trafikselskab givet til  

 speciel rutekørsel og begrænset til passagerer til/fra lufthavnen.
I den anledning skal meddeles, at den pågældende kørsel, hvor der alene  

 befordres passagerer i forbindelse med de planmæssige flyafgange og  

 -ankomster, efter ministeriets opfattelse ikke svarer til buslovens  

 definition af almindelig rutekørsel.
Dette gælder uanset at  

 ikke-flypassagerer også vil have mulighed for at blive befordret til og fra  

 lufthavnen, idet det egentlige formål med kørslen efter ministeriets  

 opfattelse vil være befordring af flypassagerer.
 Der er derfor tale om speciel rutekørsel, jfr. herved bemærkningerne til  

 busloven, hvor det som eksempel på en bestemt kategori af passagerer, der kan  

 danne grundlag for udstedelse af tilladelse til speciel rutekørsel, direkte  

 er nævnt passagerer til færge~ eller lufthavn med henblik på videre transport  

 herfra.
 Der ses derfor intet grundlag for, at denne kørsel kan betegnes som  

 turist- og bestillingskørsel, hvilket dog kan være tilfældet i konkrete  

 situationer, hvor der f.eks. foretages forudbestillinger af bustransport til  

 et sted, der ingen forbindelse har med den sædvanlige rute.
