Bestemmelser om flyvepladsreglement for flyvepladser drevet  

 af Grønlands Lufthavnsvæsen  

  

 (BL 11-40, Udgave 1, 15. august 2003) I medfør af § 70, § 70 a, § 70 b, § 149, stk. 10, og § 153  

 stk. 2, i lov om luftfart, jf. lovbekendtgørelse nr. 543 af 13. juni 2001,  

 fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 708 af 14. august 1992 vedrørende  

 ordensreglement for flyvepladser i Grønland, § 13, stk. 1, følgende:
1.  

 Referencedokumenter 1.1 BL 3-6, Tankning af luftfartøjer m.m.,  

 seneste udgave.
 1.2 BL 3-12, Arbejdsaktiviteter på offentlige  

 flyvepladser, seneste udgave.
 1.3 BL 7-1, Bestemmelser om lufttrafikregler,  

 seneste udgave.
 1.4 Færdselslov for Grønland, jf. lov nr. 832 af  

 18. december 1991 med senere ændringer.
 1.5 Bekendtgørelse nr. 124 af 22. februar 1995  

 om forebyggelse af forbrydelser mod luftfartens sikkerhed (security) i  

 Grønland.
1.6 De dokumenter, der er nævnt i pkt. 1.1 -  

 1.3, findes på Statens Luftfartsvæsens hjemmeside www.slv.dk og på  

 Retsinformations  

 hjemmeside www.retsinfo.dk.
Dokumenterne kan endvidere købes ved henvendelse  

 til Statens Luftfartsvæsen Servicecentret Postboks 744 Ellebjergvej 20 2450 København SV Tel.: 3618 6000 Fax: 3618 6001 E-post: dcaa@slv.dk 1.10 De dokumenter, der er nævnt i pkt. 1.4 -  

 1.5, findes på Retsinformations hjemmeside www.retsinfo.dk.
2.  

 Definitioner AFIS (Aerodrome flight information service):
 Flyvepladsflyveinformationstjeneste.
 Bilpasområde (Vehicle pass area):
 Et på flyvepladsen afgrænset område, hvor  

 færdsel med køretøjer kræver særlig tilladelse.
 Bugsering (Towing):
 Slæbning af et luftfartøj ved hjælp af et  

 køretøj.
 Flyvepladsens afspærrede område (Airside):
 Den del af flyvepladsens område, som ved  

 hegnsføring, skiltning m.v. er afgrænset til afvikling af trafik med  

 luftfartøjer samt passager- og godsekspedition.
 Flyvepladsledelse (Aerodrome management):
 Den organisation, som af Statens Luftfartsvæsen  

 er godkendt til at forestå den daglige drift og det daglige tilsyn med  

 pladsen.
 Forplads (Apron):
 Et på flyvepladsen afgrænset område, som er  

 beregnet til luftfartøjers ophold under optagning eller afsætning af  

 passagerer  

 eller gods, tankning, parkering eller vedligeholdelse.
 Kontroltårn (Control tower - TWR):
 En enhed, der yder flyvekontroltjeneste for  

 flyvepladstrafik.
 Køretøj (Vehicle):
 En indretning på hjul, bælter, valser, meder  

 eller andet, som er indrettet til kørsel på vej, og som ikke løber på  

 skinner.
 Luftfartøj (Aircraft):
 En indretning, der bæres oppe i atmosfæren ved  

 luftens påvirkning, bortset fra indretninger, der bæres oppe alene ved  

 direkte  

 luftpåvirkning på jordens overflade.
 Lufttrafiktjeneste (Air traffic service - ATS):
En tjeneste, der har til opgave at a. forebygge sammenstød mellem luftfartøjer, b. forebygge sammenstød på manøvreområdet mellem  

 luftfartøjer og hindringer, c. fremme og regulere lufttrafik, d. give råd og oplysninger af betydning for  

 flyvningers sikre og effektive udførelse og e. underrette henholdsvis kontrolcentral eller  

 flyveinformationscentral og redningscentral om luftfartøjer, der har behov  

 for  

 eftersøgnings- og redningstjeneste, og i nødvendigt omfang assistere disse.
 Lufttrafiktjenesteenhed (Air traffic services  

 unit):
 Fællesbetegnelse omfattende flyvekontrolenhed,  

 flyveinformationscentral, meldekontor for lufttrafiktjeneste og AFIS-enhed.
 Manøvreområde (Manoeuvring area):
 Den del af flyvepladsen, der anvendes til  

 luftfartøjers start, landing og kørsel, bortset fra forpladser.
 Serviceområde (Service area):
 Et på flyvepladsen afgrænset område, som alene  

 er beregnet til luftfartøjers parkering eller vedligeholdelse, og hvor der  

 ikke  

 må optages eller afsættes passagerer i erhvervsmæssigt øjemed.
 Tankningskøretøj (Fuelling vehicle):
 Tankvogn eller dispenser, der anvendes i  

 forbindelse med tankning af et luftfartøj.
 Tankningsområde (Fuelling area):
 Område, inden for hvilket antændelige  

 brændstofdampe kan forekomme i forbindelse med tankning af et luftfartøj.
 Trafikområde (Traffic area):
 Den del af flyvepladsen, der anvendes til  

 luftfartøjers start, landing og kørsel, inklusive manøvreområde og  

 forpladser.
3.  

 Anvendelsesområde 3.1 Denne BL gælder for offentlig godkendte  

 flyvepladser drevet af Grønlands Lufthavnsvæsen omfattende vej-, havne- og  

 parkeringsarealer, flyvepladsens afspærrede område, øvrige områder indrettet  

 til brug for flyvepladsens drift, herunder olieledninger, indflyvningslys,  

 tankanlæg, elforsyningsanlæg, vandforsyningsanlæg, garageanlæg og  

 øvelsesområder samt offentlige områder i terminalbygninger, jf. bilag 1, i  

 det  

 følgende kaldet flyvepladsens område.
 3.1.1 De særlige undtagelser fra  

 færdselslovgivningen i afsnit 6 og afsnit 8 finder dog ikke anvendelse på  

 vej-  

 og parkeringsarealer uden for flyvepladsens afspærrede område.
 3.2 Ved færdselsloven som nævnt i BL'en forstås  

 den grønlandske færdselslov.
4. Adgang 4.1 Kun personer og køretøjer med lovligt ærinde  

 har adgang til flyvepladsens afspærrede område.
 4.2 Ind- og udpassage til/fra flyvepladsens  

 afspærrede område må kun ske ad de adgangsveje, der er bestemt af  

 flyvepladsledelsen.
 4.3 Ved ind- og udpassage til/fra flyvepladsens  

 afspærrede område skal behørig adgangshjemmel uopfordret forevises.
 4.3.1 Et identitetskort eller en adgangshjemmel,  

 der er udstedt af flyvepladsledelsen på baggrund af en godkendelse af  

 Grønlands  

 Lufthavnsvæsen, giver kun adgang til flyvepladsens afspærrede område i  

 tjenstligt ærinde.
 4.4 Flyvepladsledelsen kan kræve, at køretøjer,  

 der bevæger sig på flyvepladsens afspærrede område, er forsynet med bilpas.
 4.4.1 Et bilpas skal anbringes efter  

 flyvepladsledelsens anvisninger og således, at det tydeligt kan ses udefra.
 4.5 Til forebyggelse af forbrydelser mod  

 luftfartens sikkerhed skal flyvepladsledelsen foretage de foranstaltninger,  

 der  

 er krævet i de til enhver tid udstedte regler om forebyggelse af forbrydelser  

 mod luftfartens sikkerhed og den i medfør heraf udarbejdede og af Statens  

 Luftfartsvæsen godkendte sikkerhedsplan, jf. bekendtgørelse nr. 124 af 22.  

 februar 1995 om forebyggelse mod luftfartens sikkerhed (security) i Grønland.
 4.5.1 Den, der nægter at medvirke til de  

 foranstaltninger, der er krævet i henhold til pkt. 4.5, forbydes adgang til  

 flyvepladsens område.
5. Ophold 5.1 Enhver, der opholder sig på flyvepladsens  

 afspærrede område, er pligtig til på forlangende at forevise behørig  

 adgangshjemmel  

 og afgive oplysninger om sit formål med opholdet.
 5.1.1 Adgangshjemmel skal bæres synligt inden  

 for flyvepladsens afspærrede område.
 5.1.2 Personer uden adgangshjemmel eller uden  

 tjenstligt ærinde i det pågældende område samt flypassagerer, der befinder  

 sig  

 uden for de normale passagerområder, skal bortvises af flyvepladsledelsen.  

 Hvis  

 et pålæg om at forlade området, der er givet af flyvepladsledelsen, ikke  

 efterkommes, skal anmeldelse ske til politiet.
 5.2 Flyvepladsledelsen er berettiget til  

 generelt eller konkret at anvise flyvepladsens brugere nærmere angivne  

 områder  

 til passagerers ophold, luftfartøjers og køretøjers tankning, parkering og  

 vedligeholdelse m.m.
 5.2.1 Opstart, varmkøring, motorafprøvning samt  

 opvarmning, køling m.v. af luftfartøjer med hjælpeaggregater (APU) må kun  

 finde  

 sted på de områder, der anvises af flyvepladsledelsen, og skal foretages med  

 fornøden hensyntagen til nærliggende bygninger, hangarer, kørende og  

 parkerede  

 luftfartøjer m.v. og således, at støjgener m.v. begrænses mest muligt.
 5.3 Flyvepladsledelsen kan fastsætte nærmere  

 direktiver i forbindelse med afviklingen af ekspeditionen af luftfartøjer.
 5.3.1 Hvis sådanne direktiver ikke efterkommes,  

 kan flyvepladsledelsen forbyde vedkommende bruger at anvende pladsen.
 5.4 Luftfartøjer, installationer eller andet,  

 der på grund af brand, havari eller andre forhold, som ikke er omfattet af  

 luftfartslovens § 135 og § 136, er til hindring for flyvepladsens anvendelse,  

 kan af flyvepladsledelsen kræves fjernet af brugeren eller ejeren med et  

 efter  

 forholdene fastsat rimeligt varsel.
5.4.1 Efterkommes et påbud, der er meddelt efter  

 bestemmelsen i pkt. 5.4, ikke, er flyvepladsledelsen berettiget til at lade  

 de  

 pågældende luftfartøjer m.v. fjerne på vedkommende brugers eller ejers  

 bekostning.
Brugeren/ejeren og dennes forsikringsselskab skal om muligt  

 forinden underrettes.
6. Færdsel 6.1 Bortset fra bestemmelserne nedenfor i pkt.  

 6.4 om færdsel med luftfartøjer samt vigepligtsreglerne i pkt. 6.5 gælder den  

 grønlandske færdselslovgivning, idet dog flyvepladsledelsens og  

 lufttrafiktjenesteenhedens direktiver skal følges.
6.2 Uden særlig tilladelse fra  

 flyvepladsledelsen er parkering uden for de parkeringsarealer, der er anvist  

 af  

 flyvepladsledelsen, ikke tilladt.
I øvrigt gælder færdselsloven og de  

 bestemmelser vedrørende tegngivning, skiltning, signaler, afstribning,  

 kørestriber m.v., der er fastsat i henhold til færdselsloven.
 6.3 Færdsel på manøvreområdet kræver  

 lufttrafiktjenesteenhedens tilladelse i hvert enkelt tilfælde.
 6.3.1 Lufttrafiktjenesteenheden kan dog efter  

 aftale med flyvepladsledelsen udstede generelle tilladelser til tjenstlig  

 kørsel på manøvreområdet eller dele heraf med køretøjer, der tilhører  

 Grønlands  

 Lufthavnsvæsen eller andre myndigheder, således at køretøjerne alene skal  

 opfylde betingelserne i pkt. 6.3.2.
6.3.2 Ved færdsel på manøvreområdet skal  

 køretøjer være udstyret med typegodkendt radiotelefonianlæg, og der skal  

 holdes  

 konstant lyttevagt på FM.
Køretøjets nærlys og roterende blinklys skal være  

 tændt.
Grønlands Lufthavnsvæsens radioreglement skal følges.
 6.3.2.1 Køretøjer under eskorte af køretøj med  

 godkendt radiotelefonianlæg skal ikke være udstyret med radiotelefonianlæg.
6.4 For luftfartøjer, som manøvrerer ved egen  

 kraft, gælder lufttrafikreglerne, jf.
BL 7-1.
 6.4.1 Luftfartøjer under bevægelse, hvad enten  

 dette sker ved egen kraft eller under bugsering, skal have en lanterneføring  

 i  

 overensstemmelse med BL 7-1. Uden for flyvepladsens trafikområde kan en sådan  

 lanterneføring dog erstattes af en afmærkning i overensstemmelse med  

 færdselslovens bestemmelser, hvis luftfartøjet er under bugsering, og det  

 ikke  

 er muligt at opfylde bestemmelserne i BL 7-1 om lanterneføring.
 6.4.1.1 Ved bugsering af luftfartøjer på  

 flyvepladsen skal det trækkende køretøjs roterende blinklys være tændt.
 6.4.2 Luftfartøjer må ikke køres ind eller ud af  

 en hangar med motor i gang.
 6.4.3 Ind- og udkørsel med luftfartøjer til og  

 fra stand- og parkeringspladser skal foretages med fornøden hensyntagen til  

 nærliggende bygninger, hangarer, kørende og parkerede luftfartøjer m.v. og  

 således, at støjgener begrænses mest muligt.
 6.5 For luftfartøjer, der manøvrerer ved egen  

 kraft, har al anden færdsel ubetinget vigepligt.
 6.5.1 For personer og køretøjer, der vejleder et  

 manøvrerende luftfartøj, har al anden færdsel end den, der er nævnt i pkt.  

 6.5,  

 ubetinget vigepligt.
 6.5.1.1 Færdsel mellem et manøvrerende  

 luftfartøj og personer eller køretøjer, som vejleder dette, er forbudt.
 6.5.2 For luftfartøjer, der er under bugsering,  

 har al anden færdsel end den, der er nævnt i pkt. 6.5 og pkt. 6.5.1,  

 ubetinget  

 vigepligt.
 6.5.3 For brand- og redningskøretøjer samt  

 lodskøretøjer under udrykning har al anden færdsel end den, der er nævnt i  

 pkt.  

 6.5, pkt. 6.5.1 og pkt. 6.5.2, ubetinget vigepligt.
 6.5.4 Alle andre færdselsarter end færdsel med  

 luftfartøjer skal holde tilbage for gående flypassagerer.
 6.6 Færdsel inden for tankningsområder skal ske  

 i overensstemmelse med BL 3-6.
6.6.1 Tankning af køretøjer og lignende på  

 forpladsområder må kun finde sted på afmærkede parkeringspladser.
Afstanden  

 til  

 luftfartøjer skal dog under alle omstændigheder være mindst 20 m.
7. Uheld 7.1 Uheld og hændelser m.m. på flyvepladsen, der  

 medfører personskade, væsentlig materiel skade eller har betydning for  

 flyvepladsens drift, skal snarest meddeles til flyvepladsledelsen.
 7.1.1 Bestemmelsen i pkt. 7.1 fritager ikke for  

 meddelelsespligten efter luftfartslovens § 137 til Havarikommissionen for  

 Civil  

 Luftfart eller efter bestemmelser fastsat i medfør af luftfartslovens § 89 b  

 til Statens Luftfartsvæsen.
 7.2 Uheld med køretøjer skal dog tillige  

 indberettes til politiet, hvis der foreligger personskade, væsentlig materiel  

 skade, eller uheldet i øvrigt skønnes at give anledning til politimæssig  

 behandling.
 8.  

 Køretøjer m.v.
 8.1 Køretøjer, der anvendes på flyvepladsen,  

 skal opfylde de krav til indretning og udstyr m.v., der er fastsat i henhold  

 til færdselsloven, medmindre dispensation er meddelt af politiet.
 8.1.1 Færdselslovens bestemmelser om køretøjers  

 største bredde, længde, højde, vægt og akseltryk finder ikke anvendelse for  

 køretøjer, der alene anvendes på flyvepladsens område.
8.2 Køretøjer, hvortil der efter færdselsloven  

 kræves kørekort, må på flyvepladsens område kun føres af personer med gyldigt  

 kørekort til den pågældende køretøjskategori.
Dette gælder også køretøjer,  

 der  

 af politiet er fritaget for registrering.
 8.3 Køretøjer, der anvendes på flyvepladsens  

 område, skal være ansvarsforsikrede i overensstemmelse med færdselslovens  

 regler.
9.  

 Ordensregler 9.1 På flyvepladsens område er det forbudt at  

 udvise støjende, voldelig, anstødelig eller anden adfærd, der er egnet til at  

 forstyrre flyvepladsens drift eller den offentlige orden.
9.2 Tobaksrygning og brug af åben ild på  

 tankningsområder, forpladser, i hangarer samt i nærheden af luftfartøjer,  

 brændstofanlæg  

 og lignende steder er forbudt.
Dette forbud omfatter også personer i  

 køretøjer.
 9.3 Brug af åben ild i øvrigt på flyvepladsens  

 område, herunder afbrænding af affald og lignende, må kun finde sted efter  

 tilladelse fra flyvepladsledelsen.
 9.4 Henkastning af affald, udtømning af væsker  

 og lignende må kun ske efter flyvepladsledelsens anvisninger.
 9.5 Inden for flyvepladsens afspærrede område er  

 det forbudt uden tilladelse fra flyvepladsledelsen at medbringe eller  

 opbevare  

 brandfarlige stoffer, sprængstoffer, giftstoffer, bakteriekulturer,  

 radioaktive  

 stoffer, ætsende kemikalier, våben samt andre genstande eller stoffer, der  

 ved  

 uforsigtig omgang kan være til fare for sundhed og ejendom, eller som ved  

 ildelugt kan genere omgivelserne.
9.6 Af hensyn til sikkerheden ved  

 radio-navigation og kommunikation m.v. kan flyvepladsledelsen forbyde brug af  

 elektriske apparater, såsom mobiltelefonenheder, walkie-talkies og  

 transistorradioer m.v. på flyvepladsens område.
Et forbud mod anvendelsen  

 skal  

 øjeblikkeligt efterkommes.
 9.7 På flyvepladsens afspærrede område samt i  

 flyvepladsbygningerne må ingen uden flyvepladsledelsens tilladelse tage  

 ophold  

 i erhvervsøjemed, optage film/video eller fotografere i erhvervsøjemed eller  

 til undervisningsbrug, foretage indsamlinger, omdele tryksager eller opsætte  

 plakater.
 9.7.1 På flyvepladsens afspærrede område er  

 fotografering, film- og videooptagelser forbudt, hvor dette ved skiltning er  

 angivet, eller hvor flyvepladsledelsen af sikkerhedsmæssige grunde forbyder  

 dette, ligesom andre af flyvepladsledelsen udgivne påbud og anvisninger skal  

 efterleves.
 9.8 Dyr må ikke uden særlig tilladelse af  

 flyvepladsledelsen medtages inden for flyvepladsens afspærrede område eller i  

 offentlige  

 områder i flyvepladsbygningerne.
 9.9 Enhver arbejdsaktivitet på flyvepladsen skal  

 udføres i overensstemmelse med bestemmelserne i BL 3-12, og arbejde inden for  

 flyvepladsens afspærrede område skal udføres under flyvepladsens vejledning  

 og  

 opsyn.
 Anm.:  

 Endvidere gælder politivedtægtens bestemmelser for områder inden for  

 flyvepladsen, hvortil offentligheden har almindelig adgang.
10.  

 Dispensation 10.1 Statens Luftfartsvæsen kan i ganske særlige  

 tilfælde dispensere fra bestemmelserne i pkt. 4.5, pkt. 6.3.2, pkt. 6.4, pkt.  

 6.4.1, pkt. 6.4.1.1 og pkt. 6.6, når det skønnes foreneligt med de hensyn,  

 der  

 ligger til grund for de pågældende bestemmelser.
10.2 Flyvepladsledelsen kan i ganske særlige  

 tilfælde dispensere fra bestemmelserne i afsnit 4, bortset fra bestemmelsen i  

 pkt. 4.5, afsnit 5, pkt. 6.1, pkt. 6.2, pkt. 6.4.2, pkt. 6.4.3, pkt. 6.6.1 og  

 afsnit 9, når det skønnes foreneligt med de hensyn, der ligger til grund for  

 de  

 pågældende bestemmelser.
I pkt. 6.1 kan flyvepladsledelsen dog kun dispensere  

 fra egne direktiver.
11.  

 Inddragelse Flyvepladsledelsen kan ved grove eller gentagne  

 overtrædelser af bestemmelserne om adgang, ophold og færdsel på flyvepladsen,  

 jf. afsnit 4, afsnit 5 og afsnit 6, inddrage et udstedt identitetskort eller  

 en  

 udstedt adgangshjemmel.
12.  

 Klageadgang Flyvepladsledelsens forbud efter pkt. 5.3.1 og  

 dens påbud efter pkt. 5.4 kan påklages til Statens Luftfartsvæsen, jf. § 11,  

 stk. 2, og § 12 i bekendtgørelse nr. 708 af 14. august 1992 om  

 ordensreglement  

 for flyvepladser i Grønland 13. Straf Overtrædelse af bestemmelserne i pkt. 4.1-4.3.1,  

 pkt. 4.4.1, afsnit 5.1, pkt. 5.1.1, pkt. 5.2.1 pkt. 6.2, 1. punktum, pkt.  

 6.3,  

 pkt. 6.3.2, pkt. 6.4-6.6.1 og afsnit 9 samt manglende efterkommelse af påbud  

 efter pkt. 4.4, kan medføre foranstaltninger efter kriminalloven for  

 Grønland.
14.  

 Ikrafttræden 14.1 Denne BL træder i kraft den 1. oktober  

 2003.
 14.2 Samtidig ophæves BL 11-41, 1. udgave af 3.  

 maj 1994, BL 11-42, 1. udgave af 8. marts 1994, BL 11-43, 1. udgave af 8.  

 marts  

 1994, BL 11-44, 1. udgave af 24. oktober 1994, BL 11-45, 1. udgave af 21.  

 april  

 1994, og BL 11-46, 1. udgave af 8. marts 1994.
