(Til rektorerne for Sorø Akademis  

 skole, Gedved Statsseminarium, Ranum Statsseminarium og samtlige  

 private gymnasieskoler og studenterkurser) Hoslagt vedlægges til brug for skolen:
 1. Overenskomst for magistre i gymnasieskolen af 26. maj 1987 samt de af  

 Amtsrådsforeningen udsendte bemærkninger hertil.
2. Protokollat af 26. maj 1987 vedrørende tjenestetid for  

 overenskomstansatte adjunkter/lektorer ved gymnasieskoler, studenterkurser og  

 2-årige HF-kurser med 3 bilag samt de af Amtsrådsforeningen udsendte  

 bemærkninger hertil 3. Aftale af 26. maj 1987 om afspadsering af overtimer og til afspadsering  

 af undertimer for overenskomstansatte adjunkter og lektorer m.fl. ved  

 gymnasieskoler, studenterkurser, 2-årige HF-kurser og HF-enkeltfagskurser  

 samt de af Amtsrådsforeningen udsendte bemærkninger hertil 4. Aftale af 26. maj 1987 om timetillæg for datavejledning og - tilsyn  

 samt Amtsrådsforeningens bemærkninger hertil 5. Aftale af 22. december 1986 om aflønning for sygeundervisning og for  

 undervisning m.v. af fysisk handicappede elever i gymnasieskoler m.v. samt  

 Amtsrådsforeningens bemærkninger hertil 6. Aftale af 13. august 1987 om honorar for skemalægning samt  

 Amtsrådsforeningens bemærkninger hertil.
 Det tilføjes, at såvel overenskomst, protokollat samt ovennævnte 4 aftaler  

 finder tilsvarende anvendelse for så vidt angår adjunkter/lektorer ved Sorø  

 Akademis Skole, Gedved Statsgymnasium, Ranum Statsgymnasium og de private  

 gymnasieskoler og studenterkurser.
 P.m.v.
 e.b.
Anne Birgitte Dittmer fm.
 Bilag 1.
 OVERENSKOMST for magistre i gymnasieskolen.
1987 Kapitel 1. Overenskomstens område .
 § 1 .
 Stk. 1 . Magistre, der ansættes i gymnasieskolen, herunder ved kurser til  

 Højere Forberedelseseksamen og studenterkursus, uden at ansættelse sker som  

 tjenestemand, aflønnes i overensstemmelse med de i nærværende overenskomst  

 indeholdte regler.
 Stk. 2 . Tjenestemænd og pensionerede tjenestemænd fra staten,  

 folkeskolen, folkekirken, kommuner og statsfinansierede eller koncessionerede  

 virksomheder og andre, der oppebærer understøttelse eller egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 70 år, er ikke omfattet af overenskomsten.
 Stk. 3 . Ansættelse ud over 2 år er normalt betinget af, at magisteren  

 har bestået pædagogikum.
 Stk. 4. Ved magistre forstås Mag.art.'er, Mag.Scient.'er,  

 Cand.scient.'er, Cand.mag.'er, Cand.stat.'er, Cand.pæd.'er,  

 Cand.ling.merc.'er, Cand.comm.'er med et overbygningsfag fra det  

 naturvidenskabelige eller humanistiske hovedområde samt kandidater med  

 samfundsfag som overbygningsfag, Cand. theol.'er, Lic.phil.'er,  

 Lic.scient.'er, Dr.scient.'er og Dr.phil.'er.
 Kapitel 3. Lønanciennitet .
 § 3 .
 Stk. 1 . Ancienniteten regnes normalt efter kandidatalder, hvorved  

 forstås det antal år den pågældende efter bestået eksamen har været  

 beskæftiget med arbejde betinget af den pågældendes uddannelse som magister,  

 i eller uden for statens eller kommunal tjeneste, herunder eventuel  

 værnepligtstjeneste.
Praktisk-pædagogikum medregnes med 5 måneder i ancienniteten.
For  

 magistre, som har påbegyndt kursus før 1. august 1983, medregnes det dog med  

 6 måneder.
 Ancienniteten afrundes opad til et helt antal måneder, dog således at den  

 tidligst beregnes fra udgangen af den måned, i hvilken den pågældende har  

 bestået eksamen.
Stk. 2 . Hvor forholdene taler derfor, kan der mellem overenskomstens  

 parter træffes aftale om fastsættelse af anciennitet efter andre regler.  

 Ansættelsesmyndigheden kan dog i ganske særlige tilfælde begrænse  

 lønancienniteten til 14. anciennitetstrin uden forudgående aftale mellem  

 overenskomstens parter.
Varsel med frist som ved opsigelse skal i så fald  

 være afgivet til den ansatte, organisationen og vedkommende arbejdsgiverpart  

 til det tidspunkt, da den pågældende opnår nævnte anciennitet.
Stk. 3 . Hvis organisationen finder, at en varslet  

 anciennitetsbegrænsning efter stk. 2 er foretaget med urette, kan den efter  

 forhandling med vedkommende arbejdsgiverpart om sagen og inden for en frist  

 af 3 måneder efter varslets afgivelse kræve sagen indbragt for det i § 23  

 omtalte nævn.
Nævnet afsiger motiveret kendelse.
Det kan ved kendelsen  

 pålægges ansættelsesmyndigheden at annullere begrænsningen.
I øvrigt finder,  

 regler i § 23, stk. 1-3 anvendelse.
 Stk. 4 . Ancienniteten for kandidater, hvis anciennitet i henhold til  

 stk. 1 regnes fra 1. maj 1979 eller senere, men før 1. maj 1980, ændres,  

 således at den regnes fra 1. april 1979.
 Stk. 5.  Ancienniteten for kandidater, hvis anciennitet  

 i henhold til stk. 1 regnes fra 1. maj 1980 eller senere, men før 1. april  

 1981, ændres, således at den regnes fra 1. april 1980.
 Stk. 6 . Ancienniteten for kandidater, hvis anciennitet i henhold til  

 stk. 1 regnes fra 1. april 1981 eller senere, forhøjes på det tidspunkt, hvor  

 de opnår 1 års anciennitet, med 1 år.
 Kapitel 4. Procentregulering .
 § 4 .
 Stk. 1 . Den samlede faste løn i henhold til denne overenskomst m.v.  

 forhøjes pr. 1. april 1987 med 8,5435 pct. og pr. 1. april 1988 med  

 yderligere 2,4857 pct.
 Stk. 2. Pr. 1. april i årene 1987, 1988, 1989 og 1990 foretages desuden  

 eventuel ekstraordinær lønregulering af den aktuelle løn i overensstemmelse  

 med reguleringsordningen i det protokollat, der er indgået i tilknytning til  

 overenskomsten.
 Kapitel 5. Pension .
 § 5 .
Stk. 1 . Som bidrag til den ansattes pensionering betaler vedkommende  

 ansættelsesmyndighed indtil udgangen af den måned, hvori den pågældende  

 fylder 70 år, 10% af grundlønnen og procentregulering heraf.
Endvidere  

 tilbageholder ansættelsesmyndigheden indtil samme tidspunkt i den ansattes  

 løn et beløb på 5% af den samme løn.
Pensionsbidragene indbetales af ansættelsesmyndigheden til Magistrenes  

 Pensionskasse eller en anden under Forsikringsrådets tilsyn stående  

 pensionskasse eller forsikringsmæssig pensionsordning, som giver adgang til,  

 at de indbetalte pensionsbidrag kan overføres til en offentlig eller en under  

 tilsyn stående pensionsordning.
Organisationen anviser efter godkendelse af  

 vedkommende arbejdsgiverpart i hvert enkelt tilfælde, hvilken pensionskasse  

 eller hvilket selskab pensionsbidragene skal indbetales til.
 Stk. 2 . Tilsvarende bestemmelser gælder for tillæg efter overenskomstens  

 § 8, stk. 1, på 43.021,91 kr. årlig i grundbeløb eller højere.
 Stk. 3 . Der tilkommer ud over nævnte pensionsbidrag ikke den ansatte  

 nogen ret til pension eller understøttelse fra stat, amtskommune eller  

 kommune på grundlag af ansættelsen.
 Stk. 4 . Ved enhver ansættelse efter nærværende overenskomst orienteres  

 Gymnasieskolernes Lærerforening om ansættelsen med angivelse af ansættelses-  

 og anciennitetsdato.
 Kapitel 6. Udbetaling af løn og indbetaling af pensionsbidrag.
§ 6 . Lønnen udbetales månedsvis bagud.
Samtidig med udbetaling af lønnen  

 indbetaler vedkommende ansættelsesmyndighed såvel sit som den ansattes  

 pensionsbidrag til den anviste pensionskasse eller det anviste selskab.
 Stk. 4 .
 Hvert af de i stk. 3 nævnte tillæg kan kun ydes til een person ved hver  

 skole/kursus - uanset, at hvervene er fordelt på 2 personer.
 Tillægget til inspektor nr. 2 bortfalder, når elevtallet falder til under  

 700.
 § 8 .
 Stk. 1. Ved ansættelse i en stilling, der i arbejdsmæssig, administrativ,  

 kvalifikationsmæssig eller anden henseende indtager en sådan særstilling, at  

 den ikke omfattes af de almindelige forudsætninger for overenskomstens  

 lønninger m.v., træffes der mellem overenskomstens parter speciel aftale om  

 tillæg til lønnen og eventuelle andre vilkår.
 Stk. 2. Der kan i overenskomstperioden ikke ydes nye tillæg eller ske  

 forhøjelse af bestående tillæg i henhold til stk. 1. Dog vil der fortsat  

 kunne indgås aftaler om ydelse af nye tillæg i tilfælde af nyansættelser og  

 om ydelse af nye tillæg eller forhøjelse af bestående tillæg i tilfælde af,  

 at der sker væsentlige ændringer i den pågældendes stilling.
 Stk. 3. Anmodning om ydelse af tillæg i forbindelse med nyansættelse skal  

 være indgivet til vedkommende arbejdsgiverpart senest 1/2 år efter  

 ansættelsen.
 Kapitel 8. Konstitution i tjenestemandsstilling .
 § 9 .
 Stk. 1 . Til en overenskomstansat, der med henblik på eventuel senere  

 tjenestemandsansættelse konstitueres på overenskomstvilkår, ydes der ud over  

 den overenskomstmæssige løn et ikke-pensionsgivende tillæg, der beregnes som  

 forskellen mellem den løn, inkl. generelt og særligt tillæg, han ville opnå  

 ved ansættelse som tjenestemand på prøve, og den skalaløn, der tilkommer ham  

 i henhold til overenskomsten, inkl. eventuelle tillæg, men med fradrag af  

 eget ordinært pensionsbidrag.
 Under en sådan konstitution kan der ydes tjenestefrihed uden løn i indtil  

 1 år fra den hidtidige stilling, uanset om konstitutionen finder sted under  

 en anden ansættelsesmyndighed.
 Den overenskomstansatte kan dog vælge straks at lade sig ansætte som  

 tjenestemand på prøve.
 Stk. 2 . Såfremt en overenskomstansat konstitueres i en chefstilling i  

 lønramme 36 eller højere lønramme, og såfremt denne konstitution varer over  

 15 dage i sammenhæng, ydes der ham for hele perioden et ikke-pensionsgivende  

 tillæg, der beregnes som forskellen mellem den løn, inkl. generelt og særligt  

 tillæg, han ville opnå ved udnævnelse i chefstillingen, og den skalaløn, der  

 tilkommer ham i henhold til overenskomsten, inkl. eventuelle tillæg, men med  

 fradrag af eget ordinært pensionsbidrag.
 Er varetagelsen af den højere stilling udelukkende begrundet i  

 feriefravær, indtræder retten til betaling først, når den overenskomstansatte  

 har udført en sådan midlertidig tjeneste i 22 dage i sammenhæng.
 Stk 3 I øvrigt følges de for statens tjenestemænd gældende regler  

 vedrørende ydelse af funktionsvederlag.
 Kapitel 9. Arbejdstid m.v.
 § 10 . Lønnen i § 2 og § 7, stk. 1 forudsætter, at den pågældende  

 magister har det af overenskomstens parter aftalte fulde pligtige timetal  

 inkl. timer fremkommet ved gældende omregningsregler og timetillæg på grund  

 af hjemmearbejde og alder m.v.
 Kapitel 10. Overtimebetaling .
 § 11 .
 Stk. 1. Overtimer, der ikke skal afspadseres i henhold til gældende  

 afspadseringsaftale, vedlægges således:
 For magistre med 22 års lønanciennitet og derover benyttes sidste løntrin  

 i stedet for 9. løntrin ved beregningen.
 Stk. 2. Den enkelte magister kan ikke planlægges med mere end 160  

 overtimer årligt, medmindre undervisningsministeriet, eller den som  

 undervisningsministeriet har givet bemyndigelse hertil, har givet  

 dispensation.
 Stk. 3. Magistre, der ved det 60. år eller senere opnår alderstillæg,  

 afspadserer eventuelle overtimer i forholdet 1:1.
 Kapitel 11. Særlige regler om deltidsbeskæftigelse .
 § 12 .
Stk. 1 . De inden 1. juli 1977 etablerede deltidsansættelsesforhold  

 fortsætter på de hidtil aftalte betingelser.
For ansatte med  

 deltidsbeskæftigelse efter denne dato gælder de i stk. 2-4 fastsatte regler.
 Ansættelse .
Stk. 2 . Ansatte i fuld stilling kan efter 2 års ansættelse opnå  

 nedsættelse af timetallet til 1/2 eller 2/3 timetal efter ansøgning, såfremt  

 tjenesten tillader det.
Nedsættelsen kan enten være tidsbegrænset for 1 år  

 eller 2 år eller varig.
Efter en tidsbegrænset nedsættelse har den ansatte  

 ret til at vende tilbage til en hel stilling.
Ved varig nedsættelse har den  

 pågældende fortrinsret til ledige timer ved skolen, såfremt nedsættelsen  

 ønskes ædret fra 1/2 til 2/3 timetal eller helt ophævet.
Arbejdsløse cand.mag.'er, cand.scient.'er m.v. - dog ikke cand.phil.'er -  

 med gymnasierelevante fag, fortrinsvis med bestået pædagogikum, og som i  

 rimeligt omfang har søgt ledige stillinger inden for gymnasieskolen, kan  

 ansættes på kvotavilkår for 1 år ad gangen.
Ansatte på kvotavilkår kan  

 fratræde uden varsel.
 Løn .
 Stk. 3. Ved ansættelse på deltid ydes løn i forhold til den nedsatte  

 tjenestetid på grundlag af den i § 2, stk. 1 og 2, anførte løn inkl. et  

 særligt tillæg, jf. § 7, stk. 2.
 Anciennitet .
 Stk. 4. Ved ansættelse på deltid med mindre end 8,25 løntimer (15  

 arbejdstimer) pr. uge optjenes anciennitet i forhold til den nedsatte  

 tjenestetid.
 Ved ansættelse på deltid med mindst 8,25 løntimer (15 arbejdstimer) pr.  

 uge optjenes fuld anciennitet.
 For beskæftigelse forud for 1. april 1987 beregnes anciennitet  

 forholdsmæssigt ved mindre end 11 løntimer (20 arbejdstimer) pr. uge og fuldt  

 ud for 11 løntimer (20 arbejdstimer) eller mere pr. uge.
Stk. 5. Såfremt en ansat har (haft) mere end een deltidsansættelse, kan  

 de ugentlige timetal sammenlægges ved anciennitetsberegningen.
Der kan dog  

 aldrig optjenes mere end fuld anciennitet.
 Stk. 6. Perioder af kortere varighed end et helt skoleår med under 15  

 arbejdstimer/3/8 pligtigt timetal medregnes dog under forudsætning af, at  

 ansættelsen ved den enkelte skole/ kursus har (haft) en sammenhængende  

 varighed af mindst 4 måneder.
 Kapitel 12. Opsigelsesvarsel, løn under sygdom, militærtjeneste  m.v.
 § 13 .
 Stk. 1. Funktionærlovens regler om opsigelse, løn under fravær på grund  

 af sygdom og afskedigelse som følge af sygdom, indkaldelse til  

 militærtjeneste samt efterløn finder anvendelse for ansatte efter denne  

 overenskomst.
Stk. 2. Uansøgt forflyttelse kan ikke finde sted.
Opsigelse, der ikk e er en følge af en voldgiftskendelse, jf. § 23, bør normalt kun finde  

 sted til en 31. juli.
 Kapitel 13. Ferie m.v.
 § 14 .
 Stk. 1 . Ansatte i henhold til denne overenskomst er omfattet af  

 ferieloven.
 Stk. 2 . Til ansatte, der holder ferie med løn, ydes en særlig  

 feriegodtgørelse på 1 1/2%, der træder i stedet for ferietillæg efter  

 ferielovens § 14, stk. 1.
Stk. 3 . Særlig feriegodtgørelse beregnes af samtlige de i optjeningsåret  

 oppebårne indkomstskattepligtige beløb for tjenstligt arbejde (d.v.s. med  

 fradrag af eget ordinært pensionsbidrag), og af den ansattes egne bidrag til  

 Arbejdsmarkedets Tillægspension og Arbejdsmarkedsuddannelsesfonden.
Der  

 bortses dog fra udbetalt feriegodtgørelse.
 Stk. 4. Til deltidsansatte, der i optjeningsåret har udført tjeneste ud  

 over det nedsatte pligtige undervisningstimetal, men inden for det normale  

 pligtige undervisningstimetal, ydes for sådan tjeneste feriegodtgørelse med  

 12 1/2%.
 Kapitel 14. Graviditet, barsel og adoption .
 Underretningspligt.
 § 15 .
 Stk. 1 . Med henblik på ansættelsesmyndighedens tilrettelæggelse af  

 arbejdet skal en ansat, der er gravid, senest 3 måneder før det forventede  

 fødselstidspunkt give oplysninger om, hvornår hun påregner at begynde sin  

 barselorlov.
 Stk. 2. Tidspunktet for forventet fødsel skal på forlangende  

 dokumenteres, f.eks. ved kort fra svangerskabsundersøgelsen.
 Fravær .
 § 16 .
Stk. 1. Ansatte har ret til fravær fra arbejdet på grund af graviditet,  

 barsel og adoption efter reglerne i loven om barselorlov m.v.
En kvindelig  

 ansat har dog altid ret til fravær fra arbejdet på grund af graviditet og  

 barsel fra det tidspunkt, hvor der skønnes at være 8 uger til fødslen.
 Løn .
 § 17 .
 Stk. 1 . En kvindelig ansat har under fravær fra arbejdet på grund af  

 graviditet og barsel ret til sædvanlig løn fra det tidspunkt, hvor der  

 skønnes at være 8 uger til fødslen, og i indtil 14 uger i alt.
Stk. 2 . En ansat har under fravær fra arbejde på grund af adoption ret  

 til sædvanlig løn i indtil 14 uger i alt fra barnets modtagelse, såfremt det  

 dokumenteres, at adoptionsmyndigheden stiller krav om, at den ansatte i  

 forbindelse med adoption skal være ude af erhverv.
I øvrigt henvises for  

 adoptanter til reglerne i loven om barselorlov og dagpengeloven.
 Stk. 3 . Ansættelsesmyndigheden indbetaler 10 pct. af den hidtidige løn i  

 pensionsbidrag for den del af den lovbestemte barsel- og adoptionsorlov, der  

 ligger uden for lønperioden, mod at den ansatte selv indbetaler 5 pct. i  

 pensionsbidrag af den samme løn.
 Stk 4. En ansat, der i forbindelse med barnets ophold på sygehus  

 genoptager tjenesten inden den i stk. 1 og 2 omtalte 14 ugers periodes udløb,  

 har i tilknytning til barnets udskrivelse ret til fravær med sædvanlig løn i  

 den del af perioden, der var tilbage ved genoptagelsen af tjenesten, såfremt  

 udskrivelsen finder sted inden 6 måneder fra fødslen/barnets modtagelse.
Stk. 5 . Fravær inden for det tidsrum, i hvilket den ansatte er  

 berettiget til sædvanlig løn, betragtes ikke som sygdomsforfald, medmindre  

 det godtgøres ved lægeattest, at arbejdsudygtigheden har anden årsag end  

 graviditet eller barsel.
Sygdomsforfald kan ikke bevirke, at fraværsperioden  

 med ret til løn løber længere end til 14 uger efter fødslen.
 Stk 6 . Fravær uden for det tidsrum, i hvilket den ansatte er berettiget  

 til fravær med sædvanlig løn eller har barselorlov med dagpenge, betragtes  

 som sygdomsforfald og noteres i overensstemmelse med de herom gældende  

 regler.
 Stk. 7 . Lægeattester, der forlanges i henhold til stk. 5, betales af den  

 ansatte.
 Kapitel 15. Tjenestefrihed m.v.
 § 18 . Der tilkommer de ansatte fridage efter de for tjenestemænd ved  

 gymnasieskolerne gældende regler.
 § 19 .
 Stk. 1 . Tjenestefrihed uden løn kan gives når det ikke strider mod  

 ansættelsesmyndighedens interesse.
Stk. 2. Tjenestefrihed med hel eller delvis løn og eventuelt  

 pensionsbidrag kan gives, når Stk. 3. Tjenestefrihed kan gives i indtil 5 år.
Det er vedkommende  

 ansættelsesmyndigheds ansvar, at der er en stilling ledig til den pågældende  

 ved tjenestefrihedens ophør.
 Stk. 4 . Såfremt en magister søger og får tildelt et kandidatstipendium  

 ved et universitet, fratræder magisteren sin stilling i det tidsrum  

 stipendiet varer.
 I forbindelse med videreuddannelse, bl.a. i mangelfag, kan magisteren  

 efter ansættelsesmyndighedens godkendelse opnå tjenestefrihed, eventuelt med  

 hel eller delvis løn.
 Tjenestefrihed gøres betinget af, at der til stillingen kan skaffes  

 kvalificeret vikar.
 Under godkendt deltagelse i efteruddannelseskursus med løn bevarer  

 magisteren gymnasietillæg og overtimebetaling.
 § 20 .
 Stk. 1 . Ansatte har ret til tjenestefrihed uden løn til de formål og af  

 den varighed, der er nævnt i Finansministeriets bekendtgørelse nr. 851 af 28.  

 november 1986 om ret for tjenestemænd til tjenestefrihed uden løn til nærmere  

 afgrænsede formål.
 Stk. 2 . Finansministeriet og organisationen kan aftale, at styrelsen  

 indbetaler 10 pct. i pensionsbidrag af den hidtidige løn, mod at den ansatte  

 selv indbetaler 5 pct. i pensionsbidrag af den samme løn i de tilfælde, hvor  

 tjenestefrihed ville kunne medregnes i pensionsalderen for tjenestemænd.
 Stk. 3 . Bestemmelserne i stk. 1 og 2 finder ikke anvendelse for ansatte  

 ved kommunale og amtskommunale skoler/kurser.
 § 21 .
Stk. 1 . Ansættelsesmymdigheden kan give den ansatte hel eller delvis  

 tjenestefrihed uden lønafkortning til pasning af et sygt barn, når Stk. 2 . Sygelisten suppleres med oplysning om fravær på grund af barns  

 første sygedag.
 Stk. 3 . Ordningen kan for den enkelte inddrages ved misbrug.
 Kapitel 16. Afskedigelse .
§ 22 . Det påhviler ansættelsesmyndigheden skriftligt at meddele enhver  

 opsigelse til den ansatte og organisationen.
Denne meddelelse skal indeholde  

 begrundelse for opsigelsen.
 § 23 .
Stk. 1. Såfremt magisterens varetagelse af undervisningen eller hans  

 forhold i øvrigt er af en sådan beskaffenhed, at ansættelsesmyndigheden  

 ønsker at opsige den pågældende, afgøres spørgsmålet om, hvorvidt det efter  

 de opståede forhold er rimeligt at afskedige magisteren, i tilfælde af  

 uoverensstemmelse mellem parterne af et voldgiftsnævn, bestående af 2  

 pædagogiske medlemmer og en højesterets- eller landsdommer.
Af de 2  

 pædagogiske medlemmer vælges 1 af ansættelsesmyndigheden og 1 af  

 Gymnasieskolernes Lærerforening efter samråd med den pågældende lærer, medens  

 det tredie medlem, der skal være formand, vælges af de 2 pædagogiske  

 medlemmer.
Hvis enighed om valg af formand ikke kan opnås, anmodes  

 landsrettens præsident om at udpege formanden.
 Stk. 2 . Voldgiftsnævnets medlemmer må ikke være tilknyttet den  

 pågældende skole eller have en sådan tilknytning til sagen eller dens parter,  

 at en dommer i tilsvarende tilfælde ville have været inhabil efter  

 retsplejelovens regler.
 Stk. 3 . I voldgiftssager er parterne berettiget til at give møde med  

 bisiddere.
 Stk. 4 . Nævnets afgørelse, der skal være ledsaget af grunde, skal  

 træffes senest 6 uger efter, at parterne sidst har haft lejlighed til at  

 udtale sig i sagen.
 Stk. 5. Nævnets omkostninger i forbindelse med sagen fastsættes af nævnet  

 og fordeles mellem parterne eller pålægges den tabende part.
 Kapitel 17. Befordringsgodtgørelse samt time- og dagpenge .
§ 24 . Ansatte har på tjenesterejser og ved udstationering ret til  

 befordringsgodtgørelse samt time- og dagpenge efter de for tjenestemænd til  

 enhver tid gældende regler og satser.
Indtil 1. april 1988 får ansatte på  

 1.-9. anciennitetstrin time- og dagpenge på indenlandske tjenesterejser efter  

 sats B og øvrige ansatte efter sats A.
 Kapitel 18. Flyttegodtgørelse .
 § 25 .
 Stk. 1. Såfremt en ansat forflyttes til et andet tjenestested og i denne  

 anledning nødsages til at foretage flytning af husstand og bohave, ydes der  

 ham godtgørelse efter de for tjenestemænd i staten, folkeskolen og  

 folkekirken gældende regler.
 Stk. 2. Det supplerende godtgørelsesbeløb, der reguleres og eventuelt  

 forhøjes eller nedsættes som for tjenestemænd, udgør følgende:
 Stk. 3. Efter aftale mellem overenskomstens parter kan der dog i særlige  

 tilfælde fastsættes et grundbeløb på 3.940 kr.
 Stk. 4 . For ansatte, der oppebærer pensionsgivende § 8, stk. 1 tillæg,  

 udgør grundbeløbet 4.380 kr.
 Kapitel 19. Andre bestemmelser .
 Diskretionspligt .
§ 26 . Den ansatte skal iagttage tavshed med hensyn til de forhold, som  

 han i medfør af sin stilling bliver bekendt med, og hvis hemmeligholdelse  

 ifølge sagens natur er påkrævet eller bliver ham foreskrevet af hans  

 foresatte.
Tavshedspligten ophører ikke med udtrædelse af statens eller  

 kommunens tjeneste.
 Forsikring mod arbejdsløshed .
 § 27 . Staten og kommunerne forpligter sig til fortrinsvis at antage  

 magistre, som er forsikret mod arbejdsløshed.
 Kapitel 20. Opsigelse af overenskomsten.
 § 28 .
 Stk. 1 . Nærværende overenskomst, der ikke omfatter ansatte i Grønland,  

 har virkning fra 1. april 1987 og kan af parterne opsiges skriftligt med 3  

 måneders varsel til en 31. marts, dog tidligst 31. marts 1989.
 Stk. 2 . Overenskomstens bestemmelser om arbejdstidens længde (§ 10) og  

 ekstraordinær lønregulering (§ 4, stk. 2) kan dog tidligst opsiges til 31.  

 marts 1991.
København, den 26. maj 1987 For GYMNASIESKOLERNES LÆREFORENING:
Lavst Riemann Hansen / Per Hersby For FINANSMINISTERIET:
Hans C.
Jensen For AMTSRÅDSFORENINGEN I DANMARK:
Jens K.
Brandt / H.C.
Tjellesen Bilag 5 Aftale om aflønning for sygeundervisning og for undervisning m.v. af fysisk  

 handicappede elever i gymnasieskolen m.v.
 § 1. AFTALENS OMRÅDE .
Denne aftale omfatter, § 2. ARBEJDETS OMFANG OG PERIODE .
Stk. 1. Forud for arbejdets påbegyndelse aftales omfanget og periode n af dette med de pågældende lærere.
 Stk. 2 . Nedsættelse eller bortfald af tillagt arbejde vil kunne ske uden  

 særligt varsel.
 § 3. AFLØNNING M.V.
 Stk. 1. Betaling for arbejdet beregnes fra dagen for den første læste  

 time til dagen for den sidste læste time.
 Stk. 2 . Til fuldtidsansatte adjunkter, lektorer og årsvikarer ydes  

 overtimebetaling i henhold til gældende overenskomst vedrørende magistres  

 ansættelse i gymmasieskolen.
 Stk. 3 . Til deltids-/kvotaansatte og midlertidige vikarer ydes  

 overenskomstskalaløn inkl. gymnasietillæg i forhold til arbejdets løntimetal.  

 For dele af en kalendermåned (ved arbejdets begyndelse og ophør) beregnes  

 forholdsmæssig betaling i forhold til månedens kalenderdage.
 Stk. 4 . Til timelærere og vikarer ydes betaling pr. læst time som for de  

 pågældendes øvrige timer.
 Stk. 5. Betalingen for arbejdet anvises ved den månedlige lønudbetaling.
 § 4. FERIE, FRIDAGE OG SYGDOM .
 For ferie, fridage og sygeperioder inden for det i henhold til § 2, stk. 1  

 aftalte arbejde ydes løn i overensstemmelse med de til enhver tid gældende  

 vikarcirkulærer for lærere i gymnasieskolen m.v.
 § 5. OPSIGELSE M.V.
 Stk. 1. Aftalen har virkning fra 1. november 1986.
 Stk. 2 . Denne aftale kan af hver af parterne opsiges med 3 måneders  

 varsel til en 1. april.
København den 22. december 1986 For GYMNASIESKOLERNES LÆRERFORENING.
Lavst Riemann Hansen / Jens Brandorff For AMTSRÅDSFORENINGEN I DANMARK.
Jens K.
Brandt / H.C.
Tjellesen For KØBENHAVNS KOMMUNE.
 P.o.v.
Flemming Sarroe / Simmelkjær For FREDERIKSBERG KOMMUNE.
G.
Kastberg / Lars Due Østerbye For FINANSMINISTERIET H.C.
Jensen Bilag 6 AFTALE om honorar for skemalægning.
 Område .
 § 1 .
 Aftalen omfatter adjunkter og lektorer ved gymnasieskoler, studenterkurser  

 og 2-årige HF-kurser, der varetager hvervet som skemalægger.
 Honorar .
 § 2 .
 Stk. 1. Honoraret ydes med 159 kr. pr. skemaenhed i henhold til § 3.
 Stk. 2 . Ved skoler med tilknyttet HF-kursus ydes i forbindelse med  

 semesterskiftet et yderligere honorar, der udgør 66% af det efter stk. 1  

 beregnede.
 Stk. 3. Honoraret i henhold til stk. 1 procentreguleres.
 Skemaenheder .
 § 3 .
 En skemaenhed er en undervisningsenhed, hvor de samme elever følger  

 undervisningen i eet eller flere fag.
 Arbejdets omfang .
 § 4 .
 Skamalæggeren udarbejder og tilretter skolens skema for henholdsvis  

 efterårs- og forårssemesteret.
 Ikrafttræden .
 § 5 .
 Aftalen træder i kraft fra og med det skema, der udarbejdes for skoleåret  

 1987/88 og kan af hver af parterne opsiges med 3 måneders varsel til en 31.  

 marts, dog tidligst 31. marts 1989.
København den 13. august 1987 For AMTSRÅDSFORENINGEN I DANMARK:
 P.U.V.
O.
Bogstad /H.C.
Tjellesen For FINANSMINISTERIET:
 P.M.V.
 E.B.
J.
Broberg For KØBENHAVNS KOMMUNE:
 P.o.v.
Flemming Sarroe /Simmelkjær For FREDERIKSBERG KOMMUNE:
G.
Kastberg /Lars Due Østerbye For GYMNASIESKOLERNES LÆRERFORENING:
Birgit Smedegaard Olesen /Per Hersby Bilag 2.
Bilaget er udeladt her.
Der henvises til F PKL 6455 19870526.
 Bilag 3.
Bilaget er udeladt her.
Der henvises til F AFT 6433 19870526.
 Bilag 4.
Bilaget er udeladt her.
Der henvises til F AFT 6444 19870526.
