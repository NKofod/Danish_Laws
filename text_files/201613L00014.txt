Vedtaget af Folketinget ved 3. behandling den 29. november 2016 Forslag til Lov om ændring af postloven (Ændring af betegnelsen for B-breve og afskaffelse af udligningsordningen) § 1 I postloven, lov nr. 1536 af 21. december 2010, som ændret ved lov nr. 172 af 26. februar 2014 og § 46 i lov nr. 524 af 29. april 2015, foretages følgende ændringer:
 1. I § 3, stk. 4, indsættes som 2. pkt.:
»1. pkt. gælder dog ikke for tilladelser, som udstedes efter den 1. januar 2020.« 2. I § 15, stk. 4, ændres »B-breve« til: »breve«.
 3. I § 18, stk. 1, indsættes efter 1. pkt.:
»Det gælder nettoomkostninger til og med regnskabsåret 2016 hos den befordringspligtige postvirksomhed.« § 2 Loven træder i kraft den 1. januar 2017.
§ 3 Loven gælder ikke for Færøerne og Grønland.
