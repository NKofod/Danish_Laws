 Vedrørende udsendelse af  

 asylansøgere og andre udlændinge.
 Ved rundskrivelse af 21. april 1999 fastsatte  

 Rigspolitichefen nye retningslinjer om udsendelser af asylansøgere og  

 andre udlændinge.
 I henhold til pkt. 2 i rundskrivelsen varetages arbejdet  

 med at påse udsendelser af udlændinge med fly af Den centrale  

 Politiafdeling, når udlændingen senest har været indlogeret  

 eller haft opholdssted i politikredsene 1-11. Har udlændingen derimod  

 senest været indlogeret eller haft opholdssted i politikredsene 12-54,  

 påhviler udsendelsen den enkelte politikreds.
Politidirektøren i København har henledt  

 Rigspolitiets opmærksomhed på, at en række af  

 politikredsene 12-54 i et ikke ubetydeligt omfang sender udlændinge med  

 fly til Københavns Lufthavn i Kastrup eller afleverer udlændinge  

 i lufthavnen lang tid før tidspunktet for afgang med udenrigsfly.  

 Udlændingen overlades herefter til Københavns Politi, Station 6,  

 til videre foranstaltning underbringelse og udsendelse med udenrigsfly.
Denne  

 fremgangsmåde giver anledning til betydelige ressource- og  

 planlægningsmæssige problemer for Københavns Politi.
Politidirektøren har oplyst, at Københavns  

 Politi er villig til at yde assistance til politikredsene til udsendelse af  

 udlændinge via Københavns Lufthavn i Kastrup i den  

 udstrækning, Station 6 har personalemæssig mulighed for det.
En  

 sådan assistance skal imidlertid være aftalt med den  

 vagthavende på Station 6 på forhånd.
 Rigspolitiet skal understrege, at ansvaret for udsendelserne efter pkt. 2  

 i rundskrivelse af 21. april 1999 - herunder at udrejserne påses -  

 påhviler den enkelte politikreds.
