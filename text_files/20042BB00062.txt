Fremsat den 6. april 2005 af Lissa Mathiasen (S),  

 Morten Bødskov (S), Pia Gjellerup (S),  

 Per Kaalund (S) og Frode Sørensen (S) Forslag til folketingsbeslutning om  

 en styrkelse af børns retsstilling Folketinget pålægger  

 regeringen senest den 1. november 2005 at fremsætte de nødvendige lovforslag  

 og  

 foretage øvrige nødvendige administrative ændringer med det formål at styrke  

 børns retsstilling i samfundet på følgende områder:
 1.  

 	  

 Børns selvstændige  

 udøvelse af partsbeføjelser inden for folkeskoleloven og de private skolers  

 område.
 2.  

 	  

 Børns udøvelse af  

 partsbeføjelser inden for lov en om social service.
 3.  

 	  

 Ændring af  

 bekendtgørelsen om Børnerådet, således at rådet får ret til:
-  

 	  

 at  

 modtage individuelle henvendelser fra børn og unge og -  

 	  

 at  

 begære aktindsigt i konkrete sager vedrørende børn og unge under 18 år.
 Folketinget opfordrer Folketingets  

 Ombudsmand til i særlig grad at sætte fokus på klager fra børn og unge samt  

 at  

 iværksætte sager af egen drift om børns retstilling m.v.
Bemærkninger til  

 beslutningsforslaget Formål og  

 baggrund Forslaget er fremsat for  

 at skabe en bedre retsstilling for børn i samfundet.
Ved gennemgang af en  

 række  

 love har Styrelsen for Social Service i »Notat vedrørende børns og unges  

 klagemuligheder samt børns og unges kendskab til deres klagemuligheder« fra  

 februar  

 2004 konstateret, at ifølge den generelle forvaltningsret findes der ikke  

 regler, som afgrænser børns og unges mulighed for at være parter i  

 afgørelsessager.
Hovedregelen er, at børn har partsstatus, men dog ikke  

 selvstændigt  

 kan udøve partsbeføjelser, så længe de står under forældremyndighed,  

 medmindre  

 der er fastsat særlige regler herom i konkrete love, f.eks. om, at børn, der  

 har nået en bestemt alder, kan klage eller skal høres, inden beslutning m.v.  

 tages.
Imidlertid er der ikke tilstrækkelig konsistens på tværs.
F.eks. vil  

 børn over 12 år fremover kunne klage over beslutning om valg af  

 anbringelsessted  

 (lov om social service), mens 15-årige skolebørn ikke har adgang til at klage  

 over at blive bortvist fra deres skole. 15-årige kan modsætte sig behandling  

 (lov om patientrettigheder), mens en 17-årig skal have forældrenes samtykke  

 for  

 at få provokeret abort.
 Formålet med  

 beslutningsforslaget er at sikre en gennemgang af relevant lovgivning med  

 henblik på en harmonisering af reglerne for børns adgang til at udøve deres  

 partsrettigheder, herunder aldersgrænser m.m., i lyset af FNs  

 konvention om  

 barnets rettigheder artikel 12.
Socialdemokraterne ønsker  

 derudover, at 12-års-grænsen for høring af børn i forbindelse med  

 forældremyndighed  

 og samvær afskaffes.
Men da Ministeriet for Familie- og Forbrugeranliggender  

 har nedsat en arbejdsgruppe, som bl.a. vurderer aldersgrænser for høring af  

 børn, har forslagsstillerne valgt ikke at medtage dette i forslaget.
Endvidere er forslagets  

 formål at styrke børns adgang til at kunne fremsætte klager samt at styrke  

 adgang og tilgængelighed for børn til at modtage rådgivning og hjælp til at  

 håndtere sager.
FNs Børnekomité har i sit svar til den danske regering,  

 »Konkluderende bemærkninger fra Komiteen for Barnets Rettigheder« 8.  

 juni  

 2001, anbefalet, at Danmark styrker børns adgang til at få behandlet  

 klager:
»22. Komiteen har noteret  

 sig, at deltagerstaten har iværksat en række initiativer, der skal gøre det  

 lettere for børn at klage over krænkelser af deres rettigheder, bl.a. gennem  

 Ombudsmanden  

 og en telefonisk hotline.
Komiteen er dog betænkelig ved, hvorvidt disse  

 klageinstanser er tilgængelige og til rådighed for samtlige børn i  

 deltagerstaten.
23. Komiteen skal foreslå,  

 at deltagerstaten træffer enhver foranstaltning for at sikre, at de  

 uafhængige  

 klagemuligheder er lettilgængelige og brugervenlige for alle børn, hvad angår  

 behandling af klager over krænkelser af deres rettigheder og afhjælpning af  

 sådanne krænkelser.
I den henseende opfordres deltagerstaten til at styrke  

 oplysningsindsatsen, så børn lettere kan benytte disse klagemuligheder  

 effektivt.
Skønt komiteen har noteret sig en tøven med at oprette en separat  

 klagemulighed for børn, anbefales deltagerstaten at overveje at udvide  

 Børnerådets mandat til at omfatte individuelle sager og klager fra børn eller  

 at oprette et fokusområde for børns rettigheder inden for ombudsmandens  

 hverv.« Bemærkninger til  

 forslagets enkelte bestemmelser Ad 1: Børns selvstændige udøvelse af partsbeføjelser inden for  

 folkeskolelovens område I modsætning til elever i  

 gymnasiet har børn i folkeskolen ingen adgang til at klage, hverken over  

 afgørelser eller over behandling, som de ikke finder acceptabel.
Hvis der  

 skal  

 fremsættes klager, kan alene forældrene gøre det.
Elever i folkeskolen bør  

 have  

 ret til at kunne få behandlet klager over bortvisning eller overflytning til  

 andre skoler, således at elevernes version af et hændelsesforløb også  

 tilvejebringes og belyses.
Elever bør gives adgang til at klage over  

 karakterer  

 og prøveresultater i 9. og 10. klassetrin på samme måde som i gymnasiet.  

 Elever  

 bør gives adgang til at klage over overdreven magtanvendelse fra en lærers  

 side, mobning eller anden uacceptabel adfærd hos lærere eller pædagoger i  

 skolen.
Elever bør gives adgang til at klage over dårligt undervisningsmiljø,  

 herunder rengøringsstandard på toiletter.
Der må etableres tilsvarende  

 rettigheder for privatskoleelever.
Ad 2: Fastsættelse af aldersgrænser for børns udøvelse af partsbeføjelser i  

 lov social service Der er fortsat behov for  

 at styrke sårbare børns retssikkerhed, også efter vedtagelsen af ændringer i  

 lov om social service.
Også børn under 15 år bør gives adgang til at klage  

 over,  

 at en kommune vælger ikke at gennemføre en undersøgelse (§ 38) af barnets  

 forhold  

 eller foretage en anbringelse.
Alle børn uanset alder bør gives ret til at  

 klage over kommunens afgørelse vedrørende anbringelse uden for hjemmet,  

 såfremt  

 de ikke er blevet hørt forinden.
Børn uanset alder bør med opsættende  

 virkning gives  

 ret til at klage over kommunens valg af anbringelsessted.
Alle børn, som er  

 anbragt,  

 bør med opsættende virkning gives adgang til at klage over beslutning om  

 hjemtagelse.
Anbragte børn bør gives adgang til at klage over forhold på  

 anbringelsesstedet, herunder over den behandling de udsættes for.
Børn med  

 handicap bør gives adgang til at klage over kommunens valg af hjælpemiddel.
Ad 3: Ændringer vedrørende Børnerådet I notatet om børns og  

 unges klagemuligheder fra Styrelsen for Social Service konstateres det   

 med en  

 række forbehold for omfanget af viden herom  at børns og unges kendskab  

 til  

 deres rettigheder, herunder retten til at klage, og deres kendskab til  

 eksisterende ankeinstanser eller klageinstitutioner er meget beskeden.
Det foreslås derfor,  

 at Børnerådet gives beføjelser til at være en sådan institution, hvor børn og  

 unge kan henvende sig, når de ikke ved, hvor de ellers skal gå hen.  

 Børnerådet  

 skal ikke sagsbehandle børns individuelle henvendelser eller klager, men  

 rådgive dem om, hvor de kan gå hen for at få besvaret spørgsmål eller klager.  

 Børnerådet skal således fungere som formidler for børn og unge.
Børnerådet  

 skal  

 samtidig udvide sin informationsvirksomhed om børns rettigheder over for børn  

 og unge.
Endelig foreslås det, at Børnerådet får mulighed  

 for via kendskab til individuelle sager og afgørelser at løfte  

 problemstillinger op på et principielt plan.
Børnerådet skal således gives  

 adgang  

 til at kunne begære indsigt i alle sager vedrørende børn og unge, således at  

 Børnerådet omfattes af andre myndigheders tavshedspligt.
En styrkelse af Børnerådet  

 på disse to områder vil udvide myndigheden svarende til reglerne for det  

 norske  

 børneombud.
Uddrag af norsk lov om barneombud:
Paragraf  

 4  

 (adgang til institusjoner og  

 opplysningsplikt m.v.) Ombudet skal ha fri adgang  

 til alle offentlige og private institusjoner for barn.
Offentlige myndigheter  

 og offentlige og private institusjoner for barn skal uten hinder av  

 taushetsplikt gi Ombudet de opplysninger som trengs for å utføre Ombudets  

 oppgaver etter denne lov.
Opplysninger som trengs for å utføre Ombudets  

 oppgave  

 etter paragraf 3, annet ledd, bokstav b, kan, uten hinder av taushetsplikt,  

 også kreves fra andre.
Når det kan kreves opplysninger etter dette ledd, kan  

 også protokoller og andre dokumenter kreves fremlagt.
Reglene i  

 tvistemålslovens paragraf 204, nr. 1, og paragrafene 205209 får  

 tilsvarende anvendelse  

 for Ombudets rett til å kreve opplysninger.
Tvist om anvendelsen av disse  

 reglene kan bringes inn for herreds- eller byretten, som avgjør spørsmålet  

 ved  

 kjennelse.
 Ad forslaget om Folketingets Ombudsmands behandling af klager fra børn og  

 unge m.v.
Endelig ønsker  

 Socialdemokraterne, at Folketinget træffer beslutning om at opfordre  

 Folketingets  

 Ombudsmand til at prioritere behandlingen af sager, som børn selv fremsender,  

 eller sager, som Ombudsmanden af egen drift optager til behandling, efter  

 samme  

 fremgangsmåde som for sager om handicappede.
Det vil sige en øget overvågning  

 på samme måde som den, Ombudsmanden blev anmodet om at foretage på  

 handicapområdet,  

 jf. folketingsbeslutning af 2. april 1993. For at en sådan anmodning kan være  

 meningsfuld, forudsætter det også, at Ombudsmanden er både synlig og  

 tilgængelig for børn og unge, hvorfor en opprioritering af sager fra eller om  

 børn og unge hos Ombudsmanden forudsætter information til børn og unge om  

 deres  

 rettigheder, herunder ret til at klage m.v.
Skriftlig fremsættelse Lissa Mathiasen  

  

 (S):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om en styrkelse af børns retsstilling.
(Beslutningsforslag nr.
B  

 62).
 Jeg henviser i øvrigt til  

 de bemærkninger, der ledsager forslaget, og anbefaler det til Tingets  

 velvillige  

 behandling.
