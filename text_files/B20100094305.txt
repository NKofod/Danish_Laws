Bilag 1 Bekendtgørelse om ændring af bekendtgørelse om Salmonella hos kvæg og svin m.v.
§ 1 I bekendtgørelse nr. 112 af 24. februar 2005 om Salmonella hos kvæg og svin m.v., som ændret ved bekendtgørelse nr. 1090 af 17. november 2005, bekendtgørelse nr. 1174 af 8. december 2005, bekendtgørelse nr. 197 af 16. marts 2006 og bekendtgørelse nr. 3 af 4. januar 2010, foretages følgende ændringer:
 1. Efter § 10 indsættes:
»§ 10 a.
Besætninger, der er placeret i niveau 2, og hvor der er tegn på smittespredning, jf. bilag 20, kapitel 1, nr. 1-3, sættes under offentligt tilsyn, jf. § 22, stk. 1, nr. 7, 8 og 9 og bilag 20.
Stk. 2. Det offentlige tilsyn ophæves, når besætningerne ikke længere har tegn på smittespredning, som beskrevet i bilag 20, kapitel 1, nr. 4 og 5.« 2. I bilag 18, kapitel 5, nummer 35, erstattes »8« med »10«.
 3. Bilag 1 til denne bekendtgørelse indsættes som bilag 20.
§ 2 Bekendtgørelsen træder i kraft den 1. august 2010.
Fødevarestyrelsen, den 26. juli 2010 Annelise Fenger / Gülay Uslu Bilag 1 »Bilag 20 Offentligt tilsyn for kvægbesætninger med tegn på smittespredning med Salmonella Dublin Kapitel 1 1) Videnscentret for Landbrug, Kvæg udpeger halvårligt besætninger med tegn på smittespredning.
Første udpegning foretages i august 2010.
 2) Mælkeleverende besætninger udpeges, hvis de er placeret i niveau 2, og mindst en af de to seneste tankmælksprøver, jf. bilag 18 kapitel 1 og 4, har en ODC% på eller over 40. Undtaget herfra er sådanne besætninger, der har fået blodprøvet de på prøvetidspunktet 10 yngste dyr i alderen mellem 3 måneder og 2 år alle med ODC% lavere end 50. Blodprøverne skal være udtaget inden for de seneste 3 måneder fra udpegningstidspunktet.
 3) Ikke-mælkeleverende besætninger udpeges, hvis de er placeret i niveau 2 og hvis en eller flere af de seneste 8 blodprøver indenfor de seneste 2 år, jf. bilag 18 kapitel 1 og 5, har en værdi på 50 ODC% eller derover.
4) Mælkeleverende besætninger anses for ikke at have tegn på smittespredning længere, når a) To tankmælksprøver i træk, udtaget med mindst 3 ugers mellemrum, fra besætningen viser en ODC% lavere end 40, eller b) når resultaterne af blodprøver af de 10 yngste dyr i alderen mellem 3 måneder og to år alle er lavere end 50 ODC%. Hvis der ikke er 10 dyr i denne aldersgruppe i besætningen, udtages prøver af de 10 yngste dyr eller af alle dyr i besætningen.
 5) Ikke mælkeleverende besætninger anses for ikke længere at have tegn på smittespredning, når besætningen er placeret i niveau 1.
Kapitel 2 6) Den ansvarlige for en besætning med tegn på smittespredning skal sikre overholdelse af § 22, nr. 7, 8 og 9.
 7) Den ansvarlige for en besætning med tegn på smittespredning skal derudover sikre, at dyr fra besætningen udelukkende fraføres besætningen til slagtning.
