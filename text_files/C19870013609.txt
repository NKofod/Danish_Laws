Afsnit A 1. Indledning Ved lov nr. 930 af 19. december 1986 om ændring af lov om boligbyggeri  

 blev i lovens kap. 11 indføjet regler om, at statstøttede  

 kollegier/ungdomsboliger kan få støtte til udbedring af byggeskader, større  

 ekstraordinære renoveringsarbejder samt i ganske særlige tilfælde til  

 ekstraordinær opretning af økonomien.
Ordningen erstatter den tidligere  

 mulighed for at opnå kontant engangsstøtte til disse formål.
Større  

 ekstraordinære renoveringsarbejder og byggeskader benævnes nedenfor som  

 fælles betegnelse renoveringsarbejder.
 Boligbyggerilovens relevante bestemmelser om støtte til finansiering af  

 byggeskader, renoveringsarbejder samt opretning af økonomien på  

 ungdomsboligområdet er medtaget som bilag 1 til cirkulæret.
 Bestemmelsen i lov om ændring af lov om realkreditinstitutter og lov om  

 indeksregulerede realkreditlån vedrørende optagelse af indekslån til  

 byggeskader, renoveringsarbejder samt ekstraordinær opretning af økonomien er  

 medtaget som bilag 2.
Afsnit B 2. Hvilke bebyggelser kan opnå støtte Det er en betingelse for at opnå støtte, at ungdomsboliger/kollegier,  

 herefter alene betegnet ungdomsboliger, har fået tilsagn om statsstøtte til  

 opførelse efter byggestøtte-, kollegiestøtte~ eller boligbyggerilovgivningen  

 før 1. juli 1986. Institutioner, der har fået tilsagn efter denne dato, vil  

 som hovedregel være omfattet af boligbyggerilovens bestemmelser om  

 Byggeskadefonden jf. boligbyggerilovens § 62 b.
 Cirkulæret gælder for de ovennævnte ungdomsboliger, uanset om disse er  

 organiseret som en selvejende institution, eller de tilhører almennyttige  

 boligselskaber.
Ungdomsboliger, der tilhører almennyttige boligselskaber, vil, uanset om  

 ungdomsboligerne er integrerede eller udgør en selvstændig afdeling, kun  

 kunne opnå støtte efter bestemmelserne i boligbyggerilovens § 73 b.
For  

 integrerede ungdomsboliger vil støtte efter § 73 b blive ydet i forhold til  

 ungdomsboligernes andel af bebyggelsens samlede bruttoetageareal.
Der vil  

 således ikke være mulighed for at opnå støtte efter boligbyggerilovens § 54.  

 Dette skal ses i sammenhæng med, at støtte efter boligbyggerilovens § 54 sker  

 mod reduktion i den almennyttige kvote, mens støtten efter boligbyggerilovens  

 § 73 b sker mod reduktion i ungdomsboligkvoten.
 Støtte efter § 73 b medfører ikke, at de pågældende udbedringsarbejder i  

 ungdomsboligerne herefter omfattes af boligbyggerilovens § 62 b om  

 Byggeskadefonden.
Inden 5 år fra renoveringsarbejdernes afleveringstidspunkt skal der  

 foretages et eftersyn med henblik på at vurdere de i støttetilsagnet  

 omhandlede bygningsdeles tilstand og registrere eventuelle skader.
Der vil  

 blive udfærdiget nærmere regler herom.
Der henvises til pkt. 10.
3. Byggeskader og større renoveringsarbejder samt  

 opretning af økonomien Det er en forudsætning, at udbedringsarbejderne ikke kan dækkes ved  

 erstatninger eller gennem forsikringer.
Eventuelle senere indvundne  

 erstatningsbeløb skal således indbetales til statskassen.
Institutionen skal derfor først og fremmest søge dækning for  

 udbedringsudgifterne gennem tegnede forsikringer eller ved retsforfølgning af  

 de ansvarlige for byggeriet.
Dersom retsforfølgning må antages at medføre  

 uforholdsmæssige store omkostninger i forhold til det eventuelt opnåelige  

 erstatningsbeløb, må der nøje redegøres herfor overfor kommunalbestyrelsen.
 Der vil kunne ydes støtte til udbedring af byggeskader og større  

 ekstraordinære renoveringsarbejder i tilfælde, hvor institutionen ikke selv  

 er i besiddelse af midler hertil.
Som eksempler på arbejder, hvortil støtte kan forventes, skal nævnes  

 beton-, tag-, vindues- og facadeskader.
Renovering af terrændæk, samt  

 energibesparende foranstaltninger, herunder også udskiftning til mere  

 tidssvarende og rentable opvarmningssystemer.
 Udgifterne til almindelig hovedistandsættelse, vedligeholdelse og tekniske  

 fornyelser skal afholdes af de hertil henlagte midler.
Normalt kan der ikke ydes støtte, hvis udbedringsarbejderne allerede er  

 iværksat.
Støtte til allerede igangsatte arbejder vil forudsætte, at det af  

 tilstandsrapporten, jf. nedenfor under pkt. 11, fremgår, at et bestemt  

 renoveringsarbejde - evt. dele heraf - ikke har kunnet udsættes af  

 sikkerhedsmæssige grunde.
Vedrørende mulighederne for støtte til genopretning af økonomien skal  

 understreges, at dette er begrænset til ganske særlige tilfælde.  

 Udgangspunktet er, at opsamlet underskud ikke bør forekomme, idet der efter  

 lejefastsættelsesreglerne i boligbyggerilovens § 77 skal være balance mellem  

 indtægter og udgifter.
Der vil derfor ikke kunne ydes støtte til  

 underskudsdækning, medmindre der foreligger helt ekstraordinære forhold.  

 Dette svarer til den hidtidige praksis vedrørende anvendelse af  

 »engangsstøtten« til underskudsdækning.
Der vil f.eks. være  

 mulighed for at yde støtte til underskud oparbejdet som følge af manglende  

 udlejning i samspilsramte ungdomsboliger, når støtten indgår i en samlet  

 afhjælpningsplan, og det oparbejdede underskud ikke med rimelighed kan  

 forventes afviklet over lejen, fordi lejen herved vil blive væsentlig højere  

 end lejen for tilsvarende boliger i området.
Afsnit C 4. Grundkapital Staten yder 15 pct. af godkendte udbedringsudgifter eller beløb til  

 opretning af økonomien som rente- og afdragsfrit lån i indtil 50 år jf. lov  

 om boligbyggeri § 70, stk. 2. Dog påbegyndes afdrag på lånet, når  

 institutionens økonomi efter Boligstyrelsens skøn tillader det, herunder når  

 ejendommens økonomi kan forbedres ved omprioritering, eller ændrede forhold  

 som f.eks. en stigning i det almindelige lejeniveau gør sig gældende.
Boligstyrelsen kan ligeledes efter indstilling fra kommunalbestyrelsen  

 forlange, at afdragsfriheden skal ophøre.
Regler om afdragsvilkår fastsættes  

 i så fald af Boligstyrelsen.
Statslånet skal sikres ved panteret i ejendommen og have oprykkende  

 panteret efter indekslån.
Statslånet respekterer kun indestående stats- og  

 kommunale lån, samt lån ydet af realkreditinstitutter.
Udbetaling sker efter  

 betingelserne i pkt. 8.
5. Indekslån (IS-lån) Støtte i form af rentebidrag til udbedring af byggeskader, renoveringer  

 eller opretning af økonomien i ungdomsboliger er betinget af, at  

 finansieringen af disse formål sker ved indekslån.
Indekslån er  

 karakteriseret ved, at restgæld og hovedstol løbende reguleres i  

 overensstemmelse med et nærmere fastslagt indeks.
Indekslåneordningen er som  

 udgangspunkt opbygget efter serielånsprincippet, dvs. at afdragene realt set  

 er konstante over tiden jf. nærmere nedenfor.
Indekslån til de her omhandlede renoveringsarbejder m.v. ydes ligesom for  

 nybyggeri indenfor en lånegrænse på 85 pct. af ejendommens værdi.
Renten på  

 et indekslån beregnes på grundlag af restgælden, der løbende reguleres med  

 prisudviklingen (det af Danmarks Statistik offentliggjorte nettoprisindeks).  

 Rentebidraget udgør udgiften til forrentning af indekslånet samt  

 administrations- og reservefondsbidrag jf. nedenfor under pkt. 6.  

 Institutionen betaler alene en del af afdraget på det optagne indekslån jf.  

 pkt. 6.
Lånets første termin er afdragsfri.
I anden termin beregnes det samlede  

 afdrag som 2,4 pct. af lånets indeksregulerede hovedstol.
Afdraget  

 indeksreguleres herefter med 75 pct. af stigningen i nettoprisindekset.
Til  

 disse lån er knyttet en såkaldt »reallønsklausul«.
Dette indebærer,  

 at der i stedet reguleres med 75 pct. af stigningen i timelønsindekset (det  

 af Danmarks Statistik offentliggjorte timelønsindeks for industriens  

 arbejdere), hvis timelønsindekset stiger mindre end nettoprisindekset.
Når  

 der er anvendt en reguleringstakt på 75 pct., skal dette ses i sammenhæng  

 med, at afdragsprocenten den første termin er sat til 2,4 pct. svarende til  

 et serieindekslån med en løbetid på kun ca. 21 år.
Falder timelønsindekset,  

 nedsættes afdraget med hele faldet, opgjort i procent.
Falder  

 nettoprisindekset samtidig med, at timelønsindekset er uændret eller  

 stigende, reguleres afdraget ikke.
Lånets hovedstol og restgæld reguleres med  

 hele ændringen i nettoprisindekset uden anvendelse af reallønsklausulen.
Indekslån reguleres hvert halve år, nemlig den 1. januar og den 1. juli.  

 Reguleringen pr. 1. januar har virkning for den efterfølgende juni termin  

 samme år, mens reguleringen pr. 1. juli har virkning for ydelsen den  

 efterfølgende december termin samme år.
Grundlaget for reguleringen pr. 1.  

 januar og pr. 1. juli er ændringen i det valgte indeks i løbet af en  

 6-måneders periode, der er afsluttet 7 måneder, før reguleringen finder sted.
Løbetiden for lånet vil afhænge af den faktiske pris- og lønudvikling.
Ved  

 en årlig stigningstakt (inflationstakt) på 0, 4, 6, 8 og 12 pct. p.a. vil  

 løbetiden andrage henholdsvis ca. 21, 23, 25, 27 og 32 år.
Lånet kan efter indekslåneloven højst løbe i 35 1/2 år, hvor  

 afdragsbetalingen ophører.
Til finansieringen af en evt. restgæld er der i  

 indekslåneloven åbnet mulighed for at optage et nyt indekslån.
IS-lånet udbetales på grundlag af udstedelse af IS-obligationer med en  

 påtrykt rente på 2,5 pct. p.a.
Den faktiske rentebetaling afhænger dog af  

 obligationskursen på optagelsestidspunktet.
Kommunens andel af det samlede rentebidrag udgør 10 pct. af den del af  

 rentebidraget, som kan henføres til belåningen indenfor 80 pct. af de  

 godkendte renoveringsudgifter.
Set i forhold til en samlet belåning indenfor  

 85 pct. af renoveringsudgifterne, udgør kommunens andel således ca. 9,4 pct.  

 af det samlede rentebidrag.
6. Afdrags- og rentebidrag Staten betaler afdraget på indekslånet for den del af lånet, der har  

 pantesikkerhed udover 50 pct. af de samlede udbedringsudgifter, jf.  

 boligbyggerilovens § 72 a.
Resten af afdraget finansieres ved en lejestigning  

 i institutionen.
Lejestigningen, det vil sige ungdomsboligernes afdrag på  

 lånet, anslås at beløbe sig til ca. 21/2 pct. af de samlede  

 udbedringsudgifter.
Som anført under pkt. 5 betaler kommunen ca. 9,4 pct. af rentebidraget på  

 den del af indekslånet, der ved lånets optagelse har pantesikkerhed indenfor  

 85 pct. af de godkendte renoveringsudgifter.
Resten af rentebidraget betales  

 af staten.
For kommunerne i hovedstadsområdet gælder dog, at den pågældende kommunes  

 andel af halvdelen af rentebidraget kun udgør ca. 4,7 pct., mens den anden  

 halvdel skal fordeles mellem kommunerne i dette område efter reglerne om  

 fordeling af boligstøtte i lov om individuel boligstøtte.
De nærmere regler  

 for fordelingen af udgifterne er anført i § 64, stk. 3 i lov om individuel  

 boligstøtte.
Herefter fastsættes den enkelte kommunes andel i finansieringen  

 af de ca. 4,7 pct. af rentebidraget i forhold til kommunernes skattepligtige  

 indkomster for personer, således som disse indkomster er opgjort i henhold  

 til lovgivningen om kommunal udligning i indkomståret forud for det finansår,  

 fordelingen vedrører.
Dette indebærer, at halvdelen af de kommunale udgifter  

 i hovedstadsområdet fordeles mellem kommunerne i dette område efter  

 størrelsen af de skattepligtige indkomster.
 Fordelingen og anvisningen foretages af Kongeriget Danmarks Hypotekbank og  

 Finansforvaltning (Hypotekbanken), der samtidig tilvejebringer de nødvendige  

 oplysninger om indkomster i de enkelte kommuner.
 Den refusion, der tilfalder kommunerne i hovedstadsområdet, vil blive  

 anvist af Hypotekbanken, der tilsvarende vil kræve indbetalingen hos de  

 kommuner, der skal refundere beløb.
Såfremt revisionen af kommunernes regnskaber ikke er afsluttet, sker  

 beregningen under forbehold, og Hypotekbanken er berettiget til senere at  

 fremsætte krav om berigtigelse, såfremt revisionen af de enkelte kommuners  

 regnskab måtte give anledning hertil.
Hovedstadsområdet omfatter Københavns  

 og Frederiksberg kommuner og samtlige kommuner i Københavns, Frederiksborg og  

 Roskilde amter.
Rentebidrag ydes (beregnes) med virkning fra indekslånets optagelse.  

 Rentebidraget udbetales, når - byggearbejdet er afsluttet.
 - indekslånet hjemtaget.
 - Hypotekbanken er underrettet herom, jf. nedenfor under pkt. 12 og 13.
 Rente- og afdragsbidrag kan tidligst ydes fra færdiggørelsesdatoen jf.  

 pkt. 13.
Rentebidrag udbetales bagud i tilknytning til de terminer, som er fastsat  

 i pantebrevene.
Hypotekbanken udbetaler såvel statens som kommunens andel af  

 rentebidraget til det långivende realkreditinstitut på grundlag af en  

 specificeret opgørelse fra de enkelte institutter.
Hypotekbanken opkræver  

 derefter hos kommunen dennes andel.
Udbetalingen af kommunens andel af  

 rentebidraget sker på samme måde som for statens vedkommende direkte til det  

 långivende realkreditinstitut, idet Hypotekbanken foretager anvisningen og  

 derpå opkræver beløbet hos kommunen.
 Rentebidrag ydes principielt på uændrede vilkår i hele lånets løbetid, som  

 efter lov om indeksregulerede realkreditlån højst kan være 35 1/2 år.
 Rentebidrag og afdragsbidrag ydes i princippet i hele lånets løbetid, men  

 udbetalingen kan dog helt eller delvist bringes til ophør, hvis ejendommens  

 økonomi forbedres, eller ændrede forhold for institutionen taler derfor,  

 herunder en stigning i det almindelige lejeniveau, jf. boligbyggerilovens §  

 72 c.
7. Kommunegaranti Det er en betingelse for statstøtte til finansiering af  

 renoveringsarbejder m.v., at kommunalbestyrelsen påtager sig at yde garanti  

 efter lovens § 72 b, stk. 2. Det vil sige, at der skal ydes garanti for den  

 del af indekslånet, der har sikkerhed udover 65 pct. af den til renoveringen  

 godkendte udgift efter arbejdets gennemførelse.
Ved underskudsdækning ydes  

 garanti udover 65 pct. af ejendommens værdi.
 Efter § 72 b, stk. 2 i boligbyggeriloven godtgør kommunalbestyrelsen  

 statskassen halvdelen af statens eventuelle tab som følge af  

 garantiforpligtelsen.
 Efter lov nr. 629 af 23. december 1980 om ændring af de kommunale  

 styrelseslove gælder ikke længere et ubetinget krav om tilsynsmyndighedens  

 godkendelse af en kommunes garanti for lån.
8. Låneoptagelsen Statslånet udgør 15 pct. af de godkendte udgifter og udbetales kontant til  

 pari.
Udbetalingen skal ikke afvente samtlige renoveringsarbejders  

 færdiggørelse.
Der henvises til pkt. 12.
Lånet vil blive ydet mod pant i ungdomsboliginstitutionens ejendom.
Udkast  

 til pantebrev vil blive fremsendt fra Hypotekbanken.
 Stats- og indekslånet skal have oprykkende panteret efter andre  

 eksisterende realkreditlån og efter indestående statslån og kommunale lån i  

 ejendommen.
 Rentebidrag og afdragsbidrag ydes med virkning fra indekslånets optagelse  

 jf. pkt. 6.
 Der kan ikke optages forhåndslån, da der ikke ydes hverken rentebidrag  

 eller afdragsbidrag hertil.
For at opnå den tilsigtede billiggørelse af renoveringen bør  

 finansieringen forberedes med henblik på at søge udbetalingen af indekslån  

 gennemført samtidig med, at renoveringen er færdig.
Renoveringsarbejderne må  

 i enhver henseende tilrettelægges med henblik på den hurtigst mulige  

 finansiering, og udarbejdelsen og behandlingen af regnskabet for de udførte  

 arbejder må søges fremskyndet mest mulig.
Afsnit D 9. Udbud, pris, tid, ansvar, kvalitetssikring m.v.
 Følgende cirkulærer gælder:
 - Byggestyrelsens cirkulære om pris og tid på bygge- og anlægsarbejder af  

 11. november 1981.
 - Byggestyrelsens cirkulære om udbud af bygge- og anlægsarbejder af 6.  

 januar 1983.
 - Boligstyrelsens cirkulære om forskellige forhold i forbindelse med  

 underhåndsbud indenfor byggeri, der opføres med støtte i henhold til lov om  

 boligbyggeri af 9. maj 1984.
 - Byggestyrelsens cirkulære om totalentreprise i byggeri med offentlig  

 støtte af 10. maj 1985.
 - Byggestyrelsens cirkulære om ansvarsforhold ved byggearbejder af 25.  

 juni 1986.
 - Byggestyrelsens cirkulære om kvalitetssikring af 12. november 1986.
 - Byggestyrelsens cirkulære om brug af beton af 6. januar 1987  

 (Basisbetonbeskrivelsen).
 Endvidere henvises til:
 - Byggestyrelsens vejledning om udbud af bygge- og anlægsarbejder og  

 antagelse af tilbud (Udbud 83).
 - Byggestyrelsens vejledning om kvalitetssikring i byggeriet (december  

 1986).
 - Byggestyrelsens vejledning om ansvarsforhold ved byggearbejder (april  

 1987).
 Kommunalbestyrelsen påser, at renoveringsarbejderne udføres i  

 overenstemmelse med ovennævnte cirkulærer.
10. Renoveringsudgifternes bestanddele Der kan ydes støtte til samtlige renoveringsudgifter inkl. moms og  

 finansieringsudgifter, herunder udgifter til projektering, fagtilsyn og  

 byggeledelse samt til rimelige byggelånsrenter.
 På regnskabet for den foretagne renovering jf. pkt. 13 medtages  

 renteudgift, der svarer til byggelånsrenten på 85 pct. af de samlede  

 godkendte renoveringsudgifter (ekskl. byggelånsrenter) i halvdelen af  

 sædvanlig byggetid.
Til dækning af statens administrationsudgifter ved støtteansøgningernes  

 behandling m.v. opkræves et gebyr, der for tiden udgør 4,5 promille af de  

 godkendte renoveringsudgifter ekskl. gebyr.
Gebyret opkræves hos bygherren,  

 det vil sige ungdomsboliginstitutionen, senest samtidig med, at Hypotekbanken  

 noterer, at støtten er berigtiget, jf. nedenfor under pkt. 13.
Til dækning af 5 års eftersyn afsættes et beløb på 1/2 pct. af det inden  

 arbejdernes påbegyndelse godkendte beløb.
Beløbet skal afholdes inden for det  

 ved renoveringsarbejdernes påbegyndelse godkendte beløb.
Beløbet skal senest  

 på afleveringstidspunktet for renoveringen anbringes således, at der er  

 sikkerhed for, at det er til stede, når 5 års eftersynet skal foretages.  

 Beløbet kan f.eks. indsættes på en spærret konto i et pengeinstitut.  

 Påløbende renter tilskrives kontoens indestående.
 På datoen for renoveringens færdiggørelse foretages en opgørelse over  

 samtlige påløbne udgifter vedrørende renoveringen.
11. Ansøgningsproceduren Efter en eventuel indledende kontakt med kommunen om dens indstilling til  

 projektet indledes den egentlige støtteprocedrure med indsendelse af en  

 ansøgning om støtte til kommunen.
 Det er væsentligt, at projekteringen udføres, således at senere ændringer  

 under udførelsesfasen kan undgås.
Det overlades til den enkelte kommunalbestyrelse at afgøre, hvilket  

 tegnings- og oplysningsmateriale bygherren skal indsende sammen med  

 ansøgningen om godkendelse af det enkelte projekt.
Der anvendes ikke særlige  

 skemaer.
 For at kommunalbestyrelsen kan konstatere, om projektet opfylder  

 betingelserne for at opnå støtte, skal ansøgningsmaterialet vedlægges:
- en tilstandsrapport indeholdende en teknisk beskrivelse af de dele af  

 ungdomsboligerne, som ansøgningen vedrører, herunder en beskrivelse af mulige  

 metoder til renovering samt en angivelse af, hvor påtrængende  

 renoveringsarbejderne må anses at være, - en opgørelse over renoveringsudgiftens størrelse opdelt i samlede  

 håndværkerudgifter og omkostninger angivet i de på ansøgningstidspunktet  

 gældende priser, - en opgørelse over de enkelte bestanddele af renoveringsudgiften  

 specificeret i nødvendigt omfang, herunder størrelsen af byggelånsrenter, jf.  

 pkt. 10, - en redegørelse for institutionens økonomiske forhold, herunder  

 indestående på de enkelte henlæggelseskonti, og henlæggelsesmidlernes  

 størrelse pr. m2 bruttoetageareal, - en beregning af den nødvendige lejeforhøjelse som følge af arbejdernes  

 gennemførelse (ca. 2 1/2 pct. af samtlige udgifter til afdrag på  

 indekslånet), - oplysning om anslået længde af byggeperioden, - oplysninger om, hvilke rådgivere og udførende, der anvendes, herunder om  

 disse er medvirkede ved byggeriets opførelse, - udskrift af bestyrelsesmøde eller lignende, der viser, at beboerne har  

 haft lejlighed til at udtale sig om såvel de mulige metoder til renovering,  

 det ansøgte renoveringsprojekt som de med gennemførelsen af mulige  

 renoveringer forbundne udgifter og disses konsekvenser for huslejen.
 Det påhviler kommunalbestyrelsen at påse, at ovennævnte materiale er  

 vedlagt ansøgningen.
 Det er alene kommunalbestyrelsen, der tager stilling til, om den valgte  

 udførelsesmetode i teknisk henseende er hensigtsmæssig under hensyn til en  

 samlet vurdering af renoveringsarbejdets pris, kvalitet m.v.  

 Kommunalbestyrelsen fremsender erklæring herom til Boligstyrelsen.
Den rådgivende eller udførende, der medvirker ved renoveringen, må ikke  

 have medvirket ved den eksisterende bygnings opførelse, med mindre  

 kommunalbestyrelsen finder, at der måtte være særlige grunde hertil.
Hvis  

 kommunalbestyrelsen herefter finder, at der er et rimeligt forhold mellem  

 renoveringsudgiftens størrelse og boligernes kvalitet, og at  

 støttebetingelserne i øvrigt, jf. pkt. 2-3, kan anses for opfyldt, fremsender  

 kommunalbestyrelsen følgende til Boligstyrelsen:
- kommunalbestyrelsens erklæring om den valgte udførelsesmetode, - godkendelse af projektet i sin helhed, - oplysning om, at de anvendte rådgivere og de udførende ikke har  

 medvirket ved byggeriets opførelse.
Har kommunalbestyrelsen fundet, at der  

 foreligger særlige grunde til, at rådgivere og udførende, der har medvirket  

 ved byggeriets opførelse, skal medvirke ved renoveringen, skal de særlige  

 grunde oplyses.
- meddelelse om kommunegaranti, - meddelelse om kommunal andel af rentebidrag, - godkendelse af renoveringsudgiften, - godkendelse af lejeforhøjelsen.
 Kommunalbestyrelsen kan ligesom Boligstyrelsen gøre støttetilsagnet  

 betinget af relevante vilkår, som det konkrete projekt skønnes at give  

 anledning til.
 Der skal ikke indsendes tegninger eller lignende, med mindre  

 Boligstyrelsen anmoder herom.
 Hvis betingelserne for at opnå støtte er opfyldt, meddeler Boligstyrelsen  

 på grundlag af kommunalbestyrelsens erklæringer og godkendelser, tilsagn om  

 støtte til finansiering af renoveringsarbejder på ungdomsboligerne.
 Boligstyrelsen foretager ingen teknisk behanding af ansøgningen, men  

 lægger kommunalbestyrelsens tekniske vurdering til grund for tilsagn om  

 støtte.
Det vil være et vilkår for tilsagnet om støtte, at der gennemføres et  

 5-års eftersyn af de udførte arbejder.
Udgiften hertil forudsættes afholdt af  

 bygherren, det vil sige ungdomsboliginstitutionen, jf. pkt. 10, stk. 4.
12. Renoveringens igangsætning og gennemførelse Arbejderne må ikke igangsættes, jf. dog pkt. 3, forinden Boligstyrelsens  

 tilsagn foreligger, og kommunalbestyrelsen har godkendt igangsættelsen.
Hvis  

 Boligstyrelsens godkendelse af igangsættelsen tillige er nødvendig, jf.  

 nedenfor, skal denne også foreligge forinden renoveringen påbegyndes.
 Kommunalbestyrelsen skal, forinden arbejderne igangsættes, have modtaget  

 materiale, der indeholder oplysninger om:
- udbudsformen, - samlet entreprisesum efter indhentning af tilbud, - tidspunkt for renoveringens igangsætning, - byggeperiodens længde, - den forventede færdiggørelsesdato.
 Overskrider renoveringsudgiften efter indhentning af tilbud den af  

 Boligstyrelsen i tilsagnet godkendte renoveringsudgift, skal  

 ungdomsboliginstitutionen overfor kommunalbestyrelsen fremsende en  

 redegørelse for årsagen til fordyrelsen samt mulige besparelsesforslag.
 Finder kommunalbestyrelsen, at det fremsendte materiale ikke eller kun på  

 uvæsentlige punkter afviger fra det materiale, der har dannet grundlag for  

 Boligstyrelsens tilsagn om støtte, godkender kommunalbestyrelsen det  

 fremsendte projekt og dets anskaffelsessum med bindende virkning for  

 Boligstyrelsen.
 Kommunalbestyrelsen underretter Boligstyrelsen og Hypotekbanken - ved  

 integrerede ungdomsboliger Boligselskabernes Landsbyggefond i stedet for  

 Hypotekbanken - om sin godkendelse samt om udbudsformen, den samlede  

 entreprisesum efter indhentning af tilbud, det forventede tidspunkt for  

 renoveringens igangsætning, byggeperiodens længde samt den forventede  

 færdiggørelsesdato.
 På grundlag af kommunalbestyrelsens godkendelse lader Hypotekbanken  

 tinglyse et pantebrev i ungdomsboliginstitutionens, herunder afdelingens  

 ejendom.
Finder kommunalbestyrelsen, at det fremsendte materiale afviger væsentligt  

 fra det materiale, der har dannet grundlag for Boligstyrelsens tilsagn om  

 støtte, skal sagen med kommunalbestyrelsens indstilling forelægges for  

 Boligstyrelsen til afgørelse af, om tilsagnet fortsat kan stå ved magt.
Til  

 brug for Boligstyrelsens behandling af sagen fremsender kommunalbestyrelsen  

 en redegørelse for årsagen til afvigelserne, fordyrelserne, mulige  

 besparelsesforslag samt kommunalbestyrelsens stillingtagen hertil.  

 Kommunalbestyrelsen orienterer samtidig Boligstyrelsen om udbudsformen, den  

 samlede entreprisesum efter indhentning af tilbud, det forventede tidspunkt  

 for renoveringens igangsætning, byggeperiodens længde samt den forventede  

 færdiggørelsesdato.
 Tegningsmateriale skal kun fremsendes, hvis styrelsen anmoder herom.
 Når Boligstyrelsen har taget stilling til, om tilsagnet kan opretholdes,  

 underretter styrelsen kommunalbestyrelsen og Hypotekbanken - ved integrerede  

 ungdomsboliger Boligselskabernes Landsbyggefond - herom.
Når anmærkningsfrit tinglyst pantebrev for lånebeløbet foreligger,  

 udbetaler Hypotekbanken til ungdomsboliginstitutionen eller til en afdeling  

 af et almennyttigt boligselskab a conto beløb af lånet på grundlag af  

 kommunalbestyrelsens attestation af arbejdets udførelse og udgifternes  

 størrelse.
Ved integrerede ungdomsboliger foretages udbetalingen som ved  

 almennyttigt boligbyggeri til Boligselskabernes Landsbyggefond.
Renoveringsarbejdet skal igangsættes og færdiggøres til de forudsatte  

 tidspunkter.
Under byggeriets gang må der ikke foretages ændringer, som  

 medfører væsentlige stigninger af den godkendte renoveringsudgift, medmindre  

 kommunalbestyrelsen - hvor ganske særlige forhold måtte foreligge - giver  

 tilladelse hertil.
Eventuelle merudgifter som følge af sådanne ændringer skal  

 som udgangspunkt afholdes inden for det beløb, der er afsat til det samlede  

 projekt.
Dette indebærer, at der muligvis skal foretages besparelser i  

 projektet, som opvejer disse udgifter.
 Under renoveringens udførelse fører kommunalbestyrelsen tilsyn med, at  

 vilkårene for støtte overholdes.
13. Renoveringens afslutning og berigtigelse af støtte Snarest muligt og senest 6 måneder efter arbejdets afslutning fremsendes  

 et regnskab for den foretagne renovering til kommunalbestyrelsens  

 godkendelse.
 Samtidig med anmodning om godkendelse af de endelige renoveringsudgifter  

 skal ungdomsboliginstitutionen anmode kommunalbestyrelsen om en endelig  

 berigtigelse af den offentlige støtte (rentebidrag og afdragsbidrag).  

 Kommunalbestyrelsen skal i forbindelse med behandlingen af denne ansøgning  

 påse, at der er fastsat en dato for renoveringens færdiggørelse  

 (færdiggørelsesdatoen).
Udgifterne til renoveringsarbejdet kan aldrig fastsættes til et højere  

 beløb end de faktisk afholdte udgifter.
I de tilfælde, hvor den tidligere  

 godkendte renoveringsudgift ikke udnyttes fuldt ud, skal den endeligt  

 godkendte renoveringsudgift nedsættes.
Der skal gives meddelse herom til  

 Boligstyrelsen og Hypotekbanken - ved integrerede ungdomsboliger  

 Boligselskabernes Landsbyggefond.
Overstiger udgifterne til renoveringen det beløb, som kommunalbestyrelsen  

 eller Boligstyrelsen tidligere har godkendt, vil kommunalbestyrelsen kunne  

 godkende merudgifter, som efter kommunalbestyrelsens opfattelse skyldes  

 uforudseelige omstændigheder, der er indtruffet efter renoveringens  

 påbegyndelse.
Desuden vil kommunalbestyrelsen kunne godkende merudgifter, der  

 er en følge af væsentlige ændringer under byggeriets gang, som  

 kommunalbestyrelsen har tilladt, såfremt det ikke har vist sig muligt at opnå  

 besparelser af tilsvarende størrelse.
Det er en betingelse, at  

 kommunalbestyrelsen ikke finder, at merudgifterne skyldes en uhensigtsmæssig  

 tilrettelæggelse af renoveringsarbejderne, og at kommunalbestyrelsen i øvrigt  

 finder, at merudgifterne er rimelige.
 Ud fra en risikobetragtning vil det af hensyn til beboerne kunne være  

 rimeligt at modregne eventuelle merudgifter i byggesagshonoraret,  

 bestyrelsesudgifterne og/eller et almennyttigt boligselskabs frie  

 egenkapital.
Ved mindre forhøjelser skal kommunalbestyrelsen påse, at omkostningerne  

 ved forhøjelsen står i forhold til de udgifter, herunder stempeludgifter, der  

 er forbundet med en eventuel forhøjelse af lånene.
Er det beløb, som kommer  

 til udbetaling efter fradrag af stempeludgifter o. lign. af beskeden  

 størrelse, bør overskridelsen afholdes over ungdomsboligernes drift.
Når kommunalbestyrelsen har godkendt de endelige renoveringsudgifter og  

 berigtigelsen af støtten er sket, orienterer kommunalbestyrelsen  

 Boligstyrelsen og Hypotekbanken herom.
Ved integrerede ungdomsboliger  

 orienteres endvidere Boligselskabernes Landsbyggefond.
Herefter kan rente- og  

 afdragsbidraget udbetales, hvis betingelserne, der er nævnt i pkt. 6, i  

 øvrigt er opfyldt.
 Udover oplysningerne om størrelsen af de endeligt, godkendte  

 renoveringsudgifter og datoen for byggeriets færdiggørelse skal  

 kommunalbestyrelsen i alle tilfælde overfor Boligstyrelsen oplyse den  

 fremtidige leje pr. værelsesenhed og pr. m2 bruttoetageareal.
Afsnit E 14. Indekslån uden offentlig støtte (I-lån) Meddeles der ikke støtte efter boligbyggerilovens § 73 b, eller er  

 byggeskaden/renoveringsarbejdet ikke omfattet af bestemmelsen, er der  

 mulighed for at finansiere opretningsarbejderne ved optagelse af indekslån.
Det indekslån, der kan ydes til sådanne arbejder, ydes uden offentlig  

 støtte, det vil sige, at hverken staten eller kommunen betaler rentebidrag  

 eller afdragsbidrag.
Der ydes heller ikke kommunegaranti for disse lån.
Efter § 2, stk. 7 og § 4, stk. 1 i indekslåneloven (lovbekendtgørelse nr.  

 437 af 27. juni 1986 som ændret ved lov nr. 931 af 19. december 1986) har  

 indekslånet en løbetid på 20 1/2 år.
Indekslånet skal have sikkerhed indenfor  

 en lånegrænse på 85 pct. af ejendommens værdi.
Hvis lånet får sikkerhed  

 udover en lånegrænse på 65 pct. af ejendommens værdi, skal der tillige  

 afgives en statsgaranti.
Lånet kan højst udgøre 90 pct. af de afholdte  

 rimelige udgifter.
 Indekslånet udmåles efter reglerne i Boligstyrelsens bekendtgørelse nr.  

 332 af 4. juli 1985 om realkreditinstitutternes værdiansættelse og  

 låneudmåling, som ændret ved bekendtgørelserne nr. 169 af 20. marts 1986 og  

 nr. 672 af 3. oktober 1986.
Forinden igangsættelse af om- og tilbygningsarbejder, der skal finansieres  

 ved en sådan låneoptagelse, skal kommunalbestyrelsens godkendelse indhentes.  

 Kommunalbestyrelsen skal godkende, at - arbejderne udføres, - institutionens ejendom pantsættes, - kommunale og statslige lån rykker for indekslånet, - lejeforhøjelsen, som følge af låneoptagelsen, - den del af udgifterne, der ikke lånefinansieres, afholdes over  

 ungdomboligernes drift.
 Såfremt kommunalbestyrelsen kan godkende ansøgningen om låneoptagelse, når  

 henses til det fremtidige lejeniveau for ungdomsboliginstitutionen,  

 underretter kommunalbestyrelsen Boligstyrelsen om:
- arbejdernes art, - størrelsen af det indekslån, der agtes optaget, - den fremtidige leje pr. værelsesenhed og pr. m2 bruttoetageareal.
 Samtidig underretter kommunalbestyrelsen Hypotekbanken - ved integrerede  

 ungdomsboliger Boligselskabernes Landsbyggefond - om størrelsen af det  

 indekslån, der agtes optaget.
 For statslige lån kan kommunalbestyrelsen alene anbefale, at statslånet  

 rykker, hvorimod meddelelse om rykning forestås af Hypotekbanken.
 Hypotekbanken bemyndiges til at godkende, at statslånet rykker for  

 optagelse af indekslån til om- og tilbygningsarbejder på grundlag af  

 kommunalbestyrelsens anbefaling.
 Endvidere bemyndiges Hypotekbanken til at afgive garanti på statens vegne,  

 såfremt lånet får sikkerhed udover en lånegrænse på 65 pct. af ejendommens  

 værdi.
Boligstyrelsen, den 14. september 1987 H.
E.
RASMUSSEN /Vibeke Køie § 70.  Tilsagn om statslån kan gives op til 15 pct. af  

 ejendommens værdi, jf. § 60. Statens lån skal have opykkende panteret efter  

 indekslån.
Summen af stats- og indekslån kan udgøre indtil 100 pct. af  

 ejendommens værdi.
Der ydes ikke kommunale lån til byggeri, der opføres med  

 støtte efter dette kapitel.
Stk. 2.  Statslån efter stk. 1 er rentefri.
De afdrages,  

 når ejendommens økonomi efter långiverens skøn tillader det, jf. § 34, 2.  

 pkt.
Tilbagebetaling skal dog påbegyndes senest 50 år efter lånets  

 udbetaling.
Stk. 3.  Ved erhvervelse og eventuel ombygning af  

 bebyggede ejendomme efter § 69 nr. 2 og 3, kan boligministeren i særlige  

 tilfælde godkende, at indestående pantegæld overtages af erhververen eller  

 bliver indestående i ejendommen.
Den samlede belåning, hvori sådan pantegæld  

 medregnes efter kursværdi, må dog ikke overstige 100 pct. af ejendommens  

 værdi, jf. § 60.
 Stk. 4.  Ud over statslån efter stk. 1 kan efter  

 boligministerens nærmere bestemmelse ydes statslån til finansiering af  

 rimelige udgifter til møblering og montering.
--------- § 72.  Rentebidrag udgør et beløb, der svarer til  

 udgiften til forrentning af indekslån samt til administrations- og  

 reservefondsbidrag.
 Stk. 2.  Kommunens andel af rentebidraget udgør et  

 beløb, der svarer til 10 pct. af det fulde rentebidrag på den del af  

 indekslånet, der ved lånets optagelse har pantesikkerhed inden for 80 pct. af  

 ejendommens værdi, jf. § 60. Resten af rentebidraget betales af staten.
 Stk. 3.  Halvdelen af kommunens andel af rentebidraget  

 fordeles i hovedstadsområdet mellem kommunerne i dette område efter reglerne  

 om fordeling af boligstøtte i lov om individuel boligstøtte.
 § 72 a.  Afdragsbidraget udgør et beløb, der svarer  

 til afdraget på den del af indekslånet, der ved lånets optagelse har  

 pantesikkerhed ud over 50 pct. af ejendommens værdi, jf. § 60.
§ 72 b.  Statsgaranti for indekslån kan ydes for den  

 del af lånet, der på tidspunktet for lånets optagelse har pantesikkerhed ud  

 over 65 pct. af ejendommens værdi, jf. § 60. Garantien omfatter til enhver  

 tid så stor en del af lånets restgæld og eventuelt forfaldne terminsydelser,  

 som det oprindelige garantibeløb udgjorde af hovedstolen.
Den del af  

 restgælden, der ikke omfattes af garantien, har panteret forud for den  

 garanterede del af restgælden.
 Stk. 2.  Kommunalbestyrelsen godtgør statskassen  

 halvdelen af statens eventuelle tab som følge af garantiforpligtelsen.
§ 72 c.  Rentebidrag og afdragsbidrag ydes med  

 virkning fra indekslånets optagelse og udbetales bagud i tilknytning til de i  

 pantebrevene fastsatte terminer.
Udbetalinger sker til det långivende  

 realkreditinstitut på grundlag af en specificeret opgørelse fra instituttet.
Stk. 2.  Boligministeren kan helt eller delvis bringe  

 betaling af rentebidrag og afdragsbidrag til ophør, såfremt ejendommens  

 økonomi forbedres eller ændrede forhold for byggeriet taler derfor, herunder  

 en stigning i det almindelige lejeniveau.
En beslutning om delvist ophør skal  

 fortrinsvis omfatte afdragsbidrag.
--------- § 73 b.  Boligministeren kan på statskassens vegne  

 meddele tilsagn om statslån til dækning af indtil 15 pct. af de godkendte  

 udgifter til udbedring af byggeskader, større ekstraordinære  

 renoveringsarbejder samt i ganske særlige tilfælde til ekstraordinær  

 opretning af økonomien i kollegier/ungdomsboliger, der har fået tilsagn om  

 statsstøtte til opførelse efter byggestøtte-, kollegiestøtte- eller  

 boligbyggerilovgivningen før 1. juli 1986, i det omfang udgifterne ikke  

 dækkes ved erstatninger eller gennem forsikringer.
Stk. 2.  Statens lån skal have oprykkende panteret efter  

 indekslån.
Summen af stats- og indekslån kan udgøre indtil 100 pct. af de  

 godkendte udgifter, jf. stk. 1. Statslånet er rente- og afdragsfrit, jf. §  

 70, stk. 2.
 Stk. 3.  Tilsagn om statslån efter stk. 1 afholdes af  

 bevillingen til lån til boliger for unge under uddannelse m.fl.
 Stk. 4.  Der ydes rentebidrag, afdragsbidrag samt  

 garanti efter bestemmelserne i §§ 72, 72 a, 72 b og 72 c.
§ 2 2. I § 1, stk. 3, der bliver stk. 4, udgår  

 »dog«, og »§ 73« ændres til: »§ 81«.
 3. I § 2 indsættes efter stk. 5 som nye stykker:
 »Stk. 6.  Indekslån kan ydes til byggeskader og til  

 større ekstraordinære renoveringsarbejder samt ekstraordinær opretning af  

 økonomien i kollegier/ungdomsboliger, såfremt der gives tilsagn om  

 rentebidrag efter § 73 b i lov om boligbyggeri.
 Stk. 7.  Indekslån kan ydes til om- og tilbygning samt  

 vedligeholdelse af kollegier/ungdomsboliger, der har fået tilsagn om  

 statsstøtte til opførelse efter byggestøtte-, kollegiestøtte- eller  

 boligbyggerilovgivningen.«.
 Stk. 6-8 bliver herefter stk. 8-10.
