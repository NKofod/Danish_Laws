Skriftlig fremsættelse (28. oktober 2004) Miljøministeren  

  

 (Connie Hedegaard):
 Herved tillader jeg mig for Folketinget at fremsætte:
Forslag til lov om  

 ændring af lov om miljøbeskyttelse (Gennemførelse af direktiv vedr.  

 Århus-konventionen) (Lovforslag nr.
L 59).
Lovforslaget sigter mod at ændre miljøbeskyttelsesloven  

 således, at der kan skabes hjemmel til at gennemføre Europa-Parlamentets og  

 Rådets direktiv 2003/35 af 26. maj 2003 om offentlig deltagelse i forbindelse  

 med udarbejdelse af visse planer og programmer på miljøområdet og om ændring  

 af  

 Rådets direktiv 85/337/EØF og 96/61/EF for så vidt angår offentlig deltagelse  

 og adgang til klage og domstolsprøvelse.
Lovforslaget vedrører kun de  

 bestemmelser i direktivet, der handler om borgernes inddragelse, når  

 myndighederne  

 udarbejder planer og programmer på miljøområdet og foretager ad  

 hoc-revurderinger af miljøgodkendelser.
De øvrige bestemmelser i direktivet  

 kræver ikke lovændringer.
 Direktivet selv tilsigter bl.a. at tilpasse EU-lovgivningen  

 om offentlighedens deltagelse i forbindelse med udarbejdelse af visse planer  

 og  

 programmer og revurderinger i miljøgodkendelser til konventionen om adgang  

 til  

 miljøoplysninger, offentlig deltagelse i beslutningsprocesser og adgang til  

 klage og domstolsprøvelse på miljøområdet ( Århus-konventionen). Danmark har  

 ved lov nr. 447 af 31. maj 2000 gennemført Århus-konventionen i dansk ret og  

 tiltrådte konventionen den 29. september 2000.
Direktivet er imidlertid ikke kun en ordret implementering  

 af konventionen, men supplerer og fortolker denne.
Konsekvensen er, at  

 direktivet ikke på alle punkter svarer til den danske implementering af  

 konventionen.  

 Hertil kommer, at den danske implementering af konventionens regler om  

 offentlighedens deltage i planer og programmer i en vis grad hviler på  

 praksis,  

 som ikke er tilstrækkelig til at implementere EU-regler.
Der foreslås derfor en bemyndigelse i miljøbeskyttelsesloven  

 til at fastsætte nærmere regler om borgernes inddragelse, når myndighederne  

 udarbejder planer og programmer på miljøområdet.
Bemyndigelsen supplerer  

 andre  

 specifikke bemyndigelser til at fastsætte regler om offentlighedens  

 indragelse  

 på miljøområdet.
Bemyndigelsen skal først og fremmest bruges til at fastsætte  

 offentlighedsbestemmelser for nogle de EU planer og programmer, der er  

 omfattet  

 af direktivet.
Det drejer sig for tiden om en national affaldsplan og evt. et  

 program om batterier og akkumulatorer og ved justeringer af  

 nitrathandlingsplanen.
 Der forslås endvidere en bemyndigelse i loven til at  

 fastsætte regler om offentlighedens inddragelse i forbindelse med, at der  

 træffes beslutning efter miljøbeskyttelseslovens § 41 a, som omhandler de  

 situationer, hvor der- ud over den regelmæssige revurdering efter § 41 b  

  skal  

 ske en revision i miljøgodkendelsens vilkår.
 Idet der i øvrigt henvises til lovforslaget med  

 bemærkninger, anbefaler jeg det til Folketingets velvillige behandling.
