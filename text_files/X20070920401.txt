Samfinansieret forskningsprojekt - fradrag Spørgsmål Vil A A/S have  

 ekstrafradrag efter ligningslovens § 8 Q, stk. 1, med 50 % af de fradrags- og  

 afskrivningsberettigede  

 udgifter, som selskabet vil komme til at afholde i forbindelse med det  

 samfinansierede  

 forskningsprojekt "F", således som dette er beskrevet i  

 projektansøgning indsendt i 2006, godkendt af Forskningsstyrelsen i 2006,  

 herunder for et beløb svarende til de lønudgifter, som selskabet afholder i  

 forbindelse med projektet? Svar Ja, selskabet vil  

 i henhold til ligningslovens § 8 Q kunne fradrage et beløb svarende til 50 %  

 af  

 de fradragsberettigede eller afskrivningsberettigede udgifter i forbindelse  

 med  

 det samfinansierede projekt.
For så vidt angår lønudgifter forudsætter  

 ekstrafradraget dog, at Forsknings- og Innovationsstyrelsen endeligt  

 godkender  

 projektet, herunder at der er tale om en lille eller mellemstor virksomhed.
Beskrivelse af de faktiske forhold A A/S driver  

 konsulentvirksomhed i Danmark.
 Selskabet driver  

 tilsvarende virksomhed i udlandet gennem et lokalt datterselskab D1.  

 Selskabet  

 har desuden datterselskaberne D2 A/S og D3 ApS, som p.t. er uden aktiviteter.
Det fremgår af  

 forespørgslen, at A A/S med datterselskaber i henhold til årsrapporten for  

 2004  

 havde ca. x ansatte (omregnet til fuldtidsstillinger), en årsomsætning på y  

 mio. kr. og en regnskabsmæssig balancesum på ca. z mio. kr. Årsrapporten for  

 2005 forelå ikke på tidspunkterne for ansøgningen om godkendelse hos  

 Forskningsstyrelsen eller anmodningen om bindende svar.
I forespørgslen  

 skønnes  

 det, at selskabet ved udgangen af 2005 havde ca. æ ansatte, at årsomsætningen  

 for 2005 udgjorde ca. ø mio. kr., og at balancesummen ved udgangen af 2005  

 udgjorde ca. å mio. kr.
Samtlige aktier  

 i A A/S ejes af det udenlandske selskab M.
Det danske selskabs ledelse har  

 dog  

 en høj grad af autonomi, hvilket bl.a. giver sig udslag i, at selskabets  

 overskud ikke udloddes som udbytte til aktionæren, men forbliver i selskabet  

 til ledelsens disposition.
 A A/S har i 2006  

 ansøgt Forskningsstyrelsen om godkendelse af et samfinansieret  

 forskningsprojekt   

 med henblik på skattefradrag efter ligningslovens § 8 Q.
 Projektet, som  

 har overskriften "F", indebærer et forskningssamarbejde med O og er  

 beskrevet i ansøgningen til Forskningsstyrelsen  og projektgodkendelsen.
 Projektet  

 samfinansieres med O, og vil for A A/S indebære udbetalinger til O på et  

 nærmere angivet beløb fordelt over årene 2006-2009, jf. ansøgningen, og  

 lønudgifter til projektet på et ligeledes nærmere angivet beløb, fordelt over  

 årene 2006-2009, jf. ansøgningen.
Spørgers opfattelse ifølge anmodning og bemærkninger til  

 sagsfremstilling Forespørgerens  

 repræsentant finder, at spørgsmålet bør besvares bekræftende.
 Som begrundelse  

 herfor henvises til, at Forskningsstyrelsen har godkendt projektet i 2006, og  

 således har konkluderet, at der er tale om et værdifuldt samfinansieret  

 forskningssamarbejde mellem en privat virksomhed og en offentlig  

 forskningsinstitution,  

 som Folketinget har ønsket at fremme med fradragsreglerne i ligningslovens §  

 8  

 Q.
 Herudover  

 bemærkes, at A A/S opfylder betingelsen for at blive anset som en lille eller  

 mellemstor virksomhed, idet virksomheden opfylder alle de gældende kriterier  

 med hensyn til antal medarbejdere, årsomsætning og balancesum, og - uanset  

 den  

 formelle juridiske ejerstruktur - efter en konkret vurdering må antages at  

 have  

 en sådan grad af autonomi, at selskabet reelt opfylder EU´s  

 uafhængighedskriterium,  

 jf. § 3, stk. 7, i bekendtgørelsen nr. 339 af 10. maj 2004.
SKATs  

 indstilling og begrundelse Efter ligningslovens  

 § 8 Q kan bl.a. selskaber, der er skattepligtige efter selskabsskattelovens §  

 1, stk. 1, nr. 1, ved opgørelsen af den skattepligtige indkomst fradrage et  

 beløb svarende til 50 % af de fradrags- eller afskrivningsberettigede  

 udgifter,  

 som afholdes i forbindelse med et samfinansieret forskningsprojekt mellem en  

 erhvervsvirksomhed og en offentlig institution.
 Der er tale om  

 en forsøgsordning, som gælder for aftaler om samfinansierede  

 forskningsprojekter indgået i indkomstårene 2004, 2005 og 2006. Den  

 foreliggende  

 aftale er indgået i marts 2006, og opfylder således denne betingelse.
 Ekstrafradraget  

 efter ligningslovens § 8 Q berører ikke den skattepligtiges adgang til  

 fradrag  

 for driftsomkostninger og afskrivninger efter skattelovgivningens almindelige  

 regler.
 Der er ikke  

 fradragsret, hvis virksomheden får offentligt tilskud, herunder tilskud fra  

 EU,  

 til forskningsprojektet.  Der indrømmes endvidere ikke ekstrafradrag for  

 udgifter, for hvilke der gives ekstrafradrag efter ligningslovens §  

 8 F, stk. 1, eller  

 8 G, stk. 1 eller 2.
Der er alene  

 fradragsret for beløb, som virksomheden ifølge en samarbejdskontrakt med  

 forskningsinstitutionen udbetaler direkte til denne.
For små og mellemstore  

 virksomheder er der herudover fradragsret for beløb svarende til de  

 lønudgifter,  

 som virksomheden afholder i forbindelse med et konkrete samfinansieret  

 forskningsprojekt.
Der er ikke fradragsret, hvis de direkte udbetalte beløb  

 og  

 lønudgifterne samlet er mindre end 0,5 mio. kr. ifølge aftalen.
Der endvidere  

 kun fradragsret for udbetalinger på højst 5 mio. kr. inden for et indkomstår.
 Det er en  

 betingelse for fradraget, at det pågældende forskningsprojekt på forhånd er  

 godkendt af Forsknings- og Innovationsstyrelsen (tidligere  

 Forskningsstyrelsen)  

 inden for en ramme, som afsættes på de årlige bevillingslove.
 Ekstrafradraget  

 kan kun gives for den betaling til forskningsinstitutionen eller den  

 lønudgift  

 afholdt af virksomheden, som er angivet i den aftale, der har været forelagt  

 for Forsknings- og Innovationsstyrelsen.
 Af § 8 Q, stk.  

 2, 2. pkt. fremgår det, at ministeren for videnskab, teknologi og udvikling  

 fastsætter  

 nærmere regler for godkendelsen og administrationen af ordningen, herunder  

 hvad  

 der i § 8 Q, stk. 1, forstås ved små og mellemstore virksomheder.
 Ministeren for  

 videnskab, teknologi og udvikling har i medfør heraf udstedt Bekendtgørelse  

 nr.  

 339 af 10. maj 2004 om forsøgsordning med 150 pct. fradrag for  

 forskningsudgifter efter ligningslovens § 8Q (for perioden 1. januar 2004 til  

 31. december 2006).
 Af  

 bekendtgørelsens § 1 fremgår det bl.a., at Forskningsstyrelsen godkender de  

 samfinansierede projekter, der er omfattet af ligningslovens § 8 Q.
 I  

 bekendtgørelsens kapitel 2 "Betingelser for godkendelse", hedder  

 det  

 bl.a., at det er en betingelse for godkendelse, at projektets udgifter til  

 aktiviteter er omfattet af ligningslovens § 8 B om fradragsberettigede  

 udgifter.
Af  

 bekendtgørelsens § 3, stk. 7, fremgår det, at "Ved små og mellemstore  

 virksomheder lægges den af EU-Kommissionen til enhver tid fastsatte  

 definition  

 af små og mellemstore virksomheder til grund, det vil sige virksomheder, der  

 beskæftiger under 250 personer samt har en årlig omsætning på ikke over 50  

 mio.  

 EUR eller en årlig samlet balance på ikke over 43 mio.
EUR, jf.
Kommissionens  

 henstilling af 6. maj 2003 (2003/361/EF). Dog er små og mellemstore  

 virksomheder indtil 31. december 2004 defineret som virksomheder, der  

 beskæftiger under 250 personer, og som har en årlig omsætning på ikke over 40  

 mio.
EUR eller en årlig samlet balance på ikke over 27 mio.
EUR samt opfylder  

 EU´s uafhængighedskriterium, jf.
Kommissionens henstilling af 3. april 1996  

 (92/280/EC)." Der henvises  

 endvidere til bemærkningerne til Forslag nr.
L 132 til Lov om ændring af  

 ligningsloven, hvoraf det fremgår, at det er ministeren for videnskab,  

 teknologi og udvikling, der fastsætter regler om, hvad der skal forstås ved  

 en  

 lille og mellemstor virksomhed, samt i forbindelse med godkendelsen af  

 forskningsprojektet afgør, om virksomheden er lille eller mellemstor.
Forskningsstyrelsen  

 har i 2006 meddelt A A/S, at det samfinansierede forskningsprojekt F  

 godkendes  

 med forbehold.
Således hedder det i godkendelsen, at angående fradragsret for  

 virksomhedens egne projektrelevante lønudgifter meddeles godkendelsen under  

 forbehold af, at betingelserne for at blive behandlet som lille eller  

 mellemstor virksomhed (betingelse med hensyn til antal beskæftigede og  

 omsætnings- eller balancebeløb) er opfyldte - i overensstemmelse med  

 opgørelsesmåderne beskrevet i Bilag til EU-kommissionens henstilling af 6/5  

 2003 (meddelt under nr.
K(2003) 1422; 2003/ 361/EF), Bilagets Artikel 6, jf.  

 dets Artikel 3, dvs. bl.a. med tillæg for/af antal beskæftigede og  

 omsætnings-  

 eller balancebeløb i partnerselskaber og tilknyttede selskaber.
SKAT indstiller  

 på den baggrund, at det stillede spørgsmål besvares med ja, idet det for så  

 vidt angår fradrag for lønudgifterne dog forudsættes, at Forskningsstyrelsen  

 endeligt godkender forskningsprojektet, herunder at der er tale om en lille  

 eller mellemstor virksomhed, jf.
LL § 8 Q.
Skatterådets afgørelse og begrundelse Skatterådet  

 tiltræder SKATs indstilling med den anførte begrundelse.
