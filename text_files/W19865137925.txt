Ansøgning om dispensation fra krav om mindsteafstand mellem  

 sæderækkerne i Mercedes-køretøjer type 601 og 602, der skulle anvendes til  

 hyrekørsel, med en akselafstand på 3350 mm kunne ikke imødekommes, da vognene  

 leveredes med bestolingsmuligheder op til 14-15 personer.
En samtidig  

 ansøgning om dispensation til køretøjer af samme type med en akselafstand på  

 3050 mm blev imødekommet.
 I breve af 26. november 1985 og 15. januar 1986 har De bedt om  

 dispensation fra kravet om mindsteafstand mellem sæderækkerne, jfr.  

 ministeriet for offentlige arbejders bekendtgørelse nr. 87 af 10. marts 1980,  

 i forbindelse med godkendelse af to nærmere anførte typer af Mercedes-Benz  

 køretøjer til hyrekørsel.
Det fremgår af Deres henvendelse, at dispensationen søges for køretøjer af  

 typen 601 og 602, udstyret med bestolingsplan U 09 sammensat af forskellige  

 sædefabrikater.
Det er dog samtidig oplyst, at afstandene mellem henholdsvis  

 2. og 3. sæderække og 3. og 4. sæderække på intet tidspunkt bliver mindre end  

 660 mm og 640 mm.
 I den anledning skal vi udtale følgende:
Det fremgår af brevet af 26. november 1985, at både køretøjer af typen 601  

 og 602 (flere modeller) leveres i udgaver med kort (3050 mm) og lang (3350  

 mm) akselafstand.
Ministeriet finder fortsat ikke at kunne godkende  

 bestolingsplan U 09 anvendt i typen med en akselafstand på 3350 mm, idet  

 denne type efter det for ministeriet foreliggende leveres med  

 bestolingsmuligheder op til 14-15 personer.
Ministeriet vil derfor ikke kunne  

 meddele den ønskede dispensation vedrørende denne type.
 For så vidt angår typen med en akselafstand på 3050 mm kan ministeriet  

 imidlertid meddele den ønskede dispensation under iagttagelse af det i  

 ansøgningen anførte vedrørende mindsteafstanden mellem sæderækkerne og  

 således, at kravene til højde gulv-loft og sæde-loft, som indeholdt i  

 justitsministeriets bekendtgørelse nr. 175 af 21. maj 1962, samtidig skal  

 være opfyldt.
 Justitsministeriet, færdselssikkerhedsafdelingen, har modtaget kopi af  

 dette brev.
