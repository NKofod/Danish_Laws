(Til de socialpædagogiske seminarier) I tilslutning til cirkulære om praktik i socialpædagoguddannelsen  

 fastsætter direktoratet herved følgende om seminariernes praktiklærermøder og  

 praktiklærerkurser:
 1. Praktiklærermøder.
 1.1. I forbindelse med hver praktikperiode indkalder seminariet de  

 praktiklærere, der er i funktion i perioden, og som ikke tidligere har haft  

 praktikanter fra seminariet, til et informationsmøde af 4 timers varighed.
 Seminariet kan herudover efter behov indkalde praktiklærere til møder  

 inden for de til enhver tid fastsatte bevillingsmæssige rammer for  

 mødeaktiviteten.
1.2. Praktiklærermøderne anvendes til generel information om socialpædagoguddannelsen, information om det enkelte seminariums struktur og måde at gribe  

 uddannelsen an på, samt information om konkrete forhold i forbindelse med pågældende  

 praktikperiode.
 1.3. Deltagernes vikar- og befordringsudgifter dækkes efter de regler, der  

 gælder herom.
 2. Praktiklærerkurser.
 2.1. Seminarier, der har fire eller flere klasser på 1. studieår, afholder  

 praktiklærerkursus to gange i hvert finbansår. Øvrige seminarier afholder et  

 kursus hvert år.
 Seminarier med tre eller fem klasser på 1. studieår kan herudover afholde  

 yderligere eet kursus hvert andet år efter meddelelse fra direktoratet herom.
2.2. Hvert praktiklærerkursus er af tre dages varighed og sigter mod, at  

 deltagerne erhverver sig forudsætninger, der er nødvendige for at kunne  

 varetage opgaven som praktiklærer.
Kurset omhandler tilrettelæggelse og  

 gennemførelse af praktikundervisning, herunder vejledning og rådgivning samt  

 voksenpædagogisk didaktik og metodik med særligt henblik på  

 praktikundervisning.
 2.3. Der kan deltage højst 25 personer i hvert kursus, medmindre  

 direktoratet forudgående har givet tilladelse til et højere deltagerantal.  

 Ansøgere, der ikke tidligere har været på praktiklærerkursus, og som opfylder  

 nedenstående betingelser, har fortrinsret til deltagelse:
 2.4. Planen for det enkelte kursus skal efter anmodning indsendes til  

 direktoratet.
 2.5. Efter afslutningen af hvert kursus udfærdiger seminariet på en særlig  

 blanket kursusbevis til de deltagere, der har gennemført kurset.
 2.7. Deltagernes vikar- og befordringsudgifter i forbindelse med kurser og  

 konferencer dækkes efter de regler, der gælder herom.
 3. Ikrafttræden.
 3.1. Cirkulæret træder i kraft den 1. januar 1987.
 3.2. Direktoratet rejser spørgsmålet om en eventuel revision af cirkulæret  

 inden den 1. januar 1990.
 P.d.v.
