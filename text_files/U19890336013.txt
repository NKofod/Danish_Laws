 På en virksomhed var der indgået lokalaftale om fuld lønkompensation  

 ved fravær på grund af tilskadekomst på virksomheden, idet den i henhold til  

 dagpengeloven beregnede betalingssats (90%) i følge lokalaftalen var  

 »konverteret« til 100 %, og lønkompensationen skulle betales under  

 hele sygdomsperioden.
 En chauffør kom til skade den 14/3 1988 og fik herefter  

 lønkompensation med et beløb svarende til hans hidtidige aflønning indtil  

 31/3, hvorefter der udbetaltes et mindre beløb med den begrundelse, at han  

 fra 1/4 under alle omstændigheder ville være overflyttet til et dårligere  

 lønnet arbejde.
Udtalt, at det af dagpengelovens § 9 fremgår, at dagpengene skulle  

 beregnes på grundlag af lønindtægten i de sidste 4 uger før sygdommens  

 indtræden.
Herefter blev virksomheden dømt til at anerkende, at lokalaftalen  

 var brudt derved, at chaufføren ikke havde fået udbetalt fuld løn for den del  

 af sygdomsperioden der lå efter 1/4. Da der forelå et tvivlsomt  

 fortolkningsspørgsmål, var der ikke grundlag for bod til virksomheden eller  

 den pågældende arbejdsgiverforening.
 Dommere: Erik Balle, Arnold Hansen, Otto Hansen, Erik Jensen,  

 Jørgen Pedersen, Pontoppidan (retsformand) og Sløk.
 Under denne sag har Landsorganisationen i Danmark for  

 Specialarbejderforbundet i Danmark og Kvindeligt Arbejderforbund i Danmark  

 indklaget Dansk Arbejdsgiverforening for Plastindustrien i Danmark for Lego  

 System A/S, Billund, for Arbejdsretten for overenskomstbrud.
 Klagerne har nedlagt påstand om, at den indklagede virksomhed har  

 brudt lokalaftale 7.5.2. ved ikke at udbetale fuld løn til chauffør Erik S.  

 Andersen for den del af den pågældendes sygeperiode, der lå efter 1. april  

 1988, at den indklagede organisation har gjort sig delagtig i  

 virksomhedens overenskomstbrud ved ikke at pålægge virksomheden at overholde  

 den nævnte lokalaftale, at efterbetalingsspørgsmålet henskydes til  

 sædvanlig fagretlig behandling og at den indklagede virksomhed og den  

 indklagede organisation betaler en efter Arbejdsrettens skøn fastsat bod.
 De indklagede har påstået frifindelse.
 Sagens nærmere omstændigheder er følgende:
På Lego System A/S blev der den 6. februar 1987 indgået en aftale om fuld  

 lønkompensation ved fravær på grund af tilskadekomst på virksomheden.
I  

 aftalen, der betegnes som lokalaftale 7.5.2., hedder det bl.a.
 »1.1. Tilskadekomst defineres i henhold til arbejdstilsynets  

 meddelelse nr. 6.02.1. som:
 Arbejdsulykker og forgiftningstilfælde der opstår ved pludselige uventede  

 og skadevoldende hændelser, og som medfører legemsbeskadigelse eller  

 helbredsskade.
 1.2. Der skal foreligge ulykkesrapport i henhold til gældende regler.
2.0. Betaling 2.1. Den i henhold til dagpengeloven beregnede betalingssats (90%)  

 konverteres til 100%.
 2.2. LEGO Gruppen udbetaler lønkompensationen under hele fraværsperioden.
 2.3. LEGO Gruppen modtager refusion fra det offentlige i henhold til  

 dagpengeloven.
2.4. Der beregnes sygeferiepenge og SH i hele fraværsperioden.« Chauffør  Erik S.
Andersen var den 14. marts 1988 udsat for en  

 arbejdsulykke, der medførte længere tids sygemelding.
I perioden frem til den 31. marts udbetalte virksomheden lønkompensation  

 med et beløb, der svarede til den løn, som  Erik S.
Andersen hidtil havde  

 modtaget.
Fra 1. april udbetaltes et mindre beløb, idet virksomheden henviste til,  

 at  Erik S.
Andersen fra denne dato under alle omstændigheder ville være  

 overflyttet til et dårligere lønnet arbejde.
 Baggrunden herfor var følgende:
I forbindelse med en ændring af strukturen i den indklagede virksomhed  

 ophørte man med eksportkørsel i eget regi.
I konsekvens heraf afskaffedes  

 stillingen som eksportchauffør og dermed muligheden for at oppebære den  

 særligt høje timeløn for eksportkørsel til det sydlige udland.  

 Strukturændringen trådte i kraft pr. 1. april 1988.
 Ledelsens beslutning om denne strukturændring drøftedes på et  

 ekstraordinært lokaludvalgsmøde i transportafdelingen den 27. november 1987  

 med deltagelse af transportafdelingens tillidsrepræsentant.
 I mødereferatet anføres:
 »1.0. CBR meddelte, at ledelsen nu har besluttet at overgå til  

 Vekselladsystemet.
 2.0. Tidspunktet for overgang 01.04.1988.
 Ledelsen har således forlænget medarbejdernes ønske om en overgangsperiode  

 på tre måneder, med en måned til fire måneder.
3.0. Anden beskæftigelse Alle eksportchauffører vil få tilbudt anden beskæftigelse i LEGO Gruppen.
 Man er velkommen til at kontakte personaleafdelingen, såfremt der er  

 spørgsmål, og alle ledige stillinger vil blive opslået i LEGO Inform.
4.0. Løn i overgangsperioden Lokalaftale nr. 5.1. Kørsel til det sydlige udland.
 Såfremt eksportchaufførerne overflyttes/søger overflytning til andet  

 arbejde i LEGO Gruppen i denne periode, aflønnes de med deres personlige  

 løngennemsnit i de seneste 2 lønperioder (lokalaftale nr. 7.1.  

 Udlån/overflytning pkt. 1.4.).
5.0. Lån Da ledelsen erkender, at den enkelte chauffør kan få likviditetsmæssige  

 problemer i forbindelse med lønnedgangen, tilbydes de chauffører, som tager  

 imod tilbuddet om genansættelse i et andet job i LEGO Gruppen, et individuelt  

 udmålt lån, maksimalt svarende til den fratrædelsesgodtgørelse der ville  

 været kommet til udbetaling, såfremt der var tale om en afskedigelse.
Af skattemæssige grunde er den mindste rentesats, vi kan beregne os  

 Nationalbankens diskonto (p.t. 7%). Lånet afdrages over 10 år.« Det er oplyst, at virksomheden indtil 1. april 1988 havde egne  

 eksportchauffører, som udførte transport fra Billund til udlandet.
Fra 1.  

 april gik man over til det i mødereferatet nævnte vekselladsystem, som  

 indebærer, at varer køres med bil fra Billund til en jernbanestation i  

 Danmark og derfra videresendes til udlandet pr. jernbane.
Der er således  

 efter nyordningen ikke længere tale om eksportkørsel med bil.
Fra 1. april 1988 udbetalte virksonheden kompensation til  

  Erik S.
Andersen på grundlag af den (lavere) løn, som han ville have  

 modtaget, hvis han efter 1. april var fortsat som chauffør med intern  

 transport.
Fra arbejderside gjorde man gældende, at  Erik S.
Andersen også efter 1.  

 april skulle have lønkompensation beregnet på grundlag af sin hidtidige løn.
Uoverensstemmelsen blev behandlet på mæglings-, organisations- og  

 fællesmøde, uden at enighed opnåedes.
På fællesmødet den 8. september 1988  

 gjorde forbundet bl.a. gældende, at Plastindustrien i Danmark gjorde sig  

 medskyldige i overenskomstbrud ved ikke at pålægge virksomheden at efterleve  

 lokalaftalen.
Der er afgivet vidneforklaring af eksportchauffør  Erik S.
Andersen,  

 tillidsmand  Benny Petersen og personalechef  Jørgen Hylgaard.
Erik S.
Andersen har forklaret, at han var ansat i virksomheden som  

 eksportchauffør fortrinsvis med henblik på kørsel fra Billund til Tyskland.  

 Han var bekendt med, at virksomheden fra 1. april 1988 ville overgå til et  

 nyt transportsystem.
Det nye system betød en væsentlig ændring for  

 eksportchaufførerne, idet de ikke længere ville blive lønnet med den særlige  

 timeløn for eksportkørsel, men efter timelønnen for indenlandsk kørsel,  

 hvilket betød en væsentlig lønnedgang.
Dette var baggrunden for de i  

 mødereferatet nævnte ordninger.
Han fik, ligesom de øvrige eksportchauffører,  

 ved skrivelse af 16. december 1987 underretning om den i referatet nævnte  

 låneordning med meddelelse om, hvor meget han kunne låne.
I øvrigt har han  

 ikke fået nogen direkte henvendelse fra ledelsen.
Han var under sit  

 sygefravær jævnligt i kontakt med virksomheden (transportafdelingen). Han  

 vendte tilbage til arbejdet den 27. maj 1988. Han havde allerede inden da  

 fået arbejde på en anden virksomhed som eksportchauffør.
Hans nye  

 arbejdsgiver ønskede, at han over for Lego respekterede det gældende 14 dages  

 opsigelsesvarsel.
Dette var baggrunden for, at han først tiltrådte sin nye  

 stilling efter at have arbejdet 14 dage hos Lego.
Benny Petersen har forklaret, at der var ansat 16 eksportchauffører i  

 virksomheden.
Heraf forlod 4 virksomheden. 3 fik arbejde i andre afdelinger  

 og 9 fortsatte med intern transport.
Jørgen Hylgaard har forklaret, at overgang til vekselladsystemet indebar  

 væsentlige besparelser for virksomheden.
Det første år har der således været  

 tale om 6 mio.kr.
Besparelsen hænger bl.a. sammen med, at timelønnen for  

 eksportchauffører er væsentlig højere end for chauffører, der udfører intern  

 transport.
For eksportchauffører er timelønnen ca. 136 kr., for chauffører  

 med intern transport ca. 75 kr.
For de chauffører, som blev på virksomheden,  

 var der således tale om en betydelig lønnedgang.
Virksomheden havde også  

 forud for mødet den 27. november 1987 orienteret om nyordningen.  

 Overgangsperioden skulle give eksportchaufførerne mulighed for at søge anden  

 beskæftigelse enten i virksomheden eller andetsteds.  Erik S.
Andersen søgte  

 ikke anden beskæftigelse inden arbejdsulykken.
Da han vendte tilbage til  

 virksomheden den 27. maj 1988 var han beskæftiget med intern transport,  

 indtil kan fratrådte den 8. juni.
Til støtte for påstandene har klagerne anført, at pkt. 2.1. og 2.2. i  

 lokalaftalen af 6. februar 1987 indebærer den ændring i forhold til  

 dagpengeloven, at betalingssatsen er 100% og ikke - som det er tilfældet  

 efter loven - 90%, og at virksomheden betaler lønkompensation under hele  

 fraværsperioden.
Derimod skal spørgsmålet om hvilken løn, som skal lægges til  

 grund ved beregningen, afgøres efter dagpengeloven.
Af dagpengelovens § 9,  

 stk. 1 fremgår utvetydigt, at dagpengene skal beregnes på grundlag af  

 lønmodtagerens gennemsnitlige lønindtægt hos arbejdsgiveren i de sidste 4  

 uger før sygdommens indtræden.
Der er ingen undtagelse fra denne regel, og  

 virksomheden har derfor været uberettiget til at nedsætte udbetalingen fra 1.  

 april 1988 med den begrundelse, at  Erik S.
Andersen, hvis han ikke havde  

 pådraget sig en arbejdsskade, ville være gået ned på lavere løn fra denne  

 dato.
Hertil kommer, at nyordningen betød en så væsentlig ændring af Erik S.   

 Andersens stilling, at den efter almindelige ansættelsesretlige regler kun  

 kunne gennemføres under iagttagelse af reglerne om opsigelse og genansættelse  

 og kun ved en klar individuel meddelelse til ham.
En sådan meddelelse er ikke  

 givet, og forhandlingerne på mødet den 27. november 1987 kan ikke erstatte en  

 individuel meddelelse.
De indklagede har til støtte for frifindelsespåstanden anført, at det må  

 lægges til grund, at  Erik S.
Andersen, hvis han ikke var kommet til skade,  

 fra 1. april 1988 ville være overgået til ansættelse som chauffør med intern  

 transport.
Dette bekræftes af, at han efter sin sygdomsperiode vendte tilbage  

 til virksomheden, hvor han i 14 dage var ansat i en sådan stilling.
Ifølge  

 dagpengelovens § 1 har loven til formål at yde erstatning for tab af indtægt  

 ved uarbejdsdygtighed på grund af sygdom, herunder tilskadekomst.
Det ville  

 være i strid med denne grundlæggende regel, hvis  Erik S.
Andersen under sin  

 sygdom kunne oppebære en højere løn end den, som han ville have modtaget,  

 hvis han havde været i arbejde.
Det fremgår da også af Sikringsstyrelsens  

 vejledning om dagpengeloven (nr. 64 af 30. januar 1987), at reglen i lovens §  

 9 ikke er absolut.
I vejledningens pkt. 56 - som er baseret på  

 dagpengeudvalgets praksis - anføres således:
»Det er kun i ganske særlige tilfælde, at dagpenge efter praksis  

 beregnes på et andet grundlag end den gennemsnitlige ugentlige indtægt i  

 beregningsperioden før sygdommens indtræden.
Det gælder, når det faktiske  

 indtægtstab i sygeperioden afviger væsentligt fra indtægten før sygefraværet,  

 f.eks. ved ændringer i ansættelsesforholdet som ved overgang fra lærling til  

 svend, aftalt skifte fra fuldtids- til deltidsbeskæftigelse m.v.« Den indtægtsnedgang, som  Erik S.
Andersen fik ved overgang fra  

 eksportchauffør til ansættelse som chauffør med intern transport var  

 væsentlig.
Betingelserne for som beregningsgrundlag at anvende den lavere  

 løn, han ville have oppebåret fra 1. april 1988, hvis han havde været i  

 arbejde, har derfor været opfyldt.
Det modsatte standpunkt ville føre til  

 urimelige resultater.  Erik S.
Andersen var dels gennem lokaludvalgsmødet den  

 27. november 1987 dels gennem skrivelsen af 16. december 1987 fuldt  

 orienteret om nyordningen, der var tiltrådt af tillidsrepræsentanterne.
Der  

 kunne ikke med rette stilles krav om, at han derudover fik en særskilt  

 meddelelse om stillingsændringen.
 Arbejdsretten skal udtale:
Som anført af klagerne fremgår det af dagpengelovens § 9, at dagpengene  

 for lønmodtagere, der som  Erik S.
Andersen har været ansat i mere end 4 uger  

 uden skiftende ugentlig arbejdstid skal beregnes på grundlag af lønindtægten  

 i de sidste 4 uger før sygdommens indtræden.
Loven indeholder ingen  

 undtagelser fra denne regel.
Det findes betænkeligt med henvisning til lovens  

 § 1 og de administrative bestemmelser, som indklagede har påberåbt sig, at  

 fravige den ubetingede regel i § 9. Virksomheden har herefter været  

 forpligtet til at udbetale  Erik S.
Andersen fuld løn også for den del af  

 hans sygdomsperiode, som lå efter 1. april 1988.
 Arbejdsretten tager derfor første og tredie led i klagernes påstand til  

 følge.
 Da der er tale om et tvivlsomt fortolkningsspørgsmål, er der ikke grundlag  

 for at pålægge virksomheden bod eller for at tage klagernes påstande over for  

 Plastindustrien i Danmark til følge.
 T h i k e n d e s f o r r e t :
Dansk Arbejdsgiverforening for Plastindustrien i Danmark for Lego System  

 A/S, bør anerkende, at virksomheden har brudt lokalaftale 7.5.2. ved ikke at  

 udbetale fuld løn til chauffør  Erik S.
Andersen for den del af den  

 pågældendes sygdomsperiode, der lå efter 1. april 1988.
 Efterbetalingsspørgsmålet henskydes til sædvanlig fagretlig behandling.
 I øvrigt frifindes de indklagede for klagernes påstande.
 De indklagede skal betale sagens omkostninger til Arbejdsretten med 2.000  

 kr.
 (* 1) Henvisninger: Per Jacobsen s.626, note 95, Knud Illum s.316, K  

 87.285 (A 1988 s.77), K 86.127 (A 1988 s.20).
