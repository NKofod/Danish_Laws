Betænkning afgivet af Skatteudvalget den 2. juni 2022 Betænkning over Forslag til folketingsbeslutning om at fjerne alle afgifter på benzin og diesel (borgerforslag) [af Leif Lahn Jensen (S), Thomas Danielsen (V), Karina Lorentzen Dehnhardt (SF), Andreas Steenberg (RV), Peder Hvelplund (EL), Mai Mercado (KF), Peter Skaarup (DF), Peter Seier Christensen (NB), Ole Birk Olesen (LA), Susanne Zimmer (FG), Torsten Gejl (ALT), Jens Rohde (KD), Aaja Chemnitz Larsen (IA), Liselott Blixt (UFG) og Lars Løkke Rasmussen (UFG)]:
1. Indstillinger Et flertal i udvalget (S, V, SF, EL og LA) indstiller beslutningsforslaget til forkastelse ved 2. (sidste) behandling.
 Et mindretal i udvalget (DF og Hans Kristian Skibby (UFG)) vil stemme hverken for eller imod beslutningsforslaget ved 2. (sidste) behandling.
 Et andet mindretal i udvalget (RV) vil ved 2. (sidste) behandling redegøre for sin stilling til beslutningsforslaget.
 Et tredje mindretal i udvalget (KF) vil ved 2. (sidste) behandling redegøre for sin stilling til beslutningsforslaget.
 Et fjerde mindretal i udvalget (NB) vil ved 2. (sidste) behandling redegøre for sin stilling til beslutningsforslaget.
 Frie Grønne, Alternativet, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget bemærker, at Venstre ser med bekymring på de stigende energipriser.
Det presser danskernes økonomi.
Derfor har Skatterådet  på Venstres opfordring  hævet befordringsfradraget og befordringsgodtgørelsen for 2022. Dermed sikres pendlere et højere fradrag, hvilket med til at mindske den økonomiske belastning.
Regeringen har annonceret et forslag om at øge fradragsværdien af befordringsfradraget.
Det er dog alene blevet løst omtalt.
Noget konkret har regeringen ikke lagt på bordet.
Det konkrete borgerforslag om at afskaffe benzin- og dieselafgifter vil betyde et provenutab for statskassen på ca. 25 mia. kr.
Forslaget er ufinansieret, så selv om forslaget er sympatisk, så vil det være økonomisk uansvarligt at gennemføre det.
Uden modgående besparelser vil forslaget samtidig kunne være med til at øge det inflationære pres.
Ligeledes vil en afskaffelse af benzin- og dieselafgifter ikke fremme den grønne omstilling og vil svække muligheden for at nå Danmarks klimamål.
Venstre kan derfor ikke støtte borgerforslaget.
3. Udvalgsarbejdet Beslutningsforslaget blev fremsat den 25. marts 2022 og var til 1. behandling den 10. maj 2022. Beslutningsforslaget blev efter 1. behandling henvist til behandling i Skatteudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 4 bilag på beslutningsforslaget.
Spørgsmål Udvalget har under udvalgsarbejdet stillet 2 spørgsmål til skatteministeren til skriftlig besvarelse, som ministeren har besvaret.
Birgitte Vind (S) Bjørn Brandenborg (S) Jens Joel (S) Anne Paulin (S) fmd.
Anders Kronborg (S) Kasper Sand Kjær (S) Malte Larsen (S) Thomas Jensen (S) Troels Ravn (S) Carl Valentin (SF) Lisbeth Bech-Nielsen (SF) Rasmus Nordqvist (SF) Kathrine Olldag (RV) Susan Kronborg (RV) Rune Lund (EL) Søren Søndergaard (EL) Louise Schack Elholm (V) Anne Honoré Østergaard (V) Anne Rasmussen (V) Torsten Schack Pedersen (V) Kim Valentin (V) Kenneth Mikkelsen (V) nfmd.
Dennis Flydtkjær (DF) Hans Kristian Skibby (UFG) René Christensen (DF) Rasmus Jarlov (KF) Mona Juul (KF) Lars Boje Mathiesen (NB) Ole Birk Olesen (LA) Frie Grønne, Alternativet, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
