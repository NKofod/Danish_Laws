(Til samtlige kommuner, amtskommuner og  

 tilsynsråd) Indledning.
 Indenrigsministeren har ved bekendtgørelse af 30. juni 1989 fastsat regler  

 om kommunernes låntagning og meddelelse af garantier m.v.
Bekendtgørelsen erstatter Indenrigsministeriets bekendtgørelse nr. 309 af  

 13. juni 1988. (Denne bekendtgørelse er nedenfor omtalt som  

 1988-lånebekendtgørelsen.) Baggrunden for udsendelsen af en ny bekendtgørelse er først og fremmest  

 den indgåede aftale af 2. juni 1989 mellem regeringen og Kommunernes  

 Landsforening.
 Punkt 7 i aftalen lyder:
»Indenrigsministeriet vil - med virkning fra 1. juli 1989 ændre  

 lånebekendtgørelsen, således at - låneadgangen til grundkapital (13 pct.) til ældreboliger nedsættes til 4  

 pct., med virkning for projekter, hvortil der er givet anlægsbevilling efter  

 de nye lånereglers ikrafttræden, - i den automatiske låneadgang til forsyningsvirksomhederne modregnes det  

 beløb på udlægskontoen, som svarer til forsyningsvirksomhedernes  

 tilgodehavende hos kommunen, - låneafgangen til areal- og ejendomserhvervelser nedsættes til 85 pct. af  

 udgiften.
Der bliver mulighed for optagelse af lån til affaldsbehandlingsanlæg for  

 anlægsudgifter, der i et regnskabsår overstiger 300 kr. pr. indbygger.
Lånets  

 løbetid må højst være 6 år.
Der indføres samtidig adgang til  

 forskudsopkrævning.« Desuden er der ved den ny lånebekendtgørelse foretaget enkelte andre  

 ændringer, bl.a. indførelse af en bestemmelse om automatisk låneadgang til  

 udgifter ved elbesparende foranstaltninger, og at lån skal indfries ved salg  

 af alle kommunale aktiver, såfremt der er optaget lån i forbindelse med  

 disse.
I nærværende vejledning gives der dels en redegørelse for de foretagne  

 ændringer af lånereglerne og dels en samlet redegørelse for lånereglerne,  

 således som de fremgår af Indenrigsministeriets bekendtgørelse af 30. juni  

 1989 om kommunernes låntagning og meddelelse af garantier.
I vejledningen er  

 indarbejdet de dele af Indenrigsministeriets vejledning af 26. juni 1988  

 vedrørende 1988-lånebekendtgørelsen, som fortsat er aktuelle.
Vejledningen af  

 26. juni 1988 kan herefter betragtes som bortfaldet.
De ændringer, der er affødt af aftalen mellem regeringen og Kommunernes  

 Landsforening, er omtalt i vejledningens afsnit 3.6, 3.1, 3.3 og 3.7. De  

 væsentligste øvrige ændringer i lånereglerne er - at Finansministeriets cirkulæreskrivelse af 5. juli 1985 om offentlige  

 enheders udenlandske låntagning reelt er blevet suspenderet fra den 1.  

 oktober 1988. Dette indebærer, at udlandslån ikke nødvendigvis skal løbe  

 afdragsfrit i mindst eet år, og ligeledes skal Finansministeriet ikke  

 underrettes om låntagning efter hjemtagelsen af lånet.
Finansministeriet  

 forventes at udsende en cirkulæreskrivelse herom primo juli 1989, - at den frie adgang til at indgå aftaler om leje af ældreegnede boliger  

 uden for ældreboligloven delvis ophæves, jf. punkt 3.6, - at lån skal være optaget senest 31. marts i det følgende regnskabsår, - at Indenrigsministeriet har udsendt en ny særskilt vejledning af 30.  

 juni 1989 om finansiering af rensningsanlæg.
Indholdsfortegnelse 1. Generel beskrivelse af lånereglerne.
I det enkelte regnskabsår råder kommunen over en låneramme.
Den svarer til  

 summen af udgifter, som kommunen afholder til de formål, der er nævnt i  

 lånebekendtgørelsens § 2, og med de regnskabsførte beløb, det vil normalt  

 sige excl. købsmoms.
Låneadgangen efter § 2 er ikke betinget af, at lånebeløbene direkte  

 anvendes til betaling af de udgifter, som har givet adgang til låneoptagelse.  

 Men det er en betingelse, at de udgifter, der har udløst låneadgangen, er  

 afholdt i samme regnskabsår, som lånet hjemtages.
Efter § 2, stk. 4, skal  

 låntagningen finde sted inden den 31. marts i det følgende år.
En kommunes adgang til at optage lån bestemmes udtømmende af § 2. D.v.s.,  

 at der kun kan optages lån, såfremt der er afholdt låneberettigede udgifter.  

 Dette indebærer, at der ikke ud over de tilfælde, der er nævnt i § 2, kan  

 optages lån mod deponering efter reglerne i § 4, stk. 3-4 og 6-7. Der er  

 således ikke adgang til at optage lån mod deponering alene for at skaffe  

 kommunen en rentegevinst.
En kommune eller et selskab med kommunal deltagelse  

 kan altså ikke forøge sin bruttolåntagning mod en tilsvarende deponering.
 I særlige tilfælde, f.eks. ved optagelse af lån i amtskommunernes fonde  

 for frigørelses- og afståelsesafgift, kan indenrigsministeren dog ved  

 ansøgning meddele dispensation til at optage lån mod deponering.
 Deponeringsordningen, der er beskrevet nærmere i punkt 6 og 7, kan således  

 kun anvendes af en (amts)kommune i henhold til § 4, stk. 1, nr. 2-8.
 Den automatiske låneadgang til en række formål indebærer, at kommunale  

 indskud i fælleskommunale virksomheder kan lånefinansieres, hvis indskuddene  

 fuldt ud anvendes til investeringer, for hvilke der er automatisk låneadgang.
Ordningen med lånerammer gælder alene for primærkommunerne.
Amtskommunerne  

 er som udgangspunkt afskåret fra at optage lån, men der er dog enkelte  

 undtagelser; se § 3.
 Den maksimale løbetid for lån fremgår af § 6. Herudover gælder, at lån  

 normalt ikke bør have en løbetid, der overstiger afskrivningsperioden for det  

 anlæg, der skal finansieres.
2. Hvor kan kommuner låne? Lånebekendtgørelsen indeholder ingen begrænsninger med hensyn til, hvor  

 kommunerne kan optage lån.
For så vidt angår lån i fondene for frigørelses- og afståelsesafgift er  

 der efter § 2, stk. 1, nr. 15, som hidtil automatisk låneadgang til udgiften  

 ved erhvervelse af ejendomme i medfør af lov om tilbudspligt eller lov om  

 frigørelsesafgift af fast ejendom.
Når det drejer sig om lån i frigørelses-  

 og afståelsesafgiftsfondene til andre formål, gælder de almindelige regler,  

 dvs. at kommunerne kan låne i fondene i det omfang, de har uudnyttet  

 låneadgang efter § 2 eller dispensation efter § 11, stk. 1.
Kommunerne kan også låne i udlandet . Det fremgår af bekendtgørelsens § 6, stk. 2, at udlandslån maksimalt må have en løbetid  

 på 20 år, og at den beregnede, gennemsnitlige løbetid højst må være 15 år.
Ved gennemsnitlig løbetid forstås et vejet gennemsnit af de enkelte  

 afdrags løbetid.
Neden for er der givet eksempler på, hvordan den  

 gennemsnitlige løbetid beregnes.
Der er tale om 10-års lån på nominelt 100  

 kr. med helårlig rente på 9 pct.
 Serielån med årlige afdrag.
 Stående (= fast) lån.
Der er kun eet afdrag, nemlig det fulde lånebeløb, som forfalder efter 10  

 år.
Altså er gennemsnitlig løbetid også 10 år.
Da omkostninger ved lån i udlandet ofte vil være større end ved  

 indenlandsk låntagning, vil det kunne være hensigtsmæssigt at lånefinansiere  

 et anlægsarbejde, der løber over flere år, med eet lån.
Der derfor med  

 undtagelsesbestemmelsen i § 2, stk. 4, 2. punktum, åbnet mulighed for, at man  

 det første år kan optage udlandslån svarende til det samlede  

 finansieringsbehov ved det pågældende, flerårige anlægsarbejde.
 3. Den automatiske låneadgang (lånebekendtgørelsens §  

 2).
 3.1. Forsyningsvirksomheder.
 Hidtil har en kommune haft adgang til at optage lån til  

 investeringsudgiften ved 1) indvinding og distribution af brugsvand, 2)  

 produktion og distribution af elektricitet, og 3) produktion og distribution  

 af gas og varme, herunder udgiften ved investering i affaldsforbrændingsanlæg  

 med varmeudnyttelse.
Denne låneadgang reduceres fra og med den 1. juli 1989, i det omfang  

 forsyningsvirksomhederne har et tilgodehavende hos kommunen.
Opkrævede og  

 budgetterede bidrag vedrørende forsyningsvirksomheder, for hvilke der ikke er  

 afholdt udgifter, skal således først anvendes, før investeringsudgifter kan  

 lånefinansieres.
 Som reglen er udformet, jf. § 2, stk. 2, kan der maksimalt optages lån  

 svarende til de i regnskabsåret afholdte anlægsudgifter og kun i det omfang  

 kommunen har et udlæg ultimo regnskabsåret.
 Herved opnås, at tidligere opsamlede overskud i forsyningsvirksomhederne  

 modregnes i låneadgangen og ligeledes, at et overskud ud over anlægsudgiften  

 i løbet af året modregnes.
 Der er altså tale om en dobbelt begrænsning:
Begrænsningen gælder for hver af funktionerne 9.31, 9.32, 9.33 og 9.34 i  

 »Budget og regnskabssystem for kommuner og amtskommuner« og for  

 hver funktion set under eet.
Det samme gælder for udlægskontoen vedrørende  

 affaldsforbrænding med varmeudnyttelse.
Den låneberettigede  

 investeringsudgift på funktion 1.01, Gasforsyning, kan således højst svare  

 til kommunens udlæg ultimo året på funktion 9.31, uanset om funktion 9.31 er  

 opdelt på grupperinger.
 Eventuelle tilbagebetalingskrav, som kommunen er blevet pålagt af  

 Elprisudvalget eller Gas- og Varmeprisudvalget, kan tillægges ultimoudlægget  

 med den værdi, kravet har ultimo regnskabsåret.
 For så vidt angår finansiering af rensningsanlæg m.v. henvises til  

 særskilt vejledning fra Indenrigsministeriet af 30. juni 1989.
 3.2. Særligt om naturgasselskabernes låneadgang.
 Ifølge § 2, stk. 1, nr. 2. punktum, er der adgang til lånefinansiering af  

 driftsunderskuddet, incl. renter og afdrag, ved distribution af naturgas.
 Låneadgangen omfatter ikke naturgasselskabers driftsunderskud generelt,  

 men alene underskuddet ved den del af selskabernes aktivitet, der vedrører  

 naturgasdistributionen.
 Til driftsudgifter vedrørende naturgasdistribution henregnes:
- udgifter til køb af naturgas, vedligeholdelse af naturgasnettet og  

 administration, - udgifter ved markedsføring, herunder ydelse af rabatter, finansiering af  

 kundernes konvertering til naturgas, tilvejebringelse af komponenter til  

 udførelse af konverteringen samt service overfor brugernes  

 naturgasinstallationer, - samt endelig de jyske naturgasselskabers udgifter ved køb af aktier i  

 Jydsk Naturgas A/S, jf. drøftelse i møde den 18. juni 1987 mellem  

 energiministeren, indenrigsministeren og formændene for Naturgas Syd,  

 Naturgas Midt/Nord og Jydsk Naturgas.
En række af naturgasselskabernes aktivitetsområder falder uden for denne  

 afgrænsning.
Det gælder selskabernes aktiviteter og udviklingsprogrammer  

 inden for andre energiformer, og det gælder aktiviteter, som er afledt af  

 naturgasdistributionen.
Som eksempel på afledt virksomhed, der ikke giver låneadgang, kan nævnes  

 systemeksport og genbrugsvirksomhed.
Med genbrugsvirksomhed sigtes specielt  

 til reparation og salg af de oliebrændere, som naturgasselskaberne i en række  

 tilfælde har købt af kunderne ved konverteringen.
Udgiften til købet af  

 oliebrændere vil dog kunne anses for at være en markedsføringsudgift og  

 dermed berettige til låneadgang.
Skulle der ved naturgasselskabernes  

 aktiviteter i forbindelse med systemeksport opstå behov for  

 mellemfinansiering, henvises naturgasselskaberne til lånebekendtgørelsens  

 kassekreditregler, (§ 6, stk. 4).
 3.3. Renovation m.v.
Med aftalen af 2. juni 1989 mellem regeringen og Kommunernes Landsforening  

 kan en kommune optage lån til investeringsudgiften m.v., som i regnskabsåret  

 overstiger 300 kr. pr. indbygger.
Der forudsættes således en selvfinansiering  

 på 300 kr. pr. indbygger pr. regnskabsår.
Ved investering i  

 affaldsforbrændingsanlæg med varmeudnyttelse er der fortsat låneadgang til  

 hele investeringsudgiften, dog højst kommunens udlæg til  

 forsyningsvirksomheden ultimo året, jf. ovenfor.
 Ved investeringsudgifter til renovation m.v. forstås her alle anlæg under  

 funktion 0.60 Fælles formål, 0.61 Renovation, 0.63 Lossepladser, 0.65  

 Genanvendelsesanlæg og forsortering, og den del af 0.62 Konverteringsanlæg,  

 der ikke vedrører forbrændingsanlæg med varmeudnyttelse.
 3.4. Elbesparende foranstaltninger.
 Lånerammen er blevet udvidet til - ud over udgiften ved energibesparende  

 foranstaltninger i enhver bygning, der tilhører kommunen eller en  

 institution, hvis låntagning henføres til kommunen, jf. § 4, stk. 1, nr. 3 og  

 4 - også at omfatte elbesparende foranstaltninger i bygninger eller anlæg,  

 der tilhører kommunen eller institutioner, hvis låntagning henregnes til  

 kommunen.
 Ved elbesparende foranstaltninger forstås udskiftning af lyskilder  

 og/eller armaturer til mere eløkonomiske typer, anskaffelse af automatik til  

 regulering eller styring af elforbruget samt udskiftning af elanlæg og  

 elapparater i øvrigt til eløkonomiske typer.
 Med »udskiftning af elanlæg og elapparater i øvrigt til eløkonomiske  

 typer« tænkes eksempelvis på:
- udskiftning til korrekt motorstørrelse og regulering af  

 omdrejningstallet i forbindelse med pumpning (rensningsanlæg, vandværker  

 o.lign.) - udskiftning af apparatur til opvarmning i forbindelse med rengøring  

 (vask og tørring).
 Indførelsen af adgangen til at optage lån til elbesparende  

 foranstaltninger indebærer, at en kommune kan indgå leje- eller  

 leasingaftaler (trediepartsfinansieringskontrakter) med henblik på at  

 begrænse elforbruget i kommunale bygninger eller i institutioner, hvis  

 låntagning henregnes til kommunen, uden at lånerammen belastes.
 3.5. Lån til sanering og byfornyelse.
Låneadgangen omfatter alene kommunens udgifter til foranstaltninger  

 omfattet af en saneringsplan eller en beslutning i medfør af lov om  

 byfornyelse og boligforbedring.
Det vil sige, at kommunerne kan optage eller  

 stille garanti for lån, som nævnt i saneringslovens §§ 47, 47a, 49, 50, 52,  

 52a, og 54a samt byfornyelseslovens §§ 58, 58a, 59 og 62. Der kan endvidere  

 optages lån til udgifter, der er berettigede til statsrefusion efter  

 byfornyelseslovens § 66, stk. 3, herunder til ejendomserhvervelse i medfør af  

 beslutningen.
De optagne lån nedskrives/indfries med statens andel af  

 saneringstabet, straks den modtages.
Endvidere nedskrives/indfries de optagne  

 lån med indtægter som følge af salg af ryddede grunde m.v., således at den  

 endelige låneadgang alene omfatter kommunens nettoudgifter.
 Lånefinansiering kan som hovedregel finde sted, enten når udgiften er  

 omfattet af en godkendt saneringsplan, når der foreligger bindende tilsagn  

 til udgifternes afholdelse, eller når en beslutning efter byfornyelseslovens  

 § 8, stk. 3, er indberettet til boligministeren (Boligstyrelsen). Dog kan  

 udgifter, som afholdes fra tidspunktet for kommunalbestyrelsens beslutning om  

 at iværksætte planlægningen inden for et konkret område i henhold til lov om  

 byfornyelse og boligforbedring ligeledes lånefinansieres, i det omfang  

 udgifterne er omfattet af en forventet senere beslutning i medfør af  

 byfornyelsesloven.
 3.6. Ældreboliger m.v.
 I henhold til § 7, stk. 1, i lov om boliger for ældre og personer med  

 handicap, lovbekendtgørelse nr. 600 af 7. oktober 1988, som ændret ved lov  

 nr. 163 af 15. marts 1989, kan en kommunalbestyrelse i forbindelse med  

 opførelsen af ældreboliger give tilsagn om kommunelån på indtil 13 pct. af  

 ejendommens værdi.
Denne grundkapital har hidtil enten kunne finansieres ved lån (nominal-  

 eller indekslån, dog ikke realkreditlån) eller selvfinansiering.
Efter  

 aftalen af 2. juni 1989 mellem regeringen og Kommunernes Landsforening kan  

 kun 4/13 af grundkapitalen finansieres ved lån (nominal- eller indekslån).  

 Ændringen gælder for projekter, hvortil der ikke er givet anlægsbevilling  

 (eller til en del af anlægsudgiften) inden 1. juli 1989 og projekter, hvortil  

 der er givet en bevilling inden 1. juli 1989, men hvor ældreboligerne først  

 er klar til indflytning efter 30. juni 1991. Hvis helt særlige forhold gør  

 sig gældende kan der dispenseres fra datoen 30. juni 1991.
 4/13 af grundkapitalen kan lånefinansieres både ved nybyggeri og ombygning  

 af eksisterende ejendomme, herunder også kommunale ejendomme.
Den øvrige adgang til at optage indekslån på 85 pct. af anskaffelsessummen  

 ved nybyggeri eller 85 pct. af ombygningsudgifterne ved eksisterende  

 ejendomme berøres ikke.
Ved ombygning af en ejendom, hvor kommunen er ejer,  

 vil der også stadig kunne lånes 85 pct. af anlægssummen (ejendomsværdi plus  

 ombygningsudgifter).
 I forbindelse med indgåelse af lejeaftaler om ældreegnede boliger uden for  

 ældreboliglovens rammer, men hvor boligernes indretning er i overensstemmelse  

 med, hvad ældreboliglovens kapitel 2 foreskriver om boligernes indretning,  

 skal der deponeres 9 pct. af ejendommens værdi/anskaffelsessum efter § 4,  

 stk. 6-7.
Øvrige lejeaftaler om ældreegnede boliger uden for ældreboligloven kræver  

 en deponering efter § 4, stk. 3-7, i lånebekendtgørelsen.
Kravet om  

 deponering bortfalder i det omfang, kommunen har en uudnyttet låneadgang  

 svarende hertil.
 Der kan frit indgås aftaler om leje af lokaler til indretning af  

 bofællesskaber for psykisk og fysisk handicappede efter bistandslovens § 68.
 3.7. Kommunal jordforsyning.
Efter bekendtgørelsens § 2. stk. 1. nr. 14, har en kommune adgang til at  

 optage lån til 85 pct. af udgiften ved areal- eller ejendomserhvervelse til  

 kommunal jordforsyning, jf. funktionerne 0.01-0.05 i »Budget- og  

 regnskabssystem for kommuner og amtskommuner«.
Udgiften til erhvervelse  

 af ejendomme, hvor forskelsværdien overstiger grundværdien, giver dog ikke en  

 kommune en låneadgang.
Dette gælder for ejendomme erhvervet 1. juli 1989  

 eller senere.
Grundværdien af landbrugsejendomme o.lign. beliggende i landzone vurderes  

 efter § 14, stk. 1-3, i lov om vurdering af landets ejendomme,  

 »bondegårdsreglen«.
De særlige grundvurderingsprincipper indebærer,  

 at der ved vurderingen ses bort fra den højere værdi, der er en følge af en  

 forventning om ejendommenes overgang til anden zonestatus.
Grundværdien  

 vurderes derved lavt, mens forskelsværdien bliver højere end ved en  

 »almindelig« vurdering, da ejendomsværdien skal udtrykke  

 handelsværdien.
 På denne baggrund ændres lånebekendtgørelsen således, at 85 pct. af  

 udgiften til erhvervelse af landbrugsejendomme o.lign. kan medregnes i en  

 kommunes låneadgang, hvis forskelsværdien fratrukket differencebeløbet efter  

 § 14, stk. 6, i vurderingsloven ikke overstiger grundværdien.
 3.8. Konvertering af lån.
Lånereglerne omfatter en generel adgang til at foretage konvertering af  

 lån.
Denne adgang er begrundet i hensynet til at gøre det muligt for  

 kommunerne at opnå en mere fordelagtig rente.
Derimod er det ikke hensigten,  

 at konvertering skal kunne medføre en øjeblikkelig likviditetsgevinst.
Derfor  

 er der knyttet en række betingelser til konverteringsadgangen. (§ 2, stk. 3,  

 nr. 5).
 Ved omlægning af lån er det således en betingelse, at summen af de gamle  

 og nye låns løbetider ikke overstiger de afdragstider, der er forudsat i  

 lånebekendtgørelsens § 6. Hvis flere indlandslån konverteres til et  

 udlandslån, anvendes en vægtet sum af de forløbne afdragstider.
I henhold till § 6 må den samlede løbetid for et oprindeligt lån ikke  

 overstige 30 år, bortset fra lån optaget i realkreditinstitutter eller  

 Kommunekredit.
Udenlandske lån må højst have en løbetid på 20 år og et  

 afdragsforløb, der højst giver en gennemsnitlig løbetid på 15 år.
Disse regler gælder uanset, hvor mange gange lånene konverteres.
En  

 kommune kan altså aldrig opnå, at afdragstiden på et lån kan overstige  

 sammenlagt 30 år.
 En kommune kan eksempelvis konvertere restgælden på et indenlandsk  

 10-årigt lån med restløbetid på 2 år til et nyt 22-årigt indenlandsk lån.  

 Derimod kan det 22-årige lån ikke konverteres til et nyt lån med en løbetid,  

 der er længere end det 22-årige låns restløbetid.
Dette indebærer, at kommunen i regnskabsbemærkningerne i det år, hvor  

 lånet konverteres, må redegøre for hvilken restløbetid, der er tilbage på  

 lånet.
Dette gælder for hvert lån og for hver konvertering.
 Ved konvertering af lån skal provenuet af det nye lån i øvrigt fuldt ud  

 anvendes til indfrielse af eksisterende lån, og værdien af en eventuel  

 afdragsfri periode skal fragå provenuet af det nye lån, når der er tale om  

 konvertering til udenlandske lån.
Indfrielse af gamle lån og optagelse af nye lån skal ske inden for samme  

 regnskabsår.
Hjemtagelse af det nye lån kan dog finde sted i det følgende år,  

 blot hjemtagelsen af lånet sker senest den 31. marts.
 3.9. Swaps.
§ 2,  stk. 3, nr. 5, i lånebekendtgørelsen fastlægger  

 en adgang for kommunerne til at omlægge lån.
Som en forlængelse heraf er et  

 også muligt for en kommune at indgå en swapaftale.
En swap er en aftale  

 mellem to eller flere partnere om at bytte pengestrømme på aftalte vilkår  

 over en aftalt periode.
Swaps kan kun anvendes i det omfang betingelserne,  

 der gælder for omlægning af lån, jf. bekendtgørelsens § 2, stk. 3, nr. 5,  

 overholdes, og der skal redegøres for hver swap i regnskabsbemærkningerne.
 3.10. Salg af kommunale aktiver.
 Med 1988-lånebekendtgørelsen blev der indført den regel, at lån, optaget i  

 forbindelse med areal- eller ejendomserhvervelser til kommunal jordforsyning,  

 erhvervelse af ejendomme i medfør af lov om tilbudspligt eller lov om  

 frigørelsesafgift af fast ejendom og lån optaget i forbindelse med  

 industrihusbyggeri, skal indfries, når ejendommen sælges eller overgår til  

 kommunalt formål, eller der skal ske en deponering efter reglerne i § 4, stk.  

 3-7.
 Denne regel gøres med § 2, stk. 5 i den nye bekendtgørelse generel,  

 således at hvis et areal, ejendom eller anlæg, for hvilket der er optaget  

 lån, sælges, skal lånet indfries, eller der skal ske en deponering efter  

 reglerne i § 4, stk. 3-7.
Reglen indebærer, at der i regnskabsbemærkningerne for det år, hvor f.eks.  

 en ejendom købes, skal redegøres for hvor stor en del af købesummen, der er  

 medregnet i den sum af udgifter, der i henhold til § 2 har givet kommunen  

 låneadgang i det pågældende år.
I regnskabsbemærkningerne til det år, hvor  

 hele eller en del af ejendommen sælges, skal det oplyses, hvor stor en del af  

 det pågældende lån, der er indfriet, eller hvor stor en deponering, der er  

 foretaget.
Deponeringen/indfrielsen behøver ikke overstige den del af  

 købesummen, der er medregnet i de udgifter, der har givet låneadgang.
 Hvis kun en del af ejendommen sælges/overgår til kommunalt formål, skal  

 der indfries/deponeres svarende til den solgte dels andel af den samlede  

 købesum.
 Ved salg til en juridisk person, hvis låntagning henregnes til kommunen  

 jf., § 4, stk. 1, skal der ikke ske en indfrielse af lånet, ligesom dennes  

 overtagelse af eksisterende lån ikke belaster kommunens øvrige muligheder for  

 at optage lån.
 4. Overtagelse af lån.
Hvis kommunen i forbindelse med køb af en ejendom overtager et lån, vil  

 lånet skulle fragå i kommunens låneramme.
Fra denne hovedregel er der dog tre  

 undtagelser.
For det første gælder det, at et lån aldrig skal belaste kommunens  

 låneramme mere end en gang.
Det får betydning, hvis kommunen f.eks. køber en  

 selvejende institution, hvis lån har været henregnet under kommunens  

 låntagning efter § 4. (§ 2, stk. 3, nr. 6).
For det andet fremgår det af § 2, stk. 3, nr. 7, at kommunen har adgang  

 til uden for lånerammen at overtage indestående prioriteter i forbindelse med  

 erhvervelse af fast ejendom, såfremt ejendommen erhverves af kommunen som  

 ufyldestgjort panthaver på en tvangsauktion.
Det er i denne forbindelse en  

 betingelse, at kommunen søger ejendommen afhændet.
Såfremt ejendommen overgår  

 til kommunalt formål, skal prioriteterne indfries, medmindre kommunen har en  

 uudnyttet låneadgang.
 Endelig for det tredie kan kommunen benytte sig af deponeringsreglerne i §  

 4, stk. 3-7.
 5. Selvejende og private institutioners låntagning.
 Lån, som optages af selvejende institutioner med kommunal deltagelse,  

 henregnes til kommunens låntagning, jf. § 4, stk. 1, nr. 3.
Blandt de forhold, der i den forbindelse må lægges vægt på, er, om Herudover kan der eksempelvis for selvejende idrætshaller være en  

 økonomisk afhængighed, såfremt Kommunen kan derimod yde et frit, årligt tilskud til institutionen, uden  

 at dette forhold i sig selv får konsekvenser for kommunens låneramme.
Herved  

 forstås, at der er overladt institutionen et betydeligt, selvstændigt  

 økonomisk ansvar.
Tilskuddet må derfor ikke afhænge af underskuddet eller en  

 eventuel lånoptagelse.
Heraf følger, at tilskuddet ikke må forøges væsentligt  

 i forbindelse med en eventuel lånoptagelse.
6. Reglerne om garantistillelse Med den senest foregående ændring af lånebekendtgørelsen skal alle  

 garantier for lån henregnes til en kommunes låntagning, såfremt lånet  

 anvendes til finansiering af udgifter, der kan sidestilles med en kommunal  

 anlægsopgave, jf. § 4, stk. 1, nr. 5. Kommunen kan altså kun stille garanti  

 for lån, hvis der er tale om formål, som kommunen selv automatisk kan låne  

 til, eller hvis det beløb, garantien lyder på, fradrages i kommunens  

 låneramme, eller hvis kommunen deponerer et beløb efter reglerne i § 4, stk.  

 3-7, svarende til det, garantien lyder på.
 Det er som hidtil en betingelse for kommunens garantistillelse, at der er  

 tale om et lovligt kommunalt formål, og at lånet opfylder vilkårene for  

 kommunal låntagning, § 7, jf. § 6.
 Den generelle regel om, at garanti for lån henregnes til kommunens  

 låntagning, hvis lånet anvendes til finansiering af udgifter, der sidestilles  

 med en kommunal anlægsopgave, indebærer, at kommunale garantistillelser med  

 hjemmel i lov derved også ofte vil skulle fragå i en kommunes låneramme.
 På denne baggrund ændres lånebekendtgørelsen således, at garanti for lån  

 ikke betragtes som et kommunalt lån, såfremt der er tale om følgende formål:
Garanti for lån optaget af kommunale trafikhavne belaster en kommunes  

 låneramme.
Dispensation til at meddele garanti til dette formål kan indhentes  

 forud for afgivelse af garanti, jf.
Indenrigsministeriets skrivelse af 3.  

 januar 1989 til samtlige primærkommuner.
Garanti for lån til betaling af tilslutningsbidrag til kloakering og  

 spildevandsanlæg henregnes til kommunens låntegning.
Dispensation hertil kan  

 opnås efter retningslinierne i Indenrigsministeriets vejledning af 30. juni  

 1989 om finansisering af rensningsanlæg.
Garanti for beboerindskudslån betragtes ikke som et kommunalt lån.  

 Kommunerne kan efter kommunalfuldmagten yde garanti for lån optaget af  

 borgere til betaling af tilslutningsbidrag til forsyningsvirksomheder, der er  

 organiseret på fællesbasis.
I det omfang en kommune har adgang til at optage  

 lån til investeringudgiften ved en forsyningsvirksomhed, kan en kommune også  

 uden konsekvenser for sin låneramme garantere for lån optaget af borgere til  

 betaling af tilslutningsbidrag til forsyningsvirksomheden.
Dette gælder  

 således for tilslutning til gas, vand, varme og el.
En kommune kan derved  

 selv vælge, om den vil stå i forskud med udgifterne, eller om den vil ombytte  

 sit tilgodehavende med en kommunal garanti for de samme udgifter.
 7. Reglerne om leje og leasing.
Indgåelse af leje- og leasingaftaler opfattes i nogle tilfælde som lån.  

 Det gælder, når leje/leasingaftalen erstatter en kommunal anlægsudgift.
Hvis  

 f.eks. en daginstitution etableres i ejede lokaler, skal værdien af det  

 lejede fragå i kommunens låneramme.
Har kommunen ingen låneramme, må der  

 søges om dispensation.
Leasing af f.eks. kontorteknik erstatter derimod ikke  

 en anlægsudgift, men en driftsudgift, så her sker der ikke noget fradrag i  

 lånerammen.
Når man skal opgøre værdien af det lejede, kan for nyopførte ejendomme  

 anvendes den samlede anlægsudgift og for ældre ejendomme den seneste  

 ejendomsvurdering.
Udvidelse eller forbedring af det lejede, som medfører  

 forøgelse af lejeudgiften, skal også sidestilles med kommunal lånoptagelse,  

 og her kan tilsvarende anlægsudgiften anvendes ved opgørelse af det beløb,  

 som skal fragå i lånerammen.
 Med 1988-lånebekendtgørelsen blev indført em mulighed for bl.a. at indgå  

 leje- og leasingaftaler, uden at det påvirker lånerammen: Kommunen kan  

 deponere et beløb svarende til værdien af det lejede, (§ 4, stk. 3-7). Denne  

 mulighed vil være af interesse som alternativ till køb eller nyopførelse, når  

 kommunen har et midlertidigt lokalebehov.
 I § 4, stk. 1, nr. 8, er det blevet præciseret, at den del af aftaler,  

 herunder leje- og leasingaftaler, indgået af kommunale fællesskaber,  

 interessentskaber, andelsselskaber og lignende med kommunal deltagelse, om  

 benyttelse af ejendomme, lokaler m.v., hvis etablering kan sidestilles med en  

 kommunal anlægsopgave, henregnes til kommunens låntagning.
 Ligeledes henregnes garanti for leje- eller leasingaftaler, om benyttelse  

 af ejendomme, lokaler m.v., hvis etablering kan sidestilles med en kommunal  

 anlægsopgave, til kommunens låntagning, jf. § stk. 1, nr. 5, 7 og 8. Garanti  

 for leje- og leasingaftaler, som kommunen ikke efter loven er forpligtet til  

 at give, kræver tilsynsmyndighedens samtykke, jf. afsnit 10.
 8. Kassekreditter og lignende.
 8.1. Kassekreditter og byggelån.
 Både kommuner, amtskommuner, Hovedstadsrådet og kommunale fællesskaber har  

 mulighed for i et vist omfang at trække på kassekreditter.
For kommunale fællesskaber, interessentskaber, andelsselskaber og lignende  

 med bestemmende kommunal indflydelse gælder, at kassekreditten maksimalt må  

 andrage 50 kr. pr. indbygger.
For kommunerne opgøres det tilladte træk på  

 kasse- og byggekreditter som gennemsnittet af meget likvide beholdninger over  

 de seneste 365 kalenderdage.
Begrebet »meget likvide beholdninger« defineres som summen af  

 indeståender på kasse-, giro-, check- og anfordringskonti, jf. funktionerne  

 8.01-8.04/9.01-9.04 i »Budget- og regnskabssystem for kommuner og  

 amtskommuner«.
Trækket på kasse- og byggekreditter opgøres i forhold til  

 funktion 8.50/9.50.
 Saldi vedrørende byggelån, der snarest efter byggearbejdet konverteres til  

 langfristet låntagning inden for kommunens låneramme, skal dog ikke regnes  

 med.
 Beregningen af gennemsnittene, såvel gennemsnitsbeholdningen af likvide  

 aktiver som gennemsnitstræk på kasse- og byggekreditter på en given dag,  

 f.eks. den 2. december 1988 kan ske på følgende måde:
For hver dag i perioden 2. december 1987 til 2. december 1988, hvor der er  

 foretaget kasseopgørelse, noteres dagens saldo på 9.01-9.04 i en kolonne og  

 dagens saldo på 9.50 (excl. saldi vedrørende byggelån, der senere konverteres  

 til langfristede lån) i en anden kolonne.
For hver kolonne tælles saldiene  

 sammen og divideres med det samlede antal kasseopgørelser, der er foretaget i  

 perioden. (Dvs. det fremkomne gennemsnit på 9.50 fratrækkes, hvis det  

 repræsenterer kreditsaldi, det tilsvarende gennemsnit på 0.01-9.04). Det  

 derefter fremkomne resultat må aldrig blive negativt.
 Med henblik på mulighederne for kontrol af overholdelsen af reglen vil det  

 være nødvendigt, at kommunen tilrettelægger kasseopgørelsen således, at  

 kommunen på foranledning kan rekonstruere saldiene dagligt på de respektive  

 konti i den forløbne 12 måneders periode.
 8.2. Commercial papers (certifikater).
 Commercial papers er gældsbeviser med ganske korte løbetider.  

 Certifikaterne kan være et alternativ til træk på kassekreditten.  

 Certifikaterne er ikke rentebærende, men udstedes til underkurs og indløses  

 på forfaldstidspunktet til kurs 100.
Udstedelse af certifikater med en løbetid på mindre end et år skal  

 krediteres til den udstedte kurs på funktion 8.50, Kassekreditter og  

 byggelån, i det kommunale budget- og regnskabssystem.
Registrering af  

 debetbevægelser vil ske ved indløsning af de udstedte certifikater til kurs  

 100. Kurstabet, der er et udtryk for renten på lånet, registreres på funktion  

 7.50, Renter af kassekreditter og byggelån.
 Udstedelsen af certifikater behandles således som en almindelig  

 kassekredit i budget- og regnskabssystemet og indgår på almindelige vilkår i  

 beregningen af de kommunale kassekreditmuligheder i henhold til  

 bekendtgørelsens § 6, stk. 4-5.
 Certifikater med en løbetid på mere end et år krediteres på funktion 8.73  

 Offentligt emitterede obligationer i indland, eller funktion 8.74 Offentligt  

 emitterede obligationer i udland.
 9. Valutaterminsforretninger.
 I § 6, stk. 6, præciseres det, i hvilket omfang kommuner og selskaber med  

 kommunal deltagelse kan anvendes valutaterminsforretninger.
En kommune kan indgå valutaterminsforretninger i det omfang, den enkelte  

 valutaterminsforretning har direkte relation til en konkret økonomisk eller  

 forretningsmæssig disposition, der tilgodeser et lovligt kommunalt formål og  

 inderbærer en forpligtelse for kommunen til at betale eller modtage et beløb  

 i fremmed valuta.
En kommune kan ikke indgå valutaterminsforretninger på  

 baggrund af en forventet lånoptagelse.
 Dvs., at en kommune kan købe fremmed valuta mod danske kroner på termin,  

 når det sker som et led i opfyldelsen af en betalingforpligtelse i fremmed  

 valuta, f.eks. en forpligtelse til betaling af renter og/eller afdrag på lån  

 eller i et almindeligt handelsforhold.
 Ligeledes kan en kommune sælge fremmed valuta mod danske kroner på termin  

 i forbindelse med optagelse af lån, hvis der er indgået kontrakt herom.  

 Endelige kan en kommune sælge fremmed valuta mod fremmed valuta på termin i  

 forbindelse med omlægning af en gæld til en anden valuta.
Adgangen til at indgå valutaterminsforretninger skal bl.a. ses i  

 forbindelse med den adgang, der er givet til at omlægge lån.
Både  

 indenlandske og udenlandske lån kan efter denne bestemmelse konverteres til  

 nye indenlandske/udenlandske lån, såfremt den totale finansiering overholder  

 vilkårene for kommunal låntagning.
Derfor kan der kun indgås  

 valutaterminsforretninger svarende til den aktuelle gæld i fremmed valuta.
 I regnskabsbemærkningerne for det år, hvor en terminskontrakt indgås, skal  

 der redegøres for hvilke fremtidige kontraktlige betalinger, der er  

 terminssikret, såfremt terminskontrakten rækker udover regnskabsåret.
 Der kan ikke indgås terminsforretninger for lån, der er optaget i danske  

 kroner, da formålet med valutaterminsforretninger er at kurssikre fremtidige  

 betalinger i fremmed valuta.
 10. Kommunens tilsagn om regelmæssige ydelser.
 Under forudsætning af at kommunalbestyrelsen forfølger et lovligt  

 kommunalt formål, kan kommunalbestyrelsen med tilsynsmyndighedens samtykke  

 retligt forpligte sig til over en flerårig periode at erlægge en række ikke  

 nærmere fastsatte økonomiske ydelser, som kommunen ikke efter loven er  

 forpligtet til at præstere, jf. § 8. Samtykkekravet er opretholdt i disse  

 tilfælde, idet en præcisering af de minimumskrav til indsigt i modtagerens  

 økonomiske forhold og dispositioner samt til kontrol med regnskabsaflæggelse  

 og revision, som kommunalbestyrelsen kan stille som vilkår for tilsagnet,  

 ikke kan foretages generelt, men må fastlægges i hvert enkelt tilfælde under  

 hensyn til den konkrete modtagers forhold.
Det centrale område for bestemmelsen i § 8 er tilsagn til lokale  

 foreninger, selvejende institutioner og lignende om underskudsdækning over en  

 vis periode.
De fremtidige ydelser vil i disse tilfælde være ukendte på  

 tidpunktet for afgivelsen af tilsagnet.
Samtykkekravet i § 8 gælder  

 imidlertid også, selv om såvel antallet som størrelsen af de af tilsagnet  

 omfattede ydelser på forhånd er fastlagt.
Dog anses tilsagn om ydelse af et  

 fast tilskud i op til 3 år for et engangstilskud med ratevis afvikling frem  

 for et tilsagn om en »regelmæssig ydelse«.
Samtykke hertil vil  

 således være ufornødent.
 11. Kommunens indtræden i kommunale fællesskaber m.v.
 Hensigten med § 9 er, at en kommune skal have tilsynsmyndighedens  

 forudgående samtykke til indtræden i et fælleskab, der påfører kommunen  

 økonomiske forpligtelser, men som ikke er omfattet af styrelseslovens § 60,  

 fordi fællesskabet har andre deltagere end kommuner, eller fordi fællesskabet  

 ikke medfører indskrænkninger i de deltagende kommuners beføjelser efter  

 styrelsesloven.
 Som eksempel på dispositioner, som vil kræve samtykke efter § 9, kan  

 nævnes indtræden i et interessentskab eller i et andelsselskab med ubegrænset  

 ansvar, når der i sådanne selskaber deltager andre end kommuner.
Herudover omfatter § 9 en kommunes indtræden i en forening, et selskab  

 eller lignende, hvor kommunen forpligtes til at præstere eventuelle  

 fremtidige ydelser i overensstemmelse med de beslutninger, der træffes af  

 foreningens kompetente organer.
Også her er det forudsat, at fællesskabet  

 ikke er omfattet af godkendelseskravet efter styrelseslovens § 60.
 Samtykke efter lovens § 60 er som hidtil nødvendigt ved indgåelse af  

 aftaler om samarbejde udelukkende mellem kommuner, der vil medføre  

 indskrænkning i de deltagende kommunalbestyrelsers beføjelser efter  

 styrelsesloven.
 12. Dispensationsmulighederne.
 Indenrigsministeren kan i særlige tilfælde meddele kommunen dispensation  

 til at optage lån uden for lånerammen (§ 11, stk. 1). Dispensationerne  

 tildeles inden for en samlet ramme for det enkelte regnskabsår.
Ansøgninger om forhåndstilsagn om lånedispensation bør være  

 Indenrigsministeriet i hænde senest den 1. september i året forud for det  

 regnskabsår, hvor lånet ønskes optaget.
Kommuner, der søger om dispensation  

 inden denne dato, vil kunne modtage svar inden den endelige vedtagelse af  

 budgettet.
 Der kan kun undtagelsesvis gives dispensation til kommuner, der indsender  

 anmodning om lånetilladelse efter budgetvedtagelsen.
En ansøgning om lånetilladelse bør dels indeholde en angivelse af  

 låneformålet og dels en redegørelse for størrelsen af kommunens primo- og  

 ultimokassebeholdning set i relation til summen af bruttodriftsudgifterne og  

 bruttoanlægsudgifterne.
Der kan som hovedregel kun opnås dispensation til  

 lånefinansiering af anlægsudgifter, og kun kommuner med en lav likviditet kan  

 komme i betragtning.
Et forhåndstilsagn om lånedispensation er knyttet til det projekt, der har  

 begrundet forhåndstilsagnet.
Så snart der er truffet endelig beslutning om  

 iværksættelse af projektet, kan kommunen anmode om endelig dispensation.  

 Såfremt det vedtagne projekt i det væsentlige er identisk med det, som  

 begrundede forhåndstilsagnet, er det kun en formsag at opnå en endelig  

 dispensation.
Beslutter kommunen derimod at opgive det opgældende projekt,  

 falder forhåndstilsagnet automatisk bort.
 Retningslinierne for ansøgning om tilladelse til lånefinansiering af  

 rensningsanlæg er beskrevet i særskilt vejledning fra Indenrigsministeriet af  

 30. juni 1989.
 Indenrigsministeriet, den 30. juni 1989.
