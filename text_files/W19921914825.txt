 Ret til barseldagpenge uanset deltagelse i undervisning 6 timer pr.
dag i 2 dage pr. uge, idet der var tale om sidste år af en påbegyndt 3  

 1/2 årig uddannelse.
Dagpengene bortfaldt således kun i de dage,  

 lønmodtageren deltog i undervisningen.
 SAGSFREMSTILLING:
Kommunen traf afgørelse om, at der ikke kunne ydes barseldagpenge, hvis  

 lønmodtageren deltog i undervisning 2 dage om ugen.
Kommunen henviste til  

 Socialstyrelsens Vejledning af 22. marts 1990, hvor der er nævnt 1 dag.
 Fødslen forventes den 27. december 1992.
 Lønmodtageren har søgt om dagpenge under barselorlov, uanset at hun ønsker  

 at fortsætte skoleforløbet ved Forvaltningshøjskolen under orloven.
Lønmodtageren er i gang med socialformidleruddannelsen, der har en  

 varighed på 3 1/2 år.
Lønmodtageren er startet på 3. år og kan afslutte  

 uddannelsen i december 1993, hvis uddannelsen ikke afbrydes.
 Der er undervisning 2 gange om ugen (6 lektioner af 45 min. pr. dag) i  

 perioden 1. januar 1993 til skoleophør den 25. maj 1993. Det drejer sig om  

 ialt 21 ugers skolegang, hvoraf det kun er i de 14 af de 21 uger, der er  

 undervisning 2 gange om ugen.
 Arbejdsgiveren har accepteret, at der kun ydes refusion for 3 dage om ugen  

 i stedet for 5 dage om ugen.
 AFGØRELSE:
Lønmodtageren havde ret til barseldagpenge under fravær på grund af  

 barsel, selvom pågældende i en del af barselorloven deltager i undervisning i  

 6 timer pr. dag i 2 dage pr. uge.
Dagpengene bortfalder for de dage,  

 lønmodtageren deltager i undervisningen, jf. dagpengelovens § 16, stk. 3, nr.  

 4.
 Udvalget havde ved afgørelsen lagt vægt på, at der er tale om sidste år af  

 en påbegyndt 3 1/2-årig uddannelse.
 Dagpengeudvalget ændrede således kommunens afgørelse.
