Fantomaktier - beskatningstidspunkt Spørgsmål Kan Ligningsrådet bekræfte, at beskatningstidspunktet for  

 fantomaktier er udbetalingstidspunktet? Såfremt svaret på spørgsmål 1 er nej, vil det  

 herefter gøre nogen forskel, om udnyttelsen af fantomaktien er  

 betinget af ansættelse i selskabet ved udnyttelsen? Kan Ligningsrådet bekræfte, at fantomaktien ikke skal  

 behandles som et finansielt instrument efter kursgevinstloven? Svar Nej Nej, se sagsfremstilling og begrundelse Ja Beskrivelse af de faktiske forhold Et selskab S påtænker at udstede fantomaktier til en  

 medarbejder A.
Udgangspunktet i modellen er, at medarbejderen løbende  

 opnår ret til en andel af selskabets værdi.
A yder intet vederlag  

 for denne ret.
Ordningen skal løbe over 10 år.
For at få udbetalt det akkumulerede beløb, skal A  

 "sælge" fantomaktien tilbage til S.
A bestemmer selv det tidspunkt  

 indenfor 10 års perioden, hvor tilbagesalget skal ske.
Tilbagesalget  

 kan dog først gøres gældende af A efter det femte  

 driftsår.
 Den værdi, som A opnår ret til, beregnes som 1 pct. pr.  

 år af selskabets værdi ultimo året, og kan således  

 efter det tiende år udgøre 10 pct. af selskabets værdi,  

 hvis ikke tilbagesalgsretten er anvendt forinden.
 Anvendes tilbagesalgsretten efter det femte år, men inden  

 udløbet af tiårsperioden, reduceres den akkumulerede andel med  

 den anvendte sats.
Eksempel: Tilbagesalgsretten udnyttes efter det syvende år.
På  

 dette tidspunkt er værdien af fantomaktien 7 pct. af selskabets  

 værdi ultimo året.
Herefter vil værdien af fantomaktien ved  

 udløbet af aftalen det tiende år være 3 pct., nemlig 10  

 pct. minus de allerede udnyttede 7 pct.
I tilfælde af A's bortvisning, fratrædelse, sygdom eller  

 død skal fantomaktien tilbagesælges til den beregnede  

 værdi, medmindre det sker indenfor tiårsperioden.
I  

 sidstnævnte tilfælde vil fantomaktien bortfalde.
 I tilfælde af at S sælges indenfor tiårsperioden,  

 tildeles A 10 pct. af salgsværdien, opgjort som salgssummen for  

 aktierne med tillæg af hævet udbytte igennem årene.  

 Sælges virksomheden indenfor de første fem år, bortfalder  

 fantomaktien dog.
Styrelsens indstilling og begrundelse Fantomaktien er et led i selskabets aflønning af A.
A-indkomst  

 beskattes senest seks måneder efter, at indkomstmodtageren har  

 erhvervet ret til den pågældende indkomst,  

 kildeskattebekendtgørelsens § 22. Følgelig skal værdien  

 af den beskrevne fantomaktie beskattes senest seks måneder efter  

 retserhvervelsestidspunktet.
Selve værdiansættelsen  

 henhører under den skatteansættende myndighed.
Da det i fem år fra aftaletidspunktet er uvist, om A kan udnytte  

 optionen, og dermed opnå ret til det optjente beløb efter  

 henholdsvis det 5., 6., 7., 8., 9. og 10. år, fordi udnyttelsen er  

 betinget af ansættelse i selskabet, er der ikke erhvervet ret til noget  

 beløb før udløbet af det femte år.
Der kan derfor  

 heller ikke ske beskatning før udløbet af det femte  

 år.
Ved udløbet af det femte år efter aftalens indgåelse  

 har A opnået ret til 5 pct. af selskabets værdi ultimo  

 året, såfremt han stadig er ansat i selskabet, idet han har krav  

 på at få dette beløb udbetalt, såfremt han skulle  

 ønske det.
Uanset om fantomaktien udnyttes eller ej, vil der derfor  

 ske beskatning af 5 pct. af selskabets værdi ultimo året eller  

 senest 6 måneder senere.
Ved udløbet af det 6. år efter aftalens indgåelse, vil  

 A have mulighed for at udnytte fantomaktien med endnu 1 pct.
Der vil derfor  

 ske beskatning af 1 pct. af selskabets værdi ultimo året på  

 dette tidspunkt eller senest 6 måneder senere.
Samme systematik for  

 beskatning vil blive anvendt for henholdsvis det 7., 8., 9. og 10.  

 år.
 Såfremt A i perioden udnytter fantomaktien, og der ved udnyttelsen  

 udbetales et større beløb end det beløb, der indtil da  

 er beskattet, vil A skulle betale skat af differencen i  

 udnyttelsesåret, idet beløbet anses som udbetaling af yderligere  

 løn.
Beskatning på retserhvervelsestidspunktet er uafhængig af en  

 eventuel senere værdinedgang, idet det er A's eget valg ikke at  

 få beløbet udbetalt på retserhvervelsestidspunktet.
Den  

 allerede beskattede indtægt vil ikke blive reguleret i  

 nedadgående retning, uanset det senere viser sig, at det beløb,  

 der er kommet til udbetaling, er lavere end det beløb, der blev  

 beregnet skat af på retserhvervelsestidspunktet.
 Styrelsen indstillede således at svare nej til  

 spørgsmål 1.
I relation til spørgsmål 2 mener styrelsen som udgangspunkt,  

 at såfremt fantomaktien ikke længere er suspensivt betinget, vil  

 A have opnået ret til den samlede værdi af fantomaktien på  

 aftaletidspunktet.
I så fald ville der skulle foretages en  

 værdiansættelse af retten på aftaletidspunktet, og A vil  

 blive beskattet heraf på aftaletidspunktet eller senest seks  

 måneder efter retserhvervelsen.
I det konkrete tilfælde er kravet om ansættelse dog ikke den  

 eneste suspensive betingelse.
Fantomaktien er således også  

 betinget af, at A ikke bliver syg eller dør inden for de første  

 fem år, idet aftalen i så fald vil bortfalde.
Såfremt  

 sygdom eller død indtræder det 6.-10. år, vil fantomaktien  

 skulle tilbagesælges til den på dette tidspunkt beregnede  

 værdi.
 Da betingelsen om sygdom/død efter det oplyste nøje  

 følger betingelsen om ansættelse, vil besvarelsen af  

 spørgsmål 1 ikke blive påvirket af, at  

 ansættelseskravet fjernes.
 Det indstilledes derfor at svare nej til spørgsmål 2.
 For så vidt angår spørgsmål 3 indstillede  

 styrelsen at besvare dette med et ja, idet den konkrete aftale ikke betragtes  

 som en finansiel kontrakt omfattet af kursgevinstloven.
 Ligningsrådet tiltrådte Told- og Skattestyrelsens  

 indstilling.
