Fremsat den 8. november 2006 af  

 Pia Kristensen (DF), Kristian Thulesen Dahl (DF),  

 Pia Kjærsgaard (DF), Karin Nødgaard (DF),  

 Tina Petersen (DF),  

 Birthe Skaarup (DF) og Peter Skaarup (DF) Forslag til folketingsbeslutning om  

 at knytte faste praktiserende læger til alle plejehjem Folketinget pålægger regeringen inden den 1. november 2007 at  

 fremsætte lovforslag, som sikrer, at der til hvert plejehjem er knyttet en  

 eller flere faste praktiserende læger, som har et godt kendskab til  

 plejehjemmet, dets beboere og dets personale.
Bemærkninger til forslaget Baggrund Mange plejehjemsbeboere, pårørende og personale på plejehjem  

 oplever, at syge ældre på plejehjemmene svigtes af sygehuslæger og af deres  

 egne praktiserende læger, som er svære at få ud på sygebesøg.
For år tilbage havde man et system, hvor faste læger tilså  

 patienterne på plejehjemmene.
Det system blev afskaffet til fordel for en  

 ordning, hvor den ældre, der kommer på plejehjem, beholder sin hidtidige  

 praktiserende læge.
Det har vist sig, at det ofte er vanskeligt at formå den  

 praktiserende læge, der i forvejen har travlhed i sin konsultation, til at  

 komme på sygebesøg på plejehjemmet.
Der har også vist sig andre ulemper i  

 plejehjemmenes samarbejde med læger, nemlig at sygehuslæger i forbindelse med  

 udskrivning  

 af en patient, der skal tilbage til plejehjem, sjusker med  

 medicinoplysninger,  

 f.eks. ved at undlade at give plejehjemmet fyldestgørende oplysninger om  

 ordinering af medicin.
Det har også vist sig, at det i mange tilfælde er  

 uhensigtsmæssigt for det enkelte plejehjem og dets medarbejdere at  

 kommunikere  

 med et større antal praktiserende læger, frem for med  som før i tiden  

  den  

 faste læge, der tilså netop dette plejehjems beboere.
For de ældre, der en eller flere dage om ugen kommer på  

 plejehjemmenes dagcentre, har det vist sig, at der også er store  

 vanskeligheder  

 forbundet med at arrangere lægekonsultation.
Hvis den ældre skal have  

 lægebesøg  

 i sit eget hjem, skal der sørges for, at hun ikke kommer i dagcenteret, men  

 bliver i hjemmet den dag, hvor lægen skal komme, og hvis hun er ramt af afasi  

 eller andre kommunikationsvanskeligheder, skal der sørges for, at nogen  

   

 pårørende eller andre  er til stede i hjemmet og kan hjælpe med  

 dialogen  

 mellem patient og læge.
Det er naturligvis upraktisk i betragtning af, at  

 medarbejderne i dagcenteret kender hende og vil kunne formidle dialogen med  

 lægen.
I disse tilfælde  og det drejer sig i hele landet om flere  

 tusinde  

 tilfælde hvert år  vil det være langt mere praktisk for alle parter, at  

 den  

 ældre i dagcenteret kan få adgang til at konsultere den faste læge, der efter  

 forslaget knyttes til plejehjemmet.
Problemets omfang Efter den såkaldte  

 Plejebosag, der i slutningen af 1990erne afslørede meget alvorlige  

 lovbrud og  

 grove og stærkt kritisable svigt i behandlingen af plejehjemsbeboere på  

 plejehjemmet »Plejebo«, blev det indført, at embedslægerne skal føre tilsyn  

 med  

 de sundhedsmæssige forhold på landets plejehjem og aflægge rapport om  

 tilsynet.  

 Vedrørende lovændringen henvises til lovforslag nr.
L 192 fra folketingsåret  

 2000-01, 1. samling (  

 Forslag til lov om ændring af lov om social service, lov om retssikkerhed  

 og administration på det sociale område og lov om embedslægeinstitutioner  

 m.v.  

 (Tilsyn med indsatsen over for ældre m.v.)).
En sådan rapport blev i 2006 aflagt af embedslægerne i hovedstaden  

 vedrørende forholdene på 61 københavnske plejehjem, jf. bl.a. »Årsrapport  

 vedrørende Embedslægeinstitutionens tilsyn med plejehjem i Københavns Kommune  

 2005«.
Rapporten er bl.a. omtalt i artikel i Berlingske Tidende den 1. juni  

 2006: »Ældre på plejehjem får ringe lægehjælp«.
I løbet af 2005 aflagde  

 embedslægerne 73 uanmeldte besøg på de 61 plejehjem.
Den sundhedsmæssige  

 tilstand blev generelt fundet tilfredsstillende, men rapporten gør samtidig  

 opmærksom på mangler og kritisable forhold.
Det fremgår af rapporten, at der  

 på  

 en tredjedel af plejehjemmene blev konstateret fejl og mangler i forbindelse  

 med håndteringen af de ældres medicin.
En almindelig fejl er, at der ved  

 udskrivning af patienter fra sygehus til plejehjem ikke bliver udleveret  

 fuldstændige medicinoplysninger om den ældre, hvilket er yderst uheldigt, da  

 medicinpapirerne i praksis skal fungere som en slags recept.
Det fremgår  

 også,  

 at man på 20 af de 60 plejehjem oplever samarbejdet med beboernes  

 praktiserende  

 læger som »problematisk«.
Rapportens konstateringer svarer nøje til de iagttagelser,  

 mange plejehjemsbeboere, deres pårørende og medarbejderne på plejehjem  

 beretter  

 om.
Der fortælles om tilfælde, hvor man kun vanskeligt eller slet ikke kan  

 komme i forbindelse med den ældres praktiserende læge, eller hvor man spejder  

 forgæves efter sygebesøg.
Hvis en praktiserende læge har ældre patienter på  

 flere forskellige plejehjem, er det forståeligt, at det vil være tidkrævende  

 at  

 aflægge besøg hos flere på samme dag.
Det er ligeledes ressourcekrævende for  

 medarbejderne på plejehjemmet at kommunikere med flere eller måske mange  

 læger.
Undersøgelser har vist, at hvert tredje plejehjem i København  

 har et problematisk samarbejde med de ældres læger.
De praktiserende læger er  

 svære at få ud på sygebesøg, og på sygehusene glemmer man at videregive  

 oplysninger om medicin til plejehjemmene.
 En tilsvarende rapport fra embedslægerne i 2004 viste de samme  

 problemer.
Beslutningsforslagets indhold De mange vidnesbyrd om utilfredsstillende lægehjælp for  

 plejehjemsbeboere gør det nødvendigt, at Folketinget og regeringen tager  

 initiativ til at få forbedret forholdene.
Dansk Folkeparti foreslår med dette beslutningsforslag, at man  

 indfører en ordning, hvor der til hvert plejehjem i Danmark er knyttet en  

 eller  

 flere faste praktiserende læger.
Derved sikres, at plejehjemmets personale  

 altid kan henvende sig til en bestemt læge, når en plejehjemsbeboer har behov  

 for lægehjælp.
Der er som bekendt flere forskellige typer lægepraksis i  

 Danmark, men der er i princippet intet i vejen for, at såvel læger, der  

 driver  

 solopraksis, som læger, der er i kompagniskabspraksis eller gruppepraksis kan  

 knyttes til et plejehjem.
Det vil være naturligt, at plejehjemmet  i  

 samarbejde med den stedlige embedslæge  vælger blandt lokale læger med  

 interesse  

 for og solidt kendskab til aldersbetingede sygdomme, herunder demens.
Ordningen bør efter Dansk Folkeparts mening udformes sådan, at  

 der bliver mulighed for, at den eller de faste læge(r) har træffetid en gang  

 imellem på plejehjemmet.
Derudover skal lægen eller lægerne kunne tilkaldes  

 efter behov.
Der bør være mulighed for, at plejehjemmets personale kan trække  

 på lægens viden og vurderinger, sådan at lægen udfylder en form for  

 konsulentfunktion for plejehjemmet.
Lægen vil helt naturligt også holde øjne  

 og  

 ører åbne, når han eller hun besøger plejehjemmet, og gennem dialog med  

 medarbejderne  

 kan mange problemer utvivlsomt løses i startfasen.
 Ordningen skal ikke være til hinder for, at de ældre, der  

 ønsker det, kan vælge at holde fast ved deres egen praktiserende læge fra før  

 de flyttede på plejehjem, men de skal have tilbuddet om at gå over til  

 plejehjemmets  

 læge.
 Dansk Folkeparti er indstillet på under udvalgsbehandlingen at  

 drøfte den nærmere udformning af den foreslåede ordning med Folketingets  

 partier, og Dansk Folkeparti vil arbejde hen imod, at der ved afgivelse af  

 betænkning foreligger så klare retningslinjer fra Folketinget til regeringen  

 som muligt, så selve det lovforberedende arbejde kan fremskyndes mest muligt.
Skriftlig fremsættelse Pia Kristensen  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at knytte faste praktiserende læger til alle  

 plejehjem.
(Beslutningsforslag nr.
B 31).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
