Bekendtgørelse om  

 brevstemmeafgivning på plejehjem m.v. og i ældreboliger I medfør af § 63, jf. § 100, i lov om valg til  

 Folketinget, jf. lovbekendtgørelse nr. 1292 af 8. december 2006, § 26,  

 stk. 5, i lov om valg af danske medlemmer til Europa-Parlamentet, jf.  

 lovbekendtgørelse  

 nr. 52 af 2. februar 2004, og § 69 i lov om kommunale og regionale valg,  

 jf. lovbekendtgørelse nr. 1293 af 8. december 2006, fastsættes:
Kapitel 1 De stemmeberettigede, fristen for  

 brevstemmeafgivning § 1.  

  

 Vælgere, der er optaget i en af de institutioner, boformer m.v., der er nævnt  

 i  

 stk. 2, kan afgive brevstemme i institutionen, boformen m.v. til  

 folketingsvalg, Europa-Parlamentsvalg, kommunale og regionale valg og  

 folkeafstemninger, jf. dog stk. 3 og 4.
 Stk. 2.  

  

 Der kan afgives brevstemme i følgende  

 institutioner, boformer m.v.:
 1)  

 	  

 Plejehjem og  

 beskyttede boliger, jf. § 192 i lov om social service.
 2)  

 	  

 Boformer til  

 længerevarende eller midlertidigt ophold til voksne personer, der på grund af  

 betydelig  

 nedsat fysisk eller psykisk funktionsevne har særlige behov, jf.  

 § 108, stk. 1, og § 107,  

 stk. 2, i lov om social service.
 3)  

 	  

 Boformer for voksne,  

 der drives efter forsøgsbestemmelserne i § 184, stk. 1, i lov om  

 social service.
 4)  

 	  

 Opholdssteder uden  

 for de pågældendes bolig, hvor kommunen giver tilbud om personlig hjælp og  

 pleje m.v., jf. § 83, stk. 1, i lov om social service.
 5)  

 	  

 Almene ældreboliger,  

 der er omfattet af lov om almene boliger m.v., og ældreboliger, der er  

 omfattet  

 af den tidligere lov om boliger for ældre og personer med handicap.
 Stk. 3.  

  

 Kommunalbestyrelsen kan beslutte, at  

 brevstemmeafgivning i de boformer, der er nævnt i stk. 2, nr. 2, 3 og 5,  

 herunder i nærmere angivne grupper af disse, skal finde sted efter reglerne  

 om  

 brevstemmeafgivning i hjemmet i stedet for efter reglerne i denne  

 bekendtgørelse.
 Stk. 4.  

  

 Kommunalbestyrelsen kan beslutte, at der ikke  

 skal foretages brevstemmeafgivning på de opholdssteder, der er nævnt i  

 stk. 2, nr. 4, herunder i nærmere angivne grupper af disse.
 § 2.  

  

 Brevstemmeafgivningen skal finde sted inden for de sidste 3 uger før  

 valgdagen,  

 dog senest næstsidste søgnedag før valgdagen.
Kapitel 2 Kommunalbestyrelsens opgaver § 3.  

  

 Der  

 påhviler kommunalbestyrelsen følgende opgaver vedrørende forberedelse og  

 gennemførelse af brevstemmeafgivningen:
 1)  

 	  

 Kommunalbestyrelsen  

 skal efter drøftelse med vedkommende institution, boform m.v. fastsætte den  

 dag  

 eller de dage, hvor brevstemmeafgivningen skal finde sted inden for den  

 periode, der er nævnt i § 2.
 2)  

 	  

 Kommunalbestyrelsen  

 skal efter drøftelse med vedkommende institution, boform m.v. sørge for, at  

 der  

 på institutionen, boformen m.v. bliver truffet de fornødne forberedelser til  

 brevstemmeafgivningen, herunder indrettet et særligt stemmelokale.
3)  

 	  

 Kommunalbestyrelsen  

 skal sørge for, at vælgere, der er optaget i de nævnte institutioner,  

 boformer  

 m.v., i god tid inden afstemningen skal finde sted, bliver gjort bekendt med  

 muligheden for at brevstemme i institutionen, boformen m.v.
Vælgerne skal  

 samtidig  

 gøres bekendt med, at de i stedet for at brevstemme har mulighed for  

 at afgive deres stemme ved personligt  

 fremmøde på afstemningsstedet på valgdagen.
Kommunalbestyrelsen er dog ikke  

 forpligtet til at afholde eventuelle udgifter i forbindelse med transport  

 eller  

 ledsagelse til afstemningsstedet.
 4)  

 	  

 Kommunalbestyrelsen  

 skal udpege de personer, der skal fungere som stemmemodtagere, jf. § 4,  

 og  

 sørge for, at disse bliver underrettet om tid og sted for afstemningen.  

 Kommunalbestyrelsen skal endvidere sørge for, at stemmemodtagerne i fornødent  

 omfang bliver vejledt om deres opgaver i forbindelse med gennemførelse af  

 brevstemmeafgivningen, herunder bliver gjort bekendt med de særlige pligter,  

 der påhviler dem efter folketingsvalglovens § 62, stk. 1, og den  

 kommunale og regionale valglovs § 68, stk. 1, samt bliver forsynet  

 med de fortegnelser over de opstillingsberettigede partier henholdsvis  

 opstillede kandidatlister og kandidater m.v., der er nævnt i § 17,  

 stk. 1 og 2.
 5)  

 	  

 Kommunalbestyrelsen  

 skal sørge for, at vælgerne i de nævnte institutioner, boformer m.v. ikke  

 bliver  

 udsat for valgagitation i stemmelokalerne eller de umiddelbare adgangsveje  

 hertil.
 Stk. 2.  

  

 De opgaver, der er nævnt i stk. 1,  

 påhviler kommunalbestyrelsen i den kommune, hvor institutionen, boformen m.v.  

 er beliggende.
Kapitel 3 Stemmemodtagere § 4.  

  

 Brevstemmer  

 i de institutioner, boformer m.v., der er nævnt i § 1, stk. 2, skal  

 afgives  

 til 2 stemmemodtagere, der udpeges blandt de tilforordnede vælgere, som  

 kommunalbestyrelsen  

 har valgt til at bistå ved valget, jf. folketingsvalglovens § 30 og den  

 kommunale og regionale valglovs § 17, stk. 1. Kommunalbestyrelsen  

 kan  

 dog bestemme, at en af stemmemodtagerne er en person udpeget blandt personale  

 ansat i kommunens forvaltning.
Der skal udpeges et eller flere par  

 stemmemodtagere  

 for hver institution, boform m.v.
 Stk. 2.  

  

 I tilfælde, hvor begge stemmemodtagere er  

 udpeget blandt de tilforordnede vælgere, skal hver af de 2 stemmemodtagere så  

 vidt muligt være udpeget af forskellige grupper i kommunalbestyrelsen.
Stk. 3.  

  

 Kandidater til valget samt ansatte i  

 vedkommende institution, boform m.v. kan ikke udpeges til at varetage hverv  

 som  

 stemmemodtager.
Personer, der er ansat i kommunen eller hos en af kommunen  

 antaget privat leverandør til at yde personlig og praktisk hjælp m.v. i  

 hjemmet, samt hjemmesygeplejersker eller andre aktivt udøvende i  

 hjemmesygeplejerskeordningen kan ikke udpeges som stemmemodtagere ved en  

 institution,  

 boform m.v., hvor de gør tjeneste.
Kapitel 4 Stemmelokaler § 5.  

  

 Brevstemmeafgivningen skal foregå i et særligt dertil indrettet lokale i  

 institutionen, boformen m.v.
 Stk. 2.  

  

 I det omfang, en vælgers helbredstilstand  

 taler derfor, kan brevstemmeafgivningen dog finde sted i den pågældende  

 vælgers  

 egen bolig i institutionen, boformen m.v.
 § 6.  

  

 Stemmelokalet skal være indrettet således, at vælgeren kan udfylde  

 stemmesedlen  

 uset af andre, enten ved et enligtstående bord eller i et særligt indrettet  

 stemmerum.
 Stk. 2.  

  

 Stemmeafgivningen skal i øvrigt tilrettelægges  

 således, at eventuel hjælp til stemmeafgivningen, herunder til udfyldelse af  

 stemmesedlen, sker uden for hørevidde af andre end stemmemodtagerne.
Stk. 3.  

  

 Brevstemmeafgivning i vælgerens egen bolig i  

 vedkommende institution, boform m.v. skal tilrettelægges og gennemføres  

 således, at vælgeren kan udfylde brevstemmesedlen uset af andre.
Pårørende,  

 besøgende eller andre, bortset fra stemmemodtagerne, må ikke være til stede,  

 mens brevstemmeafgivningen finder sted, medmindre vælgeren udtrykkeligt  

 tilkendegiver et ønske herom.
Kapitel 5 Brevstemmematerialet § 7.  

  

 Til  

 folketingsvalg, Europa-Parlamentsvalg og folkeafstemning består  

 brevstemmematerialet  

 af 1)  

 	  

 en stemmeseddel, 2)  

 	  

 en konvolut, 3)  

 	  

 et følgebrev samt 4)  

 	  

 en yderkuvert.
Stk. 2.  

  

 Til kommunale og regionale valg består  

 brevstemmematerialet af 1)  

 	  

 en stemmeseddel til  

 kommunalbestyrelsesvalget med tilhørende konvolut, 2)  

 	  

 en stemmeseddel til  

 regionsrådsvalget med tilhørende konvolut, 3)  

 	  

 et følgebrev samt 4)  

 	  

 en yderkuvert.
§ 8.  

  

 Ved  

 brevstemmeafgivningen må kun benyttes det brevstemmemateriale, der er  

 tilvejebragt ved indenrigs- og sundhedsministerens foranstaltning.
Indenrigs-  

 og sundhedsministeren kan bestemme, at følgebreve og yderkuverter, der er  

 tilvejebragt af kommunalbestyrelsen, skal sidestilles med følgebreve og  

 yderkuverter tilvejebragt af indenrigs- og sundhedsministeren.
 Stk. 2.  

  

 Forud for hvert valg eller folkeafstemning  

 giver Indenrigs- og Sundhedsministeriet kommunalbestyrelsen meddelelse om  

 indholdet og udformningen af det brevstemmemateriale, der skal benyttes.
Kapitel 6 Den almindelige fremgangsmåde ved  

 brevstemmeafgivning § 9.  

  

 Vælgere, der ønsker at brevstemme, skal vise fornøden legitimation til  

 stemmemodtagerne (sundhedskort, kørekort, pas eller lignende). Hvis mindst en  

 af stemmemodtagerne har sikkert kendskab til vælgerens identitet, eller hvis  

 denne på anden måde end ved forevisning af legitimation med sikkerhed kan  

 fastslås, kan der ses bort fra kravet om forevisning af legitimation.
 Stk. 2.  

  

 Stemmemodtagerne skal undersøge, om de  

 personer, der ønsker at afgive brevstemme, senest på valgdagen er fyldt 18  

 år.  

 Stemmemodtagerne skal ikke undersøge, om personen (vælgeren) opfylder de  

 øvrige  

 valgretsbetingelser.
Stk. 3.  

  

 Når vælgeren har forevist legitimation, jf.  

 dog stk. 1, 2. pkt., udleveres brevstemmematerialet til vælgeren.  

 Stemmemodtagerne skal påse, at vælgeren ikke fjerner sig fra stemmelokalet  

 med  

 brevstemmematerialet, og at stemmeafgivningen sker umiddelbart efter, at  

 brevstemmematerialet er udleveret.
Stemmemodtagerne skal endvidere påse, at  

 vælgeren udfylder stemmesedlen og indlægger denne i konvolutten, uden at  

 andre,  

 herunder stemmemodtagerne, kan se, hvorledes vælgeren har stemt.
 § 10.  

  

 Til folketingsvalg foregår stemmeafgivningen på følgende måde:
1)  

 	  

 På stemmesedlen  

 skriver vælgeren navnet eller bogstavbetegnelsen for et parti, der har  

 kandidater  

 opstillet i den storkreds, hvor vælgeren er optaget på valglisten (har fast  

 bopæl). Ønsker vælgeren at stemme på en bestemt kandidat, der er opstillet i  

 den pågældende storkreds, skrives navnet på kandidaten, eventuelt med  

 tilføjelse af partinavnet eller bogstavbetegnelsen for det parti, som  

 kandidaten er opstillet for.
Mindst én af de tre rubrikker på stemmesedlen  

 skal  

 udfyldes. Ønsker vælgeren at stemme på en kandidat, der opstiller uden for  

 partierne, kan ikke tillige anføres et partibogstav eller partinavn.
 2)  

 	  

 Når vælgeren har  

 udfyldt stemmesedlen, lægger vælgeren den i konvolutten og tilklæber denne.
3)  

 	  

 Derefter udfylder  

 vælgeren følgebrevet.
En af stemmemodtagerne kan udfylde følgebrevet,  

 medmindre  

 vælgeren modsætter sig dette.
Når følgebrevet er udfyldt, underskrives det af  

 vælgeren i overværelse af stemmemodtagerne.
4)  

 	  

 En af  

 stemmemodtagerne attesterer stemmeafgivningen med sin underskrift på  

 følgebrevet  

 samt med angivelse af sin stilling.
Som stilling angives:  

 tilforordnet eller  

 ansat i kommunen alt efter om den attesterende stemmemodtager  

 varetager  

 funktionen som stemmemodtager i egenskab af tilforordnet vælger eller i  

 egenskab af ansat i kommunens forvaltning.
Følgebrevet skal endvidere påføres  

 såvel kommunens som institutionens, boformens m.v. stempel eller navn.
5)  

 	  

 Vælgeren lægger  

 konvolutten med stemmeseddel samt følgebrevet i yderkuverten, der adresseres  

 til kommunalbestyrelsen i den kommune, hvor vælgeren har fast bopæl.
I  

 rubrikken på bagsiden af yderkuverten skal vælgeren skrive sit navn,  

 fødselsdato og bopæl.
En af stemmemodtagerne kan udfylde rubrikken på  

 bagsiden  

 af yderkuverten, medmindre vælgeren modsætter sig dette.
6)  

 	  

 Yderkuverten med  

 konvolut med stemmeseddel samt følgebrev afleveres til en af  

 stemmemodtagerne,  

 der sørger for, at yderkuverten snarest afleveres til kommunalbestyrelsen i  

 den  

 kommune, hvor institutionen, boformen m.v. er beliggende.
Kommunalbestyrelsen  

 skal sørge for, at brevstemmer fra vælgere, der har fast bopæl i andre  

 kommuner, snarest bliver afsendt til disse.
Hver yderkuvert skal sendes  

 særskilt.
Flere yderkuverter stilet til samme kommunalbestyrelse må ikke  

 sendes  

 som én forsendelse nedlagt i en større konvolut eller lignende.
 § 11.  

  

 Til Europa-Parlamentsvalg foregår stemmeafgivningen på følgende måde:
 1)  

 	  

 På stemmesedlen  

 skriver vælgeren navnet eller bogstavbetegnelsen for et parti, der har  

 opstillet en kandidatliste til valget. Ønsker vælgeren at stemme på en  

 bestemt  

 kandidat, skrives navnet på denne, eventuelt med tilføjelse af partinavnet  

 eller bogstavbetegnelsen for den kandidatliste, som kandidaten er opstillet  

 på.  

 Mindst én af de tre rubrikker på stemmesedlen skal udfyldes.
 2)  

 	  

 Derefter følges samme  

 fremgangsmåde som ved folketingsvalg, jf. § 10, nr. 2-6.
 § 12.  

  

 Til kommunale og regionale valg foregår stemmeafgivningen på følgende måde,  

 jf.  

 dog stk. 2:
1)  

 	  

 På stemmesedlen til  

 kommunalbestyrelsesvalget skriver vælgeren listebetegnelsen (partinavnet)  

 eller  

 bogstavbetegnelsen for en kandidatliste, der er opstillet til  

 kommunalbestyrelsesvalget i den kommune, hvor vælgeren har fast bopæl. Ønsker  

 vælgeren at stemme på en bestemt kandidat, der er opstillet til valget til  

 kommunalbestyrelsen i den pågældende kommune, skrives navnet på kandidaten,  

 eventuelt med tilføjelse af listebetegnelsen (partinavnet) eller  

 bogstavbetegnelsen  

 for den kandidatliste, som kandidaten er opstillet på.
Mindst én af de tre  

 rubrikker på stemmesedlen skal udfyldes.
Stemmesedlen lægges derefter i den  

 tilhørende konvolut, der tilklæbes.
2)  

 	  

 På stemmesedlen til  

 regionsrådsvalget skriver vælgeren listebetegnelsen (partinavnet) eller  

 bogstavbetegnelsen  

 for en kandidatliste, der er opstillet til regionsrådsvalget i den region,  

 hvor  

 vælgeren har fast bopæl. Ønsker vælgeren at stemme på en bestemt kandidat,  

 der  

 er opstillet til valget til regionsrådet i den pågældende region, skrives  

 navnet på kandidaten, eventuelt med tilføjelse af listebetegnelsen  

 (partinavnet) eller bogstavbetegnelsen for den kandidatliste, som kandidaten  

 er  

 opstillet på.
Mindst én af de tre rubrikker på stemmesedlen skal udfyldes.  

 Stemmesedlen lægges derefter i den tilhørende konvolut, der tilklæbes.
 3)  

 	  

 Derefter følges samme  

 fremgangsmåde som ved folketingsvalg, jf. § 10, nr. 3-6. Begge  

 konvolutter  

 med stemmesedler samt følgebrevet lægges i én yderkuvert.
Stk.2.  

  

 Hvis en vælger alene ønsker at afgive stemme enten  

 til kommunalbestyrelsesvalget eller til regionsrådsvalget, kan vælgeren enten  

 undlade at udfylde den pågældende stemmeseddel og i øvrigt følge samme  

 fremgangsmåde som angivet i stk. 1 eller tilbagelevere den ubenyttede  

 stemmeseddel med tilhørende konvolut til en af stemmemodtagerne.
Den  

 ubenyttede  

 stemmeseddel og konvolut påtegnes »Ikke benyttet« og afleveres til  

 kommunalbestyrelsen, der tilintetgør det ikke benyttede stemmemateriale.
I  

 øvrigt følges samme fremgangsmåde som angivet i stk. 1.
 § 13.  

  

 Til folkeafstemning foregår stemmeafgivningen på følgende måde:
 1)  

 	  

 På stemmesedlen,  

 hvorpå der klart adskilt er trykt ordene »Ja« og »Nej«, sætter vælgeren et  

 kryds ved ordet »Ja«, såfremt vælgeren stemmer for lovforslaget eller loven.  

 Vælgere, der stemmer imod, sætter et kryds ved ordet »Nej«.
 2)  

 	  

 Derefter følges samme  

 fremgangsmåde som ved folketingsvalg, jf. § 10, nr. 2-6.
 § 14.  

  

 Portoudgiften til eventuel forsendelse af brevstemmer afholdes af kommunen.
Kapitel 7 Hjælp til stemmeafgivningen § 15.  

  

 Hvis en vælger, der ønsker at afgive stemme, ikke er i stand til at udfylde  

 stemmesedlen,  

 følgebrevet eller yderkuverten, skal stemmemodtagerne yde den fornødne hjælp  

 hertil, jf. dog stk. 2.
 Stk. 2.  

  

 Hjælp til udfyldning af stemmesedlen kan kun  

 ydes, såfremt vælgeren umiddelbart over for dem, der yder hjælp, utvetydigt  

 kan  

 tilkendegive, på hvilket parti (kandidatliste) eller hvilken kandidat  

 vælgeren  

 ønsker at stemme, eller for så vidt angår folkeafstemninger, hvorvidt  

 vælgeren  

 ønsker at stemme ja eller nej.
 Stk. 3.  

  

 Hvis der er ydet hjælp til at udfylde  

 stemmesedlen, skal dette fremgå af følgebrevet, idet dette påføres ordene  

 »Hjælp ydet til udfyldning af stemmeseddel« eller lignende, efterfulgt af  

 hjælpernes  

 underskrift eller initialer.
Stk. 4.  

  

 Hvis vælgeren ikke er i stand til at underskrive  

 følgebrevet, skal den ene af stemmemodtagerne på det sted på følgebrevet, der  

 er beregnet til vælgerens egenhændige underskrift, underskrive med sit eget  

 navn efterfulgt af ordet »for« samt vælgerens navn.
Den anden stemmemodtager  

 underskriver  

 attesten på følgebrevet.
Kapitel 8 Vejledning af vælgeren om fremgangsmåden ved  

 brevstemmeafgivning, om opstillede partier og kandidater m.v.
 § 16.  

  

 Stemmemodtagerne skal om fornødent give vælgeren vejledning om fremgangsmåden  

 ved brevstemmeafgivning, jf. §§ 9-13, herunder om mulighederne og  

 betingelserne  

 for, at der ydes hjælp til stemmeafgivningen, jf. § 15.
 § 17.  

  

 Stemmemodtagerne skal sørge for, at vælgeren i forbindelse med  

 stemmeafgivningen har adgang til at gøre sig bekendt med:
 1)  

 	  

 Ved folketingsvalg:  

 den fortegnelse over opstillingsberettigede partier, som Indenrigs- og  

 Sundhedsministeriet sender til alle kommunalbestyrelser, når der er udskrevet  

 folketingsvalg.
 2)  

 	  

 Ved  

 Europa-Parlamentsvalg: den fortegnelse over de opstillede kandidatlister  

 (partier)  

 og de opstillede kandidater, som Indenrigs- og Sundhedsministeriet sender til  

 alle kommunalbestyrelser senest 3 uger før valgdagen.
 3)  

 	  

 Ved kommunale og  

 regionale valg: en fortegnelse over de godkendte kandidatlister, herunder  

 samtlige kandidaters navne, samt oplysning om anmeldte listeforbund og  

 valgforbund, såvel til det pågældende kommunalbestyrelsesvalg som det  

 pågældende regionsrådsvalg, jf. den kommunale og regionale valglovs  

 § 43.
 4)  

 	  

 Ved folkeafstemning:  

 den vejledning om stemmeafgivning ved folkeafstemningen, som Indenrigs- og  

 Sundhedsministeriet sender til alle kommunalbestyrelser forud for  

 folkeafstemningen.
 Stk. 2.  

  

 Hvis brevstemmeafgivningen til folketingsvalg  

 finder sted senere end 10 dage før valgdagen, skal vælgeren så vidt muligt  

 have  

 adgang til at gøre sig bekendt med en fortegnelse over de kandidater til  

 valget, der er opstillet i den pågældende storkreds.
Stk. 3.  

  

 Stemmemodtagerne må ikke uopfordret give  

 vælgerne andre oplysninger om de opstillede partier (kandidatlister) og  

 opstillede kandidater m.v. end de oplysninger, der fremgår af de  

 fortegnelser,  

 der er nævnt i stk. 1 og 2. Stemmemodtagerne kan besvare eventuelle  

 forespørgsler fra vælgerne om, hvorvidt bestemte personer er opstillet som  

 kandidater til folketingsvalg eller til kommunale og regionale valg i  

 henholdsvis andre kommuner eller regioner, såfremt stemmemodtagerne har  

 kendskab hertil Stk. 4.  

  

 I tilfælde, hvor vælgeren til folketingsvalg  

 eller kommunale og regionale valg tilkendegiver at ville stemme på en bestemt  

 person, hvorom det ikke med sikkerhed vides, om vedkommende er kandidat til  

 valget, eller er kandidat til valget i den storkreds henholdsvis kommune  

 eller  

 region, hvor vælgeren har fast bopæl, kan stemmemodtagerne vejlede vælgeren  

 om,  

 at der på stemmesedlen ud over kandidatens navn tillige bør skrives  

 bogstavbetegnelsen eller navnet på det parti (kandidatliste), som vedkommende  

 kandidat (person) tilhører, såfremt dette er vælgeren eller stemmemodtagerne  

 bekendt.
 § 18.  

  

 Stemmemodtagerne må ikke bære emblemer, mærkater eller lignende, der angiver  

 tilknytning til et bestemt parti (kandidatliste) eller en bestemt kandidat.  

 Stemmemodtagerne må heller ikke bære emblemer, mærkater eller lignende, der  

 angiver stillingtagen til aktuelle politiske spørgsmål eller i øvrigt giver  

 udtryk for en bestemt politisk holdning eller lignende.
 § 19.  

  

 Kommunalbestyrelsen kan føre lister over de vælgere, der har afgivet  

 brevstemme  

 eller har fået tilbud herom, såfremt dette skønnes hensigtsmæssigt for at  

 sikre, at alle vælgere, hvis helbredstilstand tilsiger dette, har fået tilbud  

 om at afgive brevstemme i deres egen bolig i institutionen, boformen m.v.,  

 jf.  

 § 5, stk. 2. Sådanne lister må ikke vises til uvedkommende og skal  

 tilintetgøres, når klagefristen er udløbet og eventuelle klager over det  

 pågældende valg henholdsvis folkeafstemning er endeligt afgjort.
 Stk. 2.  

  

 Hvis en vælger, der er optaget i en  

 institution, boform m.v., og som kan have afgivet brevstemme i institutionen,  

 boformen m.v., er afgået ved døden inden valgdagen, skal institutionen,  

 boformen  

 m.v. snarest underrette kommunalbestyrelsen herom.
Kapitel 9 Ikrafttræden § 20.  

  

 Bekendtgørelsen træder i kraft den 1. august 2007.
 Stk. 2.  

  

 Samtidig ophæves bekendtgørelse nr. 171 af 22.  

 marts 1999 om brevstemmeafgivning på plejehjem m.v. og i ældreboliger.
