Cirkulære om vedtægt for Socialforskningsinstituttet I henhold til § 2, stk. 2 i lov nr. 1076 af 20.  

 december 1995 om sektorforskningsinstitutioner fastsættes denne vedtægt for  

 Socialforskningsinstituttet.
Kapitel 1 Navn og ressortministerium.
 § 1.  

  

 Socialforskningsinstituttet er en selvstændig sektorforskningsinstitution  

 under  

 Socialministeriet.
Kapitel 2 Formål og arbejdsopgaver § 2.  

  

 Socialforskningsinstituttets formål er at belyse sociale forhold, herunder  

 arbejdsmæssige, økonomiske og familiemæssige forhold samt andre nationale og  

 internationale samfund forhold og udviklingstræk af betydning for  

 befolkningens  

 levevilkår.
§ 3.  

  

 Socialforskningsinstituttet løser på et ajourført videnskabeligt grundlag  

 forsknings-, udviklings-, udrednings- og rådgivningsopgaver.
Instituttet kan  

 herunder indgå aftaler om at stille sin viden og faglige ekspertise til  

 rådighed f.eks. gennem deltagelse i udvalg, råd, bestyrelser m.v.
Instituttet  

 varetager endvidere den serviceopgave at indsamle og bearbejde data til brug  

 for forskere, offentlige myndigheder og private organisationer og  

 virksomheder.
 § 4.  

  

 Instituttet kan dels selvstændigt tage opgaver op, dels mod betaling påtage  

 sig  

 løsning af opgaver for offentlige myndigheder eller private rekvirenter i  

 ind-  

 og udland.
 § 5.  

  

 Socialforskningsinstituttet deltager i nationale og internationale  

 forskningsprogram-mer og andre former for forskningssamarbejde.
 § 6.  

  

 Socialforskningsinstituttet offentliggør sine arbejdsresultater.
 § 7.  

  

 Socialforskningsinstituttet deltager i uddannelse af forskere inden for  

 instituttets arbejdsområde.
Kapitel 3 Indtægtsforhold § 8.  

  

 Instituttets basisbevilling fastlægges hvert år på finansloven.
 § 9.  

  

 Instituttet kan modtage midler fra forskningsråd, fonde og lignende samt  

 udføre  

 opgaver mod betaling, jvf. § 4.
Kapitel 4 Bestyrelse § 10.  

  

 Bestyrelsen består af en formand og 6 medlemmer, der udpeges af  

 Socialministeren.
Formanden og bestyrelsens flertal skal være uafhængig af  

 Socialministeren.
 Socialministeren udpeger uden indstilling formanden og 2  

 bestyrelsesmedlemmer, hvoraf det ene bestyrelsesmedlem er født næstformand.  

 Formanden og det andet bestyrelsesmedlem skal begge have bred indsigt i  

 samfundsmæssige forhold, og hver for sig skal de herudover have henholdsvis  

 forskningserfaring og alsidig ledelseserfaring. 1 medlem udpeges efter  

 indstilling fra Arbejdsministeren, 1 medlem udpeges efter fælles indstilling  

 fra Kommunernes Landsforening, Amtsrådsforeningen i Danmark, Københavns  

 Kommune  

 og Frederiksberg Kommune, 1 medlem, der skal være en samfundsvidenskabelig  

 forsker, udpeges efter indstilling fra Forskningsministeren og 1 medlem  

 vælges  

 af og blandt instituttets medarbejdere.
Af og blandt instituttets medarbejdere vælges en suppleant for  

 medarbejdernes medlem af bestyrelsen.
Suppleanten kan deltage i de møder,  

 hvor  

 bestyrelsesmed-lemmet ikke har mulighed for at deltage.
§ 11.  

  

 Bestyrelsen udpeges for 4 år.
Bestyrelsesmedlemmer kan genudpeges.
Såfremt et  

 medlem udtræder af bestyrelsen i løbet af en udpegningsperiode, udpeger  

 social-ministeren snarest et nyt medlem for resten af perioden efter reglerne  

 i  

 § 10.
 § 12.  

  

 De  

 nærmere regler for valg af medarbejderrepræsentant fastsættes af instituttets  

 samarbejdsudvalg.
§ 13.  

  

 Bestyrelsen varetager instituttets overordnede ledelse.
Det betyder, at Bestyrelsen fastlægger de overordnede mål og generelle  

 retningslinier for insti-tuttets virksomhed og udvikling, herunder  

 strategiplaner for instituttets forskning og formidling, samt godkender  

 instituttets arbejdsprogram.
 Bestyrelsen godkender instituttets budget og regnskab.
 Bestyrelsen godkender instituttets politikker på  

 centrale områder og træffer af-gørelse i enkeltsager, der er af væsentlig  

 betydning for instituttet eller efter instituttets forhold af særlig  

 karakter.  

 Bestyrelsen træffer efter indstilling fra direktøren beslutning om, i hvilket  

 omfang forskningsprojekter skal forelægges bestyrelsen til godkendelse.
Bestyrelsen påser, at der på instituttet sker en  

 langsigtet kompetenceudvikling.
Bl.a. af hensyn hertil skal bestyrelsen sikre  

 en rimelig balance mellem opgaver finansieret af basismidler og opgaver  

 finansieret af eksterne midler.
 Bestyrelsen afgiver en årlig beretning om instituttets  

 virksomhed til socialmini-steren.
 Bestyrelsen afgiver indstilling til socialministeren om  

 ansættelse og afskedigelse af instituttets direktion.
Bestyrelsen nedsætter et forskningsudvalg, der rådgiver  

 instituttet vedrørende forskningsvirksomheden og er et forum for kontakt  

 mellem  

 instituttet og inter-essenter og forskere uden for instituttet.
Bestyrelsen  

 fastsætter regler for forsk-ningsudvalgets størrelse, arbejdsområde og  

 sammensætning.
 Bestyrelsen kan nedsætte andre rådgivende udvalg og  

 træffe beslutning om disse udvalgs kommissorium, størrelse og sammensætning.
§ 14.  

  

 Bestyrelsen holder normalt møde 4 gange årligt.
Yderligere møder afholdes,  

 når  

 formanden skønner det nødvendigt, eller når mindst 3 af bestyrelsens  

 medlemmer  

 fremsætter ønske herom.
Bestyrelsen er beslutningsdygtig, når et flertal af  

 dets medlemmer er til stede.
Bestyrelsen træffer beslutninger ved almindeligt  

 stemmeflertal.
I tilfælde af stemmelighed er formandens stemme afgørende.
Der  

 føres protokol over bestyrelsens beslutninger.
§ 15.  

  

 Bestyrelsen fastsætter selv sin forretningsorden.
Sekretariatsfunktionen for  

 bestyrelsen varetages af Socialforskningsinstituttet.
 § 16.  

  

 Honorarer til bestyrelsens medlemmer fastsættes efter Finansministeriets til  

 enhver til gældende regler herom.
 § 17.  

  

 Omkostninger i forbindelse med bestyrelsens arbejde, herunder  

 rejseomkostninger, afholdes af instituttet.
Kapitel 5 Direktionen § 18.  

  

 Direktionen varetager den daglige faglige og administrative ledelse af  

 instituttet under ansvar over for bestyrelsen og repræsenterer instituttet  

 udadtil.
Direktøren har det øverste ansvar for den daglige ledelse.
Ansvars-  

 og  

 kompetencefordelingen i direktionen godkendes af bestyrelsen.
§ 19.  

  

 Direktionen afgiver indstilling til bestyrelsen i de sager, som forelægges  

 denne.
Endvidere orienterer direktionen løbende bestyrelsen om instituttets  

 virksomhed.
 § 20.  

  

 Direktionen er over for bestyrelsen ansvarlig for, at instituttet  

 administreres  

 i over-ensstemmelse med gældende lovgivning, de for instituttet gældende  

 administrative bestemmelser og afgørelser samt kollektive overenskomster og  

 aftaler.
 § 21.  

  

 Direktionen ansætter, udnævner og afskediger instituttets medarbejdere og  

 afgiver indstilling til Socialministeriet om ansættelse og afskedigelse af  

 tjenestemænd, bortset fra medlemmer af direktionen.
 § 22.  

  

 Direktionen deltager uden stemmeret i bestyrelsesmøderne.
 § 23.  

  

 Direktionen kan nedsætte udvalg og træffe beslutning om disses kommissorium,  

 størrelse og sammensætning.
Kapitel 6 Vedtægtsændringer og ikrafttræden § 24.  

  

 Ændringer i vedtægten udarbejdes af bestyrelsen og godkendes af  

 Socialministeren.
 § 25.  

  

 Nærværende vedtægt træder i kraft 15. juni 1998, og samtidig ophæves  

 vedtægten  

 for Socialforskningsinstituttet af  

    

 23.  

 oktober 1996.
