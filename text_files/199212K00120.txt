Nr LSF 120 Forslag til Lov om ændring af dyreværnsloven (* 1) Fremsat af justitsministeren (Engell) den 4. december 1992 Vedtaget ved tredjebehandling den 2. april 1993 Lov nr. 183 af 14/04/1993 § 1 I dyreværnsloven, jf. lov nr. 386 af 6. juni l991, foretages følgende  

 ændringer:
 1. Efter § 4 indsættes:
» § 4 a.
Justitsministeren kan fastsætte regler med henblik på  

 opfyldelse af De Europæiske Fællesskabers direktiver om forsvarlig behandling  

 af dyr og om beskyttelse af dyrs velfærd.« 2. Efter § 24 indsættes:
» § 24 a.
Kredsdyrlæger og andre ansattei  

 Veterinærdirektoratet og privatpraktiserende dyrlæger, der af  

 Veterinærdirektoratet er bemyndiget hertil, kan foretage kontrol i det  

 omfang, det er fastsat i Rådets direktiver om forsvarlig behandling af dyr og  

 om beskyttelse af dyrs velfærd.
Det samme gælder sagkyndige fra  

 EF-Kommissionen i samarbejde med de nævnte personer.
Stk. 2. Kredsdyrlæger og andre ansatte i Veterinærdirektoratet og  

 privatpraktiserende dyrlæger, der af Veterinærdirektoratet er bemyndiget  

 hertil, har, i det omfang varetagelsen af de i et direktiv som nævnt i stk. 1  

 omhandlede kontrolopgaver kræver det, til enhver tid mod behørig legitimation  

 uden retskendelse adgang til offentlige og private ejendomme, lokaliteter,  

 transportmidler og dokumenter.
Det samme gælder sagkyndige fra  

 EF-Kommissionen i samarbejde med de nævnte personer.
 Stk. 3. Indehaveren, de i virksomheden beskæftigede personer,  

 føreren af det pågældende transportmiddel og andre, der udfører opgaver i  

 forbindelse med behandling af dyr og beskyttelse af dyrs velfærd, skal yde  

 tilsynsmyndigheden fornøden vejledning og hjælp i forbindelse med  

 foretagelsen af kontrol efter stk. 1 og 2.
Stk. 4. Politiet yder om nødvendigt bistand hertil.  

 Justitsministeren kan fastsætte nærmere regler herom.« 3. I § 28, stk. 2, nr. 1, ændres »og § 19« til:  

 »§ 19 og § 24 a, stk. 3,».
§ 2 Loven træder i kraft ved bekendtgørelsen i Lovtidende.
Oprindeligt fremsat forslag § 1 I dyreværnsloven, jf. lov nr. 386 af 6. juni l991, foretages følgende  

 ændringer:
 1. Efter § 4 indsættes:
» § 4 a.
Justitsministeren kan fastsætte regler med henblik på  

 opfyldelse af De Europæiske Fællesskabers direktiver om forsvarlig behandling  

 af dyr og om beskyttelse af dyrs velfærd.« 2. Efter § 24 indsættes:
» § 24 a.
Kredsdyrlæger og andre ansattei  

 Veterinærdirektoratet, privatpraktiserende dyrlæger, der af  

 Veterinærdirektoratet er bemyndiget hertil, samt sagkyndige fra  

 EF-kommissionen kan foretage kontrol i det omfang, det er fastsat i Rådets  

 direktiver om forsvarlig behandling af dyr og om beskyttelse af dyrs velfærd.
 Stk. 2. Kredsdyrlæger og andre ansatte i Veterinærdirektoratet,  

 privatpraktiserende dyrlæger, der af Veterinærdirektoratet er bemyndiget  

 hertil, samt sagkyndige fra EF-kommissionen har, i det omfang varetagelsen af  

 de i et direktiv som nævnt i stk. 1 omhandlede kontrolopgaver kræver det, til  

 enhver tid mod behørig legitimation uden retskendelse adgang til offentlige  

 og private ejendomme, lokaliteter, transportmidler og dokumenter.
 Stk. 3. Indehaveren, de i virksomheden beskæftigede personer,  

 føreren af det pågældende transportmiddel og andre, der udfører opgaver i  

 forbindelse med behandling af dyr og beskyttelse af dyrs velfærd, skal yde  

 tilsynsmyndigheden fornøden vejledning og hjælp i forbindelse med  

 foretagelsen af kontrol efter stk. 1 og 2.
Stk. 4. Politiet yder om nødvendigt bistand hertil.  

 Justitsministeren kan fastsætte nærmere regler herom.« 3. I § 28, stk. 2, nr. 1, ændres »og § 19« til:  

 »§ 19 og § 24 a, stk. 3,» § 2 Loven træder i kraft den 1. januar 1993.
Bemærkninger til lovforslaget Almindelige bemærkninger 1. Lovforslagets formål.
Formålet med lovforslaget er for det første at gøre det muligt fremover  

 administrativt at gennemføre direktiver fra De Europæiske Fællesskaber om  

 forsvarlig behandling af dyr og om beskyttelse af dyrs velfærd.
Der har vist  

 sig et behov herfor, idet de internationale forpligtelser på  

 dyreværnsområdet, der tidligere i det væsentlige forelå som udkast til  

 forordninger, der efter vedtagelsen virker som national ret, i praksis bliver  

 fastsat som EF-direktiver, som normalt kræver nationale  

 opfyldelsesbestemmelser.
Derudover har forslaget til formål at sikre, at  

 Danmark har den nødvendige lovhjemmel til at foretage kontrol i det omfang,  

 det er eller bliver fastsat i De Europæiske Fællesskabers direktiver om  

 forsvarlig behandling af dyr og om beskyttelse af dyrs velfærd.
 Det bemærkes, at lovforslagets ikrafttræden er fastsat til den 1. januar  

 1993. Det skyldes, at direktiv 91/628/EØF om beskyttelse af dyr under  

 transport m.v. skal være gennemført her i landet den 1. januar 1993.
 2. Opfyldelse her i landet af EF-direktiver om forsvarlig behandling  

 af dyr og om beskyttelse af dyrs velfærd.
2.1. Indledning Bemyndigelsesbestemmelsen i lovforslagets § 1, nr. 1, har som nævnt  

 ovenfor til formål at gøre det muligt fremover administrativt at gennemføre  

 direktiver fra De Europæiske Fællesskaber om forsvarlig behandling af dyr og  

 om beskyttelse af dyrs velfærd.
I medfør af § 4, stk. 1, i dyreværnsloven, jf. lov nr. 386 af 6. juni  

 1991, kan justitsministeren fastsætte regler om dyrs opholdsarealer og  

 opholdsrum og om inventaret heri m.v.
Det følger dog af § 4, stk. 2, at  

 administrative regler vedrørende dyr i landbruget, der har indgribende  

 økonomisk betydning, kun kan fastsættes efter stk. 1, når de beror på en  

 forpligtelse af international karakter.
Det vil sige, at de detaljerede  

 regler om landbrugsdyrs opholdsrum og opholdsarealer, der normalt vil have  

 indgribende økonomisk betydning for landbruget, kun kan gennemføres  

 administrativt, når de udspringer af en forpligtelse af international  

 karakter, typisk i form af et EF-direktiv.
 Det medfører, at der således ikke efter dyreværnslovens § 4 er mulighed  

 for administrativt at fastsætte andre regler om beskyttelse af dyrs velfærd,  

 end de der er nævnt i dyreværnsloven § 4, stk. 1, dvs. regler om  

 opholdsarealer, opholdsrum og om inventaret heri m.v., uanset at reglerne  

 beror på en international forpligtelse.
 Baggrunden for at der ikke i forbindelse med udarbejdelsen af  

 dyreværnsloven blev indsat en bemyndigelsesbestemmelse, som svarer til  

 lovforslagets § 1, nr. 1, må ses i lyset af, at der allerede i dyreværnsloven  

 var indført flere bemyndigelsesbestemmelser på specifikke områder, og at  

 forpligtelserne af international karakter i det væsentlige forelå som udkast  

 til forordninger, der i forbindelse med en vedtagelse virker som national  

 lovgivning i medlemsstaterne, og derfor ikke kræver særlige  

 opfyldelsesbestemmelser.
 Da de internationale forpligtelser på dyreværnsområdet inden for EF i  

 praksis har vist sig at blive fastsat i form af EF-direktiver, som normalt  

 kræver nationale opfyldelsesbestemmelser, d.v.s. udfærdigelse af regler i  

 form af lov eller administrative forskrifter, finder Justitsministeriet, at  

 det såvel af lovtekniske som af praktiske grunde er hensigtsmæssigt, at der  

 åbnes mulighed for, at reglerne om forsvarlig behandling af dyr og om  

 beskyttelse af dyrs velfærd, der udspringer af internationale forpligtelser i  

 form af EF-direktiver, kan gennemføres administrativt.
Det skal i den forbindelse nævnes, at Justitsministeriet forud for  

 deltagelsen i arbejdsgruppemøder i EF-regi inden for dyreværnsområdet  

 afholder møder i en særlig komite (»den nationale komite«), hvor  

 udkast til EF-direktiver løbende gennemgås og drøftes.
Den nationale komite  

 består foruden af embedsmænd fra de berørte ministerier dels af særligt  

 sagkyndige, dels af interesserepræsentanter fra landbruget og  

 dyreværnsforeningerne.
Derudover suppleres komiteen med eksperter og  

 repræsentanter for interesseorganitioner inden for de særlige områder, som  

 skal drøftes.
Endelig skal det bemærkes, at direktivudkastene forud for den  

 endelige vedtagelse i EF's ministerråd vil blive forelagt Folketingets  

 Markedsudvalg.
 2.2. Eksempler på direktiver om forsvarlig behandling af dyr og om  

 beskyttelse af dyrs velfærd.
 Senest har EF's ministerråd den 19. november 1991 vedtaget følgende tre  

 direktiver om forsvarlig behandling af dyr og om beskyttelse af dyrs velfærd:
a.
Direktiv 91/628/EØF om beskyttelse af dyr under transport og om ændring  

 af direktiv 90/425/EØF og 91/496/EØF.
Dette direktiv skal som tidligere nævnt  

 være gennemført i dansk ret den 1. januar 1993. Se nærmere herom under punkt  

 3.2.
b.
Direktiv 91/629/EØF om fastsættelse af mindstekrav med hensyn til  

 beskyttelse af kalve.
Dette direktiv skal være gennemført i dansk ret senest  

 den 1. januar l994. Se nærmere herom under punkt 3.3.
c.
Direktiv 91/630/EØF om fastsættelse af mindstekrav med hensyn til  

 beskyttelse af svin.
Dette direktiv skal være gennemført i dansk ret senest  

 den 1. januar 1994. Se nærmere herom under punkt 3.3.
 Endvidere har Kommissionen fremsat følgende forslag:
d.
Den 15. november 1991 er fremsat forslag til forordning om beskyttelse  

 af dyr på slagte- og aflivningstidspunktet.
Forslaget er senere ændret,  

 således at det nu har form af et direktivforslag.
e.
Den 18. maj 1992 er fremsat forslag til direktiv om beskyttelse af dyr,  

 der holdes til landbrugsformål.
Derudover arbejder Kommissionen med et forslag til ændring af direktiv  

 91/628/EØF om beskyttelse af dyr under transport m.v.
Formålet med direktivet  

 er at udfylde direktiv 91/628/EØF med regler om bl.a. maksimal transporttid,  

 varigheden af hvile for dyrene under transport samt indretning og  

 belægningsgrader i transportmidlerne ved transport af visse dyrearter.
 2.3. Eksempler på bemyndigelsesbestemmelsens anvendelsesområde.
 Som nævnt under punkt 2.1. er der behov for, såvel af lovtekniske som af  

 praktiske grunde, at der åbnes mulighed for, at reglerne om forsvarlig  

 behandling af dyr og om beskyttelse af dyrs velfærd, der udspringer af  

 internationale forpligtelser i form af EF-direktiver, kan gennemføres  

 administrativt.
 Lovforslagets § 1, nr. 1, vil få betydning for gennemførelsen af det  

 ovenfor under punkt 2.2.a. nævnte direktiv om beskyttelse af dyr under  

 transport m.v.
 Efter direktivets artikel ll er indførsel, transit og transport af de  

 levende dyr, som er omhandlet af direktivet, fra tredjelande til Fællesskabet  

 kun tilladt, hvis eksportøren og/eller importøren skriftligt forpligter sig  

 til at opfylde kravene i direktivet og har truffet foranstaltninger hertil.
 Da der efter Justitsministeriets opfattelse ikke i de nuværende  

 bemyndigelsesbestemmelser i dyreværnsloven er hjemmel til at udstede  

 administrative forskrifter om forbud mod import af dyr fra tredjelande eller  

 om en nærmere regulering heraf, vil en vedtagelse af lovforslagets § 1, nr.  

 1, medføre, at artikel ll kan gennemføres administrativt ved udstedelse af en  

 bekendtgørelse om beskyttelse af dyr under transport.
Derudover vil bemyndigelsesbestemmelsen i forslaget § 1, nr. 1, efter  

 Justitsministeriets opfattelse få betydning for gennemførelsen af artikel 8 i  

 de under punkt 2.2.b. og 2.2.c. nævnte direktiver om fastsættelse af  

 mindstekrav med hensyn til beskyttelse af svin og kalve.
I direktivernes  

 artikel 8 foreskrives det, at dyr fra tredjelande kun må indføres i  

 Fællesskabet, såfremt de ledsages af et certifikat udstedt i det pågældende  

 land, hvorved det attesteres, at de mindst har fået lige så god behandling  

 som den, der skal gives dyr af fællesskabsoprindelse.
 2.4. Bestemmelsens nærmere udformning.
 Som ovenfor nævnt åbner lovforlagets § 1, nr. 1, mulighed for, at reglerne  

 om forsvarlig behandling af dyr og om beskyttelse af dyrs velfærd, der  

 udspringer af EF-direktiver, kan fastsættes administrativt.
 Efter EØF-traktatens artikel l89 overlades det til de nationale  

 myndigheder at bestemme form og midler for gennemførelsen af et EF-direktiv.  

 Normalt vil et EF-direktiv kræve nationale opfyldelsesbestemmelser i form af  

 udstedelse af en lov eller administrative forskrifter.
 Både af lovtekniske og af praktiske grunde finder Justitsministeriet det  

 hensigtsmæssigt, at man ved opfyldelsen af de detaljerede regler i  

 EF-direktiverne om forsvarlig behandling af dyr og om beskyttelse af dyrs  

 velfærd, kan fastsætte bestemmelserne administrativt.
 Af praktiske hensyn kan nævnes, at bestemmelserne vil kunne ændres  

 administrativt i takt med de praktiske og videnskabelige erfaringer, der  

 indhentes på dyrebeskyttelsesområdet, og som udmøntes i fælles internationale  

 bestemmelser i form af EF-direktiver.
 Af lovtekniske hensyn er navnlig lovstoffets overskuelighed, som klart vil  

 øges ved, at de udfyldende og teknisk prægede detailregler gives i  

 administrative forskrifter.
I den forbindelse skal det bemærkes, at der i en række andre love allerede  

 er indført hjemmel til at opfylde EF-direktiver ved administrative  

 forskrifter, herunder også love vedrørende dyr.
Som eksempel herpå kan nævnes  

 § 2 i lov nr. 209 af 23. maj 1979 om omsætning af husdyr m.v., der bemyndiger  

 landbrugsministeren til generelt at fastsætte regler om det pågældende emne,  

 hvilket svarer til formuleringen af lovforslagets § 1, nr. 1, der også giver  

 hjemmel til opfyldelse af fremtidige EF-direktiver om forsvarlig behandling  

 af dyr og om beskyttelse af dyrs velfærd.
 Endelig skal det bemærkes, at den under punkt 2.1. nævnte procedure  

 vedrørende drøftelse af direktivudkastene i »den nationale komite«  

 forud for Justitsministeriets deltagelse i arbejdsgruppemøder i EF-regi,  

 fortsat vil finde anvendelse efter lovforslagets vedtagelse, ligesom  

 forelæggelse for Folketingets Markedsudvalg fortsat vil finde sted forud for  

 den endelige vedtagelse af direktiverne i EF's ministerråd.
 3. Kontrol med overholdelse af EF-direktiver om forsvarlig behandling  

 af dyr og om beskyttelse af dyrs velfærd.
3.1 Indledning Kontrolbestemmelserne i lovforslagets § 1, nr. 2, har som nævnt ovenfor  

 til formål at sikre, at der også her i landet kan foretages kontrol med  

 opfyldelsen af en række direktiver fra De Europæiske Fællesskaber om  

 forsvarlig behandling af dyr og om beskyttelse af dyrs velfærd.
 Kontrolbestemmelser findes således i dag i direktiv 91/628/EØF om  

 beskyttelse af dyr under transport m.v., der skal gennemføres i dansk ret den  

 1. januar 1993, og i direktiv 91/629/EØF og direktiv 91/630/EØF om  

 fastsættelse af mindstekrav med hensyn til beskyttelse af svin og kalve, der  

 begge skal være gennemført i dansk ret senest den 1. januar 1994.
 Reglerne om kontrol i de enkelte direktiver skal dels sikre, at  

 bestemmelserne i direktiverne overholdes i de enkelte lande dels sikre, at  

 der samtidig i alle medlemslandene kan opnås den samme høje grad af  

 beskyttelse af dyrs velfærd, således at dyreværnsreglerne i Fællesskabet ikke  

 virker konkurrenceforvridende.
 3.2. Direktivet om beskyttelse af dyr under transport m.v.
Direktiv 91/628/EØF om beskyttelse af dyr under transport m.v., der skal  

 implementeres i dansk ret inden den 1. januar 1993, har bl.a. til formål at  

 harmonisere kontrollen med dyrs velfærd under transport og i forbindelse med  

 gennemførelsen af det indre marked at afskaffe kontrol ved Fællesskabets  

 indre grænser.
Der vil således fortsat blive foretaget kontrol på grænsen af  

 dyrenes velfærd, når der er tale om indførsel af dyr fra tredjelande til  

 Fællesskabet, jf. herved artikel 11 i direktiv 91/628/EØF.
 Det skal bemærkes, at direktiv 91/628/EØF finder anvendelse på transport  

 af en række i direktivet nærmere opregnede dyrearter, herunder enhovede  

 husdyr og husdyr af kvæg-, fåre-, gede- og svinearter.
I artikel 6, 8 og 10 i direktiv 91/628/EØF er der fastsat  

 bestemmelser om kontrol af dyrs velfærd i relation til national transport af  

 dyr, herunder transit af dyr gennem Danmark, samt transport af dyr mellem  

 EF-landene.
Artikel 6 omhandler kontrol af transporter mellem  

 EF-landene, d.v.s. i samhandlen.
Artikel 8 vedrører stikprøvevis  

 kontrol her i landet af transporter i samhandlen og af nationale transporter  

 over 50 km, samt transporter i transit gennem Danmark.
Artikel 8  

 foreskriver endvidere, at der kan foretages kontrol under dyrenes transport,  

 når de kompetente myndigheder ligger inde med oplysninger, som tyder på, at  

 der er sket en overtrædelse af direktivets bestemmelser.
Artikel 10  

 omhandler kontrol foretaget på stedet af sagkyndige fra EF-kommissionen i  

 samarbejde med den nationale kompetente myndighed med det formål at sikre en  

 ensartet anvendelse af direktivet.
 Det skal i den forbindelse bemærkes, at den nationale kompetente myndighed  

 i Danmark som hidtil er Veterinærdirektoratet.
 Aktuelt er der således behov for, at man fra dansk side fra den 1. januar  

 1993 kan opfylde kontrolbestemmelserne i artikel 6, 8, 10 og 11 i direktiv  

 91/628/EØF om beskyttelse af dyr under transport m.v.
 Der skal derfor skabes hjemmel til at kunne gennemføre den kontrol af dyrs  

 velfærd, der er forudsat i direktivet, for at sikre at bestemmelserne i  

 direktivet overholdes, ligesom der skal skabes hjemmel til, at sagkyndige fra  

 EF-kommissionen kan foretage kontrol her i landet i samarbejde med  

 Veterinærdirektoratet.
 3.3. Direktiverne om beskyttelse af svin og kalve.
Som nævnt under punkt 3.1. er der i Rådets direktiver af 19. november 1991  

 om fastsættelse af mindstekrav med hensyn til beskyttelse af svin og kalve  

 (91/629/EØF og 91/630/EØF) fastsat bestemmelser om, at der under den  

 kompetente myndigheds ansvar føres kontrol for at sikre, at bestemmelserne i  

 direktiverne overholdes, ligesom der er indført en bestemmelse om, at  

 veterinærsagkyndige fra Kommissionen kan foretage kontrol på stedet i  

 samarbejde med de kompetente nationale myndigheder.
Disse direktiver skal  

 gennemføres i dansk ret senest den 1. januar 1994. Det bemærkes, at  

 tilsynsmyndigheden også her vil være Veterinærdirektoratet.
 Der er således også her behov for, at der skabes hjemmel for den  

 kompetente myndighed til at gennemføre den kontrol, som er forudsat i  

 direktiverne om beskyttelse af svin og kalve - se nærmere herom under punkt  

 3.4.
 3.4. Bestemmelsens nærmere udformning.
Dyreværnslovens kapitel 4 indeholder en række bestemmelser om tilsyn med  

 lovens overholdelse.
Efter § 24 har politiet således, hvis det skønnes  

 nødvendigt, uden retskendelse adgang til ethvert dyrehold.
Denne bestemmelse  

 kan imidlertid ikke benyttes som grundlag for opfyldelsen af EF-direktivernes  

 kontrolbestemmelser.
Den er bl.a. begrænset til egentlige dyrehold, ligesom  

 den ikke omfatter kontrol under medvirken af sagkyndige fra EF-kommissionen.  

 Hertil kommer, at politiet ikke vil være i besiddelse af den nødvendige  

 sagkundskab til at foretage den forudsatte kontrol.
Efter aftale med landbrugsministeren foreslås kontrollen derfor henlagt  

 til kredsdyrlægerne og andre ansatte i Veterinærdirektoratet på linie med,  

 hvad der hidtil har været gældende for dyrlægekontrollen ved grænserne.  

 Bestemmelsen giver endvidere mulighed for, at Veterinærdirektoratet kan  

 bemyndige privatpraktiserende dyrlæger til mod betaling at udføre kontrollen  

 på Veterinærdirektoratets vegne.
Endvidere er bestemmelsen formuleret  

 således, at kontrolfunktionen tillige vil kunne udøves af sagkyndige fra  

 EF-kommissionen, jf. herom nedenfor.
 En gennemførelse her i landet af EF-direktivet om beskyttelse af dyr under  

 transport m.v. kan ske ved, at der ved lov enten skabes hjemmel for  

 domstolene til at udstede retskendelse til kontrol af transportmidler,  

 bestemmelsessteder, markeder, afgangssteder m.v. samt oplysninger i  

 ledsagedokumenter, eller at der som en særegen undtagelse ved lov skabes  

 hjemmel til kontrol uden retskendelse, i det omfang det er fastsat ved  

 direktiv 91/628/EØF.
 På baggrund af den korte frist, der kan være fra at en kontrol besluttes  

 eller foretages, til at transporten afgår eller at dyrene skal slagtes ved  

 ankomsten til bestemmelsesstedet, findes det mest hensigtsmæssigt, at der i  

 loven skabes hjemmel til kontrol uden retskendelse.
 Derudover finder Justitsministeriet, at der bør skabes hjemmel til kontrol  

 uden retskendelse i det omfang, der fastsættes bestemmelser herom i andre af  

 Rådets direktiver om forsvarlig behandling af dyr og om beskyttelse af dyrs  

 velfærd.
 En sådan kontrol vil være en udbygning i forhold til den politimæssige  

 adgang til uden retskendelse at føre tilsyn med, at dyr i overensstemmelse  

 med dyreværnslovens § 1 behandles forsvarligt og beskyttes bedst muligt.  

 Formålet med kontrollen er således netop at sikre en effektiv beskyttelse af  

 dyrenes velfærd, hvorfor tilvejebringelse af en retskendelse forud for hver  

 kontrol ikke forekommer at være en hensigtsmæssig løsning.
En administrativ beføjelse for tilsynsmyndigheden til at få adgang til  

 nærmere angivne steder uden retskendelse med henblik på at sikre de  

 kontrolfunktioner, der påhviler dem, findes iøvrigt i en række love, herunder  

 også love vedrørende dyr.
Som eksempler herpå kan nævnes § 31 i lov nr. 814  

 af 21. december 1988 om husdyrsygdomme samt § 21 i lov nr. 343 af 14. maj  

 1992 om kød.
Der er i lovforslagets § 1, nr. 2, indført hjemmel til, at sagkyndige fra  

 EF-kommissionen på egen hånd kan foretage kontrol i det omfang det  

 forudsættes i Rådets direktiver om forsvarlig behandling og beskyttelse af  

 dyrs velfærd.
Denne hjemmel er indført for at tage højde for, at  

 retsudviklingen i EF måtte føre til en fortolkning, hvor Fællesskabets  

 sagkyndige skal have adgang til at foretage kontrol uden ledsagelse af danske  

 embedsmænd.
Justitsministeriet finder ikke, at der i den forbindelse bliver spørgsmål  

 om at anvende proceduren i grundlovens § 20, idet denne beføjelse for  

 Fællesskabets sagkyndige i givet fald må anses for overladt ved Danmarks  

 tiltrædelse til EF, der skete ved anvendelse af proceduren i grundlovens §  

 20, jf. § 2 i lov nr. 447 af 11. oktober 1972 om Danmarks tiltrædelse af De  

 Europæiske Fællesskaber med senere ændringer.
Der henvises iøvrigt til  

 betænkning nr. 1039/l985 om tvangsindgreb uden for strafferetsplejen, side  

 75ff, hvor EF-kommissionens adgang til at foretage tvangsindgreb er nærmere  

 beskrevet.
 4. Lovforslagets økonomiske og administrative konsekvenser.
Gennemførelsen af direktiver fra De Europæiske Fællesskaber om forsvarlig  

 behandling af dyr og om beskyttelse af dyrs velfærd samt om kontrollen i  

 forbindelse hermed påhviler Justitsministeriet.
Som nævnt i pkt. 3 er der  

 truffet aftale med Landbrugsministeriet om, at Veterinærdirektoratet skal  

 varetage kontrollen med de kommende ordninger på området på linie med, hvad  

 der hidtil har været gældende for dyrlægekontrollen ved grænserne.
Kontrollens omfang vil naturligvis afhænge af de krav, de enkelte  

 direktiver måtte opstille.
Direktiv 91/628/EØF skal være gennemført i dansk  

 ret den 1. januar 1993. Udgifterne til administration heraf forventes at  

 andrage 0,7 mio. kr. årligt.
Udgifterne afholdes på finanslovkonto 24.23.17.  

 Kontrol i forbindelse med samhandel med levende dyr og kød m.m.  

 (statsvirksomhed) inden for nettotallet i 1993.
Det er ikke på nuværende tidspunkt muligt eksakt at bedømme alle  

 virkningerne af direktiverne 91/629/EØF og 91/630/EØF, idet kravene til  

 kontrol ikke er fastlagt.
Landbrugsministeriet har oplyst, at de forventede  

 økonomiske og administrative konsekvenser af de nævnte direktiver, der skal  

 være gennemført senest den 1. januar 1994, vil udgøre ca. 3,9 mio. kr., heraf  

 lønsum 2,6 mio. kr.
Man har herved forudsat en stikprøveprocent på 3 i  

 forbindelse med kontrollen med beskyttelse af kalve og svin.
Udgifter til  

 kontrol vil blive indbudgetteret på de årlige bevillingslove inden for de  

 gældende økonomiske rammer.
 Udgifterne vedrørende eventuelle andre ordninger på området vil  

 tilsvarende blive søgt indbudgetteret på de årlige bevillingslove.
 5. Hørte myndigheder og organisationer.
Lovforslaget har været sendt til høring i Landbrugsministeriet.
Forslaget  

 er endvidere sendt til høring hos landbrugets organisationer og  

 dyreværnsorganisationerne.
Udkast til de EF-direktiver, der er omtalt i  

 lovforslagets almindelige bemærkninger, har endvidere været drøftet i den  

 nationale komite, jf. punkt 2.1. i lovforslagets almindelige bemærkninger.
Bemærkninger til lovforslagets enkelte bestemmelser Til § 1 Om begrundelsen for de foretagne ændringer i nr. 1 og 2 henvises til de  

 almindelige bemærkninger pkt. 2.1. og 3.1.
Til nr. 1 Der henvises til de almindelige bemærkninger pkt. 2.1. - 2.4.
Til nr. 2 Der henvises til de almindelige bemærkninger pkt. 3.1. - 3.4.
Til nr. 3 Bestemmelsen fastsætter udtrykkeligt, at overtrædelse af § 24 a, stk. 3,  

 straffes med bøde eller hæfte, medmindre højere straf er forskyldt efter  

 dyreværnslovens § 28, stk. 1.
Til § 2 Det foreslås, at loven træder i kraft den 1. januar 1993. Det skyldes, at  

 direktiv 91/628/EØF om beskyttelse af dyr under transport m.v. skal være  

 gennemført her i landet den 1. januar 1993.
Efter 2. behandling den 23. marts 1993 § 1 I dyreværnsloven, jf. lov nr. 386 af 6. juni l991, foretages følgende  

 ændringer:
 1. Efter § 4 indsættes:
 1) Reglerne er fastsat til opfyldelse af EF-direktiver om forsvarlig  

 behandling af dyr og om beskyttelse af dyrs velfærd.
» § 4 a.
Justitsministeren kan fastsætte regler med henblik på  

 opfyldelse af De Europæiske Fællesskabers direktiver om forsvarlig behandling  

 af dyr og om beskyttelse af dyrs velfærd.« 2. Efter § 24 indsættes:
» § 24 a.
Kredsdyrlæger og andre ansattei  

 Veterinærdirektoratet og privatpraktiserende dyrlæger, der af  

 Veterinærdirektoratet er bemyndiget hertil, kan foretage kontrol i det  

 omfang, det er fastsat i Rådets direktiver om forsvarlig behandling af dyr og  

 om beskyttelse af dyrs velfærd.
Det samme gælder sagkyndige fra  

 EF-Kommissionen i samarbejde med de nævnte personer.
Stk. 2. Kredsdyrlæger og andre ansatte i Veterinærdirektoratet og  

 privatpraktiserende dyrlæger, der af Veterinærdirektoratet er bemyndiget  

 hertil, har, i det omfang varetagelsen af de i et direktiv som nævnt i stk. 1  

 omhandlede kontrolopgaver kræver det, til enhver tid mod behørig legitimation  

 uden retskendelse adgang til offentlige og private ejendomme, lokaliteter,  

 transportmidler og dokumenter.
Det samme gælder sagkyndige fra  

 EF-Kommissionen i samarbejde med de nævnte personer.
 Stk. 3. Indehaveren, de i virksomheden beskæftigede personer,  

 føreren af det pågældende transportmiddel og andre, der udfører opgaver i  

 forbindelse med behandling af dyr og beskyttelse af dyrs velfærd, skal yde  

 tilsynsmyndigheden fornøden vejledning og hjælp i forbindelse med  

 foretagelsen af kontrol efter stk. 1 og 2.
Stk. 4. Politiet yder om nødvendigt bistand hertil.  

 Justitsministeren kan fastsætte nærmere regler herom.« 3. I § 28, stk. 2, nr. 1, ændres »og § 19« til:  

 »§ 19 og § 24 a, stk. 3,».
§ 2 Loven træder i kraft ved bekendtgørelsen i Lovtidende.
 (* 1) Reglerne er fastsat til opfyldelse af EF-direktiver om forsvarlig  

 behandling af dyr og om beskyttelse af dyrs velfærd.
