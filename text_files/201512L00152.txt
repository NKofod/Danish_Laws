Fremsat den 30. marts 2016 af beskæftigelsesministeren (Jørn Neergaard Larsen) Forslag til Lov om ændring af lov om arbejdsskadesikring i Grønland (Konsekvensændringer som følge af overførsel af Arbejdsskadestyrelsens opgaver til den selvejende institution Arbejdsmarkedets Erhvervssikring samt nedlæggelse af Arbejdsmarkedets Erhvervssygdomssikring) § 1 I lov nr. 1528 af 21. december 2010 om arbejdsskadesikring i Grønland, som ændret ved lov nr. 1568 af 15. december 2015, foretages følgende ændringer:
 1. I § 1, stk. 2, og to steder i § 47, stk. 2, udgår », Arbejdsmarkedets Erhvervssygdomssikring«.
 2. I § 3, stk. 1, nr. 1, udgår »og«.
 3. I § 3, stk. 1, nr. 2, ændres »praktikforløb m.v.« til: »praktikforløb m.v., og«.
 4. I § 3, stk. 1, indsættes:
»3) personer, der udsendes til midlertidigt arbejde i udlandet i arbejdsgiverens tjeneste.« 5. § 3, stk. 2, ophæves.
 6. I § 7, stk. 1, nr. 1, 3. pkt., ændres »Arbejdsskadestyrelsens direktør fastsætter efter forhandling med« til: »Beskæftigelsesministeren fastsætter efter indstilling fra«.
 7. I § 7, stk. 3, 2. pkt., § 15, stk. 1, 1. pkt., § 16, stk. 2, § 21, stk. 3, § 30, stk. 2 og 3, § 35, stk. 4, 1. pkt., § 37, stk. 1, § 38, § 41, stk. 1, stk. 2, 1. og 3. pkt., og stk. 3, 1. pkt., § 43, stk. 1, 1. og 3. pkt., stk. 3, og to steder i stk. 4, 1. pkt., § 44, stk. 1, 1. og 2. pkt., og stk. 2, 2. pkt., § 45, stk. 1 og 2, § 46, stk. 2, to steder i § 47, stk. 2, § 49, stk. 5, stk. 6, 1. og 2. pkt., og stk. 7, § 51, § 52, stk. 6, 2. pkt., § 53, stk. 2, 2. pkt., og stk. 4, 1. pkt., § 55, 2. pkt. og 3. pkt. første gang, § 56, stk. 1, to steder i stk. 2, 1. og 2. pkt., og stk. 3 og 4, to steder i § 59, stk. 1, 1. og 2. pkt. og stk. 2, § 62, stk. 2 og 3, § 65, 1. pkt., § 67, stk. 1, og to steder i § 74, stk. 1, ændres »Arbejdsskadestyrelsen« til: »Arbejdsmarkedets Erhvervssikring«.
 8. I § 14, stk. 6 og 7, § 28, stk. 2, 2. pkt., og stk. 7, § 31, stk. 4, 3. pkt., § 39, stk. 1 og 2, og stk. 3, 1. og 2. pkt., § 43, stk. 5 , § 49, stk. 8, og § 69, ændres »Arbejdsskadestyrelsens direktør« til: »Beskæftigelsesministeren«.
 9. I § 14, stk. 7, udgår »og Arbejdsmarkedets Erhvervssygdomssikring«.
 10. I § 29, stk. 4, 1. pkt., ændres »Arbejdsskadestyrelsens direktør bekendtgør« til: »Beskæftigelsesministeren bekendtgør efter indstilling fra bestyrelsen fra Arbejdsmarkedets Erhvervssikring«.
 11. I § 30, stk. 2, ændres »Arbejdsmarkedets Erhvervssygdomssikring« til: »eller af bidrag, jf. § 55 i lov om arbejdsskadesikring«.
 12. I § 30, stk. 3, ændres »eller Arbejdsmarkedets Erhvervssygdomssikring« til: »eller af bidrag, jf. § 55 i lov om arbejdsskadesikring«.
 13. I § 32, stk. 3, 2. pkt., og § 33, stk. 2, 2. pkt., ændres »Arbejdsmarkedets Erhvervssygdomssikring« til: »eller af bidrag, jf. § 55 i lov arbejdsskadesikring,«.
 14. I § 33, stk. 1, 1. pkt., og stk. 2, 1. pkt., § 43, stk. 2, 5. pkt., og § 52, stk. 6, 4. pkt., ændres »Arbejdsmarkedets Erhvervssygdomssikring« til: »Arbejdsmarkedets Erhvervssikring af bidrag, jf. § 55 i lov arbejdsskadesikring«.
 15. I § 39, stk. 2, udgår », Arbejdsmarkedets Erhvervssygdomssikrings«.
 16. I § 39, stk. 4, § 43, stk. 4, 1. og 2. pkt., § 53, stk. 1, 2. pkt., § 60, stk. 1, to steder i stk. 2 og  3, og stk. 4, § 61, stk. 1, 2. pkt., og stk. 3-5, § 62, stk. 2, 4 og 5, og § 75, stk. 1 og 2, ændres »Arbejdsmarkedets Erhvervssygdomssikring« til: »Arbejdsmarkedets Erhvervssikring«.
 17. I § 41, stk. 2, 1. pkt., og § 43, stk. 1, 3. pkt., ændres »styrelsen« til: »Arbejdsmarkedets Erhvervssikring«.
 18. I § 43, stk. 1, 3. pkt., og stk. 2, 1. pkt., § 46, stk. 1 og 2, § 47, stk. 1, § 49, stk. 1, og stk. 4, og § 53, stk. 4, ændres »Arbejdsskadestyrelsens« til: »Arbejdsmarkedets Erhvervssikrings«.
 19. I § 49, stk. 1, nr. 3, og stk. 4, ændres »Arbejdsmarkedets Erhvervssygdomssikring« til: »bestyrelsen for Arbejdsmarkedets Tillægspension«.
 20. I § 49, stk. 4, indsættes som nyt punktum:
»Bestyrelsen for Arbejdsmarkedets Tillægspension har ret til aktindsigt i Arbejdsmarkedets Erhvervssikrings og Ankestyrelsens sag efter forvaltningslovens kapitel 4.« 21. I § 50 ændres »Arbejdsmarkedets Erhvervssygdomssikrings« til: »Arbejdsmarkedets Erhvervssikrings afgørelser efter §§ 60-65«.
 22. I § 52, stk. 1, 2. pkt., og stk. 2, ændres »Arbejdsmarkedets Erhvervssygdomssikring« til: »Arbejdsmarkedets Erhvervssikring, jf. § 3 i lov om Arbejdsmarkedets Erhvervssikring,«.
 23. I § 52, stk. 6, 3. pkt., ændres »Arbejdsskadestyrelsen i samarbejde med Finanstilsynet« til: »Arbejdsmarkedets Erhvervssikring i samarbejde med Finanstilsynet«.
 24. § 52, stk. 6, 5. og 6. pkt., ophæves, og i stedet indsættes:
»Arbejdsmarkedets Erhvervssikring henfører udgifterne til en branche under hensyn til arten af påvirkningerne, intensiteten og den tidsmæssige udstrækning heraf.« 25. § 53, stk. 1, 4. og 5. pkt., ophæves, og i stedet indsættes:
»Arbejdsmarkedets Erhvervssikring henfører udgifterne til en branche under hensyn til arten af påvirkningerne, intensiteten og den tidsmæssige udstrækning heraf.« 26. I § 53, stk. 5, ændres »Arbejdsmarkedets Erhvervssygdomssikrings« til: »Arbejdsmarkedets Erhvervssikrings«.
 27. § 53, stk. 8, 2. pkt., affattes således:
»Arbejdsmarkedets Erhvervssikring betaler ydelser efter loven for sådanne skader ved erhvervssygdomme af bidrag, jf. § 55 i lov om arbejdsskadesikring.« 28. Overskriften før § 54 affattes således:
 »Arbejdsulykker«.
 29. I § 55, 3. pkt., ændres »Arbejdsskadestyrelsen i samarbejde med Finanstilsynet« til: »beskæftigelsesministeren efter indstilling fra bestyrelsen for Arbejdsmarkedets Erhvervssikring i samarbejde med Finanstilsynet«.
 30. Overskriften før § 60 affattes således:
 »Erhvervssygdomme«.
 31. I § 61, stk. 1, 1. pkt., ændres »Bestyrelsen for Arbejdsmarkedets Erhvervssygdomssikring fastsætter« til: »Beskæftigelsesministeren fastsætter efter indstilling fra bestyrelsen for Arbejdsmarkedets Erhvervssikring«.
 32. I § 62, stk. 1, ændres »Arbejdsmarkedets Erhvervssygdomssikring« til: »Arbejdsmarkedets Erhvervssikring af bidrag, jf. § 55 i lov om arbejdsskadesikring,«.
 33. Overskriften før § 63 ophæves.
 34. I § 63 ændres »Arbejdsmarkedets Erhvervssygdomssikring« til: »Arbejdsmarkedets Erhvervssikring, jf. § 3 i lov om Arbejdsmarkedets Erhvervssikring,«.
 35. § 64 affattes således:
 »§ 64. Arbejdsmarkedets Erhvervssikrings og Ankestyrelsens administration af de forhold, der er omfattet af loven, finansieres af:
1) Forsikringsselskaber, der tegner arbejdsulykkesforsikring, for så vidt angår sager om arbejdsulykker, der vedrører de pågældende, 2) Arbejdsmarkedets Erhvervssikring som en del af bidraget til finansiering af udgifter ved erhvervssygdomme, jf. § 55 i lov om arbejdsskadesikring, for så vidt angår sager om anmeldte erhvervssygdomme og 3) Staten, Grønlands Selvstyre og kommunerne i det omfang, de har benyttet adgangen til selvforsikring, jf. § 52, stk. 5.
Stk. 2. Betalingen for administrationen beregnes på grundlag af en takst pr. anmeldt sag.
Der betales for behandlingen af såvel førstegangsanmeldelser som for genoptagelser og for de af Arbejdsmarkedets Erhvervssikring fastsatte revisioner af allerede afgjorte sager.
 Stk. 3. Beskæftigelsesministeren kan pålægge de forsikringsselskaber, der er nævnt i stk. 1, nr. 1, at tilvejebringe statistiske oplysninger og lignende.
Stk. 4. Beskæftigelsesministeren fastsætter regler for betalingen, taksternes størrelse og opkrævningen heraf, herunder efter forhandling med social- og indenrigsministeren for så vidt angår reglerne for Ankestyrelsen.
Beskæftigelsesministeren bekendtgør efter indstilling fra bestyrelsen for Arbejdsmarkedets Erhvervssikring taksternes størrelse en gang årligt, herunder efter forhandling med social- og indenrigsministeren for så vidt angår Ankestyrelsens takster.« 36. I § 65, 1. pkt., ændres »§ 30, stk. 2, § 52, stk. 6, og § 56, stk. 1 og 5, eller af Arbejdsmarkedets Erhvervssygdomssikring efter § 62« til: »§ 30, stk. 2, § 52, stk. 6, § 56, stk. 1 og 5, samt § 62«.
 37. I § 65, 2. pkt. og § 68, stk. 4, og ændres »Arbejdsskadestyrelsens direktør« til: »beskæftigelsesministeren«.
 38. Overskriften før § 66 ophæves.
 39. § 66 affattes således:
»§ 66. Reglerne i kapitel 11 i lov om arbejdsskadesikring om Arbejdsmarkedets Erhvervssikring finder tilsvarende anvendelse.« 40. I § 68, stk. 1, ændres »Arbejdsskadestyrelsen« til: »bestyrelsen for Arbejdsmarkedets Erhvervssikring«.
 41. I § 71, 1. pkt., ændres »Arbejdsmarkedets Erhvervssygdomssikring« til: »Arbejdsmarkedets Erhvervssikring, jf. § 55 i lov om arbejdsskadesikring«.
 42. § 73 affattes således:
»§ 73. Ansatte, herunder lægekonsulenter, i Arbejdsmarkedets Tillægspension, der er beskæftiget med bistand til Arbejdsmarkedets Erhvervssikring, og ansatte, der varetager opgaver med hensyn til klagesagsbehandling, jf. § 49, stk. 1, nr. 3, må ikke være ansat i eller tage del i ledelsen af et forsikringsselskab.« 43. I § 74, stk. 2, ændres »Arbejdsskadestyrelsens direktør« til: »beskæftigelsesministeren efter indstilling fra Arbejdsmarkedets Erhvervssikring«.
Ikrafttrædelses- og overgangsbestemmelser § 2 Stk. 1. Loven træder i kraft den 1. juli 2016.
 Stk. 2. Arbejdsmarkedets Erhvervssikring færdigbehandler sager på sagsområder, der efter § 2 i lov om Arbejdsmarkedets Erhvervssikring overføres til behandling i Arbejdsmarkedets Erhvervssikring, og som ikke inden lovens ikrafttræden er afsluttede af Arbejdsskadestyrelsen.
 Stk. 3. Arbejdsmarkedets Erhvervssikring genvurderer i forbindelse med klage afgørelser, der er truffet, men ikke genvurderet af Arbejdsskadestyrelsen inden lovens ikrafttræden, jf. § 49, stk. 6-7, i lov om arbejdsskadesikring i Grønland.
 Stk. 4. Behandlingen af verserende sager samt af sager, der genoptages, fortsætter i Arbejdsmarkedets Erhvervssikring uden fornyet samtykke.
 Stk. 5. Arbejdsmarkedets Erhvervssikring indtræder som sagsøgt eller sagsøger i retssager, der er anlagt mod eller af Arbejdsskadestyrelsen inden lovens ikrafttræden.
 Stk. 6. Arbejdsmarkedets Erhvervssygdomssikrings aktiver og forpligtelser i sager om erhvervssygdomme m.v. overføres den 1. juli 2016 til bestyrelsen for Arbejdsmarkedets Erhvervssikring.
Stk. 7. Arbejdsmarkedets Erhvervssikring indtræder ved lovens ikrafttræden i Arbejdsskadestyrelsens og Arbejdsmarkedets Erhvervssygdomssikrings krav vedrørende konkrete sager.
Arbejdsmarkedets Erhvervssikring indtræder tilsvarende ved lovens ikrafttræden i krav mod Arbejdsskadestyrelsen og Arbejdsmarkedets Erhvervssygdomssikring vedrørende konkrete sager.
§ 3 Stk. 1. De bekendtgørelser, der er udstedt i medfør af lov om arbejdsskadesikring i Grønland, forbliver i kraft, indtil de ophæves eller ændres.
 Stk. 2. For administrationen af sager i Arbejdsmarkedets Erhvervssikring og Ankestyrelsen i 2016 gælder de takster, der er fastsat af direktøren for Arbejdsskadestyrelsen efter de hidtil gældende regler.
Bemærkninger til lovforslaget Almindelige bemærkninger Almindelige bemærkninger 1. Indledning Som led i regeringens ønske om, at statslige arbejdspladser skal være fordelt i hele landet og tættere på borgerne foreslås det, at de opgaver som Arbejdsskadestyrelsen i dag varetager, overføres til en nyoprettet selvejende institution, Arbejdsmarkedets Erhvervssikring, som modtager teknisk og administrativ bistand fra Arbejdsmarkedets Tillægspension.
 Forslaget kræver lovgivning, da opgaverne overføres fra en styrelse under ministeriet til en selvejende institution.
Formålet med dette lovforslag er at overføre Arbejdsskadestyrelsens sagsbehandlingsopgaver i henhold til lov om arbejdsskadesikring i Grønland til den nye institution Arbejdsmarkedets Erhvervssikring.
I Grønland varetages administrationen af arbejdsskadeområdet af Arbejdsskadestyrelsens Center for Arbejdsskader i Nuuk.
Det forudsættes således, at Center for Arbejdsskader i Nuuk fortsætter løsningen af de nuværende opgaver i relation til administrationen af loven om arbejdsskadesikring i Grønland.
 Derudover foreslås det at overføre de opgaver, som er tillagt Arbejdsmarkedets Erhvervssygdomssikring efter gældende regler i lov om arbejdsskadesikring i Grønland i relation til finansiering af udgifter og udbetaling af erstatning på erhvervssygdomsområdet, til Arbejdsmarkedets Erhvervssikring.
2. Baggrund Regeringen fremlagde den 1. oktober 2015 en plan for udflytning af ca. 3.900 statslige arbejdspladser fra hovedstadsområdet til landets fire andre regioner.
Formålet er, at de statslige arbejdspladser skal være fordelt i hele landet og tættere på borgerne.
 Af Regeringens plan Bedre balance  Statslige arbejdspladser tættere på borgere og virksomheder fra oktober 2015 fremgår blandt andet:
Regeringen ønsker at overflytte alle konkrete sagsbehandlingsopgaver vedrørende personskader fra Arbejdsskadestyrelsen til ATP eller Udbetaling Danmark.
De konkrete sagsbehandlingsopgaver vedrører arbejdsskadesager, private erstatningssager samt øvrige mindre sagsområder.
Området for Klagesager over Arbejdsløshedsforsikring (CKA) samt koordinerings- og udviklingsopgaver på arbejdsskadeområdet påtænkes ikke overflyttet.  Regeringen har besluttet at oprette en ny selvejende institution, Arbejdsmarkedets Erhvervssikring, med tilknytning til Arbejdsmarkedets Tillægspension.
Der henvises til forslag til lov om den selvejende institution Arbejdsmarkedets Erhvervssikring med det formål at fastlægge den organisatoriske ramme for Arbejdsmarkedets Erhvervssikring, så alle Arbejdsskadestyrelsens nuværende opgaver vedrørende behandling af konkrete sager om personskader efter de lovgivninger, der i dag administreres i Arbejdsskadestyrelsen samt tilstødende områder, kan overføres hertil.
Forslaget er under behandling i Folketinget.
 Arbejdsmarkedets Erhvervssikring vil efter forslaget være en selvstændig offentligretlig enhed, blandt andet således, at forvaltningsretlige regler, herunder forvaltningsloven, offentlighedsloven og de regler i persondataloven, der gælder for offentlige myndigheder, finder direkte anvendelse.
 Arbejdsmarkedets Erhvervssikring er endvidere underlagt de almindelige forvaltningsretlige regler og principper ved opgavevaretagelsen som for eksempel ligebehandling, saglighed og tavshedspligt samt åbenhed om beslutningerne.
Det foreslås, at administrationen og sagsbehandlingen leveres af Arbejdsmarkedets Tillægspension på omkostningsdækket basis.
Arbejdsmarkedets Tillægspension udfører således de daglige driftsopgaver efter aftale med bestyrelsen for Arbejdsmarkedets Erhvervssikring.
Arbejdsmarkedets Tillægspension har mange års erfaring med administration i stor skala.
Den erfaring skal udnyttes til de nye opgaver.
Arbejdsmarkedets Tillægspension vil efter myndighedsoverdragelsen konsolidere driften af opgaven.
Såfremt bestyrelsen for den nye selvejende institution Arbejdsmarkedets Erhvervssikring beslutter sig for at fortsætte den nuværende procesmed indkøb af nyt it-system, vil det påvirke taksterne.
Taksterne vil dermed forventeligt stige i 2017 og nogle år frem.
Der er i udgangspunktet tale om at sikre driften inden for de nuværende rammer.
I relation til administrationen af loven om arbejdsskadesikring i Grønland forudsættes det, at Arbejdsmarkedets Erhvervssikring opretholder Centret for Arbejdsskader i Nuuk med løsningen af de nuværende opgaver i relation til loven.
Overførsel af de nuværende medarbejdere i Arbejdsskadestyrelsen og herunder i Centret for Arbejdsskader i Nuuk vil ske efter reglerne om virksomhedsoverdragelse.
De medarbejdere, som er tjenestemandsansat, vil bevare deres statslige ansættelse og blive udlånt til Arbejdsmarkedets Erhvervssikring.
Med nærværende lovforslag foretages de nødvendige ændringer i loven om arbejdsskadesikring i Grønland, således at den nyoprettede organisation Arbejdsmarkedets Erhvervssikring, overtager alle Arbejdsskadestyrelsens nuværende opgaver vedrørende behandling af konkrete sager om personskader samt tilknyttede opgaver.
Dette lovforslag indeholder ikke ændringer af tilskadekomnes eller forsikringsselskabernes rettigheder og pligter efter arbejdsskadesikringsloven.
 Koordinerings- og udviklingsopgaver på arbejdsskadeområdet påtænkes ikke overflyttet.
Arbejdsmarkedets Erhvervssikring vil endvidere overtage de opgaver, der i gældende lov er henlagt til Arbejdsmarkedets Erhvervssygdomssikring.
Det drejer sig om opgaverne forbundet med opkrævning af bidrag fra arbejdsgiverne til finansiering af udgifterne til erstatning og godtgørelse samt udbetaling af erstatning og godtgørelse til tilskadekomne og efterladte i relation til erhvervssygdomme.
Arbejdsmarkedets Erhvervssikring overtager ikke opgaven med at vurdere de afgørelser i erhvervssygdomssager, som træffes af Arbejdsmarkedets Erhvervssikring, med henblik på eventuel anke til Ankestyrelsen over afgørelserne.
Denne opgave overtages af en enhed nedsat af bestyrelsen for ATP.
Arbejdsskadestyrelsens sagsbehandlingsopgaver i relation til øvrige love foreslås ligeledes overført til Arbejdsmarkedets Erhvervssikring.
Det sker ved et lovforslag om ændring af arbejdsskadesikringsloven, lov om arbejdsløshedsforsikring, arbejdsmiljøloven og forskellige andre love.
Dette lovforslag er under behandling i Folketinget.
3. Lovforslagets indhold 3.1. Gældende ret Loven om arbejdsskadesikring i Grønland sikrer personer, der ansættes til at udføre arbejde i Grønland for en arbejdsgiver mod følgerne af arbejdsskade.
Arbejdet kan være lønnet eller ulønnet og kan være varigt, midlertidigt eller forbigående.
Hertil kommer, at loven sikrer en række andre personer i tilfælde af arbejdsskade for eksempel under forsøg på redning af menneskeliv uden at forsøget er en naturlig del af pågældendes arbejde.
Udover den gældende lov om arbejdsskadesikring i Grønland behandles der ligeledes sager med hjemmel i den ophævede anordning nr. 991 af 3. oktober 2008 om ikrafttræden af lov om arbejdsskadesikring i Grønland.
For anordningen gælder således, at den er ophævet med bemærkning om, at den fortsat anvendes for de skadesager, der er indtrådt eller anmeldt før 1. januar 2011.
Ved arbejdsskade forstås ulykker og erhvervssygdomme, der er en følge af arbejdet eller de forhold, det er foregået under.
Ved ulykke forstås en personskade, der er forårsaget af en hændelse eller en påvirkning, der sker pludseligt eller inden for 5 dage.
 Ved erhvervssygdom forstås dels sygdom, der er optaget på fortegnelsen over erhvervssygdomme og anden sygdom, når det godtgøres, enten at sygdommen efter den nyeste medicinske dokumentation opfylder kravene til at blive optaget på fortegnelse over erhvervssygdomme, eller at sygdommen må anses for udelukkende eller i overvejende grad at være forårsaget af arbejdets særlige art.
 Sygdomme kan optages på fortegnelsen over erhvervssygdomme, når sygdommene efter medicinsk dokumentation er forårsaget af særlige påvirkninger, som bestemte persongrupper gennem deres arbejde eller de forhold, det foregår under, er udsat for i højere grad end personer uden sådant arbejde.
 Anerkendes en arbejdsskade efter loven, har tilskadekomne, når betingelserne er opfyldt, ret til betaling af udgifter til sygebehandling, optræning og hjælpemidler m.m., erstatning for tab af erhvervsevne og godtgørelse for varigt mén.
 Afgår tilskadekomne ved døden har efterladte ægtefælle/samlever og børn m.v., når betingelserne er opfyldt, ret til overgangsbeløb ved dødsfald, erstatning for tab af forsørger og særlig godtgørelse til efterladte.
Det er Arbejdsskadestyrelsen og i den forbindelse Center for Arbejdsskader, der vurderer, om der er tale om en arbejdsskade efter loven og træffer afgørelse herom.
I sager, der anerkendes som arbejdsskader, skal Arbejdsskadestyrelsen tillige træffe afgørelse om erstatning og godtgørelse, når der er erhvervsmæssige eller helbredsmæssige følger af den anerkendte skade.
Arbejdsskadestyrelsens afgørelser kan indbringes for Ankestyrelsen af sagens parter.
Center for Arbejdsskader administrerer derudover den såkaldte gruppeforsikring, som er en særlig, frivillig forsikringsordning for de små selvstændige erhvervsdrivende inden for fisker- og fangererhvervene.
Medlemmerne af gruppeforsikringen modtager tilskud fra staten til præmien.
Gruppeforsikringen dækker både ulykker og erhvervssygdomme og er et prisbilligt forsikringstilbud til medlemmerne.
Endvidere behandler Center for Arbejdsskader også sager om personskade, der ikke er omfattet af arbejdsskadesikringsloven i Grønland.
Center for Arbejdsskader kan således tillige afgive udtalelser efter § 10 i anordning om ikrafttræden af lov om erstatningsansvar i Grønland og i tvister mellem skadelidte og et forsikringsselskab om følgerne af en ulykke, der er omfattet af en privat ulykkesforsikring.
De vejledende udtalelser kan ikke efterprøves i Ankestyrelsen, men ved domstolene.
3.1.2. Beskæftigelsesministeriets overvejelser og den foreslåede ordning Beskæftigelsesministeriet finder, at regeringens udspil »Bedre Balance« kan udmøntes ved, at alle Arbejdsskadestyrelsens nuværende sagsbehandlingsopgaver om arbejdsskader overføres til en ny selvejende institution »Arbejdsmarkedets Erhvervssikring«, der oprettes med en selvstændig bestyrelse bestående af arbejdsmarkedets parter.
 Dette betyder, at Arbejdsmarkedets Erhvervssikring får tillagt de kompetencer vedrørende sagsbehandling af personskader, der i dag er henlagt til Arbejdsskadestyrelsen, herunder kompetencen til at træffe afgørelse i konkrete sager om tilskadekomnes ret til erstatning og godtgørelse i sager efter lov om arbejdsskadesikring i Grønland.
 Endvidere får Arbejdsmarkedets Erhvervssikring mulighed for at indgå i Arbejdsskadestyrelsens nuværende myndighedssamarbejde.
Arbejdsmarkedets Erhvervssikring forudsættes at fortsætte administrationen af loven om arbejdsskadesikring i Grønland i regi af Center for Arbejdsskader i uændret omfang.
Centret vil således fortsat administrere den såkaldte gruppeforsikring for de små selvstændige erhvervsdrivende inden for fisker- og fangererhvervene.
Endvidere vil centret fortsat kunne afgive udtalelser i sager efter erstatningsansvarsloven og i sager om private ulykkesforsikringer.
Det er væsentligt, at administrationen af arbejdsskadesikringen fortsat er forankret i Grønland og fortsat varetages af personale med lokalt kendskab.
Der er derfor fortsat behov for en lokal administration, som skriver, taler og forstår grønlandsk, og som kan modtage anmeldelser og henvendelser samt forestå sagsoplysning m.v.
Beskæftigelsesministeriet finder, at en overflytning af opgaver vedrørende administrationen af sager efter lov om arbejdsskadesikring i Grønland fra Arbejdsskadestyrelsen til Arbejdsmarkedets Erhvervssikring, ikke vil give anledning til retssikkerhedsmæssige betænkeligheder, idet alle nuværende retssikkerhedsbestemmelser vedrørende behandlingen af konkrete sager opretholdes.
Det drejer sig om retten til at indbringe afgørelserne fra Arbejdsmarkedets Erhvervssikring for Ankestyrelsen samt om de retssikkerhedsgarantier, der følger af den almindelige forvaltningsret samt af forvaltningslov, offentlighedslov, persondatalov og lov om Folketingets Ombudsmand m.v.
Den nuværende adgang til domstolsprøvelse af Arbejdsskadestyrelsens og Ankestyrelsens afgørelser opretholdes ligeledes.
 Den hidtil eksisterende arbejdsskadeordning i Grønland videreføres dermed i den form, som borgerne kender.
Bemyndigelser, der efter gældende lov er givet til direktøren for Arbejdsskadestyrelsen, overføres til beskæftigelsesministeren.
De bemyndigelser, hvor Grønlands Selvstyre efter gældende regler inddrages forud for udstedelse af regler, fastholdes uændret således.
 Der henvises til lovforslagets § 1.
3.2. Arbejdsmarkedets Erhvervssygdomssikrings opgaver 3.2.1. Gældende ret Arbejdsmarkedets Erhvervssygdomssikring har efter lov om arbejdsskadesikring i Grønland til opgave at 1) beregne og opkræve bidrag til at finansiere udgifter ved erhvervssygdomme og 2) udbetale erstatning m.v. til tilskadekomne eller deres efterladte.
 Endelig er Arbejdsmarkedets Erhvervssygdomssikring klageberettiget i forhold til de afgørelser om anerkendelse og erstatning m.v., der træffes i Arbejdsskadestyrelsen og herunder Center for Arbejdsskader vedrørende anerkendelse og erstatning m.v. i sager om erhvervssygdomme.
3.2.2. Beskæftigelsesministeriets overvejelser og den foreslåede ordning Beskæftigelsesministeriet foreslår ved et lovforslag, der er under behandling i Folketinget, at Arbejdsmarkedets Erhvervssygdomssikring nedlægges som selvstændig institution, og at de nuværende opgaver i Arbejdsmarkedets Erhvervssygdomssikring bliver overflyttet til bestyrelsen for Arbejdsmarkedets Erhvervssikring, dog således at kompetencen med hensyn til at klage over Arbejdsmarkedets Erhvervssikrings afgørelser i erhvervssygdomssager lægges i bestyrelsen for ATP.
 Det indebærer, at bestyrelsen for Arbejdsmarkedets Erhvervssikring - udover de opgaver, der modtages fra Arbejdsskadestyrelsen - også får ansvaret for at beregne og opkræve bidrag til at finansiere udgifter ved erhvervssygdomme og for at udbetale erstatning m.v. til tilskadekomne eller deres efterladte.
 Ved at oprette Arbejdsmarkedets Erhvervssikring med administrativ bistand fra af ATP opstår et særligt habilitetsspørgsmål i forhold til administrationen af  erhvervssygdomssagerne, idet finansiering af udgifterne ved erhvervssygdomme og afgørelseskompetencen i erhvervssygdomssagerne fremover vil ligge i samme institution.
 Det er Beskæftigelsesministeriets vurdering, at dette giver anledning til overvejelser i relation til de nuværende opgaver med hensyn til at beregne og opkræve bidrag fra arbejdsgiverne samt udbetale erstatning og godtgørelse til tilskadekomne.
 Det forudsættes, at der i forhold til de to områder (afgørelse af konkrete sager og finansiering af erstatningsudbetalinger for erhvervssygdomme) opretholdes adskilt økonomi.
Regnskabet for Arbejdsmarkedets Erhvervssikring vil som følge heraf indeholde to særskilte regnskaber, der vil være væsensforskellige.
Det skyldes, at der efter kapitel 11 i arbejdsskadesikringsloven stilles krav til regnskabet og revisionen for de opgaver, der overføres fra Arbejdsmarkedets Erhvervssygdomssikring, jf. § 3 i det fremsatte lovforslag om Arbejdsmarkedets Erhvervssikring.
De samme krav stilles ikke med hensyn til de opgaver, der overføres fra Arbejdsskadestyrelsen, jf. §§ 13 og 14 i det fremsatte lovforslag om Arbejdsmarkedets Erhvervssikring.
 Beskæftigelsesministeriet finder dog, at Arbejdsmarkedets Erhvervssikring ikke kan overtage adgangen til at klage over de afgørelser, som Arbejdsmarkedets Erhvervssikring selv træffer i sager om erhvervssygdomme.
 Beskæftigelsesministeriet finder herefter, at opgaven med at klage over Arbejdsmarkedets Erhvervssikrings afgørelser i sager om erhvervssygdomme skal overføres til bestyrelsen for ATP.
 Beskæftigelsesministeriet vurderer, at der ikke findes hensigtsmæssige alternative administrative enheder, som Arbejdsmarkedets Erhvervssygdomssikrings opgave med at vurdere, hvorvidt Arbejdsmarkedets Erhvervssikrings afgørelser skal indbringes for Ankestyrelsen, vil kunne overføres til.
Det er ikke selve bestyrelsen, der skal have opgaven, men en enhed under bestyrelsen.
Opgaven indebærer, at bestyrelsen for ATP får ansvaret for, at en enhed opbygger og vedligeholder de nødvendige kompetencer til at vurdere indholdet af afgørelser fra Arbejdsmarkedets Erhvervssikring i erhvervssygdomssager.
 Omkostninger forbundet med behandlingen af klagesager i enheden under bestyrelsen for ATP finansieres af de bidrag, der opkræves af Arbejdsmarkedets Erhvervssikring for at varetage opgaver efter § 3 i det fremsatte lovforslag om Arbejdsmarkedets Erhvervssikring.
 Der henvises til lovforslagets § 1.
4. Økonomiske og administrative konsekvenser for det offentlige Forslaget skønnes ikke at have økonomiske eller administrative konsekvenser for stat, kommuner eller regioner.
Det forudsættes, at omkostningerne ved administrationen af området vil kunne ske inden for de samme økonomiske rammer.
Det forventes således, at området kan administreres med en tilsvarende bevilling på finansloven samt med de indtægter, der opkræves for behandlingen af sagerne.
 Det forudsættes dermed, at den nuværende udgifts- og indtægtsbevilling på finansloven for 2016 ikke ændres.
5. Økonomiske og administrative konsekvenser for erhvervslivet Lovforslaget har ikke økonomiske eller administrative konsekvenser for erhvervslivet.
6. Administrative konsekvenser for borgerne Forslaget skønnes ikke at have administrative konsekvenser for borgerne.
7. Miljømæssige konsekvenser Lovforslaget har ikke miljømæssige konsekvenser.
8. Forholdet til EU-retten Forslaget indeholder ikke EU-retlige aspekter.
 9. Hørte myndigheder og organisationer m.v.
 Lovforslaget har i perioden fra 28. januar 2016 til 24. februar 2016 været i høring hos følgende  organisationer og myndigheder:
Akademikernes Sammenslutning i Grønland, Ankestyrelsen, Arbejdsmarkedets Erhvervssygdomssikring, Arbejdsmarkedets Tillægspension, Artorfillit Katuffiat (tjenestemændenes organisation), Departementet for Erhverv, Råstoffer og Arbejdsmarked, Departementet for Finanser og for Indenrigsanliggender, Departementet for Fiskeri, Fangst og Landbrug, Departementet for Uddannelse, Kirke, Kultur og Ligestilling, Departementet for Sundhed og Infrastruktur, Finanstilsynet, Forsikring & Pension, Formandens Departement, Grønlands Arbejdsgiverforening, IMAK, Nuuk (lærernes organisation), KANUKOKA, (kommunernes organisation), KNAPK (fisker og fangernes organisation), NUSUKA (grønlandsk arbejdsgiverforening), Rigsombudsmanden i Grønland, S.
I.
K., og Sundhedskartellet (sygeplejersker, m. fl.).
10. Sammenfattende skema Bemærkninger til lovforslagets enkelte bestemmelser Til § 1 Til nr. 1 Ifølge den gældende lov er Arbejdsmarkedets Erhvervssygdomssikring part i arbejdsskadesagerne på lige fod med forsikringsselskaberne og inddrages derfor i sagsbehandlingen for så vidt angår sager om erhvervssygdomme.
Dette fremgår blandt andet af gældende lovs § 1, stk. 2, og § 47, stk. 2. Da Arbejdsmarkedets Erhvervssygdomssikring nedlægges, og opgaverne med hensyn til at finansiere udgifter ved erhvervssygdomme og udbetale erstatning m.v. til tilskadekomne og efterladte overgår til den nyoprettede institution Arbejdsmarkedets Erhvervssikring, jf. lov om den selvejende institution Arbejdsmarkedets Erhvervssikring, er det nødvendigt at ændre henvisninger til Arbejdsmarkedets Erhvervssygdomssikring i den gældende lovs bestemmelser, herunder § 1, stk. 2, og § 47, stk. 2, således at der henvises til Arbejdsmarkedets Erhvervssikring.
 Som konsekvens af Arbejdsmarkedets Erhvervssygdomssikrings nedlæggelse foreslås det i lovforslagets § 1, nr. 1, at Arbejdsmarkedets Erhvervssygdomssikring udgår i bestemmelserne i § 1, stk. 2,  og § 47, stk. 2.
 Forslaget er en konsekvens af, at Arbejdsmarkedets Erhvervssygdomssikring, som hidtil har varetaget opgaver med hensyn til at finansiere udgifter ved erhvervssygdomme og udbetale erstatning m.v. til tilskadekomne og efterladte, nedlægges, og at denne opgave overgår til den nyoprettede institution Arbejdsmarkedets Erhvervssikring.
Til nr. 2 - 5 Efter den gældende bestemmelse i § 3, stk. 2, fastsætter Arbejdsskadestyrelsens direktør regler om, hvordan loven skal gælde for personer, der udsendes til midlertidigt arbejde i udlandet i arbejdsgiverens tjeneste.
 Det foreslås i lovforslagets § 1, nr. 5, at bestemmelsen i § 3, stk. 2, ophæves.
 Det foreslås derudover i lovforslagets§ 1, nr. 4, at der i stedet indsættes hjemmel for beskæftigelsesministeren til at fastsætte regler om arbejdsskadesikring for personer, der udsendes til midlertidigt arbejde i udlandet, som ny § 3, stk. 1, nr. 3.
 Lovforslagets§ 1, nr. 2 og 3, indeholder konsekvensændringer hertil.
 Kompetencen til at fastsætte reglerne overføres til beskæftigelsesministeren, da der er tale om at fastsætte regler om lovens dækningsområde svarende til kompetencen til at fastætte regler om lovens dækningsområde i øvrigt.
 Der foreslås ikke indholdsmæssige ændringer i reglerne i øvrigt.
Til nr. 6 Efter den gældende bestemmelse i § 7, stk. 1, nr. 1, fastsætter direktøren for Arbejdsskadestyrelsen efter forhandling med Erhvervssygdomsudvalget, jf. § 9, i en fortegnelse, hvilke sygdomme der anses for at være erhvervssygdomme.
 Ved lovforslagets § 1, nr. 6, foreslås det, at det fremover er beskæftigelsesministeren, der fastsætter erhvervssygdomsfortegnelsen efter indstilling fra Erhvervssygdomsudvalget.
 Kompetencen til at fastsætte, hvilke sygdomme der anses for at være erhvervssygdomme, overføres således fra direktøren for Arbejdsskadestyrelsen til beskæftigelsesministeren efter indstilling fra Erhvervssygdomsudvalget.
 Ændringen indebærer ikke ændringer i kriterierne for, at sygdomme kan optages på fortegnelsen over erhvervssygdomme.
Til nr. 7 Som det fremgår af lovforslagets almindelige bemærkninger oprettes den selvejende institution Arbejdsmarkedets Erhvervssikring, der får overført Arbejdsskadestyrelsens nuværende sagsbehandlingsopgaver i relation til konkrete personskader.
 Som konsekvens heraf foreslås det ved lovforslagets § 1, nr. 7, at Arbejdsskadestyrelsen i loven ændres til Arbejdsmarkedets Erhvervssikring.
 Forslaget sikrer, at Arbejdsmarkedets Erhvervssikring efter lovens ikrafttræden kan behandle arbejdsskadesager på samme måde, som Arbejdsskadestyrelsen hidtil har gjort.
Til nr. 8 Arbejdsskadestyrelsens direktør har i medfør af gældende lovs § 14, stk. 6 og 7, hjemmel til at fastsætte nærmere regler om betaling for sygebehandling og hjælpemidler.
I medfør af § 28, stk. 2 og stk. 7, kan Arbejdsskadestyrelsens direktør fastsætte værdien af kost og logi for ophold hos arbejdsgiveren til brug for årslønsfastsættelsen samt regler om årsløn for selvstændige erhvervsdrivende.
I medfør af § 31, stk. 4 kan Arbejdsskadestyrelsens direktør efter forhandling med Grønlands Selvstyre fastsætte regler for omsætning af løbende ydelse til kapitalbeløb.
I medfør af § 39 og 43 kan Arbejdsskadestyrelsens direktør fastsætte regler om anmeldelse, herunder om elektronisk anmeldelse og om takster for lægeerklæringer, om samarbejde med andre offentlige myndigheder om administrationen af loven samt om betaling af udgifter til transport m.v. i forbindelse med undersøgelse og behandling efter arbejdsskaden.
Endeligt kan Arbejdsskadestyrelsens direktør efter forhandling med Grønlands Selvstyre i medfør af § 69 fastsætte regler om medlemsskab af Gruppeforsikringen.
 Ved lovforslagets § 1, nr. 8, foreslås det i en række bestemmelser, at beskæftigelsesministeren fastsætter de nærmere regler.
Forslaget indebærer, at disse bemyndigelser overføres til beskæftigelsesministeren.
Princippet om, at Grønlands Selvstyre inddrages i en forhandling forud for udstedelse af reglerne, når det er relevant, fastholdes.
 Forslaget indebærer ikke indholdsmæssige ændringer af de enkelte regler, der kan fastsættes.
 Ved lovforslagets til § 3, stk. 1, opretholdes de bekendtgørelser, der er fastsat efter gældende lovgivning, indtil de ophæves eller ændres.
Til nr. 9 I medfør af § 14, stk. 7, i gældende lov kan Arbejdsskadestyrelsens direktør fastsætte regler om, at Arbejdsmarkedets Erhvervssygdomssikring kan tage stilling til krav om dækning af udgifter til sygebehandling m.v.
 Som konsekvens af Arbejdsmarkedets Erhvervssygdomssikrings nedlæggelse foreslås det i lovforslagets § 1, nr. 9, at Arbejdsmarkedets Erhvervssygdomssikring udgår i bestemmelsen i § 14, stk. 7.
 Forslaget er en konsekvens af, at Arbejdsmarkedets Erhvervssygdomssikring, som hidtil har varetaget opgaver med hensyn til at finansiere udgifter ved erhvervssygdomme og udbetale erstatning m.v. til tilskadekomne og efterladte, nedlægges, og at denne opgave overgår til den nyoprettede institution Arbejdsmarkedets Erhvervssikring.
Til nr. 10 Niveauet for erstatning og godtgørelse ved anerkendte arbejdsskader er fastsat i gældende lov, der samtidig indeholder regler om de årlige reguleringer af niveauet.
 Efter den gældende bestemmelse i § 29, stk. 4, bekendtgør Arbejdsskadestyrelsens direktør hvert år inden udgangen af oktober måned, hvilke reguleringer der skal finde sted af lovens beløb fra den følgende 1. januar.
 Ved lovforslagets § 1, nr. 10, foreslås det, at beskæftigelsesministeren bekendtgør reguleringerne efter indstilling fra bestyrelsen for Arbejdsmarkedets Erhvervssikring.
Lovforslaget indebærer, at kompetencen til at fastsætte (regulere) beløbene efter loven overføres til beskæftigelsesministeren efter indstilling fra bestyrelsen for Arbejdsmarkedets Erhvervssikring.
Der foretages ikke øvrige ændringer af bestemmelsen, og principperne for regulering af lovens beløb ændres ikke.
Reguleringerne har betydning for rammerne for Arbejdsmarkedets Erhvervssikrings virke, og dermed for bestyrelsen for Arbejdsmarkedets Erhvervssikring.
Det foreslås derfor, at bestyrelsen inddrages i arbejdet med reguleringerne, og at bestyrelsen indstiller til beskæftigelsesministeren, hvilke reguleringer der skal foretages.
 Forslaget er en konsekvens af, at Arbejdsskadestyrelsens direktørs hidtidige kompetence til at udstede regler overføres til beskæftigelsesministeren.
Til nr. 11 og 12 Efter gældende lov udbetales erstatning og godtgørelse til tilskadekomne og efterladte af forsikringsselskaberne (sager om ulykker) og af Arbejdsmarkedets Erhvervssygdomssikring (sager om erhvervssygdomme). I særlige tilfælde kan Arbejdsskadestyrelsen efter den gældende bestemmelse i § 30, stk. 2, udbetale erstatnings- og godtgørelsesbeløb til tilskadekomne og efterladte og derefter kræve det udlagte beløb ind hos forsikringsselskabet eller Arbejdsmarkedets Erhvervssygdomssikring.
 Tilsvarende kan Arbejdsskadestyrelsen efter § 30, stk. 3, i gældende lov udbetale dagpenge til tilskadekomne mod efterfølgende refusion fra forsikringsselskabet eller Arbejdsmarkedets Erhvervssygdomssikring.
Ved lovforslagets § 1, nr. 11, foreslås det, at »Arbejdsmarkedets Erhvervssygdomssikring« ændres til »eller af bidrag, jf. § 55 i lov om arbejdsskadesikring«.
Tilsvarende foreslås det ved lovforslagets § 1, nr. 12, at »eller Arbejdsmarkedets Erhvervssygdomssikring« ændres til: »eller af bidrag, jf. § 55 i lov om arbejdsskadesikring«.
 Forslagene indebærer, at Arbejdsmarkedets Erhvervssygdomssikrings forpligtelse efter § 30, stk. 2 og 3, overføres til Arbejdsmarkedets Erhvervssikring, og at det fastsættes, at Arbejdsmarkedets Erhvervssikring  betaler udgifterne af de midler, der opkræves i bidrag efter § 55.
 Forslaget er en konsekvens af, at Arbejdsmarkedets Erhvervssygdomssikring nedlægges, og at opgaverne med at fastsætte, beregne og opkræve bidrag fra arbejdsgiverne og at udbetale erstatning ved erhvervssygdomme overføres til Arbejdsmarkedets Erhvervssikring.
Til nr. 13 Efter den gældende bestemmelse i § 32, stk. 1 og 2, nedsættes erstatning for tab af erhvervsevne og tab af forsørger i visse situationer, når tilskadekomne har ret til pension efter lov om tjenestemandspension eller de efterladte har ret til pension efter lov om tjenestemandspension som følge af arbejdsskaden.
Nedsættelsen udgør 2/3 af værdien af det beløb, hvormed tjenestemandspensionen er forhøjet ud over den pension, der svarer til den optjente pensionsalder på tidspunktet for pensioneringen.
Bestemmelserne anvendes tilsvarende på andre erstatningsberettigede efter loven, for hvem der er fastsat pensionsregler, der svarer til reglerne i lov om tjenestemandspension.
I disse tilfælde betaler forsikringsselskabet eller Arbejdsmarkedets Erhvervssygdomssikring til pensionsgiveren et beløb svarende til det beregnede fradrag i tilskadekomnes eller efterladtes erstatning efter denne lov, jf. den gældende bestemmelse i § 32, stk. 3.
 Tilsvarende har den erstatningsansvarlige skadevolder eller dennes ansvarsforsikringsselskab krav på at få godtgjort erstatning og godtgørelse fra arbejdsskadeforsikringsselskabet eller Arbejdsmarkedets Erhvervssygdomssikring, når der er udbetalt erstatning eller godtgørelse som følge af arbejdsskaden til tilskadekomne eller dennes efterladte, jf. den gældende bestemmelse i § 33, stk. 2, 2. pkt.
 Ved lovforslagets § 1, nr. 13, foreslås det, at »Arbejdsmarkedets Erhvervssygdomssikring« i § 32, stk. 3, 2. pkt., og § 33, stk. 2, 2. pkt., ændres til: »Arbejdsmarkedets Erhvervssikring af bidrag, jf. § 55 i lov om arbejdsskadesikring,«.
 Forslagene indebærer, at Arbejdsmarkedets Erhvervssygdomssikrings forpligtelse efter bestemmelsen overføres til Arbejdsmarkedets Erhvervssikring, som skal betale udgifterne af de midler, der opkræves i bidrag efter § 55.
 Forslaget er en konsekvens af, at Arbejdsmarkedets Erhvervssygdomssikring nedlægges og opgaverne med at fastsætte, beregne og opkræve bidrag fra arbejdsgiverne og udbetale erstatning ved erhvervssygdomme overføres til Arbejdsmarkedets Erhvervssikring.
Til nr. 14 Efter gældende lovs § 33, stk. 1, 1. pkt., betaler Arbejdsmarkedets Erhvervssygdomssikring ved erhvervssygdomme kommunale refusionskrav og efter § 33, stk. 2, 1. pkt., skal Arbejdsmarkedeets Erhvervssygdomssikring betale erstatning til den ansvarlige skadevolder eller dennes ansvarsforsikringsselskab, når skadevolderen eller ansvarsforsikringsselskabet har udbetalt erstatning, inden Arbejdsskadestyrelsen har truffet afgørelse om erstatning m.v. i sagen.
 Efter den gældende bestemmelse i § 43, stk. 2, 5. pkt., betaler Arbejdsmarkedets erhvervssygdomssikring udgifter i forbindelse med den lægebehandling, som tilskadekomne er forpligtet til at medvirke i som led i sagens behandling, og efter § 52, stk. 6, 4. pkt., i gældende lov finansierer Arbejdsmarkedets Erhvervssygdomssikring udgifter i forbindelse med erhvervssygdomme, der indtræder under udførelse af privat tjeneste eller priat husholdning, når den samede beskæftigelse herved ikke overstiger 400 timer i et kalenderår.
 Ved lovforslagets § 1, nr. 14, foreslås det, at »Arbejdsmarkedets Erhvervssygdomssikring« i de nævnte bestemmelser, ændres til: »Arbejdsmarkedets Erhvervssikring af bidrag, jf. § 55 i lov om arbejdsskadesikring«.
 Forslagene indebærer, at Arbejdsmarkedets Erhvervssygdomssikrings forpligtelse efter bestemmelserne overføres til Arbejdsmarkedets Erhvervssikring, som skal betale udgifterne af de midler, der opkræves i bidrag efter § 55.
 Forslaget er en konsekvens af, at Arbejdsmarkedets Erhvervssygdomssikring nedlægges, og opgaverne med at fastsætte, beregne og opkræve bidrag fra arbejdsgiverne og udbetale erstatning ved erhvervssygdomme overføres til Arbejdsmarkedets Erhvervssikring.
Til nr. 15 Efter § 39, stk. 2, i gældende lov fastsætter Arbejdsskadestyrelsens direktør nærmere regler for kommunalbestyrelsernes, Arbejdsmarkedets Erhvervssygdomssikring og forsikringsselskabernes medvirken ved administrationen af loven.
 Ved lovforslagets § 1, nr. 15, foreslås det, at »Arbejdsmarkedets Erhvervssygdomssikring« udgår af bestemmelsen.
 Forslaget indebærer, at retningslinierne fremover alene kommer til at omfatte regler om kommunalbestyrelsernes og forsikringsselskabernes medvirken ved administrationen af loven.
 Forslaget er en konsekvens af, at Arbejdsmarkedets Erhvervssygdomssikring nedlægges som selvstændig institution, og opgaverne overføres til Arbejdsmarkedets Erhvervssikring.
Til nr. 16 Som det fremgår af lovforslagets almindelige bemærkninger nedlægges Arbejdsmarkedets Erhvervssygdomssikring som selvejende institution, og Arbejdsmarkedets Erhvervssygdomssikring opgaver med hensyn til at fastsætte og opkræve bidrag fra arbejdsgiverne til finansiering af udgifterne ved erhvervssygdomme samt opgaven med at udbetale erstatning og godtgørelse til tilskadekomne og efterladte i overensstemmelse med afgørelserne herom i konkrete skadesager overføres til Arbejdsmarkedets Erhvervssikring.
 Ved lovforslagets § 1, nr. 16, foreslås det derfor, at »Arbejdsmarkedets Erhvervssygdomssikring« i en række bestemmelser ændres til »Arbejdsmarkedets Erhvervssikring«.
Til nr. 17 Efter den gældende bestemmelse i § 41, stk. 2, kan Arbejdsskadestyrelsen forlange meddelt enhver oplysning, som styrelsen finder af betydning for behandlingen af en arbejdsskadesag.
Efter § 43, stk. 1, kan Arbejdsskadestyrelsen forlange, at tilskadekomne lader sig undersøge og behandle af en læge, som styrelsen udpeger.
 Ved lovforslagets § 1, nr. 17, foreslås det i de nævnte bestemmelser at ændre »styrelsen« til: »Arbejdsmarkedets Erhvervssikring«.
 Forslaget indebærer, at Arbejdsmarkedets Erhvervssikring overtager Arbejdsskadestyrelsens nuværende rettigheder efter bestemmelserne.
 Forslaget er en konsekvens af, at Arbejdsskadestyrelsens opgaver overføres til Arbejdsmarkedets Erhvervssikring.
Til nr. 18 Som det fremgår af lovforslagets almindelige bemærkninger oprettes den selvejende institution »Arbejdsmarkedets Erhvervssikring«, der får overført Arbejdsskadestyrelsen nuværende sagsbehandlingsopgaver i relation til konkrete personskader.
 Som konsekvens heraf foreslås det ved lovforslagets § 1, nr. 18, at Arbejdsskadestyrelsens i en række bestemmelser ændres til Arbejdsmarkedets Erhvervssikrings.
 Forslaget sikrer, at Arbejdsmarkedets Erhvervssikring efter lovens ikrafttræden kan behandle arbejdsskade-sager på samme måde, som Arbejdsskadestyrelsen hidtil har gjort.
Til nr. 19 Efter den gældende bestemmelse i § 49, stk. 1, nr. 3, har Arbejdsmarkedets Erhvervssygdomssikring kompetencen til at klage over Arbejdsskadestyrelsens afgørelser i sager om erhvervssygdomme.
Den nuværende adgang for Arbejdsmarkedets Erhvervssygdomssikring til at klage over Arbejdsskadestyrelsens afgørelser omfatter både spørgsmålet om anerkendelse af sagen og af erstatningsudmålingen.
Herved gælder princippet om to parter også i sager om erhvervssygdomme på samme måde som i sager om ulykker, hvor forsikringsselskaberne har adgangen til at klage over Arbejdsskadestyrelsens afgørelser.
Tilskadekomne og efterladte har tilsvarende adgang til at klage over Arbejdsskadestyrelsens afgørelser.
 Den gældende adgang for Arbejdsmarkedets Erhvervssygdomssikring til at klage over Arbejdsskadestyrelsens afgørelse kan ikke overføres til Arbejdsmarkedets Erhvervssikring, idet Arbejdsmarkedets Erhvervssikring både ville skulle træffe afgørelse i sagerne og tage stilling til, hvorvidt disse afgørelser skal påklages til Ankestyrelsen.
 Efter den gældende bestemmelse i § 49, stk. 4, har en klage opsættende virkning i det omfang arbejdsgiveren, forsikringsselskabet eller Arbejdsmarkedets Erhvervssygdomssikring indbringer Arbejdsskadestyrelsens afgørelse for Ankestyrelsen.
 Ved lovforslagets § 1, nr. 19, foreslås det, at Arbejdsmarkedets Erhvervssygdomssikring i bestemmelsen i § 49, stk. 1, nr. 3, og § 49, stk. 4, ændres til bestyrelsen for ATP.
 Forslaget til § 49, stk. 1, nr. 3, indebærer, at bestyrelsen for ATP får kompetence til at klage over Arbejdsmarkedets Erhvervssikrings afgørelser i sager om erhvervssygdomme.
 Det forudsættes, at bestyrelsen for ATP vil delegere denne kompetence til en klageenhed, der besidder de fornødne kompetencer til at vurdere Arbejdsmarkedets Erhvervssikrings afgørelser vedrørende anerkendelsesspørgsmålene og erstatningsudmålingen i konkrete sager.
Det er ikke selve bestyrelsen, der skal have opgaven, men en klageenhed under bestyrelsen.
Opgaven indebærer, at bestyrelsen for ATP får ansvaret for, at en klageenhed opbygger og vedligeholder de nødvendige kompetencer til at vurdere indholdet af afgørelser fra Arbejdsmarkedets Erhvervssikring i erhvervssygdomssager.
Klageenheden skal være uafhængig og adskilt fra den øvrige administration i ATP i forhold til administrationen i Arbejdsmarkedets Erhvervssikring.
Adskillelse gælder både i forhold til instruktions- og personalemæssige beføjelser, fysiske lokaliteter, adgang til sagsoplysning og it-systemer.
Det forudsættes således, at adskillelsen tillige indebærer en personalemæssig adskillelse, således at der ikke opstår habilitetsmæssige problemer, herunder inhabilitet i forhold til de enkelte afgørelser, der træffes i Arbejdsmarkedets Erhvervssikring.
Klageenheden forudsættes endvidere oprettet uden for administrationsafdelingen i ATP.
Selve bestyrelsen for ATP skal således ikke behandle afgørelser i konkrete sager.
Bestyrelsen for ATP kan heller ikke kræve, at enkeltsager behandles i bestyrelsen med henblik på vurdering af, om afgørelser i sagerne skal påklages til Ankestyrelsen.
 Beskæftigelsesministeriet vurderer, at dette er den mest hensigtsmæssige placering af kompetencen til at klage over Arbejdsmarkedets Erhvervssikrings afgørelser i sager om erhvervssygdomme.
 Der er intet til hinder for, at Arbejdsmarkedets Erhvervssikring og klageenheden etableres på samme it-platform, blot de er adskilt fra hinanden.
 Forslaget til ændring af § 49, stk. 4, indebærer, at klage fra bestyrelsen for ATP også tillægges opsættende virkning.
Til nr. 20 Efter forvaltningsloven har sagens parter adgang til alle oplysninger i de konkrete skadesager.
Det betyder, at tilskadekomne og efterladte på den ene side og forsikringsselskaberne m.fl. og Arbejdsmarkedets Erhvervssygdomssikring på den anden side har adgang til oplysningerne.
 Andre end sagens parter har alene adgang til oplysningerne efter reglerne i offentlighedsloven.
Det er foreslået at give bestyrelsen for ATP adgang til at klage over de afgørelser, som Arbejdsmarkedets Erhvervssikring træffer i konkrete skadesager.
Bestyrelsen for ATP er ikke part i sagen og har derfor ikke adgang til de oplysninger, der er nødvendige for at varetage opgaven med at vurdere, hvorvidt en afgørelse fra Arbejdsmarkedets Erhvervssikring skal indbringes for Ankestyrelsen.
Ved lovforslagets § 1, nr. 20, foreslås det derfor at give bestyrelsen for ATP ret til aktindsigt i Arbejdsmarkedets Erhvervssikrings sag efter forvaltningslovens kapitel 4. Herved får bestyrelsen for ATP samme ret til aktindsigt som sagens parter.
Det svarer til den adgang til sagens oplysninger, som forsikringsselskaberne og Arbejdsmarkedets Erhvervssygdomssikring har i dag med hensyn til oplysninger fra Arbejdsskadestyrelsens sag.
Det forudsættes, at bestyrelsen for ATP ikke formelt skal anmode om aktindsigt, men at oplysningerne stilles til rådighed for bestyrelsen på samme måde, som oplysningerne i dag stilles til rådighed for forsikringsselskaberne og Arbejdsmarkedets Erhvervssygdomssikring.
Den foreslåede bestemmelse beskriver således omfanget af de oplysninger, bestyrelsen for ATP kan få adgang til.
Den foreslåede bestemmelse beskriver ikke, hvordan de kan få adgang til oplysningerne.
Dette kan ske digitalt via Arbejdsskadestyrelsens digitale system »SeSag« eller på anden måde.
SeSag omfatter de oplysninger, som sagens parter har adgang til at se efter forvaltningsloven.
Ankestyrelsens afgørelse i sagerne kan indbringes for domstolene af sagens parter.
Det betyder, at forsikringsselskaberne og Arbejdsmarkedets Erhvervssygdomssikring i dag kan indbringe Ankestyrelsens afgørelser for domstolene.
Det foreslås derfor tillige, at give bestyrelsen for ATP ret til aktindsigt efter reglerne i forvaltningslovens kapitel 4 i Ankestyrelsens sag.
Det indebærer, at bestyrelsen for ATP får et grundlag for at vurdere, hvorvidt en afgørelse fra Ankestyrelsen skal indbringes videre for domstolene.
Til nr. 21 Efter den gældende bestemmelse i § 50 kan Arbejdsmarkedets Erhvervssygdomssikrings eller Arbejdsmarkedets Tillægspensions afgørelser efter loven indbringes for Arbejdsmarkedets Tillægspensions ankenævn indenfor en frist på fire uger fra den dag, hvor afgørelsen er meddelt.
 Ved lovforslagets § 1, nr. 21, foreslås det, at »Arbejdsmarkedets Erhvervssygdomssikring« ændres til »Arbejdsmarkedets Erhvervssikrings afgørelser efter §§ 60-65«.
 Forslaget indebærer, at det fremover bliver muligt at klage over Arbejdsmarkedets Erhvervssikrings afgørelser om arbejdsgivernes bidragsbetaling efter §§ 60-65.
Forslaget er en konsekvens af, at Arbejdsmarkedets Erhvervssygdomssikrings nuværende opgaver med hensyn til at fastsætte og opkræve bidrag fra arbejdsgiverne overføres til Til nr. 22 Efter den gældende bestemmelse i § 52, stk. 1 og 2, skal den sikringspligtige arbejdsgiver tegne forsikring mod følgerne af arbejdsulykker og tilslutte sig Arbejdsmarkedets Erhvervssygdomssikring mod følgerne af erhvervssygdomme.
På samme måde skal selvstændige erhvervsdrivende og medarbejdende ægtefæller, der sikrer sig frivilligt, tegne forsikring mod følgerne af arbejdsulykker og tilslutte sig Arbejdsmarkedets Erhvervssygdomssikring mod følgerne af erhvervssygdomme.
 Ved lovforslagets § 1, nr. 22, foreslås det, at »Arbejdsmarkedets Erhvervssygdomssikring« ændres til »Arbejdsmarkedets Erhvervssikring, jf. § 3 i lov om Arbejdsmarkedets Erhvervssikring«.
 Forslaget indebærer, at Arbejdsmarkedets Erhvervssikring overtager pligten til at sikre både de sikringspligtige arbejdsgivere mod følgerne af erhvervssygdomme og pligten til at sikre de selvstændige erhvervsdrivende og medarbejdende ægtefæller, der vælger at sikre sig frivilligt efter loven.
 Sikringspligtige arbejdsgivere og selvstændige erhvervsdrivende m.fl., der vælger at sikre sig frivilligt, opfylder således deres pligter ved som hidtil at tegne forsikring mod følgerne af arbejdsulykker og fremover tilslutte sig til Arbejdsmarkedets Erhvervssikring og betale bidrag som hidtil.
 Forslaget er en konsekvens af, at Arbejdsmarkedets Erhvervssygdomssikrings nuværende opgaver med hensyn til at finansiere udgifter og udbetale erstatninger ved erhvervssygdomme overføres til Arbejdsmarkedets Erhvervssikring.
Til nr. 23 Efter den gældende bestemmelse i § 52, stk. 6, 3. pkt., fastsætter Arbejdsskadestyrelsen i samarbejde med Finanstilsynet nærmere regler for fordelingen efter 1. og 2. pkt.
Det følger således af § 52, stk. 6, 1. og 2. pkt., at sikringspligten ikke omfatter medhjælp under arbejde i privat husholdning eller under udførelse af privat tjeneste, hvis den samlede beskæftigelse herved ikke overstiger 400 timer i et kalenderår.
Udgifter ved arbejdsulykker, der overgår sådan medhjælp, betales forskudsvis af Arbejdsskadestyrelsen og fordeles for hvert kalenderår på alle forsikringsselskaber, som tegner arbejdsskadeforsikringer.
 Ved den foreslåede bestemmelse til § 52, stk. 6, 3. pkt., foreslås det, at beskæftigelsesministeren fastsætter reglerne for denne fordeling efter indstilling fra bestyrelsen i Arbejdsmarkedets Erhvervssikring i samarbejde Finanstilsynet.
Forslaget indebærer, at Arbejdsmarkedets Erhvervssikring og Finanstilsynet i samarbejde udarbejder en indstilling til beskæftigelsesministeren om fordeling af udgifterne ved ulykker, der indtræder under denne beskæftigelse.
Det forudsættes, at de fremtidige regler om fordeling af disse udgifter bliver fastsat efter samme principper som hidtil.
Der tiltænkes således ingen ændring på baggrund af, at kompetence flyttes til beskæftigelsesministeren.
 Forslaget er en konsekvens af, at Arbejdsskadestyrelsens direktørs hidtidige kompetence til at udstede regler overføres til beskæftigelsesministeren.
Til nr. 24 og 25 Efter de gældende bestemmelser i § 52, stk. 6, 5. og 6. pkt., og i § 53, stk. 1, 4. og 5. pkt., underretter Arbejdsskadestyrelsen ved udgifter til erhvervssygdomme Arbejdsmarkedets Erhvervssygdomssikring om branchetilhørsforhold under hensyn til arten af påvirkningerne, intensiteten og den tidsmæssige udstrækning heraf.
 Arbejdsmarkedets Erhvervssygdomssikring henfører herefter udgifterne til en branche.
Bestemmelserne i § 52, stk. 6, 5. og 6. pkt., vedrører finansieringen af erstatninger m.v. ved erhvervssygdomme, der indtræder under udførelse af privat tjeneste og i privat husholdning samt for sikrede personer, som ikke er omfattet af ATP-ordningen.
Bestemmelserne i § 53, stk. 1, 4. og 5. pkt. vedrører generelt finansieringen af sager om erhvervssygdomme.
 Ved lovforslagets § 1, nr. 24 og 25, foreslås det, at Arbejdsmarkedets Erhvervssikring henfører udgifterne til en branche under hensyn til arten af påvirkningerne, intensiteten og den tidsmæssige udstrækning heraf.
 Branchetilhørsforholdet har betydning for, hvilken branchegruppe i Arbejdsmarkedets Erhvervssygdomssikring der skal afholde udgifterne til erstatning og administration m.v. i erhvervssygdomssager, jf. også brancheinddelingen i § 58 a i lov om arbejdsskadesikring, og har dermed også betydning for arbejdsgivernes betaling til Arbejdsmarkedets Erhvervssygdomssikring.
 Forslaget indebærer, at det gældende princip opretholdes i den fremtidige administration, hvor Arbejdsmarkedets Erhvervssikring overtager både Arbejdsskadestyrelsens og Arbejdsmarkedets Erhvervssygdomssikrings nuværende opgaver.
Til nr. 26 Efter den gældende bestemmelse i § 53, stk. 5, refunderes forsikringsselskabets eller Arbejdsmarkedets Erhvervssygdomssikrings ydelser af statskassen, når en skade er indtruffet som følge af sikrede personers forsøg på redning af menneskeliv, jf. lovens § 4, stk. 2, nr. 3.
 Ved lovforslagets § 1, nr. 26 foreslås det, at lovteksten ændres, således at »Arbejdsmarkedets Erhvervssygdomssikring« ændres til »Arbejdsmarkedets Erhvervssikring«.
 Forslaget indebærer, at statskassen refunderer de ydelser, der er udbetalt af Arbejdsmarkedets Erhvervssikring som led i opgavevaretagelsen efter § 3 i det fremsatte lovforslag om Arbejdsmarkedets Erhvervssikring.
 Forslaget er en konsekvens af, at Arbejdsmarkedets Erhvervssygdomssikrings opgaver med hensyn til finansieringen af udgifter ved erhvervssygdomme overføres til Arbejdsmarkedets Erhvervssikring.
Til nr. 27 Efter den gældende bestemmelse i § 53, stk. 8, 2. pkt., betaler Arbejdsmarkedets Erhvervssygdomssikring udgifter ved erhvervssygdomme, der er en følge af udøvelse af borgerlige, regionale eller kommunale ombud.
Skader som følge af udøvelse af borgerlige eller kommunale ombud er omfattet af loven efter bestemmelsen i § 4, stk. 1, nr. 2.
 Ved lovforslagets § 1, nr. 27, foreslås det at affatte § 53, stk. 8, 2. pkt. således: »Arbejdsmarkedets Erhvervssikring betaler ydelser efter loven for sådanne skader ved erhvervssygdomme af bidrag, jf. § 55 i lov om arbejdsskadesikring.«.
 Forslaget indebærer, at Arbejdsmarkedets Erhvervssikring fremover betaler udgifterne hertil, og at udgifterne dækkes af de midler, der opkræves i bidrag fra arbejdsgiverne efter § 55 i lov om arbejdsskadesikring.
 Forslaget er en konsekvens af, at Arbejdsmarkedets Erhvervssikring overtager Arbejdsmarkedets Erhvervssygdomssikrings opgaver med hensyn til at finansiere udgifter ved erhvervssygdomme.
Til nr. 28 Efter gældende regler finansieres udgifter til erstatning, godtgørelse og administration af sager om arbejdsulykker af forsikringsselskaberne, der opkræver forsikringspræmier fra arbejdsgiverne.
I den gældende lov er der før § 54 en overskrift i relation hertil.
 Ved lovforslaget overføres Arbejdsmarkedets Erhvervssygdomssikrings opgaver med hensyn til finansieringen af udgifter ved erhvervssygdomme til Arbejdsmarkedets Erhvervssikring.
 Ved lovforslagets § 1, nr. 28, foreslås det i den anledning, at den nuværende overskrift før § 54 ændres fra »Tegning af forsikring« til »Arbejdsulykker«.
 Der er ikke tiltænkt indholdsmæssige ændringer af reglerne om finansiering af udgifterne ved arbejdsskader ved forslaget.
Til nr. 29 Den gældende bestemmelse i § 55, 3. pkt., vedrører fordelingen af inddrevne præmier fra uforsikrede arbejdsgivere på de godkendte forsikringsselskaber.
Denne fordeling sker efter regler, der er fastsat af Arbejdsskadestyrelsen i samarbejde med Finanstilsynet i medfør af § 51 i lov om arbejdsskadesikring.
 Ved lovforslagets § 1, nr. 29, foreslås det at ændre »Arbejdsskadestyrelsen i samarbejde med Finanstilsynet« til: »beskæftigelsesministeren efter indstilling fra bestyrelsen for Arbejdsmarkedets Erhvervssikring i samarbejde med Finanstilsynet«.
Forslaget indebærer, at Arbejdsmarkedets Erhvervssikring og Finanstilsynet i samarbejde udarbejder en indstilling til beskæftigelsesministeren om fordelingen af de inddrevne præmier.
Det forudsættes, at de fremtidige regler om fordeling bliver fastsat efter samme principper som hidtil.
Der tiltænkes således ingen ændring på baggrund af, at kompetencen flyttes til beskæftigelsesministeren.
 Forslaget er en konsekvens af, at Arbejdsskadestyrelsens direktørs hidtidige kompetence til at udstede regler overføres til beskæftigelsesministeren.
Til nr. 30 Efter gældende regler finansieres udgifter til erstatning, godtgørelse og administration af sager om erhvervssygdomme af Arbejdsmarkedets Erhvervssygdomssikring, der opkræver bidrag fra arbejdsgiverne.
I den gældende lov er der før § 60 overskrift i relation hertil.
 Ved lovforslaget overføres Arbejdsmarkedets Erhvervssygdomssikrings opgaver med hensyn til finansieringen af udgifter ved erhvervssygdomme til Arbejdsmarkedets Erhvervssikring.
 Ved lovforslagets § 1, nr. 30, foreslås det i den anledning, at overskriften før § 60 »Tilslutning til Arbejdsmarkedets Erhvervssygdomssikring« ændres til »Erhvervssygdomme«.
 Der er ikke tiltænkt indholdsmæssige ændringer af reglerne om finansiering af udgifterne ved arbejdsskader ved forslagene.
Til nr. 31 Efter 61, stk. 1, i gældende lov fastsætter bestyrelsen for Arbejdsmarkedets Erhvervssygdomssikring regler om betaling af bidrag m.v.
 Ved lovforslagets § 1, nr. 31, foreslås det at ændre »Bestyrelsen for Arbejdsmarkedets Erhvervssygdomssikring fastsætter« til: »Beskæftigelsesministeren fastsætter efter indstilling fra bestyrelsen for Arbejdsmarkedets Erhvervssikring«.
 Forslaget indbærer, at det fremover er beskæftigelsesministeren, der fastsætter reglerne efter indstilling fra bestyrelsen for Arbejdsmarkedets Erhvervssikring.
 Forslaget er en konsekvens af, at de hidtidige kompetencer til at udstede regler  efter loven overføres til beskæftigelsesministeren.
Til nr. 32 Efter den gældende bestemmelse i § 62, stk. 1, betaler Arbejdsmarkedets Erhvervssygdomssikring forskudsvis udgifter til erstatning og administration m.v. når der foreligger en erhvervssygdom, og den sikringspligtige arbejdsgiver ikke har betalt bidrag.
 Ved lovforslagets § 1, nr. 32, foreslås det, at »Arbejdsmarkedets Erhvervssygdomssikring« ændres til »Arbejdsmarkedets Erhvervssikring af bidrag, jf. § 55 i lov om arbejdsskadesikring«.
 Forslaget indebærer, at Arbejdsmarkedets Erhvervssikring fremover kan betale de forskudsvise udgifter, som Arbejdsmarkedets Erhvervssygdomssikring hidtil har betalt, idet det præciseres, at disse udgifter betales af de bidrag, der er indbetalt af arbejdsgiverne efter § 55 i lov om arbejdskadesikring.
 Forslaget er en konsekvens af, at Arbejdsmarkedets Erhvervssygdomssikring nedlægges, og at opgaven med at finansiere udgifter og udbetale erstatninger ved erhvervssygdomme overføres til Arbejdsmarkedets Erhvervssikring.
Til nr. 33 Den gældende overskrift før § 63 lyder »Fastsættelse af det samlede bidrag til Arbejdsmarkedets Erhvervssygdomssikring«.
 Ved lovforslagets § 1, nr. 33, foreslås det, at overskriften ophæves.
 Forslaget er en konsekvens af, at Arbejdsmarkedets Erhvervssygdomssikring nedlægges, og at finansieringen af udgifter og udbetalingen af erstatninger ved erhvervssygdomme overføres til Arbejdsmarkedets Erhvervssikring.
Til nr. 34 Efter § 63  i gældende lov finder reglerne i §§ 58-58 c i lov om arbejdsskadesikring om fastsættelse af bidrag til dækning af udgifterne i erhvervssygdomssager tilsvarende anvendelse for arbejdsgivere, der er sikringspligtige efter lov om arbejdsskadesikring i Grønland.
 Ved lovforslagets § 1, nr. 34, foreslås at ændre »Arbejdsmarkedets Erhvervssygdomssikring« til: »Arbejdsmarkedets Erhvervssikring, jf. § 3 i lov om Arbejdsmarkedets Erhvervssikring,«.
 Forslaget indebærer, at gældende regler om fastsættelse af det samlede bidrag til Arbejdsmarkedets Erhvervssygdomssikring fremover vil gælde for Arbejdsmarkedets Erhvervssikring.
 Forslaget er en konsekvens af, at Arbejdsmarkedets Erhverssygdomssikring nedlægges som selvstændig institution, og opgaverne overtages af Arbejdsmarkedets Erhvervssikring.
Til nr. 35 Efter de gældende bestemmelser i § 64 betaler forsikringsselskaber, der tegner arbejdsulykkesforsikring, og Arbejdsmarkedets Erhvervssygdomssikring for Arbejdsskadestyrelsens og Ankestyrelsens administration af de forhold, der er omfattet af loven, og som vedrører de pågældende.
Beskæftigelsesministeren fastsætter regler for betalingen og opkrævningen heraf.
Direktøren for Arbejdsskadestyrelsen bekendtgør årligt taksternes størrelse.
Betalingen for administrationen beregnes efter gældende regler på grundlag af en takst pr. anmeldt sag.
Der betales for såvel førstegangsanmeldelser som for genoptagelser, herunder for de af styrelsen fastsatte revisioner af allerede afgjorte sager.
Betalingen for administrationen i Ankestyrelsen beregnes på grundlag af en takst pr. oprettet sag.
Taksternes størrelse fastsættes i dag på de årlige bevillingslove.
 Ved lovforslagets § 1, nr. 35, foreslås, at § 64 nyaffattes, idet ovenstående principper videreføres.
 Med den foreslåede bestemmelse i § 64, stk. 1, foreslås det, at Arbejdsmarkedets Erhvervssikrings og Ankestyrelsens administration af de forhold, der er omfattet af loven finansieres af:
1) Forsikringsselskaber, der tegner arbejdsulykkesforsikring, for så vidt angår sager om arbejdsulykker, der vedrører de pågældende, 2) Arbejdsmarkedets Erhvervssikring som en del af bidraget til finansiering af udgifter ved erhvervssygdomme, jf. § 55 i lov om arbejdsskadesikring, for så vidt angår sager om anmeldte erhvervssygdomme og 3) Staten, Grønlands Selvstyre og kommunerne i det omfang, de har benyttet adgangen til selvforsikring, jf. §  52, stk. 5.
Forslaget indebærer, at administrationen af sager om arbejdsulykker i Arbejdsmarkedets Erhvervssikring og i Ankestyrelsen, som hidtil betales af de forsikringsselskaber m.fl., som i øvrigt finansierer udgifterne til erstatning og godtgørelse i sagerne.
Forsikringsselskaberne kan opkræve præmier hos arbejdsgiverne til finansiering af denne udgift.
Forslaget indebærer endvidere, at Arbejdsmarkedets Erhvervssikring, jf. § 3, i det fremsatte lovforslag om Arbejdsmarkedets Erhvervssikring, skal betale for administrationen af sager om erhvervssygdomssager i Arbejdsmarkedets Erhvervssikring af bidrag efter § 55 i arbejdsskadesikringsloven.
Bidraget efter § 55 opkræves hos arbejdsgiverne.
Forslaget i stk. 1 svarer i det væsentligste til § 64, stk. 1, i gældende lov.
Bemyndigelserne i gældende bestemmelse i stk. 1, 2. og 3. pkt., er flyttet til stk. 5.
I den foreslåede bestemmelse i stk. 2, foreslås det, at betalingen for administrationen beregnes på grundlag af en takst pr. anmeldt sag.
Der betales for behandlingen af såvel førstegangsanmeldelser som for genoptagelser og for de af Arbejdsmarkedets Erhvervssikring fastsatte revisioner af allerede afgjorte sager.
Denne bestemmelse er ny i selve loven.
De årlige takster for administrationen af arbejdsskadesager forudsættes fortsat fastsat på omkostningsdækket basis.
Det betyder, at taksterne skal dække alle omkostninger forbundet med opgaveløsningen med udgangspunkt i reglerne om fastsættelse af taksten for andre afgifter og gebyrer, hvor der skal tilstræbes balance mellem indtægter og omkostninger over en flerårlig periode.
 Efter § 64, stk. 2, i gældende lov kan direktøren for Arbejdsskadestyrelsen pålægge forsikringsselskaberne m.fl. og Arbejdsmarkedets Erhvervssygdomssikring at tilvejebringe de pågældende oplysninger.
 I den forslåede bestemmelse i stk. 3, foreslås det, at Beskæftigelsesministeren kan pålægge de forsikringsselskaber m.v., der er nævnt i stk. 1, at tilvejebringe statistiske oplysninger og lignende.
Efter gældende regler fastsætter beskæftigelsesministeren regler for betalingen og opkrævningen heraf.
De årlige takster for administrationen fastsættes af direktøren for Arbejdsskadestyrelsen.
Det foreslås at flytte kompetencen fra direktøren for Arbejdsskadestyrelsen til beskæftigelsesministeren i lighed med overførelsen af andre kompetencer i lovforslaget.
Det foreslås videre, at Arbejdsmarkedets Erhvervssikring skal bidrage med de pågældende oplysninger.
I den foreslåede bestemmelse i stk. 4, foreslås det, at beskæftigelsesministeren fastsætter regler for betalingen, taksternes størrelse og opkrævningen heraf, herunder efter forhandling med social- og indenrigsministeren for så vidt angår reglerne for Ankestyrelsen.
Det foreslås endvidere, at beskæftigelsesministeren efter indstilling fra bestyrelsen for Arbejdsmarkedets Erhvervssikring bekendtgør taksternes størrelse en gang årligt, herunder efter forhandling med social- og indenrigsministeren for så vidt angår Ankestyrelsens takster.
Det foreslås således, at kompetencen til at fastsætte de årlige takter overføres fra direktøren til Arbejdsskadestyrelsen til beskæftigelsesministeren.
Forslaget skyldes, at Arbejdsskadestyrelsens nuværende opgaver med hensyn til behandlingen af konkrete sager overføres til Arbejdsmarkedets Erhvervssikring.
 Udover betalingen for behandlingen af arbejdsskadesager efter § 64 opkræver Arbejdsskadestyrelsen betaling for vejledende udtalelser og opgørelser ved behandlingen af private erstatningssager efter § 74.
Til nr. 36 Efter den gældende bestemmelse i § 65, 1. pkt., forrentes de beløb, der forskudsvis er udlagt af Arbejdsskadestyrelsen efter § 30, stk.2, § 52, stk. 6, og § 56, stk. 1 eller 5, eller af Arbejdsmarkedets Erhvervssygdomssikring efter § 62, med en årlig rente, der svarer til gennemsnittet af den af Nationalbanken opgjorte dag til dag-pengemarkedsrente.
 Ved lovforslagets § 1, nr. 55, foreslås det, at Arbejdsmarkedets Erhvervssygdomssikring udgår af bestemmelsen.
 Forslaget indebærer, at disse regler opretholdes for Arbejdsmarkedets Erhvervssikring.
 Forslaget er en konsekvens af, at både Arbejdsskadestyrelsens og Arbejdsmarkedets Erhvervssygdomssikrings opgaver overføres til Arbejdsmarkedets Erhvervssikring.
Til nr. 37 Arbejdsskadestyrelsens direktør fastersætter efter gældende regler i § 65, 2. pkt., og § 68, stk. 4, regler om henholdsvis forrentning af udlagte beløb til erstatninger, og om tilskud til præmien til Gruppeforsikringen, jf. lovens § 67.
 Ved lovforslagets § 1, nr. 37, foreslås det at ændre Arbejdsskadestyrelsens direktør til beskæftigelsesministeren.
 Forslaget indebærer, at kompetencen til at fastsætte regler om beregningen af renten overføres til beskæftigelsesministeren.
 Forslaget er en konsekvens af, at Arbejdsskadestyrelsens direktørs hidtidige kompetence til at udstede regler overføres til beskæftigelsesministeren.
Til nr. 38 Den gældende overskrift før § 66 i loven er »Arbejdsmarkedets Erhvervssygdosmsikring«.
 Ved lovforslagets § 1, nr. 38, foreslås det, at ophæve overskriften før § 66.
 Forslaget er en konsekvens af, at Arbejdsmarkedets Erhvervssygdomssikring nedlægges som selvstændig institution, og at opgaverne vedrørende finansieringen af udgifter og udbetaling af erstatning m.v. ved erhvervssygdomme overføres til Arbejdsmarkedets Erhvervssikring, jf. § 3 i det fremsatte lovforslag om Arbejdsmarkedets Erhvervssikring.
Til nr. 39 § 66 i gældende lov indeholder en bestemmelse om, at reglerne i kapitel 11 i lov om arbejdsskadesikring vedrørende Arbejdsmarkedets Erhvervssygdomssikring finder tilsvarende anvendelse for så vidt angår sammensætning, opgaver, administration, aktuarmæssige forhold, årsregnskab og revision, investeringsregler og tilsyn.
 Ved lovforslagets § 1, nr. 39, foreslås at bestemmelsen affattes således: »Reglerne i kapitel 11 i lov om arbejdsskadesikring om Arbejdsmarkedets Erhvervssikring finder tilsvarende anvendelse«.
 Forslaget indebærer, at reglerne for Arbejdsmarkedets Erhvervssikring i kapitel 11 i arbejdsskadesikringsloven også gælder efter lov om arbejdsskadesikring i Grønland.
 Forslaget er en følge af, at Arbejdsmarkedets Erhvervssygdomssikring nedlægges som sevstændig institution, og at opgaverne vedrørende  finansiering af erhvervssygdomsområdet overføres til Arbejdsmarkedets Erhvervssikring.
Til nr. 40 Efter § 68, stk. 1, i gældende lov fastsætter beskæftigelsesministeren efter indstilling fra Arbejdsskadestyrelsen  og efter forhandling med Grønlands Selvstyre størrelsen af den præmie, som skal betales for medlemsskab af Gruppeforsikringen.
 Ved lovforslagets § 1, nr. 40, foreslås, at ændre »Arbejdsskadestyrelsen« til: »bestyrelsen for Arbejdsmarkedets Erhvervssikring«.
 Forslaget indebærer, at beskæftigelsesministeren skal fastsætte præmiernes størrelse efter indstilling fra bestyrelsen for Arbejdsmarkedets Erhvervssikring og efter forhandling med Grønlands Selvstyre.
Til nr. 41 Efter § 71 i gældende lov er aftaler mellem sikringspligtige og de berettigede ugyldige, når de går ud på eller fører til, at bestemmelser i loven ikke skal gælde, eller at de berettigede skal udrede en forsikringspræmie til et forsikringsselskab eller et bidrag til Arbejdsmarkedets Erhvervssygdomssikring, som efter loven påhviler den sikringspligtige, eller at pligtige ydelser ikke skal beregnes efter loven.
Ligeledes er aftaler om tilbageholdelse i løn i anledning af sikring efter loven ugyldige.
 Ved lovforslagets § 1, nr. 41, foreslås, at »Arbejdsmarkedets Erhvervssygdomssikring« ændres til: »Arbejdsmarkedets Erhvervssikring, jf. 55 i lov arbejdsskadesikring«.
 Forslaget er en følge af, at Arbejdsmarkedets Erhvervssygdomssikring nedlægges som selvstændig institution, og opgaverne med henyn til finansiering af udgifter ved erhvervssgdomme overføres til Arbejdsmarkedets Erhvervssikring.
Til nr. 42 Efter den gældende bestemmelse i § 73 må ansatte i Arbejdsskadestyrelsen, herunder styrelsens lægekonsulenter, ikke være ansat i eller tage del i ledelsen af et forsikringsselskab eller Arbejdsmarkedets Erhvervssygdomssikring.
 Ved lovforslagets § 1, nr. 42, foreslås det, at ansatte, herunder lægekonsulenter, i Arbejdsmarkedets Tillægspension, der er beskæftiget med bistand til Arbejdsmarkedets Erhvervssikring, og ansatte, der varetager opgaver med hensyn til klagesagsbehandling, jf. den foreslåede bestemmelse i § 49, stk. 1, nr. 3, ikke må være ansat i eller tage del i ledelsen af et forsikringsselskab.
 Forslaget indebærer, at den hidtidige habilitetsregel opretholdes.
 Den foreslåede omformulering er en konsekvens af, at Arbejdsmarkedets Erhvervssygdomssikring nedlægges, og opgaverne overføres til Arbejdsmarkedets Erhvervssikring.
Til nr. 43 Efter § 74 i gældende lov afgiver Arbejdsskadestyrelsen udtalelser om følgerne af personskader, som ikke er omfattet af loven.
 For sådanne udtalelser betales et beløb, der fastsættes af Arbejdsskadestyrelsens direktør i medfør af § 74, stk. 2.
 Ved lovforslagets § 1, nr. 43, ændres Arbejdsskadestyrelsens direktør« til: »beskæftigelsesministeren efter indstilling fra Arbejdsmarkedets Erhvervssikring«.
 Forlaget indebærer, at betalingen for de vejledende udtalelser fastsættes af beskæftigelsesministeren efter indstilling fra Arbejdsmarkedets Erhvervssikring.
 Forslaget er en følge af, at Arbejdsskadestyrelsens opgaver overføres til Arbejdsmarkedets Erhvervssikring.
Til § 2 Det foreslås i stk. 1, at loven træder i kraft den 1. juli 2016. Den selvejende institution Arbejdsmarkedets Erhvervssikring oprettes samtidig ved lov om Arbejdsmarkedets Erhvervssikring, jf. det fremsatte lovforslag om Arbejdsmarkedets Erhvervssikring.
 Det foreslås i stk. 2, at Arbejdsmarkedets Erhvervssikring færdigbehandler sager på sagsområder, der efter § 2 i lov om Arbejdsmarkedets Erhvervssikring overføres til behandling i Arbejdsmarkedets Erhvervssikring, og som ikke inden lovens ikrafttræden er afsluttede af Arbejdsskadestyrelsen.
Forslaget indebærer, at behandlingen af alle sager, der i dag behandles i Arbejdsskadestyrelsen fra lovens ikrafttræden, overgår til behandling i Arbejdsmarkedets Erhvervssikring.
Det gælder både verserende sager, der ikke er afsluttede af Arbejdsskadestyrelsen ved lovens ikrafttræden, og sager, der er afsluttet før lovens ikrafttræden, men genoptages til fornyet behandling efter lovens ikrafttræden.
For så vidt angår sager efter lov om arbejdsskadesikring i Grønland forudsættes dette som hidtil at ske i Center for Arbejdsskadesikring i Grønland.
Finansieringen af administrationen af disse sager sker efter reglerne i § 64 i lov om arbejdsskadesikring i Grønland.
I stk. 3 foreslås, at Arbejdsmarkedets Erhvervssikring genvurderer de afgørelser, der er truffet af Arbejdsskadestyrelsen inden lovens ikrafttræden, men ikke genvurderet ved lovens ikrafttræden, jf. § 49, stk. 6-7, i lov om arbejdsskadesikring i Grønland.
Forslaget indebærer, at Arbejdsmarkedets Erhvervssikring genvurderer de afgørelser, der er truffet af Arbejdsskadestyrelsen inden lovens ikrafttræden, men ikke genvurderet ved lovens ikrafttræden.
 I stk. 4 foreslås, at behandlingen af verserende sager m.v. kan fortsætte i Arbejdsmarkedets Erhvervssikring uden fornyet samtykke.
Efter lov om arbejdsskadesikring i Grønland behandler Arbejdsskadestyrelsen i dag sagerne på grundlag af et stiltiende samtykke.
Stiltiende samtykke indebærer, at tilskadekomne eller efterladte i den skriftlige bekræftelse af, at en anmeldelse er modtaget, bliver gjort opmærksom på, hvilke typer af oplysninger det kan blive nødvendigt at indhente, og får en frist til eventuelt at gøre indsigelse imod dette.
Forslaget indebærer, at Arbejdsmarkedets Erhvervssikring ikke skal indhente et fornyet samtykke til den fortsatte behandling af sagerne i Arbejdsmarkedets Erhvervssikring.
 Det foreslås i stk. 5, at Arbejdsmarkedets Erhvervssikring indtræder i de retssager, der ved lovens ikrafttræden er anlagt mod eller af Arbejdsskadestyrelsen i konkrete sager.
 Forslaget indebærer, at Arbejdsmarkedets Erhvervssikring indtræder i de retssager, der ved lovens ikrafttræden er anlagt mod eller af Arbejdsskadestyrelsen i konkrete sager.
Efter lov om arbejdsskadesikring i Grønland kan Arbejdsskadestyrelsens afgørelser indbringes for Ankestyrelsen, der træffer den endelige administrative afgørelse i sagerne.
Både Ankestyrelsens og Arbejdsskadestyrelsens afgørelser kan indbringes for domstolene.
De fleste retssager anlægges mod Ankestyrelsen, men det er ikke nødvendigt for sagens parter at udnytte den administrative klagemulighed, inden der anlægges retssag.
Ved forslaget undgås unødvendige processuelle sagsskridt ved domstolene.
Det foreslås i stk. 6, at Arbejdsmarkedets Erhvervssikring overtager Arbejdsmarkedets Erhvervssygdomssikrings aktiver og forpligtelser, vedrørende erhvervssygdomsområdet.
Arbejdsmarkedets Erhvervssikring overtager i den forbindelse arbejdsgivernes betaling for 2016 fra Arbejdsmarkedets Erhvervssygdomssikring.
Arbejdsmarkedets Erhvervssikring overtager både de hensættelser, der er opbygget i Arbejdsmarkedets Erhvervssygdomssikring for sager før lovens ikrafttræden samt arbejdsgivernes betaling af bidrag vedrørende 2016.
Det foreslås i stk. 7, at Arbejdsmarkedets Erhvervssikring indtræder ved lovens ikrafttræden i Arbejdsskadestyrelsens og Arbejdsmarkedets Erhvervssygdomssikrings krav vedrørende konkrete sager.
Arbejdsmarkedets Erhvervssikring indtræder tilsvarende ved lovens ikrafttræden i krav mod Arbejdsskadestyrelsen og Arbejdsmarkedets Erhvervssygdomssikring vedrørende konkrete sager.
På tilsvarende måde indebærer stk. 7, at Arbejdsmarkedets Erhvervssikring indtræder i Arbejdsskadestyrelsens og Arbejdsmarkedets Erhvervssygdomssikrings rettigheder og forpligtelser i konkrete sager.
Der kan for eksempel være tale om sager om tilbagebetaling, modregning eller efterbetaling.
Arbejdsskadestyrelsen udbetaler således erstatning til tilskadekomne i visse sager.
Har Arbejdsskadestyrelsen før lovens ikrafttræden truffet en afgørelse om erstatning til tilskadekomne, overgår forpligtelsen til at udbetale erstatningen ved lovens ikrafttræden til Arbejdsmarkedets Erhvervssikring, der skal sikre overholdelse af for eksempel udbetalingsfrister.
 Arbejdsmarkedets Erhvervssikring indtræder tillige ved lovens ikrafttræden i et krav mod en nystartet virksomhed, hvor Arbejdsmarkedets Erhvervssygdomssikring inden lovens ikrafttræden har udsendt opkrævning vedrørende virksomhedens bidrag efter § 55 i arbejdsskadesikringsloven.
Til § 3 Det foreslås i stk. 1 generelt, at alle bekendtgørelser, der er udstedt efter de hidtil gældende love forbliver i kraft, indtil de ophæves eller ændres.
Dette vil sikre en stabil administration af arbejdsskadesagerne samt sikre, at beskæftigelsesministeren sammen med bestyrelsen for Arbejdsmarkedets Erhvervssikring får mulighed for at tage stilling til, i hvilket omfang bekendtgørelserne skal videreføres uændret eller ændres.
I stk. 2 foreslås det specifikt, at de takster, som direktøren for Arbejdsskadestyrelsen har fastsat for 2016 for administrationen af sager i Arbejdsskadestyrelsen og Ankestyrelsen gælder for administrationen af sager i Arbejdsmarkedets Erhvervssikring fra lovens ikrafttræden.
Disse takster er fastsat i Arbejdsskadestyrelsens bekendtgørelse nr. 1221 af 30. oktober 2015 om satser pr. 1. januar 2016 i henhold til lov om arbejdsskadesikring i Grønland.
