Landsskatteretskendelse af 6. august 2002 vedr.
Momspligt   

 hundecenter  udlejning af staldplads Klagen skyldes, at virksomheden A ved B er anset for momspligtig  

 af udlejning af staldplads til hunde.
Det fremgår, at A er en hundepension, der drives som en  

 traditionel hundepension.
B erhvervede hundepensionen den 1. juli 1998.
Hundepensionens ydelser består i, at der til hundeejere stilles  

 et rum til rådighed i en længe på Bs ejendom i den periode, hvor  

 hundeejerne  

 har behov for pasning af deres hunde.
Den ydelse, som hundeejerne betaler  

 for,  

 omfatter efter det af virksomhedens advokat oplyste leje af rum i de  

 bygninger  

 i ejendommen, som er særligt indrette til formålet.
Rummet defineres ved  

 rumnummer, ligesom rummets areal er fast og måleligt.
Virksomheden tilbyder endvidere i det omfang hundeejerne ønsker  

 det, ekstraydelser.
Det er f.eks. fodring, gåture, legetid, svømmetid og  

 genoptræning.
Disse ydelser aftales der særskilt betaling for.
Disse  

 betalinger  

 er pålagt moms.
Virksomheden omfatter endvidere drift af svømmehal og butik  

 for  

 hunde.
Der er ligeledes opkrævet moms af disse aktiviteter.
 Efter det advokaten oplyste findes der tre hovedformer for  

 pasning af hunde:
Den traditionelle pasning, hvor hundeejerne er bortrejst og  

 derfor ikke selv kan passe deres hund, hvorfor hundens pasning overdrages til  

 virksomheden.
Dette sker normalt i perioder fra 1-4 uger.
Fremgangsmåden er  

 her, at hundeejeren lejer et nummereret og måleligt værelse/boks til sin  

 hund,  

 der så i perioden passes af virksomhedens personale.
I disse tilfælde anses  

 grundprisen for at være momsfri, hvorimod de ydelser, som hundeejeren  

 derudover  

 bestiller under opholdet, såsom gåture, legetider, osv., anses for fuldt  

 momspligtige.
Langtidspasning er hvor hundeejeren af forskellige årsager ikke  

 kan passe sin hund.
Omstændighederne kan være at hundeejerne er blevet  

 forældre  

 til et handicappet barn, hvor de sociale myndigheder kræver, at forældrene  

 flytter på institution med barnet for at lære at passe dette.
I dette  

 tilfælde  

 er der lavet en langtidsaftale med virksomheden, hvor hundeejeren selv frit  

 kan  

 passe hunden.
Et andet eksempel er, hvor hundeejeren ikke må have sin hund på  

 sin bopæl, men skal bruge den dagligt til sit arbejde som nattevagt i et  

 vagtselskab, og hvor der laves en langtidsaftale om ophold, hvor ejeren selv  

 henter og bringer sin hund til og fra tjeneste.
Der kan endvidere være tale  

 om  

 tilfælde, hvor hundeejeren f.eks. på grund af alder er kommet på plejehjem,  

 men  

 ikke ønsker at få sin hund aflivet.
Her laves der ligeledes en  

 langtidsaftale,  

 hvor ejeren selv kan passe sin hund under opholdet.
Den sidste form for pasning er genoptræning af hunde efter  

 større operationer.
Der er i området ca. 35 dyrlæger, der efter større  

 operationer henviser til virksomheden for genoptræning af hunde i  

 virksomhedens  

 svømmehal.
Disse genoptræningsforhold varer normalt 4 uger og opefter, hvor  

 hundene befinder sig i pensionen og genoptrænes.
Genoptræningen kan bestå i,  

 at  

 enten ejeren dagligt kommer og svømmer med sin hund, hvorefter den placeres i  

 sin boks for at blive holdt helt i ro.
Virksomhedens personale kan endvidere  

 svømme med hunden når den opholder sig i pensionen.
Står hundepensionen for  

 svømningen, anses opholdet for momsfritaget, men svømmedelen udgør en ydelse,  

 der pålægges moms.
Der er fremlagt kopi af to bestillinger om ophold på  

 hundecenteret, hvoraf fremgår, at der er tale om ophold på henholdsvis 1 ½  

 måned og 5 måneder.
Det fremgår af begge aftaler, at luftning med mere kan  

 foretages af ejer efter lyst og behov.
Det fremgår endvidere, at told- og skatteregionen den 16. april  

 1999 traf afgørelse om, at klagerens udlejning af staldplads til hunde var  

 momsfritaget.
Efter det oplyste opkrævede hundepensionen moms af samtlige  

 ydelser indtil denne afgørelse.
 Ved den påklagede afgørelse af 28. marts 2001 har told- og  

 skatteregionen ændret sin afgørelse af 16. april 1999, således at udlejning  

 af  

 staldplads til hunde anses for momspligtig med virkning fra den 1. april  

 2001.
Told- og skatteregionen har som begrundelse for afgørelsen  

 henvist til, at momslovens § 13, stk. 1, nr. 8, 1. pkt., ikke kan anvendes,  

 når  

 der er tale om en hundepension.
En hundepension er karakteriseret ved, at man  

 i  

 kortere eller længere tid får sin hund opbevaret og passet, fordi man ikke  

 selv  

 har mulighed for det, f.eks. på grund af ferie, sygdom eller lignende.
I de  

 øvrige perioder er hunden hjemme hos ejeren, hvor den bor, bliver passet og  

 plejet.
Told- og skatteregionen har henvist til, at det fremgår af  

 Momsnævnets afgørelse af 11/10 1994, offentliggjort i TfS 1994.746 vedrørende  

 udlejning af staldplads (hestebokse), at den leverede ydelse alene består af  

 en  

 brugsret til en del af en fast ejendom mod et vederlag, og at forholdet er  

 omfattet af (den tidligere) momslovens § 2, stk. 3, litra h, 1. pkt., om  

 udlejning af fast ejendom.
Der er således tale om en lejeaftale, der alene  

 vedrører en nærmere bestemt staldplads/boks, som kan identificeres med  

 boksnummer og arealangivelse.
 Told- og skatteregionen har anført, at ved opstaldning af heste,  

 i modsætning til hunde, vil man typisk have sin regelmæssige gang hos hesten  

 for at ride den, passe den, tilse den og lignende.
Told- og skatteregionen har videre anført, at momslovens § 13,  

 stk. 1, er en fritagelsesbestemmelse, der som udgangspunkt skal fortolkes  

 indskrænkende, hvilket indebærer, at ovennævnte Momsnævnsafgørelse, som  

 udgangspunkt kun er gældende for udlejning af hestebokse og forhold, der nøje  

 kan sidestilles med dette.
Udlejning af staldplads til hunde kan ikke  

 sidestilles med de i afgørelsen omtalte forhold.
Regionen har nærmere anført,  

 at den typiske aftale for hundepensioner er en aftale, hvor hundene bliver  

 anbragt af ejerne i forbindelse med f.eks. ferier og lignende, og at der kun  

 i  

 enkeltstående tilfælde er tale om længerevarende ophold.
Således er de  

 fremlagte aftaler ikke udtryk for den typiske aftale.
 Hundepensionens advokat har over for Landsskatteretten nedlagt  

 påstand om, at virksomheden ikke er momspligtig af lejeindtægt i forbindelse  

 med den drevne hundepension.
Advokaten har til støtte for påstanden anført, at afgørelsen er  

 en tilbagekaldelse af den tidligere afgørelse af 16. april 1999.  

    

  

 Advokaten har videre anført, at de faktiske  

 forhold i sagen er i overensstemmelse med de faktiske forhold i den nævnte  

 afgørelse fra Momsnævnet.
Udlejning af rum til hunde er således omfattet af  

 momslovens § 13, stk. 1, nr. 8.
 Landsskatteretten  

 udtaler:
 Det følger af momslovens § 13, stk. 1, nr. 8, at administration,  

 udlejning og bortforpagtning af fast ejendom, herunder levering af gas, vand,  

 elektricitet og varme som led i udlejningen eller bortforpagtningen.  

 Fritagelsen omfatter dog ikke udlejning af værelser i hoteller og lign.,  

 udlejning af værelser i virksomheder, der udlejer for kortere tidsrum end 1  

 måned, udlejning af camping-, parkerings- og reklameplads, samt udlejning af  

 opbevaringsbokse.
 Af EF-Domstolens afgørelse i Card Protection Plan Ltd (sag  

 C-349/96) præmis 30, fremgår:
Det bemærkes, at der er tale om en enkelt ydelse, navnlig i den  

 foreliggende sag, hvor et eller flere elementer skal anses for at udgøre  

 hovedleveringen, mens omvendt et eller nogle elementer skal anses for  

 sekundære  

 ydelser, der er afgiftsmæssigt stillet som hovedydelsen.
En ydelse skal anses  

 for sekundær i forhold til en hovedydelse, når den ikke for kunderne udgør et  

 mål i sig selv, men et middel til at udnytte tjenesteyderens hovedydelse på  

 de  

 bedst mulige betingelser. Landsskatteretten finder, at udlejning af de omhandlede rum må  

 anses for udlejning af fast ejendom efter momslovens § 13, stk. 1, nr. 8, 1.  

 pkt.
Retten har herved lagt vægt på, at der udlejes et nærmere afgrænset og  

 identificerbart rum, som den pågældende lejer erhverver en brugsret til.
Da  

 det  

 pågældende rum endvidere ikke anses at være omfattet af begrebet udlejning af  

 opbevaringsbokse i momslovens § 13, stk. 1, nr. 8, 2. pkt. er udlejningen  

 momsfritaget.
 Landsskatteretten henviser i øvrigt til Told- og  

 Skattestyrelsens afgørelse offentliggjort i TfS 1997.671, hvor udlejning af  

 staldplads ansås for momsfri, uanset leveringen skete i forbindelse med  

 leveringen af momspligtige ydelser.
 Landsskatteretten finder ikke, at det forhold, at klageren  

 herudover efter konkret aftale og mod særskilt betaling foretager  

 momspligtige  

 leverancer til lejeren medfører, at lejeaftalen bliver sekundær i forhold til  

 disse leverancer, med den virkning at også lejevederlaget bliver  

 momspligtigt.  

 Der er herved lagt vægt på, at disse ekstraydelser har meget forskellig  

 karakter og kan kombineres efter behov, og at de i princippet kunne leveres  

 af  

 3. mand uafhængigt af den indgåede lejeaftale.
 Der gives derfor klageren medhold i den nedlagte påstand om  

 momsfritagelse for så vidt angår den del af vederlaget, der kan henføres til  

 lejeaftalen.
