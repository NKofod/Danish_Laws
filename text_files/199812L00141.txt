Fremsat den 16. december 1998 af miljø- og  

 energiministeren (Svend Auken) Forslag til Lov om ændring af Lov om kemiske stoffer  

 og produkter (privat finansiering af tilsyn) § 1 I lov om kemiske stoffer og produkter, jf. lovbekendtgørelse nr. 21  

 af 16. januar 1996 som ændret ved lov nr. 424 af 10. juni 1997 og lov  

 nr. 431 af 10. juni 1997, foretages følgende ændring:
 1. Efter § 47 indsættes:
» § 2 Loven træder i kraft dagen efter bekendtgørelse i  

 Lovtidende.
Bemærkninger til lovforslaget Almindelige bemærkninger 1. Baggrunden for lovforslaget Lovforslaget har til formål at bemyndige  

 miljø- og energiministeren til at indgå frivillige aftaler med  

 private brancheorganisationer m.v. om hel eller delvis finansiering af det  

 tilsyn, som tilsynsmyndigheden udøver efter lov om kemiske stoffer og  

 produkter.
Tilsynet udøves primært af Miljøstyrelsens  

 Kemikalieinspektion samt i mindre omfang af kommunerne og  

 Arbejdstilsynet.
 Den private finansiering skal bidrage til at styrke det  

 eksisterende tilsyn, som Miljøstyrelsens Kemikalieinspektion  

 udfører.
Initiativet til at indgå frivillige aftaler er  

 udgået fra miljø- og energiministeriet.
Baggrunden herfor er, at  

 brugen af frivillige aftaler betyder, at de forskellige brancher frivilligt  

 påtager sig et medansvar for, at lovens bestemmelser overholdes, og for  

 at sikre, at produkterne dermed lever op til kravene om bl.a. forebyggelse af  

 sundhedsfare og miljøskade.
Der er flere steder i lov om kemiske stoffer og produkter  

 indsat bestemmelser, der bemyndiger ministeren til at fastsætte  

 nærmere regler om opkrævning af gebyrer for bl.a. tilsyn.
Disse  

 bestemmelser relaterer sig til specifikke stoffer og produkter.
Med dette  

 forslag ønskes indsat en hjemmel til herudover at indgå aftaler  

 om hel eller delvis finansiering af det generelle tilsyn, som udøves  

 efter loven.
 Miljøstyrelsens Kemikalieinspektion udfører  

 tilsyn efter tre forskellige metoder:
Handelskontrol, som er tilsyn med salg af meget giftige og  

 giftige kemiske stoffer og produkter hos forhandlere Kampagner, som er målrettede og tidsbegrænsede  

 tilsyn på et afgrænset område, f.eks. en  

 bekendtgørelse, en produktgruppe, en branche og/eller et geografisk  

 område.
Opfølgning på indberetninger om formodede  

 overtrædelser af kemikalieloven.
Opfølgningen kan medføre  

 tilsynsbesøg.
Kemikalieinspektionen tager desuden, uafhængigt af  

 kampagner, sager op.
Disse sager registreres som indberetninger.
Det skal understreges, at en forudsætning for de  

 frivillige aftaler i alle tilfælde vil være, at brancheforeninger  

 m.v. ikke på nogen måde får indflydelse på  

 tilsynsmyndighedens arbejde.
Tilsynsmyndigheden fastlægger  

 suverænt omfanget og indholdet af tilsynet på det aftalte  

 område, herunder hvilke virksomheder og hvilke konkrete produkter,  

 tilsynet skal omfatte.
Tilsynet vil blive udført både hos  

 firmaer, som betaler for tilsynet og hos de firmaer, som står uden for  

 en frivillig aftale og dermed ikke betaler for tilsynet.
Der vil ikke
blive skelnet mellem firmaerne i kontrolsituationen.
Det forventes dog,  

 at aftaler vil blive indgået med brancheorganisationer m.v.,  

 således at aftalen omfatter alle organisationens medlemmer.
 Det er endvidere en forudsætning, at  

 tilsynsmyndigheden ikke over for aftalepartneren skal redegøre for,  

 hvordan indtægterne fra aftalen anvendes.
Lovforslaget er aktualiseret ved, at miljø- og  

 energiministeriet drøfter indgåelsen af en aftale med  

 kosmetikbranchens brancheforening (SPT). Baggrunden er den, at der de senere  

 år har været en øget opmærksomhed om især de  

 sundhedsmæssige aspekter ved kosmetiske produkter og dermed en stigende  

 forventning om, at myndighederne griber ind over for potentielt
sundhedsfarlige produkter.
Den aftale, som drøftes med  

 brancheorganisationen SPT, giver tilsynsmyndigheden mulighed for at  

 føre et intensiveret tilsyn på området.
 Udgangspunktet for den konkrete aftale er et årligt  

 bidrag på 3 millioner kroner til tilsynsmyndigheden til tilsynet med  

 produkter, producenter, importører og forhandlere omfattet af  

 bekendtgørelse om kosmetiske produkter.
Aftalen, som forudsætter, at den foreslåede  

 lovændring bliver en realitet, skal være uopsigelig i en periode  

 på 5 år, og det er fastlagt i aftaleudkastet, at foreningen ikke  

 får indflydelse på tilrettelæggelsen af tilsynet, ligesom  

 medlemsskab af brancheforeningen ikke vil blive tillagt betydning ved  

 udøvelsen af tilsynet.
I øvrigt kan også ikke-medlemmer  

 tilslutte sig aftalen.
 Det vil ligeledes blive bestemt, at foreningen og dennes  

 medlemmer samt eventuelle øvrige deltagere i aftalen alene må  

 omtale aftalen i generelle vendinger og ikke i forbindelse med reklamer eller  

 produktoplysninger m.v., som har til formål at fremme omsætningen  

 af kosmetiske produkter, ligesom omtalen ikke må have til formål  

 eller være egnet til at fremhæve visse produkter fremfor andre.  

 Overtrædelse heraf vil medføre pligt til betaling af en bod.
1.1. Lovforslagets indhold Lovforslaget giver ministeren bemyndigelse til at  

 indgå frivillige aftaler med brancheorganisationer m.v. om hel eller  

 delvis finansiering af det tilsyn, som tilsynsmyndigheden  

 (Miljøstyrelsens Kemikalieinspektion) udøver efter lov om  

 kemiske stoffer og produkter.
2. Lovforslagets miljømæssige konsekvenser Lovforslaget er en bemyndigelsesbestemmelse, der ikke i  

 sig selv har miljømæssige konsekvenser.
Det vurderes imidlertid, at lovforslaget vil kunne  

 få en positiv miljømæssig effekt i det omfang, det  

 udmønter sig i konkrete aftaler.
En finansiel styrkelse af tilsynet,  

 som i første omgang resulterer i øget bemanding, vil betyde, at  

 flere produkter og producenter m.v. vil blive kontrolleret, hvilket blandt  

 andet forventes at medføre en reduktion i produktionen og  

 omsætningen af sundhedsfarlige og miljøskadelige produkter.
3. Lovforslagets økonomiske og administrative konsekvenser for  

 erhvervslivet Lovforslaget er en bemyndigelsesbestemmelse, der ikke i  

 sig selv har erhvervsøkonomiske konsekvenser.
En konkret frivillig aftale om hel eller delvis  

 finansiering af tilsynet vil have økonomisk betydning for de brancher  

 og virksomheder, der måtte ønske at indgå en sådan  

 aftale i form af det aftalte bidrag.
Det er imidlertid forventningen, at  

 frivillige aftaler i altovervejende grad vil blive indgået med  

 brancheforeninger, som herefter fordeler udgifterne på de enkelte  

 medlemmer samt øvrige producenter m.v., der ønsker at medvirke.  

 Udgiften for den enkelte virksomhed forudses derfor at blive relativt  

 beskeden.
4. Lovforslagets økonomiske og administrative konsekvenser for  

 det offentlige Lovforslaget er en bemyndigelsesbestemmelse, der ikke i  

 sig selv har økonomiske og administrative konsekvenser.
Indgåelse af en aftale med kosmetikbranchens  

 brancheforening vil betyde en merindtægt for Miljøstyrelsen  

 på 3 millioner kroner.
Indtægten skal bruges til styrkelse af det  

 eksisterende statslige tilsyn med produkter omfattet af  

 kosmetikbekendtgørelsen.
5. Hørte myndigheder og organisationer Legetøjsbranchens Fællesråd, Landsforeningen for Textilhandlere i Danmark Textil & Tøj, Brancheforeningen for  

 importører og eksportører Dansk Industri Dansk Arbejdsgiverforening Forbrugerstyrelsen Veterinær og Fødevare direktoratet Glasindustriens Samarbejdsorganisation Danmarks Miljøundersøgelser Energistyrelsen Erhvervsministeriet Forskningscentret for Skov & Landskab Justitsministeriet Landsplanafdelingen Ministeriet for Fødevare, Landbrug og  

 Fiskeri Miljøklagenævnet Naturfredningsrådet Naturklagenævnet Skatteministeriet Skov- og Naturstyrelsen Sundhedsministeriet Amtsrådsforeningen i Danmark Frederiksberg Kommune Kommunernes Landsforening København Kommune MLK-Sammenslutningen Advokatrådet Textil- og beklædningsindustrien Dansk Handel og Service Textil & Beklædningsteknisk Forening Fællesrådet for formnings- og  

 hobbymaterialer Emballageindustrien Foreningen af Dagligvaregrossister Foreningen af Danske Kemiske Industrier Fællesforeningen af Danmarks  

 Brugs-foreninger Det danske handelskammer Finansministeriet Plastindustrien i Danmark Danmarks Naturfredningsforening Forbrugerrådet Greenpeace Danmark Kræftens Bekæmpelses Dansk Standard Dansk Teknologisk Institut Dansk Isenkram Forening Kosmetikbrancheforeningen SPT Arbejdsgiverforeningen for handel, transport og service  

 (AHTS) Dansk Textil Union Det økologiske råd Verdensnaturfonden Centralforeningen af Autoreparatører i  

 Danmark Autobranchens Handels- og Industriforening i  

 Danmark Dansk Automobilhandler Forening Brancheforeningen for Forbrugerelektronik Foreningen af fabrikanter og importører af elektriske  

 husholdningsapparater Foreningen af husholdningsapparat forhandlere i  

 Danmark Glasbranchens Forening Danmarks Lak- og Farveindustri 6. Forholdet til EU-retten Lovforslaget indeholder ikke EU-retlige aspekter.
Vurdering af konsekvenser af lovforslag (idet bemærkes, at lovforslaget er en  

 bemyndigelsesbestemmelse, der ikke i sig selv har  

 konsekvenser) Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Ingen umiddelbare konsekvenser - merudgifter holder sig  

 indenfor det aftalte bidrag Administrative konsekvenser for stat, kommuner og  

 amtskommuner Intensiveret tilsyn og sagsbehandling - men udgifterne  

 dækkes af det aftalte bidrag Økonomiske konsekvenser for erhvervslivet Brancheorganisationerne får merudgift svarende til  

 bidragets størrelse.
Imidlertid forventes bidraget fordelt på de  

 enkelte medlemmer, og der vil derfor være tale om en relativ beskeden  

 udgift for den enkelte virksomhed Miljømæssige konsekvenser Flere produkter og producenter vil blive kontrolleret,  

 hvilket forventes at medføre reduktion i produktionen og  

 omsætningen af miljø- og sundhedsskadelige produkter.  

 Forbrugernes sikkerhed forventes således styrket Administrative konsekvenser for borgerne Forholdet til EU-retten Ingen konsekvenser Bemærkninger til lovforslagets  

 enkelte bestemmelser Til § 1 Til nr. 1:
Lovforslaget skaber hjemmel for ministeren til at  

 indgå frivillige aftaler med brancheorganisationer m.v. om hel eller  

 delvis finansiering af det tilsyn, som tilsynsmyndigheden udøver efter  

 lov om kemiske stoffer og produkter.
Denne hjemmel ventes i første  

 omgang anvendt som grundlag for en aftale med kosmetikbranchens  

 brancheforening, SPT.
Til § 2 Det foreslås, at loven træder i kraft dagen  

 efter bekendtgørelse i Lovtidende.
