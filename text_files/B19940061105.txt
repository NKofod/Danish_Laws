 I medfør af § 29, stk. 1, jf. § 72, § 70, stk. 1 og 2, og § 89, stk. 3 og  

 4, i lov nr. 9 af 3. janaur 1992 om naturbeskyttelse fastsættes:
 § 1.  Bekendtgørelsen omfatter sejlads med  

 vandscootere, luftpudefartøjer og andre motordrevne sportsfartøjer af  

 tilsvarende karakter, der er konstrueret til at blive fremført af personer,  

 der står eller sidder på fartøjet.
Midlertidig ordning § 2.  Sejlads med vandscootere m.v. på søterritoriet  

 indenfor en afstand af 300 m fra kysten er kun tilladt, såfremt de fremføres  

 med en hastighed på maksimalt 5 knob og på en kurs, der så nær som muligt er  

 vinkelret på kysten.
 § 3.  Sejlads med vandscootere m.v. indenfor den i § 2  

 nævnte afstand fra kysten skal foregå, således at badende ikke forulempes  

 eller udsættes for fare, og således at unødig støj undgås.
 § 4.  Sejlads med vandscootere m.v. er ikke tilladt i  

 de områder, der ifølge Miljøministeriets bekendtgørelse nr. 408 af 25. maj  

 1994 om afgrænsning og administration af EF-fuglebeskyttelsesområder og  

 Ramsar-områder er udlagt til EF-fuglebeskyttelsesområder.
 § 5.  Skov- og Naturstyrelsen kan efter indstilling  

 fra et amtsråd, der har forhandlet med Søfartsstyrelsen samt de lokale  

 myndigheder, herunder fiskeriinspektoraterne, meddele dispensation fra §§ 2-4  

 til gennemførelse af særlige arrangementer.
 Stk. 2.  Skov- og Naturstyrelsens afgørelser efter stk.  

 1 kan ikke påklages til den anden administrativ myndighed.
Permanent ordning § 6.  Sejlads med vandscootere m.v. på søterritoriet  

 er forbudt.
Stk. 2.  Sejlads kan dog ske efter tilladelse fra  

 amtsrådene.
Amtsrådene kan meddele tilladelse efter forhandling med  

 Søfartsstyrelsen samt de lokale myndigheder, herunder fiskeriinspektoraterne.
 Stk. 3.  Amtsrådene kan dog ikke meddele tilladelse til  

 sejlads i de områder, der ifølge Miljøministeriets bekendtgørelse nr. 408 af  

 25. maj 1994 om afgrænsning og administration af EF-fuglebeskyttelsesområder  

 og Ramsarområder er udlagt til EF-fuglebeskyttelsesområder.
 § 7.  Tilladelse til sejlads efter § 6 kan gøres  

 betinget af, at fartøjerne er registreret i amtskommunerne.
 Stk. 2.  Registreringsordningens nærmere udformning  

 fastsættes af amtsrådene.
 Stk. 3.  Registrering af fartøjerne kan betinges af  

 betaling af et gebyr.
 § 8.  Amtsrådene kan gøre deres behandling af  

 ansøgninger om tilladelse i et kalenderår betinget af, at ansøgningerne  

 modtages inden udløbet af det foregående kalenderår.
 § 9.  Amtsrådenes afgørelser efter § 6 kan påklages  

 efter reglerne i naturbeskyttelseslovens kapitel 12.
 § 10.  Amtsrådene skal offentliggøre dispensationer  

 meddelt efter § 5, tilladelser efter § 6 og forskrifter efter §§ 7 og 8 ved  

 bekendtgørelse i de stedlige blade efter Skov- og Naturstyrelsens henholdsvis  

 amtsrådenes nærmere bestemmelse.
Stk. 2.  Bekendtgørelsen skal indeholde oplysning om Stk. 3.  Amtsrådene skal offentliggøre  

 klagemyndighedernes afgørelser i klagesager efter denne myndigheds  

 bestemmelse.
 § 11.  Amtsrådene fører tilsyn med bekendtgørelsens  

 overholdelse.
 § 12.  Overtrædelse af §§ 2-7 straffes med bøde.
 Stk. 2.  For overtrædelser, der er begået af et  

 aktieselskab, anpartsselskab, andelsselskab eller lignende, kan der pålægges  

 selskabet som sådant bødeansvar.
 § 13.  Bekendtgørelsen træder i kraft den 15. juli  

 1994.
 Stk. 2.  Kapitel 3 træder dog først i kraft efter Skov-  

 og Naturstyrelsens nærmere bestemmelse, idet der samtidig træffes bestemmelse  

 om ophævelse af kapitel 2.
