Nr LSF 230 Forslag til Lov om ændring af lov om elforsyning (Ændring af  

 prisbestemmelserne m.v.) Fremsat af miljø- og energiministeren (Svend Auken) den 19. april 1995 Vedtaget ved tredjebehandling den 2. juni 1995 Lov nr. 409 af 14/06/1995 § 1 I lov nr. 54 af 25. februar 1976 om elforsyning, som senest ændret ved lov  

 nr. 35 af 18. januar 1995, foretages følgende ændringer:
 1. § 9, stk. 1, 1. pkt., affattes således:
»Ved levering af elektricitet kan i prisen indregnes nødvendige  

 udgifter til brændsel, lønninger og andre driftsomkostninger, administration  

 og salg, driftsmæssige afskrivninger, forrentning af fremmedkapital samt de i  

 § 9 b nævnte aktiviteter.« 2. I § 9 indsættes efter stk. 1 som nyt stykke:
»Stk. 2. Derudover kan der i elprisen med Elprisudvalgets  

 godkendelse indregnes overskud ved produktion, transmission, distribution  

 eller salg af elektricitet.
Miljø- og energiministeren kan fastsætte nærmere  

 regler herom.« Stk. 2-5 bliver herefter stk. 3-6.
 3. Efter § 9 a indsættes:
»§ 9 b.
Elforsyningsvirksomheder kan tilbyde deres kunder  

 energirådgivning samt finansiering af elbesparende foranstaltninger.  

 Aktiviteterne må ikke påføre andre virksomheder urimelig konkurrence.
 Stk. 2. Aktiviteter efter stk. 1, der udøves i konkurrence med  

 andre virksomheder, skal udøves på grundlag af selvstændige regnskaber og  

 budgetter.
 Stk. 3. Miljø- og energiministeren kan fastsætte nærmere regler om  

 aktiviteterne efter stk. 1, herunder om regnskabsmæssige krav.
§ 9 c.
Elforsyningsvirksomheder kan alene eller sammen med andre  

 udøve anden virksomhed, som har tilknytning til elforsyningen.
Virksomheden  

 skal udøves på kommercielle vilkår i selvstændige selskaber med begrænset  

 ansvar.
 Stk. 2. Elforsyningsvirksomheder må til finansielle engagementer i  

 de i stk. 1 nævnte selskaber ikke anvende midler, der skal medgå til dækning  

 af de i § 9, stk. 1, nævnte omkostninger.
Stk. 3. Miljø- og energiministeren fastsætter regler om  

 elforsyningsvirksomhedernes deltagelse i de i stk. 1 nævnte selskaber,  

 herunder om, hvilke aktiviteter der kan udøves, om regnskabs- og  

 forretningsmæssige forhold samt om afholdelsen af de med tilsynet forbundne  

 udgifter.
Der kan endvidere fastsættes regler om, at kun aktiviteter af en  

 vis størrelse skal være omfattet af reglerne.« 4. I § 10, stk. 1, ændres »herunder afgifter ved  

 tilslutning og udvidelse« til: »herunder indregning af overskud  

 efter § 9, stk. 2, betingelser for de i § 9 b omhandlede aktiviteter samt  

 finansielle engagementer som nævnt i § 9 c, stk. 2.« 5. § 10, stk. 4, affattes således:
»Stk. 4. Finder udvalget, at priser, betingelser eller  

 aktiviteter er urimelige eller i strid med bestemmelserne i §§ 9-9 c, giver  

 udvalget, såfremt forholdet ikke gennem forhandling kan bringes til ophør,  

 pålæg om ændring af priser, betingelser eller aktiviteter.
Fører en  

 godkendelse til indregning af overskud efter § 9, stk. 2, til urimelig  

 kapitaldannelse, kan udvalget bestemme, at overskud helt eller delvis  

 anvendes til nedsættelse af elprisen.« § 2 Stk. 1. Loven træder i kraft den 1. juli 1995.
Stk. 2. Bestemmelserne i § 1, nr. 3, om aktiviteter, der skal  

 udøves på kommercielle vilkår i selvstændige selskaber, finder kun anvendelse  

 på aktiviteter, der iværksættes efter lovens ikrafttræden.
Elprisudvalget kan  

 dog bestemme, at allerede eksisterende aktiviteter af særlig omfattende  

 karakter skal være omfattet af reglerne.
§ 3 Stk. 1. I lov nr. 445 af 30. juni 1993 om ændring af lov om  

 elforsyning. (Elselskabers udvidede aktiviteter) affattes § 2, stk. 1,  

 således:
»Miljø- og energiministeren kan sætte § 1, nr. 1, 6 og 7, i kraft ved  

 bekendtgørelse.« Stk. 2. I lov nr. 445 af 30. juni 1993 om ændring af lov om  

 elforsyning. (Elselskabers udvidede aktiviteter) ophæves § 1, nr. 2-5,  

 og § 2, stk. 2.
Oprindeligt fremsat forslag § 1 I lov nr. 54 af 25. februar 1976 om elforsyning, som senest ændret ved lov  

 nr. 35 af 18. januar 1995, foretages følgende ændringer:
 1. § 9, stk. 1, 1. pkt., affattes således:
»Ved levering af elektricitet kan i prisen indregnes nødvendige  

 udgifter til brændsel, lønninger og andre driftsomkostninger, administration  

 og salg, driftsmæssige afskrivninger, forrentning af fremmedkapital samt de i  

 § 9 b nævnte aktiviteter.« 2. I § 9 indsættes efter stk. 1 som nyt stykke:
»Stk. 2. Derudover kan der i elprisen med Elprisudvalgets  

 godkendelse indregnes overskud ved produktion, transmission, distribution  

 eller salg af elektricitet.
Miljø- og energiministeren kan fastsætte nærmere  

 regler herom.« Stk. 2-5 bliver herefter stk. 3-6.
 3. Efter § 9 a indsættes:
§ 9 b.
Elforsyningsvirksomheder kan tilbyde deres kunder  

 energirådgivning samt finansiering af elbesparende foranstaltninger.  

 Aktiviteterne må ikke påføre andre virksomheder urimelig konkurrence.
 Stk. 2. Aktiviteter efter stk. 1, der udøves i konkurrence med  

 andre virksomheder, skal udøves på grundlag af selvstændige regnskaber og  

 budgetter.
 Stk. 3. Miljø- og energiministeren kan fastsætte nærmere regler om  

 aktiviteterne efter stk. 1, herunder om regnskabsmæssige krav.
§ 9 c.
Elforsyningsvirksomheder kan alene eller sammen med andre  

 udøve anden virksomhed, som har tilknytning til elforsyningen.
Virksomheden  

 skal udøves på kommercielle vilkår i selvstændige selskaber med begrænset  

 ansvar.
 Stk. 2. Elforsyningsvirksomheder må til finansielle engagementer i  

 de i stk. 1 nævnte selskaber ikke anvende midler, der skal medgå til dækning  

 af de i § 9, stk. 1, nævnte omkostninger.
Stk. 3. Miljø- og energiministeren fastsætter regler om  

 elforsyningsvirksomhedernes deltagelse i de i stk. 1 nævnte selskaber,  

 herunder om hvilke aktiviteter der kan udøves, om regnskabs- og  

 forretningsmæssige forhold samt om afholdelsen af de med tilsynet forbundne  

 udgifter.
Der kan endvidere fastsættes regler om, at kun aktiviteter af en  

 vis størrelse skal være omfattet af reglerne.
4. I § 10, stk. 1, ændres »herunder afgifter ved tilslutning  

 og udvidelse« til: »herunder indregning af overskud efter § 9, stk.  

 2, betingelser for de i § 9 b omhandlede aktiviteter samt finansielle  

 engagementer som nævnt i § 9 c, stk. 2.« 5. § 10, stk. 4, affattes således:
»Stk. 4. Finder udvalget, at priser, betingelser eller  

 aktiviteter er urimelige eller i strid med bestemmelserne i §§ 9-9 c, giver  

 udvalget, såfremt forholdet ikke gennem forhandling kan bringes til ophør,  

 pålæg om ændring af priser, betingelser eller aktiviteter.
Fører en  

 godkendelse til indregning af overskud efter § 9, stk. 2, til urimelig  

 kapitaldannelse, kan udvalget bestemme, at overskud helt eller delvist  

 anvendes til nedsættelse af elprisen.« § 2 Loven træder i kraft den 1. juli 1995.
Stk. 2. Bestemmelserne i § 1, nr. 4, om aktiviteter, der skal  

 udøves på kommercielle vilkår i selvstændige selskaber, finder kun anvendelse  

 på aktiviteter, der iværksættes efter lovens ikrafttræden.
Elprisudvalget kan  

 dog bestemme, at allerede eksisterende aktiviteter af særlig omfattende  

 karakter skal være omfattet af reglerne.
§ 3 I lov nr. 445 af 30. juni 1993 affattes § 2, stk. 1, således:
 »Miljø- og energiministeren kan sætte § 1, nr. 1, 6 og 7, i kraft ved  

 bekendtgørelse.«.
 Stk. 2. I lov nr. 445 af 30. juni 1993 ophæves § 1, nr. 1-5 og §  

 2, stk. 2.
Bemærkninger til lovforslaget Almindelige bemærkninger I 1993 vedtog Folketinget lov nr. 445 af 30. juni 1993 om ændring af lov  

 om elforsyning (Elselskabers udvidede aktiviteter).
Hovedelementet i lov nr. 445 var under nærmere angivne vilkår at give  

 danske elselskaber mulighed for at engagere sig i kommercielle aktiviteter.  

 Eventuelle realiserede tab på disse engagementer ville efterfølgende kunne  

 indregnes i elprisen.
Det kommercielle engagement skulle finde sted med  

 baggrund i elselskabernes eksisterende kapitalgrundlag, og for så vidt angår  

 aktiviteter i udlandet inden for en samlet risiko- og garantiforpligtelse på  

 op til 1 mia. kr.
 Loven er imidlertid aldrig trådt i kraft, idet Europa-Kommissionen anser  

 loven for uforenelig med EF-traktatens bestemmelser om statsstøtte.
 På baggrund af forhandlinger med Kommissionen er der opnået enighed om,  

 hvordan intentionerne i lov nr. 445 kan gennemføres i overensstemmelse med  

 traktatens bestemmelser.
 Derfor fremsættes nu dette lovforslag til afløsning af lov nr. 445.
 Lovforslagets hovedindhold er dels at give elselskaberne mulighed for at  

 optjene overskud, og dels at fastlægge rammerne for  

 elforsyningsvirksomhedernes engagement i andre aktiviteter end de  

 traditionelle elforsyningsopgaver (de såkaldte sideordnede aktiviteter).
 Lovforslaget har primært form af tilføjelser og ændringer til  

 prisbestemmelserne.
Ifølge elforsyningslovens § 9, stk. 1, kan der i elprisen kun indregnes  

 nærmere angivne nødvendige omkostninger til drift, afskrivninger,  

 finansieringsomkostninger, henlæggelser og forrentning af indskudskapital.  

 Konkurrenceankenævnet har i en afgørelse i 1993 fastslået, at opregningen af  

 indregningsberettigede omkostningsarter i § 9 er udtømmende.
Dette betyder  

 bl.a., at der ikke kan indregnes fortjeneste i elprisen, udover den i loven  

 nævnte forrentning af indskudskapital.
Elselskaberne har i dag mulighed for at anvende deres frie kapital til  

 investeringer i sideordnede aktiviteter, men elforsyningsloven giver ikke  

 mulighed for at indregne et eventuelt tab fra sådanne aktiviteter i elprisen,  

 ligesom der ikke er mulighed for at genoprette en tabt egenkapital.
Ved fri  

 egenkapital forstås enten indskudskapital, ikke udbetalt udbytte af  

 indskudskapital eller overskud, som virksomheden måtte have etableret før  

 elforsyningslovens ikrafttræden den 1. januar 1977.
 Det er ikke alle danske elforsyningsvirksomheder, som har en egenkapital  

 fra tiden før elforsyningslovens ikrafttræden i 1977.  

 Elforsyningsvirksomheder, som er aktieselskaber eller interessentskaber, har  

 adgang til at indregne en forretning af indskudskapitalen i elprisen, men der  

 er kun få af disse virksomheder, og forrentningens størrelse skal godkendes  

 af Elprisudvalget.
Hovedindholdet i dette lovforslag er derfor at give elselskaberne mulighed  

 for at kunne optjene overskud og opbygge en kapitalreserve ud over den  

 eksisterende egenkapital, der kan investeres som almindelig risikovillig  

 kapital i de sideordnede aktiviteter.
Denne kapitalreserve skal opbygges ved,  

 at der i elprisen kan indregnes en rimelig fortjeneste, idet det forudsættes,  

 at fortjenesten tilvejebringes gennem en reduktion af elselskabets  

 omkostninger gennem rationaliseringsforanstaltninger og samarbejde med andre  

 elselskaber eller gennem andre lignende foranstaltninger.
Praksis i dag er, at hvis et elselskab gennemfører rationaliseringer eller  

 på anden måde nedbringer sine omkostninger, skal den derved indvundne  

 besparelse føres tilbage til elforbrugerne i form af lavere elpriser i de  

 kommende år.
Lovforslaget giver mulighed for, at elselskabet helt eller  

 delvist kan beholde en rationaliseringsgevinst som fri egenkapital.
Lovforslaget vil give elselskaberne et øget incitament til at gennemføre  

 reationaliseringer eller indgå samarbejdsaftaler med andre elselskaber for  

 derigennem at nedbringe driftsomkostningerne.
På den måde vil lovforslaget i  

 sidste ende også komme forbrugerne til gode, da elselskabet vil have en  

 større tilskyndelse til at gennemføre rationaliseringer, indgå  

 samarbejdsaftaler eller andre lignende foranstaltninger og derved opnå  

 rationaliseringsgevinster, hvoraf en del vil kunne komme forbrugerne til gode  

 i form af lavere elpriser.
 Ændringen indebærer en tilpasning til forholdene i elforsyningerne i  

 Vesteuropa generelt.
 Almindeligvis er der i andre vesteuropæiske lande mulighed for en vis  

 kapitalopsamling i elforsyningsselskaberne, især i produktionsleddet.  

 Elforsyningsvirksomhederne i disse lande har i betydeligt omfang investeret i  

 anden virksomhed, herunder investeringer i udlandsaktiviteter.
 Et led i Europa-Kommissionens overvejelser om etableringen af et indre  

 marked for elektricitet er, at elsektoren skal drives på kommercielle vilkår,  

 men dog således at krydssubsidiering kan forebygges ved hjælp af  

 gennemsigtige regnskaber.
 Lovens andet hovedelement er derfor at fastsætte rammerne for  

 elforsyningsvirksomhedernes engagement i kommercielle aktiviteter.
I henhold til den gældende elforsyningslovs § 1, stk. 2, forstås ved  

 elforsyning produktion, transmission og distribution af elektricitet fra  

 stationære anlæg samt ind- og udførsel af elektricitet.
Der er ikke i denne  

 bestemmelse noget til hinder for, at elselskaber driver anden virksomhed.
 Det er væsentligt, at der opstilles klare regler for  

 elforsyningsvirksomheders eventuelle øvrige kommercielle aktiviteter, således  

 at den kommercielle virksomhed klart er adskilt fra den almindelige  

 elforsyningsvirksomhed med henblik på at sikre, at elforsyningsvirksomheden  

 ikke påfører andre selskaber urimelig konkurrence.
Hvis elselskaberne vælger at investere i kommercielle aktiviteter, skal  

 det sikres, at dette engagement foregår på vilkår, som ikke påfører øvrige  

 virksomheder urimelig konkurrence.
Bestemmelsen i § 9 c sikrer, at  

 elselskabernes engagement skal foregå i særlige selskaber med selvstændige  

 budgetter, således at der skabes klarhed og gennemsigtighed omkring de  

 pågældende aktiviteter.
 Investeringerne i de særlige selskaber forudsættes at foregå ud fra  

 markedsøkonomiske principper, således at der ikke derved påføres andre  

 virksomheder urimelig konkurrence.
 Udvidelsen af elselskabernes aktivitetsområde har til formål at give den  

 danske elsektor adgang til et direkte økonomisk engagement i aktiviteter på  

 de områder, hvor elselskaberne på et kommercielt grundlag kan bringe deres  

 særlige viden og energiteknologi i anvendelse, og derved medvirke til at  

 fremme elforsyningslovens formål om tilrettelæggelse af elforsyningen i  

 overensstemmelse med miljømæssige og samfundsøkonomiske hensyn.
Lovforslaget vil give elselskaberne mulighed for at udnytte deres særlige  

 viden om blandt andet kraftvarmeanlæg, røgrensningsanlæg og vindkraftanlæg og  

 derigennem bidrage til at forbedre miljøet.
Ikke mindst i en række  

 østeuropæiske lande vil en øget udnyttelse af mere avanceret energiteknologi  

 og know-how kunne bidrage til at reducere de miljømæssige problemer.
Set i  

 lyset af miljøproblemernes grænseoverskridende karakter vil dette også være  

 til gavn for miljøet herhjemme.
Lovforslaget giver desuden i § 9 b de enkelte elforsyningsvirksomheder  

 adgang til dels at udøve aktiviteter på energirådgivningsområdet, og dels at  

 tilbyde elforsyningerne finansiering - såkaldt trediepartsfinansiering - af  

 elbesparende investeringer.
Formålet hermed er at give  

 elforsyningsvirksomhederne klar lovmæssig adgang til at udøve  

 energirådgivningsvirksomhed samt anvende trediepartsfinansiering som  

 virkemidler i bestræbelserne på at fremme gennemførelsen af elbesparelser.
Økonomiske og administrative konsekvenser Lovforslaget vurderes ikke at få økonomiske konsekvenser for staten.  

 Administrativt vurderes godkendelsen af overskud efter § 9, stk. 2, samt det  

 øgede tilsyn med elselskabernes aktiviteter efter § 9 c at kunne medføre et  

 behov i størrelsesorden 3 årsværk, svarende til 1,2 mio. kr. årligt,  

 afhængigt af omfanget af disse aktiviteter.
Denne administration vil i alt  

 overvejende grad ligge i Elprisudvalgets Sekretariat under Konkurrencerådet.  

 Det vurderes, at administrationen i Miljø- og Energiministeriet kan afholdes  

 inden for de eksisterende rammer.
I henhold til lovforslagets § 9 c, stk. 3,  

 kan miljø- og energiministeren fastsætte regler om de med tilsynet forbundne  

 udgifter.
Ministeren vil således kunne træffe bestemmelse om, at det selskab,  

 som investerer i aktiviteter efter § 9 c, afholder de med tilsynet forbundne  

 udgifter.
Miljømæssige konsekvenser Lovforslaget indebærer ikke nogen umiddelbare miljømæssige konsekvenser.  

 På længere sigt vil lovforslaget have en positiv effekt på miljøet, da en  

 væsentlig del af de aktiviteter, der kan forventes iværksat efter  

 lovforslagets § 1, nr. 3, vil medføre energibesparelser eller bedre  

 energieffektivitet.
Dette gælder såvel energirådgivningen og  

 trediepartsfinansieringen som elselskabernes adgang til engagement i  

 sideordnede aktiviteter, såsom udnyttelse af overskudsvarme m.m.
En del af den positive miljøpåvirkning vil forekomme i udlandet i  

 forbindelse med de aktiviteter, der måtte blive iværksat her.
Det kan således  

 forventes, at elselskabernes adgang til at engagere sig i sideordnede  

 aktiviteter vil medføre engagementer i kraftvarmeproduktion o.lign. i  

 udlandet, hvilket vil medvirke til en positiv miljømæssig effekt i de berørte  

 lande.
Erhvervsmæssige konsekvenser Lovforslaget vurderes ikke på kort sigt at få væsentlige  

 erhvervsøkonomiske konsekvenser.
Såfremt lovforslaget på længere sigt vil  

 medføre øgede aktiviteter især i udlandet vedr. systemeksport o.lign. af  

 elselskabernes særlige ekspertise, kan det dog forventes, at lovforslaget vil  

 have en svag positiv erhvervsøkonomisk effekt.
Forholdet til EU-retten Forslaget rejser spørgsmål i forhold til Traktatens statsstøtteregler.  

 Forslaget er derfor før fremsættelsen notificeret for Kommissionen, jf.  

 Traktatens art. 93, stk. 3. Kommissionen har den 5. april 1995 godkendt, at  

 der ikke er tale om statsstøtte efter art. 92, stk. 1.
Bemærkninger til de enkelte bestemmelser Til § 1 Til nr. 1 Bestemmelsen fastslår, at der i elprisen kan medregnes udgifter til de i §  

 9 b omhandlede aktiviteter, energirådgivning og trediepartsfinansiering,  

 udover de omkostninger, der i forvejen kan indregnes i elprisen.
Ved lov nr. 95 af 9. februar 1994 om ændring af elforsyningsloven  

 (integreret ressource planlægning) forudsættes, at elselskaberne udfører  

 energirådgivning og trediepartsfinansiering.
Disse opgaver må derfor ses som  

 et centralt element i elselskabernes opgaver, hvorfor lovforslaget giver  

 elselskaberne mulighed for at udføre disse aktiviteter med virkning for  

 elprisen.
 Der henvises i øvrigt til bemærkningerne til lovforslagets § 1, nr. 3.
Til nr. 2 Bestemmelsen giver elselskaberne mulighed for at indregne et vist overskud  

 i elprisen.
Bestemmelsen giver desuden miljø- og energiministeren mulighed  

 for at fastsætte nærmere regler for indregning af overskud.
 Elselskabernes mulighed for opsamling af overskud vil være begrænset til,  

 at der i elprisen kan indregnes en rimelig fortjeneste.
 Som udgangspunkt vil adgangen til at indregne en rimelig fortjeneste ikke  

 kunne medføre forhøjede elpriser, idet det forudsættes, at fortjenesten  

 tilvejebringes gennem en reduktion af elselskabets omkostninger ved  

 rationaliseringsforanstaltninger, samarbejde med andre elselskaber eller ved  

 lignende foranstaltninger.
Udover rationaliseringsgevinster vil overskuddet blive fastlagt ud fra,  

 hvad selskaberne ville have kunnet indtjene på et tilsvarende marked, og  

 under hensyntagen til selskabernes risikoforhold.
Dette sikrer, at den  

 ulighed i muligheden for kapitalopsamling, der måtte opstå som følge af, at  

 nogle selskaber allerede har gennemført betydelige rationaliseringer i  

 forhold til andre selskaber, kan undgås.
Bestemmelsen er en undtagelse fra det almindelige princip i  

 elforsyningsloven om omkostningsbestemte elpriser, idet overskud i forhold  

 til budgettet normalt skal tilbageføres til forbrugerne, ligesom  

 rationaliseringer og tilsvarende foranstaltninger i dag skal komme  

 forbrugerne til gode i form af lavere elpriser.
Lovforslaget vil som  

 hovedregel ikke kunne medføre forhøjede priser, men alene at en  

 rationaliseringsgevinst ikke eller kun delvist føres tilbage til forbrugerne.
I første omgang vil det være Elprisudvalget, der fastlægger den  

 administrative praksis for bestemmelsens anvendelse.
Elprisudvalget har i  

 forvejen en betydelig ekspertise på området og har derfor forudsætningerne  

 for at administrere denne bestemmelse.
Elprisudvalget har tilsvarende på andre områder dannet administrativ  

 praksis ved anvendelsen af reglerne i elforsyningsloven.
Således har udvalget  

 hidtil dannet praksis vedr. forrentning af elselskabers egenkapital, samt om  

 prisudligning over årene i det tilfælde, hvor et elselskab har opnået enten  

 overskud eller underskud i et regnskabsår.
Det vil således være i overensstemmelse med den hidtidige praksis at lade  

 Elprisudvalget fastlægge administrationen af denne bestemmelse.
Det  

 forudsættes, at Elprisudvalget ved administrationen vil fastlægge et loft for  

 overskudsopsamlingen, således at muligheden for opsamling af overskud ikke  

 kan overstige en rimelig fortjeneste.
Det forudsættes desuden, at muligheden for at beholde et eventuelt  

 overskud vil blive sat i forhold til elforsyningsvirksomhedens størrelse og  

 omsætning.
Hensigten med bestemmelsen er således ikke at opbygge frie  

 kapitaler i selskaber, der udelukkende aftager elektricitet fra en  

 distributionsvirksomhed med henblik på videresalg til en mindre gruppe af  

 forbrugere (transformerforeninger o.lign).
Bestemmelsen giver dog miljø- og energiministeren mulighed for på et  

 senere tidspunkt at fastsætte nærmere regler om administrationen af  

 bestemmelsen.
Dette giver ministeren mulighed for at ændre en administrativ  

 praksis, der eventuelt måtte vise sig at være uhensigtsmæssig eller, såfremt  

 det viser sig påkrævet, at fastsætte regler om et bestemt maksimum for  

 kapitalopsamlingen.
Denne bemyndigelse vil dog ikke finde anvendelse i første  

 omgang.
De oplysninger, som skal indleveres til Elprisudvalget ved  

 administrationen af denne praksis, jf. elforsyningslovens § 10, stk. 1, vil  

 skulle behandles fortroligt i det omfang, det er nødvendigt for at beskytte  

 elselskabets interesser.
Den gældende bestemmelse i elforsyningslovens § 10,  

 stk. 2, om elprisudvalgets mulighed for at undtage oplysninger fra  

 offentligheden vil derfor finde tilsvarende anvendelse på oplysninger, som  

 indleveres efter dette lovforslag.
Til nr. 3 § 9 b Bestemmelsen giver elforsyningsvirksomhederne adgang til under nærmere  

 angivne betingelser at tilbyde deres kunder energirådgivning og finansiering  

 af elbesparende foranstaltninger (tredjepartsfinansiering).
Elforsyningsvirksomheder spiller en vigtig rolle mht. at effektivisere  

 elforbruget i såvel private husholdninger som i erhvervsvirksomheder.
Set fra  

 et samfundsøkonomisk synspunkt er denne rådgivning og vejledning af stor  

 betydning, og den finder som oftest sted på vilkår, som selskabsøkonomisk set  

 ikke ville være rentable.
Undersøgelser viser, at der endnu findes store potentialer for  

 energibesparelser, især i erhvervslivet, men at det ofte næppe vil være  

 rentabelt for virksomheden selv at identificere disse besparelser.
På denne  

 baggrund er det af væsentlig samfundsøkonomisk betydning, at  

 elforsyningsvirksomhederne udfører en seriøs energirådgivning, der også på  

 længere sigt kan være med til at bane vejen for en mere kommerciel  

 energirådgivning på de områder, hvor bl.a. elforsyningsvirksomhederne er med  

 til at afdække betydelige potentialer.
 Begrebet energirådgivning omfatter et bredt felt af aktiviteter til at  

 fremme elbesparelser hos forbrugerne, bl.a.: informationskampagner,  

 udbredelse af brochurer om elbesparelser o.l., kampagner for lavenergipærer,  

 rådgivning af private og erhvervsmæssige forbrugere.
En række af disse aktiviteter udøves i praksis kun af  

 elforsyningsvirksomheder.
Derimod udøves teknisk energirådgivning af  

 erhvervsmæssige kunder, herunder gennemførelse af elbesparende  

 foranstaltninger, i konkurrence med andre virksomheder.
Elforsyningsvirksomhedernes adgang til at tilbyde energirådgivning og  

 trediepartsfinansiering må ikke medføre urimelig konkurrence for andre  

 virksomheder.
Aktiviteter, som udøves i et konkurrencemarked, skal således i  

 princippet hvile i sig selv økonomisk gennem brugerbetaling.
 For energirådgivningens vedkommende betyder dette, at  

 elforsyningsvirksomhederne kan tilbyde deres kunder energirådgivning i form  

 af generel, opsøgende rådgivning, der har til formål at rådgive kunden om  

 effektiv energianvendelse og identificere mulighederne for energibesparelser.  

 Dette vil indebære, at der kan tilbydes gratis rådgivning til det punkt, hvor  

 der foretages konkret projektering af energibesparende projekter m.m.
 Den trediepartsfinansiering, som elforsyningsvirksomheder vil kunne  

 tilbyde deres kunder, vil være en finansiering på lige vilkår med øvrige  

 finansieringsinstitutter og vil derfor ikke medføre ulige konkurrenceforhold.  

 Det primære forhold ved trediepartsfinansiering er, at der derved gives  

 forbrugerne mulighed for at få finansieret en udskiftning til mere  

 energieffektivt udstyr, hvor anskaffelsesudgiften finansieres over  

 elregningen, der holdes på et uændret niveau, skønt elforbruget som følge af  

 anskaffelsen af det energieffektive udstyr vil være faldende.
Det vil være op til den enkelte elforsyningsvirksomhed, i hvilket omfang  

 man vil yde trediepartsfinansiering.
Da der er tale om en lånevirksomhed, må  

 det være et krav, at elforsyningsvirksomheden tilrettelægger de nærmere  

 vilkår for finansieringen, herunder fastsættelse af renter og vurdering af  

 kreditværdighed, på en sådan måde, at finansieringsordningen ikke indebærer  

 en urimelig risiko for tab.
Ligeledes må virksomheden ikke påføre anden  

 finansieringsvirksomhed urimelig konkurrence.
Såvel energirådgivning som trediepartsfinansiering skal udøves på grundlag  

 af selvstændige regnskaber og budgetter, og der kan fastsættes nærmere regler  

 om de regnskabsmæssige forhold vedrørende aktiviteterne.
Kravet om  

 selvstændige regnskaber sikrer gennemsigtighed for de pågældende aktiviteter,  

 således at urimelig konkurrence kan undgås.
 For energirådgivningens vedkommende gælder kravet om særlige regnskaber  

 dog kun i det omfang, hvori rådgivningen udøves i direkte konkurrence med  

 andre virksomheder.
I henhold til stk. 3 kan miljø- og energiministeren fastsætte nærmere  

 regler om aktiviteterne, herunder om regnskabsmæssige krav.
Især  

 trediepartsfinansiering er en ny aktivitet, og elselskaberne vil i første  

 omgang have behov for at sammensætte individuelle ordninger og tilbud i  

 overensstemmelse med de angivne overordnede rammer.
 Det er således ikke tanken, at bemyndigelsesbestemmelsen skal anvendes  

 fuldt ud i første omfang, men bestemmelsen giver mulighed for gradvis at  

 fastsætte konkrete regler i lyset af behovet og de indhøstede erfaringer.
§ 9 c Elforsyningsvirksomheder kan udøve sideordnede aktiviteter på kommercielle  

 vilkår i selvstændige selskaber med begrænset ansvar.
Kun midler, der ikke medgår til dækning af nødvendige omkostninger efter §  

 9, stk. 1, kan anvendes til investeringer i kommercielle aktiviteter.
Det  

 betyder i praksis, at engagementer i særlige selskaber er begrænset til  

 beløb, svarende til en eventuel fri egenkapital eller en kapital, der er  

 opsamlet i overensstemmelse med bestemmelsen i § 9, stk. 2.
Elselskabernes engagement kan enten ske i samarbejde med andre  

 virksomheder eller på egen hånd.
Engagementet kan foregå i form af  

 kapitalindskud, lån eller garantistillelse.
 Tilførsel af kapital til selskabet kræver anmeldelse til Elprisudvalget,  

 jf. § 10, stk. 1. Elprisudvalget skal i den forbindelse påse, at der er tale  

 om indskud med henblik på kommercielle investeringer i elforsyningsrelaterede  

 aktiviteter.
Det forudsættes, at der er tale om kommerciel investering efter rationelle  

 økonomiske overvejelser i overensstemmelse med det markedsøkonomiske  

 investorprincip, dvs. således at investeringen kan ventes at give en normal  

 forrentning ud fra almindelige markedsøkonomiske principper.
Dette gælder  

 såvel elforsyningsvirksomhedens investering i forbindelse med indtræden i  

 selskabet som eventuelle yderligere indskud i samme selskab på et senere  

 tidspunkt.
En eventuel yderligere økonomisk forpligtigelse må ikke have karakter af  

 driftsstøtte til en urentabel virksomhed.
Dette indebærer, at sådanne  

 urentable virksomheder i givet fald må afvikles, hvis yderligere  

 kapitaltilførsler ville være i strid med det markedsøkonomiske  

 investorprincip.
Der vil blive fastsat nærmere regler om elforsyningsvirksomhedernes  

 deltagelse i selskaberne.
Således vil det blive nærmere afgrænset, hvilke  

 aktiviteter der kan karakteriseres som elforsyningsrelaterede, samt under  

 hvilke former elforsyningsvirksomhederne kan deltage i sådanne aktiviteter.
 Der vil endvidere blive fastsat nærmere regler om de særlige selskabers  

 regnskabsforhold og forretningsmæssige forhold samt om, at  

 elforsyningsvirksomheder, der ønsker at engagere sig i sådanne særlige  

 selskaber, skal afholde de udgifter, der er forbundet med tilsynet heraf.
 Kravet om særlige selskaber vil kun finde anvendelse for aktiviteter, der  

 påbegyndes efter lovens ikrafttræden, jf. lovforslagets § 2, stk. 2.  

 Elprisudvalget kan dog træffe bestemmelse om, at en eksisterende aktivitet af  

 særlig omfattende karakter skal være omfattet af reglerne i § 9 c.
Ministeren kan desuden fastsætte regler om, at kravet om udskillelse i  

 selvstændige selskaber kun skal omfatte aktiviteter af en vis økonomisk  

 størrelse.
Det forudsættes således, at der i første omgang kun vil blive  

 stillet krav om selvstændige selskaber for aktiviteter med en årlig  

 omsætning, der overstiger en halv million kr.
Til nr. 4 Bestemmelsen er indholdsmæssigt uændret fra lov nr. 445, idet der kun er  

 foretaget konsekvensrettelser.
Bestemmelsen præciserer, at indregning af  

 overskud efter § 9, stk. 2, betingelser for aktiviteter efter § 9 b samt  

 finansielle engagementer som omfattet af § 9 c, stk. 2, skal anmeldes til  

 Elprisudvalget.
Det foreslås, at »herunder afgifter ved tilslutning og  

 udvidelse« udgår, idet disse præciseringer må anses for overflødige.  

 Elprisudvalget kan foreskrive særlige anmeldelsesregler.
Til nr. 5 Det vil være Elprisudvalget, der påser, at elforsyningsvirksomhedernes  

 engagement i aktiviteterne efter § 9 b og i de særlige selskaber efter § 9 c  

 er i overensstemmelse med lovens intentioner, og at engagementet holder sig  

 inden for de fastsatte rammer.
I modsat fald vil Elprisudvalget kunne give en  

 elforsyningsvirksomhed pålæg om at afvikle sit engagement eller at bringe  

 forholdene i overenstemmelse med reglerne herfor.
Tilsvarende kan Elprisudvalget give et elselskab pålæg om nedbringelse af  

 en allerede opsamlet kapital, såfremt det viser sig, at selskabet foretager  

 en urimelig kapitalopsamling.
Der kan gives pålæg om at nedbringe kapitalen  

 helt eller delvist.
Som udgangspunkt vil der kun blive stillet krav om  

 nedbringelse af allerede opsamlet kapital i situationer, hvor  

 kapitalopsamlingen er åbenlyst urimelig.
Hovedreglen vil være, at såfremt  

 Elprisudvalget skønner, at der har fundet urimelig kapitaldannelse sted, kan  

 udvalget undlade at give elselskabet tilladelse til yderligere  

 kapitalopsamling.
Til § 2 Det foreslås i stk. 2, at bestemmelsen i § 9 c om selvstændige selskaber  

 kun finder anvendelse på aktiviteter, der iværksættes efter lovens  

 ikrafttræden.
Dette sikrer, at aktiviteter, som elforsyningsvirksomheder  

 allerede i dag lovligt er involveret i, kan fortsætte uændret.
Elprisudvalget  

 kan dog bestemme, at allerede eksisterende aktiviteter af særlig omfattende  

 karakter skal være omfattet af reglerne.
Dette betyder, at såfremt  

 elforsyningsvirksomheder allerede driver sideordnede aktiviteter af  

 betydeligt omfang, skal der fremover oprettes selvstændige selskaber til at  

 varetage denne drift, således at der ikke opstår urimelig konkurrence.
Til § 3 Som beskrevet i de almindelige bemærkninger er lov nr. 445 af 30. juni  

 1993 aldrig trådt i kraft, idet Europa-Kommissionen har anset visse af  

 bestemmelserne (§ 1, nr. 2-5 og § 2) for uforenelige med EF-Traktatens  

 bestemmelser.
Disse bestemmelser foreslås nu ophævet.
 Det foreslås, at miljø- og energiministeren bemyndiges til ved  

 bekendtgørelse at sætte de øvrige bestemmelser i lov nr. 445 i kraft.  

 Bestemmelserne ventes sat i kraft samtidig med det øvrige lovforslags  

 ikrafttræden.
Det drejer sig om bestemmelserne i § 1, nr. 1, 6 og 7, i lov nr. 445, som  

 primært angår kommuners adgang til at udføre elforsyningsvirksomhed og  

 Elprisudvalgets sammensætning.
Disse bestemmelser er ikke berørt af  

 indsigelserne fra Kommissionen.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 54 af 25. februar 1976 om elforsyning, som senest ændret ved lov  

 nr. 35 af 18. januar 1995, foretages følgende ændringer:
 1. § 9, stk. 1, 1. pkt., affattes således:
»Ved levering af elektricitet kan i prisen indregnes nødvendige  

 udgifter til brændsel, lønninger og andre driftsomkostninger, administration  

 og salg, driftsmæssige afskrivninger, forrentning af fremmedkapital samt de i  

 § 9 b nævnte aktiviteter.« 2. I § 9 indsættes efter stk. 1 som nyt stykke:
»Stk. 2. Derudover kan der i elprisen med Elprisudvalgets  

 godkendelse indregnes overskud ved produktion, transmission, distribution  

 eller salg af elektricitet.
Miljø- og energiministeren kan fastsætte nærmere  

 regler herom.« Stk. 2-5 bliver herefter stk. 3-6.
§ 9. Ved levering af elektricitet kan i prisen indregnes  

 nødvendige udgifter til brændsel, lønninger og andre driftsomkostninger,  

 administration og salg, driftsmæssige afskrivninger samt forrentning af  

 fremmedkapital.
Herudover kan der for de af § 3 omfattede  

 elforsyningsvirksomheder med det i § 10 nævnte elprisudvalgs tiltræden  

 indregnes henlæggelser til nyinvesteringer og forrentning af  

 indskudskapaital.
For øvrige elforsyningsvirksomheder omfattet af loven er  

 regler fastsat efter stk. 2 vejledende.
Stk. 2. Miljø- og energiministeren fastsætter generelle regler for  

 beregning af driftsmæssige afskrivninger og for udvalgets tilslutning til, at  

 der i prisen indregnes henlæggelser til nyinvesteringer og forrentning af  

 indskudskapital, jf. stk. 1, 2. pkt.
Miljø- og energiministeren fastsætter  

 endvidere efter samråd med Danske Elværkers Forening regler for  

 regnskabsføring og budgettering.
 Stk. 3. For elforsyningsvirksomheder, som i kombineret produktion  

 leverer varme og elektricitet, skal omkostningerne fordeles på de pågældende  

 produkter efter rimelige, driftsøkonomiske principper.
 Stk. 4. Bestemmelserne i stk. 1-3 gælder ikke for  

 elforsyningsvirksomheder, som alene leverer elektricitet ved spænding under  

 500 volt og ikke for ikke elværksejede vindkraftanlæg.
Stk. 5. Med miljø- og energiministerens forudgående godkendelse  

 kan der i prisen for elektricitet indregnes realiseret tab på investeringer i  

 sideordnede aktiviteter.
Godkendelsen er betinget af, at den tabsgivende  

 aktivitet er ophørt senest den 1. oktober 1994. Opgørelsen af det  

 indregningsberettigede tab og dettes indregning i prisen for elektricitet  

 skal godkendes af Elprisudvalget, som tillige fastsætter betingelser herfor.
 3. Efter § 9 a indsættes:
§ 9 b.
Elforsyningsvirksomheder kan tilbyde deres kunder  

 energirådgivning samt finansiering af elbesparende foranstaltninger.  

 Aktiviteterne må ikke påføre andre virksomheder urimelig konkurrence.
 Stk. 2. Aktiviteter efter stk. 1, der udøves i konkurrence med  

 andre virksomheder, skal udøves på grundlag af selvstændige regnskaber og  

 budgetter.
 Stk. 3. Miljø- og energiministeren kan fastsætte nærmere regler om  

 aktiviteterne efter stk. 1, herunder om regnskabsmæssige krav.
§ 9 c.
Elforsyningsvirksomheder kan alene eller sammen med andre  

 udøve anden virksomhed, som har tilknytning til elforsyningen.
Virksomheden  

 skal udøves på kommercielle vilkår i selvstændige selskaber med begrænset  

 ansvar.
 Stk. 2. Elforsyningsvirksomheder må til finansielle engagementer i  

 de i stk. 1 nævnte selskaber ikke anvende midler, der skal medgå til dækning  

 af de i § 9, stk. 1, nævnte omkostninger.
Stk. 3. Miljø- og energiministeren fastsætter regler om  

 elforsyningsvirksomhedernes deltagelse i de i stk. 1 nævnte selskaber,  

 herunder om hvilke aktiviteter der kan udøves, om regnskabs- og  

 forretningsmæssige forhold samt om afholdelsen af de med tilsynet forbundne  

 udgifter.
Der kan endvidere fastsættes regler om, at kun aktiviteter af en  

 vis størrelse skal være omfattet af reglerne.
4. I § 10, stk. 1, ændres »herunder afgifter ved  

 tilslutning og udvidelse« til: »herunder indregning af overskud  

 efter § 9, stk. 2, betingelser for de i § 9 b omhandlede aktiviteter samt  

 finansielle engagementer som nævnt i § 9 c, stk. 2.« 5. § 10, stk. 4, affattes således:
»Stk. 4. Finder udvalget, at priser, betingelser eller  

 aktiviteter er urimelige eller i strid med bestemmelserne i §§ 9-9 c, giver  

 udvalget, såfremt forholdet ikke gennem forhandling kan bringes til ophør,  

 pålæg om ændring af priser, betingelser eller aktiviteter.
Fører en  

 godkendelse til indregning af overskud efter § 9, stk. 2, til urimelig  

 kapitaldannelse, kan udvalget bestemme, at overskud helt eller delvist  

 anvendes til nedsættelse af elprisen.« § 10. Priser og andre betingelser - herunder afgifter ved  

 tilslutning og udvidelse - skal med angivelse af grundlaget for  

 prisfastsættelsen anmeldes til et af miljø- og energiministeren nedsat udvalg  

 (elprisudvalget) efter regler fastsat af udvalget.
 Stk. 2. De anmeldte priser og betingelser er offentligt  

 tilgængelige, medmindre elprisudvalget tiltræder, at de ikke offentliggøres.
 Stk. 3. Priser og andre betingelser, der ikke er behørigt anmeldt,  

 er ugyldige.
 Stk. 4. Finder udvalget, at priser eller andre betingelser er  

 urimelige eller i strid med bestemmelserne i § 9, giver udvalget, såfremt  

 forholdet ikke gennem forhandling kan bringes til ophør, pålæg om ændring af  

 priser eller betingelser.
 Stk. 5. Såfremt priser eller andre betingelser må antages at ville  

 medføre en i samfundsmæssig henseende uøkonomisk anvendelse af energi, kan  

 udvalget, efter forhandling som nævnt i stk. 4, give pålæg om ændring af  

 priser eller betingelser.
 Stk. 6. Bestemmelserne i stk. 4 og 5 gælder ikke for ikke  

 elværksejede vindkraftanlæg.
 Stk. 7. Bestemmelserne i stk. 1-5 finder tilsvarende anvendelse  

 for vedtægtsbestemmelser i forbrugerejede forsyningsvirksomheder.
§ 3 I lov nr. 445 af 30. juni 1993 affattes § 2, stk. 1, således:
 »Miljø og energiministeren kan sætte § 1, nr. 1, 6 og 7 i kraft ved  

 bekendtgørelse.«.
 § 1, nr. 1 i lov nr. 445 af 30. juni 1993:
 1. I § 1 indsættes efter stk. 2 som nyt stykke:
» Stk 3. Kommuner kan varetage elforsyningsvirksomhed og  

 deltage i elforsyningsvirksomheder, som er omfattet af denne lov.« Stk. 3 bliver herefter stk. 4.
 § 1 i elforsyningsloven var formuleret således før lov 445 af 30. juni  

 1993:
 § 1. Loven har til formål at sikre, at elforsyningen  

 tilrettelægges og gennemføres med sigte på den mest hensigtsmæssige  

 indpasning i landets samlede energiforsyning.
 Stk. 2. Ved elforsyning forstås i denne lov produktion,  

 transmission og distribution af elektricitet fra stationære anlæg samt ind-  

 og udførsel af elektricitet.
 Stk. 3. Energiministeren ( nu: Miljø- og energiministeren )  

 kan bestemme, at visse former for elforsyning helt eller delvis ikke skal  

 være omfattet af loven.
 § 1 i elforsyningsloven er efterfølgende ændret således ved § 1, nr. 1  

 i lov nr. 95 af 9. februar 1994 om ændring af elforsyningsloven:
 1. § 1, stk. 1 og 2 affattes således:
§ 1. Loven har til formål at sikre, at elforsyningen  

 tilrettelægges og gennemføres med sigte på den mest hensigtsmæssige  

 indpasning i landets samlede energiforsyning.
Tilrettelæggelsen skal ske i  

 overensstemmelse med miljømæssige og samfundsøkonomiske hensyn.
 Stk. 2. Loven tilsigter i overensstemmelse med de i stk. 1 nævnte  

 formål særligt at fremme en miljøvenlig energianvendelse, herunder ved  

 besparelser i elektricitetsforbruget, samproduktion af elektricitet og varme,  

 vedvarende energikilder og miljøvenlige brændsler'.
 Stk. 2-4 bliver herefter stk. 3-5.
 § 1, nr. 6 og 7, i lov nr. 445 af 30. juni 1993:
 6. § 11, stk. 1, affattes således:
»Elprisudvalget består af en formand og 11 andre medlemmer, som  

 udnævnes af miljø- og energiministeren.
Formanden og 5 af medlemmerne skal  

 være uafhængige af elforsyningsinteresser, varmeforsyningsinteresser og  

 kommunale interesser og skal repræsentere juridisk, nationaløkonomisk,  

 regnskabsmæssig og teknisk sagkundskab samt de større og de mindre  

 forbrugeres interesser.
Af de øvrige 6 medlemmer udnævnes 3 efter indstilling  

 fra Danske Elværkers Forening, 1 medlem udnævnes efter indstilling fra Danske  

 Fjernvarmeværkers Forening, 1 medlem efter indstilling fra Kommunernes  

 Landsforening og 1 medlem efter fælles indstilling fra Københavns kommune og  

 Frederiksberg kommune.« 7. § 11, stk. 2, ophæves.
 Stk. 3 og 4 bliver herefter stk. 2 og 3.
§ 11. Elprisudvalget består af en formand og 9 andre medlemmer,  

 som udnævnes af miljø- og energiministeren.
Formanden og 4 af medlemmerne  

 skal være uafhængige af elforsyningsinteresser og kommunale interesser og  

 skal repræsentere juridisk, nationaløkonomisk, regnskabsmæssig og teknisk  

 sagkundskab samt de større og mindre forbrugeres interesser.
Af de øvrige 5  

 medlemmer udnævnes 3 efter indstilling fra Danske Elværkers Forening, 1  

 medlem udnævnes efter indstilling fra Kommunernes Landsforening og 1 medlem  

 efter fælles indstilling fra Københavns kommune og Frederiksberg kommune.
Stk. 2. Udvalget er beslutningsdygtigt, når et lige stort antal af  

 de medlemmer, der repræsenterer elforsynings- og kommunale interesser og de  

 øvrige medlemmer, er til stede.
I tilfælde af stemmelighed er formandens  

 stemme udslaggivende.
 Stk. 3. Udvalgets sekretariatsforretninger varetages af  

 Konkurrencerådets sekretariat.
 Stk. 4. Miljø- og energiministeren fastsætter udvalgets  

 forretningsorden.
