 1. Bogførings- eller regnskabspligtige personer og  

 dødsboer.
a.
Ligningsrådet har i medfør af ligningslovens § 32A, stk. 1, bestemt, at  

 fristen for rettidig indgivelse af selvangivelse for bogførings- eller  

 regnskabspligtige personer og dødsboer, hvis indkomstår udløber den 31.  

 december eller senere, for indkomståret 1986 uden ansøgning forlænges til  

 tirsdag den 5. maj 1987.
b.
Det forudsættes ved denne generelle udsættelse, at selvangivelserne  

 indsendes løbende, idet indsendelsestidspunktet har betydning for, hvornår  

 skatteyder kan forvente at få tilsendt årsopgørelsen.
 2. Selskaber.
a.
Ligningskommissionerne, Københavns og Frederiksberg skattedirektorat  

 kan i medfør af selskabsskattelovens § 27, stk. 2, meddele udsættelse med  

 indsendelse af selvangivelsen for selskaber m.v.
 Anmodning om sådan udsættelse er dog ufornøden, hvis selvangivelsen for  

 skatteåret 1987/88 (indkomståret 1986) indsendes senest tirsdag den 30. juni  

 1987.
 3. Henstand udover ovennævnte datoer forudsætter  

 skriftlig ansøgning til vedkommende ligningskommission, i København og  

 Frederiksberg vedkommende skattedirektorat, og vil kun ganske undtagelsesvis  

 kunne forventes givet.
