 Et til kirke indviet rum i et hospital må ikke benyttes til  

 ikke-kirkeligt formål, herunder som undervisninslokale.
 Kirkeministeriets skrivelse af 18. maj 1966 til biskopopen over Københavns  

 stift.
 I et med Deres Højærværdigheds erklæring af 13. september 1965 hertil  

 indsendt andragende har Kommunehospitalet i København anholdt om tilladelse  

 til at måtte anvende hospitalets kirke som undervisningslokale for medicinske  

 studerende ved Københavns universitet.
 I anledning heraf skal man meddele til efterretning og videre  

 bekendtgørelse, at det ville være uforeneligt med de for brugen af  

 folkekirkens kirker - herunder også hospitalskirker - gældende bestemmelser,  

 at et i henhold til kgl. resolution til kirke indviet rum benyttes til et  

 ikke-kirkeligt formål, og at man derfor ikke ser sig i stand til at  

 imødekomme andragendet.
