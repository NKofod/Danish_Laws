Forord I juli 1993 udsendte Socialministeriet, Sundhedsministeriet,  

 Arbejdsskadestyrelsen, Direktoratet for Arbejdsløshedsforsikringen og  

 Arbejdsmarkedets Tillægspension (ATP) »Vejledning om EF-regler om social  

 sikring, Hæfte 1-7«.
EF-reglerne og dansk lovgivning er siden ændret, hvorfor der nu udsendes  

 en revideret vejledning.
Målgruppen for denne vejledning er ikke blot de  

 (amts)kommunale forvaltninger, men alle personer som yder rådgivning om  

 borgeres sociale sikringsrettigheder inden for EØS-området.
Aftalen mellem EF og EFTA-landene Norge, Sverige, Finland, Island og  

 Østrig om det Europæiske Økonomiske Samarbejdsområde, den såkaldte  

 EØS-aftale, trådte i kraft den 1. januar 1994. Aftalen gælder fra 1. maj 1995  

 desuden for Liechtenstein.
Herefter skal de EF-regler, som koordinerer  

 anvendelsen af lovgivningen om social sikring i de forskellige lande,  

 anvendes inden for hele EØS-området.
 Kendskab til EF-reglerne er af betydning ved administrationen af dansk  

 lovgivning, når der opstår spørgsmål om rettigheder for arbejdstagere,  

 selv-stændige erhvervsdrivende og deres familiemedlemmer, der har bopæl eller  

 beskæftigelse i EØS.
EF-reglerne findes i forordning (EØF) 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet.
Regler om den praktiske  

 gennemførelse af forordning 1408/71 findes i forordning (EØF) 574/72.
 Vejledningen består fortsat af syv hæfter, der er udarbejdet af Den  

 Sociale Sikringsstyrelse, Sundhedsministeriet, Arbejdsskadestyrelsen,  

 Direktoratet for Ar- bejdsløshedsforsikringen og Arbejdsmarkedets  

 Tillægspension (ATP).
April 1997 Indholdsfortegnelse Kap. 1 Arbejdskraftens frie bevægelighed Punkt:
1 - 3 Arbejdskraftens frie bevægelighed - forbud mod forskelsbehandling 4 Social Sikring 5 De 4 grundprincipper 6 Den Administrative Kommission for vandrende Arbejdstageres Sociale Sikring 7 EF - domstolen 8 Det rådgivende Udvalg for vandrende Arbejdstageres Sociale Sikring Kap. 2 Definitioner mv.
9 Definitioner 10 Blanketsystemet Kap. 3 Forordningens saglige anvendelsesområde 11 De sociale sikringsgrene 12 Lovgivning mv.
13 Erklæring, artikel 5 14 Pension til efterladte 15 Ikke-bidragspligtige ydelser af blandet karakter Kap. 4 Forordningens geografiske anvendelsesområde 16 EU-lande 17 Færøerne og Grønland 18 EØS-lande 19 Nordisk Konvention om Social Sikring Kap. 5 Personkredsen 20 - 21 Definitioner 22 Arbejdstagere 23 Selvstændige erhvervsdrivende 24 Familiemedlemmer 25 Flygtninge og statsløse 26 Efterladte 27 Grænsearbejdere 28 Sæsonarbejdere Kap. 6 Ligebehandlings-princippet 29 - 31 Ophævelse af betingelse om dansk indfødsret Kap. 7 Sammenlægnings-princippet 32 - 33 Sammenlægning Kap. 8 Eksportabilitets-princippet 34 Eksport af ydelser 35 Kontantydelser 36 Naturalydelser Kap. 9 Prorata-temporis-princippet 37 - 39 »I forhold til tiden« Kap. 10 Forbud mod dobbeltydelser 40 Antikumulation Kap. 11 Forordningens tekst 41 Almengyldighed 42 Offentliggørelse 43 Gældende tekst 44 Samlingen Kap. 12 Lovvalgsregler 45 Indledning 46 Lønmodtagere og selvstændige 47 Andre arbejdstagere og selvstændige erhvervsdrivende 48 Familiemedlemmer 49 Enhedsprincippet 50 Kompetence Kap. 13 Lønmodtagere 51 Beskæftigelseslandet 52 Lønnet beskæftigelse 53 Grænsearbejdere 54 Dansk område 55 - 58 Søfolk 59 - 73 Beskæftigelse i to eller flere lande 74 - 81 International transport Kap. 14 Selvstændige 82 Beskæftigelseslandet 83 - 84 Selvstændige 85 Grænsearbejdere 86 Dansk område 87 - 89 Søfolk 90 - 99 Beskæftigelse i to eller flere lande 100 Pensionsforsikring Kap. 15 Personer, der samtidig er lønmodtagere og selvstændige 101 - 102 Hovedregel 103 - 104 Særregler 105 Frivilling forsikring eller frivillig fortsat forsikring Kap. 16 Tjenestemænd og dermed ligestillede 106 Tjenestemænd og dermed ligestillede 107 - 110 Diplomater mv.
111 - 112 Hjælpeansatte ved EU 113 - 114 Internationale organisationer Kap. 17 Personer, der ophører med at være erhvervsmæssigt beskæftiget 115 Indledning 116 - 117 Bopælslandet 118 Orlovshavere 119 - 120 Pensionister Kap. 18 Udsendte 121 - 122 Indledning 123 Udsendelse 124 Grænsearbejdere 125 - 132 Udsendelse i et år, lønmodtagere 133 Udsendelse i et år, søfolk 134 Udsendelse i et år, selvstændige 135 Blanket E 101 136 Gyldigheden af blanket E 101 137 Midlertidigt afbrud 138 Udsendelse i op til tre måneder 139 Forlængelse 140 Konkrete aftaler efter forordningens art. 17 141 Ansættelseskontrakt 142 - 143 Konkret aftale når lønmodtageren ikke aflønnes af arbejdsgiveren  

 i Danmark 144 Ansøgning om konkret aftale med tilbagevirkende kraft 145 Generelle aftaler efter forordningens art. 17 146 - 147 Ret til ydelser Kap. 19 Nordisk Konvention 148 Nordisk Konvention om Social Sikring Bilag 1. Afgørelse nr. 162 2. Afgørelse nr. 148 3. Afgørelse nr. 89 4. Henstilling nr. 16 5. Kortfattet vejledning i udfyldelse af blanket E 101 6. Fortegnelse over kontaktorganer 7. Bilag VII til forordningen 8. Orientering om blanket E 101 DK Blanketnøgle Stikordsregister Arbejdskraftens frie bevægelighed Indledning 1. Et af de bærende principper i traktaten om  

 oprettelse af det europæiske fællesskab (i det følgende benævnt traktaten) er  

 princippet om arbejdskraftens frie bevægelighed.
Forbud mod forskelsbehandling 2. Det er således fastsat i traktatens artikel 48, at  

 enhver forskelsbehandling (diskriminering på grund af nationalitet) af  

 medlemslandenes arbejdstagere, for så vidt angår beskæftigelse, aflønning og  

 øvrige arbejdsvilkår, skal afskaffes.
Endvidere skal der ifølge artikel 51  

 vedtages foranstaltninger vedrørende social sikring, der er nødvendige for at  

 gennemføre arbejdskraftens frie bevægelighed, især ved at indføre en ordning,  

 som gør det muligt at sikre vandrende arbejdstagere og deres  

 ydelsesberettigede pårørende.
Det indre marked 3. Princippet om den frie bevægelighed er yderligere  

 uddybet i den del af traktaten, der vedrører gennemførelsen af Det Indre  

 Marked.
Begrebet Det Indre Marked er defineret i traktatens artikel 8 A,  

 hvorefter Det Indre Marked indebærer et område uden indre grænser med fri  

 bevægelighed for varer, personer, tjenesteydelser og kapital.
Der er hermed  

 tale om en udvidelse i forhold til traktatens oprindelige bestemmelse, idet  

 der i artikel 8 A ikke alene tales om arbejdskraftens frie bevægelighed men  

 om personers frie bevægelighed.
Social sikring 4. At foranstaltninger vedrørende social sikring blev  

 tillagt overordentligt stor vægt allerede i forbindelse med dannelsen af De  

 Europæiske Fællesskaber, ses af den omstændighed, at forordninger herom hører  

 til de første, Rådet vedtog.
Der er tale om Rådets forordninger nr. 3 og 4  

 fra 1958 om vandrende arbejdstageres sociale sikring.
Disse blev i  

 henholdsvis 1971 og 1972 afløst af forordning nr. 1408/71 om anvendelse af de  

 sociale sikringsordninger på arbejdstagere og deres familiemedlemmer, der  

 flytter inden for fællesskabet samt forordning nr. 574/72 om gennemførelse af  

 forordning nr. 1408/71.
 Ved ændringer af forordningerne i 1982 blev disse udvidet til foruden  

 arbejdstagere også at omfatte selvstændige erhvervsdrivende.
 (Ved ordet »forordningen« menes i det følgende forordning nr.  

 1408/71 og ved »gennemførelsesforordningen« menes i det følgende  

 forordning nr. 574/72).
Det er vigtigt at fastslå, at de to forordninger ikke har til formål at  

 harmonisere de enkelte medlemslandes sociale sikringsydelser eller give  

 regler om niveauet herfor.
Forordningerne har derimod til formål i videst  

 muligt omfang at koordinere (samordne) EØS-landenes forskellige ydelser med  

 henblik på at undgå, at de personer, der er omfattet af forordningerne,  

 mister retten til allerede erhvervede rettigheder, eller ikke får ret til at  

 indtræde i nye systemer ved flytning til et andet EØS-land.
De 4 grundprincipper 5. Som en vigtig indgangsnøgle til forordningen er det  

 nødvendigt at forstå, at denne hviler på 4 hovedprincipper, som på afgørende  

 vis er bestemmende for de forpligtelser, EØS-landene har over for de af  

 hinandens statsborgere, der er omfattet af forordningen.
 Disse 4 grundprincipper er:
- Ligebehandlingsprincippet - Sammenlægningsprincippet - Eksportabilitetsprincippet - Prorata-temporis-princippet De fire principper er beskrevet nærmere nedenfor i kapitel 6-9 og i de  

 øvrige hæfter.
Den Administrative Kommision for Vandrende Arbejdstageres Sociale Sikring 6. Med henblik på at påse, at forordningens  

 intentioner føres ud i livet, er der under EU-kommissionen i henhold til  

 artikel 80 og 81 nedsat en permanent Administrativ Kommission (i det følgende  

 benævnt AK). Denne Kommission har til opgave at behandle ethvert  

 administrativt spørgsmål eller fortolkningsspørgsmål, der opstår i  

 forbindelse med bestemmelserne i forordningen og træffe afgørelse herom.  

 Afgørelserne betragtes som vigtige fortolkningsbidrag for de nationale  

 myndigheders anvendelse af forordningen og vil ofte føre til, at  

 forordningens tekst præciseres på de områder, afgørelsen vedrører.
Endvidere skal AK fremme og udvikle samarbejdet mellem medlemslandene på  

 det sociale sikringsområde samt fremsætte forslag for EU-Kommissionen med  

 henblik på udarbejdelse af ændringer af forordningen og nye regler.
AK, der  

 består af regeringsrepræsentanter for de 15 medlemslande med bistand af  

 eksperter, holder sædvanligvis møde 5 gange om året.
Kommissionen betjenes af  

 et sekretariat, der er placeret i EU-Kommissionens Generaldirektorat V.
 Norge, Island og Liechtenstein har observatørstatus i de ovennævnte  

 organer.
EF-domstolen 7. Spørgsmål om fortolkning af forordningen - herunder  

 dens forhold til traktaten - kan endvidere behandles af EF-domstolen.
Hvis et  

 sådant problem opstår under behandlingen af en retssag om ret til sociale  

 ydelser i et medlemsland, kan de nationale domstole i de enkelte medlemslande  

 anmode EF-domstolen om præjudicielt at afgøre et spørgsmål om fortolkning af  

 forordningen. (Præjudicielt betyder, at den nationale domstol indhenter en  

 afgørelse fra EF-domstolen, inden den nationale domstol afsiger sin dom). Den  

 nationale domstol skal herefter lægge EF-domstolens præjudicielle afgørelse  

 til grund.
Hvis den nationale domstols dom ikke kan ankes, skal sådanne  

 spørgsmål forelægges EF-domstolen.
Rådgivende udvalg for vandrende arbejdstageres sociale sikring 8. Endvidere er der efter reglerne i forordningens  

 artikel 82 og 83 nedsat et rådgivende udvalg til at undersøge generelle eller  

 principielle spørgsmål og problemer, som opstår ved anvendelsen af  

 forordningen mv., og afgive udtalelser til AK i forbindelse hermed.
Endvidere  

 kan det rådgivende udvalg fremsætte forslag til ændringer af forordningen.  

 Udvalget består af to regeringsrepræsentanter for hvert medlemsland samt to  

 repræsentanter for hver af arbejdsmarkedets parter.
Medlemmer og suppleanter  

 udnævnes af Rådet.
 Definitioner mv.
Definitioner 9. Forordningens artikel 1 indeholder en lang række  

 definitioner af de begreber, der anvendes i forordningen.
Disse definitioner har til formål at sikre, at der i alle medlemslande  

 arbejdes med ensartede begreber ved administrationen af forordningen.
Se  

 nærmere herom nedenfor i kapitel 5 om personkredsen, hvor de væ-sentligste  

 definitioner er forklaret.
I øvrigt henvises til selve artiklens ordlyd.
På grund af de store forskelle i medlemslandenes lovgivninger har det  

 været nødvendigt at opstille særregler for anvendelsen af de enkelte landes  

 lovgivning.
Disse særregler findes i bilag VI til forordningen.
Der findes  

 således også visse særregler for Danmarks vedkommende, der gør det muligt at  

 anvende forordningens regler i sammenhæng med dansk lovgivning.
Blanketsystemet 10. Med henblik på at foretage den koordinering af  

 systemet i de 18 EØS-landes sociale sikring, som forordningen foreskriver, er  

 der udarbejdet en samling blanketter, som findes på samtlige officielle  

 EU-sprog.
Blanketterne er beskrevet i de enkelte hæfter.
Da blanketterne er  

 enslydende på samtlige medlems-landes sprog, vil en dansksproget blanket  

 kunne forstås i institutionerne i de øvrige medlemslande, som kender  

 blanketten på deres eget sprog.
 Blanket E 001 anvendes til at anmode om eller rykke for oplysninger, og  

 til at give kortfattede meddelelser.
 Herudover er blanketterne inddelt i serier:
 Serien E 100 vedrører:
- lovvalg - sygehjælp - dagpenge ved sygdom eller fødsel - arbejdsskadeforsikring - begravelseshjælp Serien E 200 vedrører pension.
 Serien E 300 vedrører arbejdsløshedsforsikring.
 Serien E 400 vedrører familieydelser.
 Serien E 500 vedrører pension (forberedelsen).
 Serien E 600 vedrører særlige ikke-bidragspligtige ydelser.
Forordningens saglige anvendelsesområde De sociale sikringsgrene 11. Forordningens artikel 4 og 5 angiver, hvilke love  

 om sociale sikringsgrene og hvilke specifikke sikringsgrene i EØS-landene,  

 forordningen finder anvendelse på.
Det er således bestemt, at lovgivninger  

 inden for følgende grene falder under forordningen:
- ydelser ved sygdom, graviditet og fødsel - ydelser ved invaliditet - herunder ydelser med sigte på at bevare eller  

 forbedre erhvervsevnen - ydelser ved alderdom - ydelser til efterladte - ydelser i anledning af arbejdsulykker og erhvervssygdomme - ydelser ved dødsfald - ydelser ved arbejdsløshed - familieydelser Lovgivning m.v.
12. Udtrykket lovgivning er defineret i artikel 1 og  

 skal forstås som love og administrative forskrifter mv. i forhold til ethvert  

 medlemsland.
Indenfor rammerne af de overordnede angivelser i artikel 4 skal  

 de enkelte lande selv definere, hvilken del af deres lovgivning der falder  

 ind under forordningens saglige anvendelsesområde, se nedenfor i punkt 13 om  

 artikel 5.
Erklæring 13. Ifølge artikel 5 skal hvert medlemsland i en  

 erklæring, der offentliggøres i EF-tidende, give Rådet meddelelse om de love  

 og bestemmelser i øvrigt, der er omfattet af forordningen.
Det faktum, at en national lovgivning ikke er blevet angivet i den  

 erklæring, som landet skal udarbejde i henhold til artikel 5, er ikke i sig  

 selv bevis for, at denne lovgivning ikke falder ind under forordningens  

 saglige anvendelsesområde.
På den anden side vil det faktum, at et land har  

 angivet en lovgivning i sin erklæring i henhold til artikel 5 blive  

 accepteret som bevis for, at en person har ret til sociale sikringsydelser i  

 forordningens forstand på baggrund af den nævnte lovgivning.
Der henvises til  

 EF-domstolens dom i sag nr.
C 35/77.
 Danmark har meddelt, at forordningen finder anvendelse på følgende  

 lovområder:
- Sygesikringsloven - Sygehusloven - Lov om svangerskabshygiejne og fødselshjælp - Lov om dagpenge ved sygdom eller fødsel - Lov om social pension - ATP-loven - Arbejdsskadeforsikringsloven - Børnetilskudsloven - Børnefamilieydelsesloven - Lov om arbejdsløshedsforsikring mv.
- Den del af bistandsloven, der angår revalideringsforanstaltninger Derimod falder bistandslovens øvrige ydelser uden for forordningens  

 anvendelsesområde.
Det samme gælder for de særlige regler om pension til  

 tjenestemænd.
 Der henvises desuden til punkt 15.
 De enkelte områder er beskrevet nærmere i de øvrige vejledningshæfter.
Pension til efterladte 14. Den danske lovgivning om social pension indeholder  

 ikke længere regler om pension til efterladte (den tidligere enkepension blev  

 afskaffet pr. 1. januar 1984). For at sikre personer, der før denne dato  

 havde optjent rettigheder, er der i forordningens bilag VI medtaget en  

 overgangsregel og en særregel for grænsearbejdere.
Overgangsreglen og  

 særreglen er nærmere beskrevet i hæfte 4, om pension.
Ikke-bidragspligtige ydelser af blandet karakter 15. I 1992 blev anvendelsesområdet for forordningen  

 udvidet til også at omfatte særlige ikke-bidragspligtige ydelser der  

 udbetales efter anden lovgivning.
Det forudsættes, at ydelserne har til  

 formål at dække samme område, som ydelserne beskrevet ovenfor i punkt 13,  

 eller udelukkende har til formål at sikre særlig beskyttelse af handicappede.
 Udvidelsen af forordningen fremgår af forordning 1247/92 af 30. april  

 1992. Se om offentliggørelsen nedenfor i kapitel 11.
 Baggrunden for at udvide forordningens anvendelsesområde med disse ydelser  

 skal findes i en række domme fra EF-domstolen, som pålagde Frankrig at  

 udbetale en særlig tillægsydelse til en person med bopæl i et andet  

 medlemsland, selv om tillægsydelsen ikke tidligere var betragtet som omfattet  

 af forordningen.
For at forstå betydningen af begrebet ikke-bidragspligtige ydelser skal  

 man notere sig, at de fleste sociale sikringsordninger i de øvrige  

 medlemslande ikke finansieres via beskatning som i Danmark, men finansieres  

 ved betaling af bidrag i lighed med den danske ATP-ordning.
Disse sociale  

 forsikringsordninger er især i 1960'erne og 1970'erne i flere lande blevet  

 udvidet med ikke-bidragsfinansierede ydelser, som ligger på grænsen mellem  

 social sikring og social bistand.
De gives med hensyntagen til modtagerens  

 indtægt, men giver ret til en ydelse af en bestemt størrelse.
De udmåles  

 altså ikke efter et skøn i det enkelte tilfælde.
Når en ikke-bidragspligtig ydelse omfattes af forordningens saglige  

 anvendelsesområde, betyder dette som hovedregel, at den skal udbetales til  

 personer, der er omfattet af forordningens personkreds og opfylder  

 betingelserne, uanset i hvilket medlemsland de pågældende er bosat.  

 Forordningen giver dog i artikel 10a, medlemslandene mulighed for at angive  

 en række ydelser, som kun udbetales til personer, der har bopæl i det  

 medlemsland, der udbetaler ydelsen.
Disse ydelser er angivet i bilag IIa til  

 forordningen.
De fleste danske sociale sikringsydelser er skattefinansierede og således  

 ikke-bidragspligtige.
De udgør dog ikke særlige ikke- bidragsfinansierede  

 ydelser, da de særlige ydelser ikke vedrører sådanne ydelser, som i et land  

 udgør hoveddækningen i en af de af forordningen omfattede sociale  

 sikringsgrene.
Danmark har i bilag IIa til forordningen indsat den faste  

 revalideringsydelse som en særlig ydelse af ikke-bidragspligtig karakter, der  

 ikke kan eksporteres, jf.
Rådets forordning (EF) nr. 3095/95 af 22. december  

 1995 om ændring af forordning 1408/71.
Danmark har desuden i bilag IIa til forordningen indsat boligstøtte til  

 pensionister som en særlig ydelse af ikke- bidragspligtig karakter, der ikke  

 kan eksporteres, jf.
Rådets forordning (EF) nr. 3096/95 af 22. december 1995  

 om ændring af forordning 1408/71.
Forordningens geografiske anvendelsesområde EU-lande 16. Forordningen gælder for EU-landene, som for-uden  

 Danmark er:
- Belgien - Tyskland - Grækenland - Spanien - Frankrig - Irland - Italien - Luxembourg - Holland - Østrig - Portugal - Finland - Sverige - Storbritanien og Nordirland (UK) Følgende områder og oversøiske territorier mv. er endvidere omfattet:
- Hebriderne - Madeira - Azorerne - De Canariske øer - Balearerne (Mallorca, Ibiza) - Guadeloupe - Martinique - Gibraltar - Ceuta - Melilla - Fransk Guyana - Reunion.
Færøerne og Grønland 17. Færøerne og Grønland er ikke medlemmer af EU.  

 Danske statsborgere, der har fast bopæl på disse områder, er således ikke  

 omfattet af forordningen.
I medfør af forordning 1661/85 har statsborgere i  

 de øvrige EU-lande og deres familiemedlemmer, som opholder sig midlertidigt i  

 Grønland, derimod ret til ydelser ved sygdom efter forordningens  

 bestemmelser.
Tilsvarende gælder for danske statsborgere med bopæl i  

 Grønland, som opholder sig midlertidigt i et andet medlemsland end Danmark.
EØS-lande 18. EU har med virkning fra den 1. januar 1994 indgået  

 en aftale med EFTA-landene om dannelse af Det Europæiske Økonomiske  

 Samarbejdsområde (EØS-aftalen af 2. maj 1992). Liechtenstein tiltrådte dog  

 først aftalen den 1. maj 1995. Efter EØS-aftalen vil forordningen finde  

 direkte anvendelse i de berørte EFTA-lande og for disse landes statsborgere,  

 når de har bopæl, ophold eller beskæftigelse i EU-medlems-lande eller i andre  

 EFTA-lande.
 EØS-aftalen omfatter følgende EFTA-lande:
- Norge - Island - Liechtenstein (Sverige, Finland og Østrig blev omfattet af EØS-aftalen den 1. januar  

 1994 og blev fuldgyldige medlemmer af EU den 1. januar 1995).
Tilsvarende er statsborgere fra EU-landene omfattet af forordningens  

 regler i medfør af EØS-aftalen ved bopæl, ophold eller beskæftigelse i disse  

 lande.
Forordningens regler finder ikke anvendelse i forhold til EFTA-landet  

 Schweiz og for schweiziske statsborgere.
Nordisk Konvention om Social Sikring 19. På tidspunktet for EØS-aftalens ikrafttræden  

 ophævedes Nordisk Konvention om Social Tryghed af 5. marts 1981. Der er  

 samtidig indgået en ny nordisk konvention om social sikring, som supplerer  

 EF-reglerne.
Konventionen trådte i kraft samtidig med EØS-aftalen.  

 Konventionen får betydning for den personkreds, som ikke er omfattet af  

 EF-forordning 1408/71. Se også kapitel 19 om Nordisk Konvention om Social  

 Sikring.
Personkredsen Definitioner 20. I henhold til artikel 2 finder forordningen  

 anvendelse på arbejdstagere og selvstændige erhvervsdrivende, som er eller  

 har været omfattet af lovgivningen i en eller flere medlemsstater, og som er  

 statsborgere i en af disse stater, eller er statsløse eller flygtninge, bosat  

 på en medlemsstats område.
Hertil kommer disse personers familiemedlemmer og  

 efterladte.
21. I artikel 1 er begreberne arbejdstager og  

 selv-stændig erhvervsdrivende nærmere defineret.
Definitionerne i artikel 1  

 kan ikke direkte anvendes, da de henviser til medlemsstaternes egen  

 lovgivning.
For at en arbejdstager eller selvstændig erhvervsdrivende skal  

 være omfattet af forordningen kræves det, at vedkommende har rettigheder  

 eller pligter efter den sociale sikringslovgivning for arbejdstagere eller  

 selvstændige erhvervsdrivende i et EØS-land.
 For lovgivninger, der som fx. den danske lov om social pension omfatter  

 hele befolkningen, uden at det er muligt at identificere arbejdstagere eller  

 selvstændige erhvervsdrivende i sikringsordningen, har det været nødvendigt  

 at fastsætte en definition af arbejdstagere og selvstændige erhvervsdrivende.  

 Sådanne definitioner er optaget i bilag I til forordningen.
Arbejdstagere 22. Danmark har i forordningens bilag I, for sit  

 vedkommende defineret begrebet arbejdstagere og selv-stændige  

 erhvervsdrivende.
Ifølge denne definition forstås ved arbejdstager enhver  

 person, der som beskæftiget i en arbejdsgivers tjeneste, er omfattet af loven  

 om arbejdsmarkedets tillægspension.
For så vidt angår tiden før 1. september  

 1977, er det afgørende kriterium, hvorvidt en person, der er beskæftiget i en  

 arbejdsgivers tjeneste, var omfattet af arbejdsskadeforsikringsloven.
Selvstændige erhvervsdrivende 23. Ved en selvstændig erhvervsdrivende i dansk  

 forstand forstås enhver person, der efter lov om dagpenge ved sygdom eller  

 fødsel har ret til ydelser på grundlag af anden erhvervsindtægt end  

 lønindtægt.
Familiemedlemmer 24. I denne forbindelse skal det understreges, at der  

 for så vidt angår definitionen af begrebet familiemedlemmer i artikel l, i  

 princippet er henvist til definitionen i national lovgivning, det vil sige  

 den lovgivning, hvorefter ydelserne gives.
Forordningen har således overladt  

 til de enkelte medlemsstaters lovgivninger at bestemme, hvad der skal forstås  

 ved et familiemedlem.
Flygtninge og statsløse 25. Derimod er begreberne flygtning og statsløs  

 defineret i artikel 1. Herefter forstås ved en flygtning en person der er  

 omfattet af artikel 1 i konventionen om flygtninges retsstilling af 28. juli  

 1951. Efter henstilling fra Den Administrative Kommision fortolkes  

 konventionen vedr. flytninge også omfattende den senere New York-protokol fra  

 1967. Ved statsløs forstås en person, der er omfattet af artikel 1 i  

 konventionen om statsløse personers retsstilling af 28. september 1954.
Efterladte 26. På samme måde som familiemedlemmer defineres  

 begrebet efterladte i princippet ud fra national lovgivning, det vil sige  

 efter den lovgivning, hvorefter eventuelle ydelser til efterladte tilkendes.
Grænsearbejdere 27. I forbindelse med personkredsen skal nævnes, at  

 der i artikel 1 ligeledes er givet definitioner af begrebet grænsearbejder og  

 sæsonarbejder.
Ved en grænsearbejder forstås enhver arbejdstager eller  

 selvstændig erhvervsdrivende, som udøver sin erhvervsmæssige virksomhed på en  

 medlemsstats område, og er bosat på en anden medlemsstats område, hvortil han  

 som hovedregel vender tilbage hver dag eller mindst een gang om ugen. (Se  

 nærmere om reglen i artikel 1 b).
Sæsonarbejdere 28. Ved begrebet sæsonarbejder forstås enhver  

 arbejdstager, som rejser til en anden medlemsstat end den, han er bosat i,  

 for der for en virksomhed eller en arbejdsgiver i denne stat at udføre et  

 sæsonarbejde, hvis varighed i intet tilfælde må overstige 8 måneder.
Det er  

 en betingelse, at han opholder sig på denne stats område under udførelsen af  

 arbejdet.
Ved et sæsonarbejde forstås et arbejde, der er betinget af  

 årstiderne, og som automatisk gentages hvert år.
Ligebehandling Ophævelse af betingelse om dansk indfødsret 29. En af de helt centrale bestemmelser i EF-Traktaten  

 er artikel 6 og EØS-aftalens artikel 4, som udtrykker forbudet mod at  

 diskriminere andre medlemsstaters statsborgere.
Det afgørende princip er  

 gentaget i forordningens artikel 3, hvorefter personer, der er bosat på et  

 EØS-lands område, og som er omfattet af forordningen, har de samme pligter og  

 rettigheder i henhold til et EØS-lands lovgivning som dette EØS-lands egne  

 statsborgere, medmindre andet følger af særlige bestemmelser i forordningen.
30. Ved fortolkning af ligebehandlingsbestemmelsen har  

 EF- domstolen gentagne gange udtalt, at denne bestemmelse ikke kun forbyder  

 enhver direkte diskrimination, men også indirekte diskrimination begrundet i  

 nationalitet, fx. hvis et land anvender regler, som medfører, at især  

 udenlandske statsborgere bliver berørt af de negative effekter af sådanne  

 regler, og dermed reelt får en ringere stilling end landets egne borgere.
Der  

 er således klar praksis for, at domstolen har underkendt ethvert tilløb til  

 forskelsbehandling af et EØS-lands statsborgere over for de øvrige EØS-landes  

 statsborgere.
 31. Dette ligebehandlingsprincip indebar, at Danmark  

 ved sin tiltræden til De Europæiske Fællesskaber i 1973 måtte ændre den  

 sociale lovgivning, således at betingelsen om dansk indfødsret for  

 modtagelsen af visse ydelser blev ophævet overfor statsborgere fra de øvrige  

 EØS-lande.
Sammenlægningsprincippet Sammenlægning 32. Sammenlægningsprincippet er udtrykt i Traktatens  

 artikel 51. Dette princip har betydning, hvis der i en lovgivning om en  

 social sikringsydelse er fastsat betingelser for, at ansøgeren skal have  

 været forsikret, have arbejdet eller haft bopæl i et bestemt tidsrum i det  

 pågældende land for at opnå ret til denne ydelse.
Det følger direkte af  

 Traktaten, at der i sådanne tilfælde skal medregnes perioder, som ansøgeren  

 har haft i et eller flere af de øvrige EØS-lande.
Der er således tale om  

 sammenlægning af perioder med henblik på åbning af ret til en ydelse.  

 Sammenlægningsprincippet er også indarbejdet i forordningens bestemmelser om  

 de enkelte arter af ydelser: Artikel 18 om sygesikring, artikel 69 om  

 arbejdsløshedsforsikring og artikel 72 om familieydelser.
33. Til illustration heraf kan nævnes, at det efter  

 lov om social pension er en betingelse for at få ret til en ydelse efter  

 loven, at ansøgeren har haft fast bopæl i Danmark i mindst 3 år mellem det  

 fyldte 15. og det fyldte 67. år.
Efter sammenlægningsprincippet skal  

 forsikringstider fra andre EØS- lande medregnes, når disse tre års bopæl skal  

 beregnes.
Dette betyder i praksis, at statsborgere fra de øvrige EØS-lande,  

 der har været forsikret i mindst to år i andre EØS-lande, kan få ret til en  

 dansk social pension efter 1 års forsikringstid i Danmark.
Forordningen  

 fritager nemlig for beregning af pension for mindre end et år, når landets  

 egen lovgivning ikke kræver det.
Forsikringsperioder på mindre end et år  

 medtages ved beregning af pension fra et andet EØS-land.
Til illustration heraf kan også nævnes den ventetid på 6 uger, som gælder  

 for indtræden i det danske sygesikringssystem.
Denne ventetid kan udfyldes  

 med forsikringstid fra et andet EØS-lands sygeforsikring.
Eksportabilitetsprincippet Eksport af ydelser 34. Eksportabilitetsprincippet, der kan udledes af  

 traktatens artikel 51 udtrykker, at der skal være adgang til at modtage  

 sociale ydelser i andre EØS-lande.
Der er således tale om en klar fravigelse  

 af de sædvanlige principper i dansk lovgivning om, at ydelserne i  

 almindelighed alene kan udbetales på dansk område.
Regler om eksport fremgår også af forordningens bestemmelser vedrørende de  

 forskellige ydelser, og de er principielt forskellige afhængigt af, om der er  

 tale om kontantydelser eller naturalydelser.
Reglerne om eksport af ydelser  

 er fastsat i forordningens afsnit III.
Kontantydelser 35. Er der tale om kontantydelser, for eksempel  

 pensioner, fører princippet bogstavelig talt til, at et pengebeløb, svarende  

 til den optjente pension mv., sendes direkte til borgeren i det EØS- land,  

 hvor han har bopæl på betalingstidspunktet.
Arbejdsløshedsydelser udbetales  

 dog i det land, hvor den pågældende er tilmeldt som arbejdssøgende og står  

 til rådighed for arbejdsmarkedet.
Naturalydelser 36. Er der derimod tale om naturalydelser, for  

 eksempel sygehusbehandling, følger det af forholdets natur, at der kun kan  

 ske en indirekte eksport ved, at et pengebeløb svarende til værdien af den  

 pågældende ydelse sendes til det pågældende land (eller institution i  

 landet). Selve naturalydelsen (behandlingen) udføres, hvor den pågældende  

 opholder sig.
Med andre ord kan man sige, at opholdslandet giver en  

 naturalydelse (udfører en behandling) for et andet lands regning.
Sidstnævnte  

 refunderer da efter nærmere regler i gennemførelsesforordningen de udgifter,  

 som det behandlende land har haft.
Det skal dog nævnes, at der er indgået aftaler om at give helt eller  

 delvist afkald på denne refusion mellem flere EØS-lande.
Danmark har i vidt  

 omfang benyttet sig af denne mulighed (se nærmere herom i hæfte 2).
Prorata-temporis-princippet »I forhold  

 til tiden« »I forhold til tiden« 37. Prorata-temporis-princippet, der kan oversættes  

 med »I forhold til tiden« finder ikke anvendelse på alle typer af  

 ydelser, men først og fremmest på pensioner.
Princippet har betydning i  

 tilfælde, hvor en person har optjent pensionsrettigheder i mere end et  

 EØS-land.
Meningen er, at den pågældende skal kunne sammenstykke en hel  

 pension af flere brøkpensioner udregnet proportionalt i forhold til de  

 forsikringsperioder, arbejdsperioder eller bopælsperioder, som han har haft i  

 de øvrige lande.
Pensionsberegningen foretages efter national lovgivning og derefter efter  

 reglerne i forordningens afsnit III, kapitel 3 og er udtrykt ved, at hvert af  

 de lande, i hvilke ansøgeren har optjent pensionsrettigheder, skal tage  

 udgangspunkt i et teoretisk beløb.
Dette teoretiske beløb er det beløb som  

 ville være fremkommet, hvis samtlige forsikrings- eller bopælsperioder havde  

 været tilbagelagt i dette land.
Herefter beregnes det faktiske beløb.
Det  

 faktiske beløb er et præcist udtryk for den andel af den samlede tid, som  

 pågældende har optjent i netop dette land.
38. Det er vigtigt at understrege, at forordningens  

 regler om prorata-temporis beregningen ikke må føre til, at den pågældende  

 får et mindre beløb, end han ville have været berettiget til efter national  

 lovgivning alene.
Hvis omvendt beløbet beregnet efter forordningens regler er  

 størst, er det dette beløb, der skal udbetales.
39. Det danske system for beregning af pensioner giver  

 en ydelse, der er proportional med bopælstiden i Danmark.
Den danske  

 beregning giver således et resultat, der er lige så godt som beregning efter  

 forordningens regler og derfor kan vi anvende en bestemmelse i forordningen,  

 hvorefter man i et sådant tilfælde kun behøver at foretage en beregning; den  

 efter dansk lovgivning.
Forbud mod dobbeltydelser Antikumulation 40. Forordningen indeholder i artikel 12 de såkaldte  

 antikumulationsbestemmelser, hvilket vil sige bestemmelser der har til formål  

 at hindre, at en person, der er omfattet af forordningen, modtager dobbelte  

 ydelser.
Man kan således sige, at antikumulationsreglerne har til formål at  

 forhindre, at sammenlægningsprincippet fører til en urimelig begunstigelse af  

 personer, der har ret til ydelser fra flere lande, i modsætning til øvrige  

 statsborgere i EØS-landene, der alene er omfattet af national lovgivning.
 Der kan derfor ikke på grundlag af fællesskabsretten som udgangspunkt  

 rejses krav om flere ydelser af samme art på grundlag af samme tilbagelagte  

 periode.
Forordningens tekst Almengyldighed 41. Reglerne om social sikring inden for EØS findes,  

 som tidligere nævnt, i forordningen.
En forordning er efter traktatens  

 artikel 189 »almengyldig« og er bindende i alle enkeltheder og  

 gælder umiddelbart i hvert EØS-land.
Forordningens regler har således samme  

 retsvirkning over for borgere i Danmark som en dansk lov og træder i stedet  

 for dansk lovgivning, hvis der er uoverensstemmelse mellem forordningens  

 regler og bestemmelserne i en dansk lov.
Offentliggørelse 42. Det følger af traktatens artikel 191, at  

 forordninger skal offentliggøres i EF-Tidende (forkortes EFT), hvilket svarer  

 til offentliggørelse af en dansk lov i Lovtidende.
Hvis forordningens tekst  

 ikke indeholder en særlig angivelse af ikrafttrædelsestidspunktet, er dette  

 den tyvende dag efter offentliggørelsen.
Gældende tekst 43. Forordning 1408/71 og 574/72 er offentliggjort i  

 EF-Tidende nr.
L 149 af 5.7.1971. Der er herefter en del senere ændringer.  

 Forordningen blev herefter offentliggjort som:
- forordning nr. 2001/83 af 2. juni 1983. EFT nr.
L 230 af 22.8.1983.
 Efter forordning nr. 2001/83 er der sket følgende ændringer i  

 forordningen:
- forordning nr. 1660/85 af 13. juni 1985. EFT nr.
L 160 af 20.6.1985.
- forordning nr. 1661/85 af 13. juni 1985. EFT nr.
L 160 af 20.6.1985.
- forordning nr. 3811/86 af 11. december 1986. EFT nr.
L 355 af  

 16.12.1986, side 5.
- forordning nr. 1305/89. EFT nr.
L 131 af 13.5.1989, side 1.
- forordning nr. 2332/89 af 18. juli 1989. EFT nr.
L 224 af 2.8.1989, side  

 1.
- forordning nr. 3427/89 af 30. oktober 1989. EFT nr.
L 331 af 16.11.1989,  

 side 1.
- forordning nr. 2195 af 25. juni 1991. EFT nr.
L 206 af 29.7.1991, side  

 2.
- forordning nr. 1247/92 af 30. april 1992. EFT nr.
L 136 af 19.5.1992,  

 side 1.
- forordning nr. 1248/92 af 30. april 1992. EFT nr.
L 136 af 19.5.1992,  

 side 7.
- forordning nr. 1249/92 af 30. april 1992. EFT nr.
L 136 af 19.5.1992,  

 side 28.
 - forordning nr. 1945/93 af 3. juni 1993. EFT L nr. 181 af 23.7.1993.
 - forordning nr. 3095/95 af 22. december 1995. EFT L nr. 335 af 30.  

 december 1995, side 2.
 - forordning nr. 3096/95 af 22. december 1995. EFT L nr. 335 af 30.  

 december 1995, side 12.
Forordningens tekst med de angivne ændringer er, bortset fra de tre  

 seneste forordninger, af EF-Kommissionen sammenskrevet og offentliggjort i  

 EFT nr.
C 325 af 10. december 1992. Der er tale om en så-kaldt konsolideret  

 udgave af forordningerne 1408/71 og 574/72. Det vil sige, at den alene udgør  

 en sammenskrivning af de gældende tekster.
Samlingen 44. Reglerne i forordningen suppleres, som ovenfor  

 beskrevet, af afgørelser fra Den Administrative Kommission for vandrende  

 Arbejdstageres Sociale Sikring, domme mv.
Kommissionen samler med mellemrum  

 forordningens tekst og disse supplerende retskilder i en enkelt publikation,  

 som kaldes »Samling af fællesskabsbestemmelserne om social  

 sikring«.
Den seneste dansksprogede udgave af samlingen er fra 1987. Der  

 er udkommet en ny udgave på engelsk i 1995. I 1996 er der kommet en dansk  

 udgave, dog ikke med forordningernes tekst.
En ny konsolideret udgave  

 forventes udgivet i løbet af 1997, som integrerer alle de seneste ændringer  

 før 1997.
Lovvalgsregler Indledning 45. Forordningen fastsætter regler for anvendelse af  

 sociale sikringsordninger for personer, der flytter inden for Fællesskabet.  

 Det er de nationale sociale sikringsordninger i de enkelte EØS-lande, der  

 anvendes.
Forordningen opstiller således alene regler, som koordinerer  

 anvendelsen af de forskellige nationale sociale sikringssystemer, når  

 personer bevæger sig mellem to eller flere EØS-lande.
Lønmodtagere og selvstændige 46. I forordningens afsnit II opstilles generelle  

 kriterier for hvilket EØS-lands lovgivning, der skal finde anvendelse.
Disse  

 regler kaldes »lovvalgsregler«.
Der er tale om regler, som  

 omfatter:
- personer med lønnet beskæftigelse (lønmodtagere) - personer med selvstændig beskæftigelse (selvstændige) - tjenestemænd og dermed ligestillede - personer, som ophører med erhvervsmæssig beskæftigelse.
 Reglerne for lønmodtagere er gennemgået i kapitel 13. Reglerne for  

 selvstændige, tjenestemænd og dermed ligestillede, og personer, der ophører  

 med erhvervsmæssig beskæftigelse, er gennemgået nedenfor i kapitel 14, 16 og  

 17.
Andre arbejdstagere og selvstændige erhvervsdrivende 47. Lovvalgsreglerne i forordningens afsnit II gælder  

 kun for de arbejdstagere eller selvstændig erhvervsdrivende, der har lønnet  

 eller selvstændig beskæftigelse.
Andre arbejdstagere - pensionister,  

 arbejdsløse, personer der modtager syge- og barseldagpenge, og personer der  

 modtager løbende ydelser fra en arbejdsskadeforsikring - er ikke omfattet af  

 reglerne i afsnit II.
Det er bestemmelserne om de enkelte arter af ydelser i  

 afsnit III, der afgør, hvilket EØS-lands lovgivning disse andre arbejdstagere  

 er omfattet af.
Familiemedlemmer 48. Lovvalgsbestemmelserne i forordningens afsnit II  

 omfatter ikke familiemedlemmer, der således ikke i kraft af lovvalget bliver  

 selvstændigt sikret i det land, hvis lovgivning skal finde anvendelse.
Familiemedlemmer kan imidlertid opnå en afledet ret til ydelser, fx. på  

 sygesikringsområdet.
Det er nærmere beskrevet i bestemmelserne om de enkelte  

 arter af ydelser i forordningen, hvilke ydelser familiemedlemmer er  

 berettiget til.
I forordningens artikel 1, litra f, er det fastslået, at der ved  

 familiemedlem forstås »enhver person, der betegnes eller anerkendes som  

 familiemedlem eller betegnes som hørende til husstanden i den lovgivning,  

 hvorefter ydelserne udredes«.
Desuden indeholder bestemmelsen en særlig  

 definition af familiemedlemmer på sygehjælpsområdet.
Der henvises til hæfte  

 2.
 Personer, der - ud over at være familiemedlemmer til en person med lønnet  

 eller selvstændig beskæftigelse - er selvstændigt sikret i kraft af status  

 som lønmodtager eller selvstændig er omfattet af forordningens bestemmelser  

 for arbejdstagere eller selv-stændige erhvervsdrivende, herunder  

 forordningens afsnit II, når det drejer sig om lønnet eller selvstændig  

 beskæftigelse.
Enhedsprincippet 49. Det fremgår af forordningens art. 13, stk. 1, at  

 en person som hovedregel kun kan være omfattet af lovgivningen om social  

 sikring i et EØS-land.
En person, der er omfattet af lovgivningen i et  

 EØS-land kan som følge af flytning eller ændring i sin beskæftigelse blive  

 omfattet af et andet EØS-lands lovgivning om social sikring.
Omfattelsen af lovgivningen om social sikring i et EØS-land medfører, at  

 den pågældende er omfattet af samtlige sociale sikringsordninger i  

 EØS-landet.
Det vil sige, at den pågældende har de rettigheder og er  

 undergivet de pligter, som følger af EØS-landets lovgivning om social  

 sikring.
Der gælder en enkelt undtagelse til enhedsprincippet, som fremgår af  

 forordningens art. 14c, litra b). Denne bestemmelse er beskrevet nærmere  

 nedenfor under punkt 103 - 104.
Kompetence 50. I de tilfælde hvor der efter forordningens afsnit  

 II og efter gennemførelsesforordningen skal udstedes en blanket E 101 DK som  

 dokumentation for, at en person er omfattet af dansk lovgivning om social  

 sikring, er det Den Sociale Sikringsstyrelse, der har kompetencen til at  

 udstede blanketten og dermed træffe afgørelse om, at dansk lovgivning skal  

 finde anvendelse.
I de tilfælde, hvor der ikke skal udstedes en blanket E 101  

 DK som dokumentation for lovvalget, er det den danske myndighed, der bliver  

 bedt om at udrede/præstere en ydelse, der skal træffe afgørelse om lovvalget.  

 Dette gælder eksempelvis for en international transportchauffør (artikel 14,  

 stk. 2, litra a)), hvor der ikke af Den Sociale Sikringsstyrelse skal  

 udstedes en blanket E 101 DK.
Her er det den danske myndighed, der bliver  

 bedt om at udrede en ydelse, der skal træffe afgørelse om lovvalget.
Lønmodtagere Beskæftigelseslandet 51. For lønmodtagere indeholder forordningens art. 13,  

 stk. 2, litra a), et generelt kriterium for, hvilket EØS-lands lovgivning,  

 der finder anvendelse.
Bestemmelsen har følgende ordlyd:
 »Med forbehold af artikel 14 - 17 er en person, der har lønnet  

 beskæftigelse på en medlemsstats område, omfattet af denne stats lovgivning,  

 selv om han er bosat på en anden medlemsstats område, eller den virksomhed  

 eller arbejdsgiver, der beskæftiger ham, har sit hjemsted eller sin bopæl på  

 en anden medlemsstats område«.
Lønnet beskæftigelse 52. Hovedreglen er således, at en person er omfattet  

 af lovgivningen i det EØS-land, hvor der udøves lønnet beskæfigelse.
Det  

 afgørende er, hvor beskæftigelsen fysisk faktisk udføres.
 Personer, der udfører beskæftigelse i Danmark, er således omfattet af  

 dansk lovgivning om social sikring.
Grænsearbejdere 53. Hovedreglen i forordningens art. 13, stk. 2, litra  

 a), om anvendelse af beskæftigelseslandets lovgivning finder også anvendelse  

 for personer, der betegnes som grænsearbejdere.
Ved grænsearbejdere forstås  

 efter forordningens art. 1, litra b), en lønmodtager, som udøver sin  

 beskæftigelse på et EØS-lands område, men er bosat på et andet EØS-lands  

 område, hvortil han som hovedregel vender tilbage hver dag eller mindst en  

 gang om ugen.
Der findes ingen særlige lovvalgsregler for grænsearbejdere, da  

 hovedreglen i forordningens art. 13, stk. 2, litra a), anvendes.
Imidlertid  

 har bestemmelserne om de enkelte ydelser særlige regler for grænsearbejdere.  

 Se nærmere i hæfte 2, om sygehjælp og hæfte 6, om arbejdsløshedsforsikring.
Dansk område 54. Personer, der er beskæftiget som lønmodtagere på  

 dansk område, er efter hovedreglen i forordningens art. 13, stk. 2, litra a),  

 omfattet af dansk lovgivning.
Ved dansk område forstås Danmark med undtagelse  

 af Færøerne og Grønland.
Beskæftigelse på boreplatforme på den danske kontinentalsokkel anses også  

 som beskæftigelse på dansk område.
Visse andre EØS- lande anser ikke deres  

 kontinentalsokkel som en del af dette lands territorium.
Søfolk 55. Hovedreglen om lovvalg for søfolk findes i  

 forordningens art. 13, stk. 2, litra c), som har følgende ordlyd:
 »Med forbehold af artikel 14 - 17 er en person, der har sin  

 erhvervsmæssige beskæftigelse om bord på et skib, som fører en medlemsstats  

 flag, omfattet af denne stats lovgivning«.
Der gælder således en hovedregel om, at flagstatens lovgivning finder  

 anvendelse.
I forhold til dansk lovgivning vil det sige, at personer  

 beskæftiget på et skib, der fører dansk flag også er omfattet af de særlige  

 danske regler for søfolk om fx. dagpenge og arbejdsskadeforsikring.
Ved et  

 »skib« forstås en genstand, der kan flyde på havet, og hvorpå der  

 er ansat personer.
56. Bestemmelsen i forordningens art. 13, stk. 2,  

 litra c), om anvendelse af flaglandets lovgivning, er en hovedregel.
Der  

 findes også undtagelser, som fremgår af forordningens art. 14b.
Forordningens art. 14b, stk. 1, omhandler tilfælde, hvor en lønmodtager,  

 der normalt er omfattet af et EØS-lands lovgivning eventuelt som sømand,  

 udsendes for at udføre arbejde for arbejdsgiveren på et skib, der fører et  

 andet EØS-lands flag.
I dette tilfælde forbliver lønmodtageren omfattet af  

 lovgivningen i det EØS-land, hvorfra han udsendes, såfremt betingelserne i  

 forordningens art. 14, stk. 1, er opfyldt.
Disse betingelser og gennemførelse  

 af reglen er gennemgået nærmere nedenfor i kapitel 18.
57. I forordningens art. 14b, stk. 3, er fastsat en  

 regel som omhandler tilfælde, hvor en lønmodtager, der ikke sædvanligvis har  

 sin beskæftigelse til søs udfører et arbejde på et skib i et EØS-lands havn  

 eller territorialfarvand uden at tilhøre skibets besætning.
Den pågældende  

 lønmodtager er omfattet af lovgivningen i det EØS-land på hvis område,  

 herunder territorialfarvand, arbejdet udføres, uanset om skibet fører et  

 andet EØS-lands flag.
58. Det er i punkt 52 fastslået, at der ved  

 anvendelsen af hovedreglen om beskæftigelseslandets lovgivning, lægges vægt  

 på, hvor beskæftigelsen faktisk udføres.
For søfolk findes imidlertid en  

 undtagelse til denne hovedregel i forordningens art. 14b, stk. 4. Det fremgår  

 af denne bestemmelse, at lønmodtageren er omfattet af lovgivningen i det  

 EØS-land, hvorfra han/hun aflønnes under følgende betingelser:
 - Der udøves lønnet beskæftigelse om bord på et skib, som fører et  

 EØS-lands flag.
 - Lønmodtageren aflønnes af en person eller virksomhed, som har sin bopæl  

 eller hjemsted på et andet EØS-lands område, og som anses for arbejdsgiver i  

 forhold til lønmodtageren.
 - Lønmodtageren har fast bopæl i det EØS-land, hvorfra han/hun aflønnes.
Beskæftigelse i to lande 59. Forordningen indeholder særlige lovvalgsregler for  

 personer, der normalt har lønnet beskæftigelse på to eller flere EØS-landes  

 område.
Reglerne findes i forordningens art. 14, stk. 2, litra b).
Bestemmelsen omhandler ikke grænsearbejdere, som kun udøver lønnet  

 beskæftigelse på et EØS-lands område.
Grænsearbejdere er nærmere omtalt i  

 punkt 53. Personer beskæftiget ved international transport er omtalt nedenfor  

 punkt 74-81.
 60. Anvendelse af lovvalgsreglen i forordningens art.  

 14, stk. 2, litra b), forudsætter, at der er tale om en person, som normalt  

 har lønnet beskæftigelse på to eller flere EØS-landes område.
 Bestemmelsen regulerer tre situationer:
 1. Der er for det første tale om tilfælde, hvor  

 lønmodtageren har fast bopæl på et af de EØS-landes område, hvor en del af  

 arbejdet udføres.
 2. For det andet er der tale om tilfælde, hvor  

 lønmodtageren er beskæftiget i flere virksomheder eller hos flere  

 arbejdsgivere, der har deres hjemsted eller bopæl på forskellige EØS-landes  

 område.
 3. For det tredje er der tale om tilfælde, hvor  

 lønmodtageren udfører sit arbejde på to EØS-landes område og har fast bopæl  

 på et tredje EØS-lands område.
 Forordningens art. 14, stk. 2, litra b), har følgende ordlyd:
 »En person, der normalt har lønnet beskæftigelse på to eller flere  

 EØS-landes område, er omfattet:
61. Forordningens art. 14, stk. 2, litra b), nr. i)  

 fast-slår, at en lønmodtager, som er beskæftiget på to eller flere EØS-  

 landes område, er omfattet af lovgivningen i bopælslandet, såfremt han  

 udfører en del af sit arbejde i bopælslandet.
I tilfælde hvor en person er  

 beskæftiget i flere EØS-lande, kan det være vanskeligt at fastslå, hvor den  

 pågældende har bopæl.
I forordningens art. 1, litra h), er begrebet  

 »bopæl« defineret som »sædvanligt opholdssted«.
 For at blive omfattet af forordningens art. 14, stk. 2, litra b), nr. i),  

 er det tilstrækkeligt, at personen regelmæssigt er beskæftiget flere timer om  

 ugen i bopælslandet.
 Beskæftigelsen skal desuden udøves regelmæssigt og jævnligt i  

 bopælslandet.
62. I en sag C-425/93, Calle Grenzshop Andresen GmbH  

 & Co.
KG/Allgemeine Ortskrankenkasse fur den Kreis Schleswig-Flensburg,  

 har EF-domstolen udtalt følgende:
 »En dansk arbejdstager, der er bosat i Danmark og udelukkende er  

 beskæftiget hos en virksomhed med forretningssted i Tyskland, og som  

 regelmæssigt for et tidsrum på flere timer om ugen, og således, at der ikke  

 gælder nogen begrænsning til et år, som led i dette beskæftigelsesforhold  

 udfører en del af sit arbejde i Danmark, er omfattet af art. 14, stk. 2,  

 litra b, nr. i) i forordning 1408/71«.
Eksempel En byggeleder med bopæl i Danmark fører tilsyn med firmaets byggepladser i  

 Tyskland og i Danmark.
I gennemsnit arbejder pågældende 30 timer om ugen i  

 Tyskland, og 7 timer om ugen arbejder den pågældende i Danmark.
Den del af  

 arbejdet, som byggelederen udfører i Danmark, udføres regelmæssigt.  

 Byggelederen er omfattet af dansk lovgivning om social sikring, da han har  

 bopæl i Danmark og udfører en del af sit arbejde i Danmark regelmæssigt flere  

 timer om ugen.
Eksempel En repræsentant med bopæl i Danmark foretager udover det arbejde, som  

 udføres i Danmark, jævnligt forretningsrejser af 1-2 dages varighed i  

 Tyskland, hvor vedkommende deltager i messer, besøger kunder mv.  

 Repræsentanten er omfattet af dansk lovgivning om social sikring, da  

 pågældende har bopæl i Danmark og regelmæssigt udfører en del af sit arbejde  

 i Danmark.
63. I forordningens art. 14, stk. 2, litra b), nr. ii)  

 er det fastslået, at lønmodtageren er omfattet af lovgivningen i det  

 EØS-land, hvor arbejdsgiveren har sit hjemsted eller sin bopæl, hvis der ikke  

 udøves beskæftigelse i lønmodtagerens bopælsland.
Bestemmelsen er gengivet i  

 punkt 60.
 64. Endelig fastslår forordningens art. 14, stk. 3, at  

 en lønmodtager er omfattet af lovgivningen i det EØS-land, hvor virksomheden  

 har sit hjemsted, hvis to EØS-landes fælles grænse går igennem virksomheden.
 65. Gennemførelsesforordningens art. 12a fastsætter  

 nærmere regler for den praktiske gennemførelse af forordningens art. 14, stk.  

 2, litra b), nr. i). Det fremgår af bestemmelsen, at lønmodtageren skal  

 underrette den kompetente institution i bopælslandet, hvis der foreligger en  

 situation, som er omhandlet i forordningens art. 14, stk. 2, litra b), nr.  

 i). Den kompetente institution i bopælslandet skal udlevere en attest til  

 lønmodtageren, hvis den pågældende er omfattet af bopælslandets lovgivning.  

 Dette attesteres på blanket E 101.
 I bilag 5 er optrykt en kortfattet vejledning til udfyldelse af blanket E  

 101 DK.
 66. Det fremgår tillige af gennemførelsesforordningens  

 art. 12a, stk. 2, at den kompetente institution i bopælslandet skal sende en  

 kopi af attesten i form af blanket E 101 til den kompetente myndighed i  

 enhvert andet EØS-land, hvor den pågældende udøver beskæftigelse eller hvor  

 en arbejdsgiver har sit hjemsted.
 67. Hvis lønmodtageren ikke skal være omfattet af  

 bopælslandets lovgivning, skal den kompetente institution i bopælslandet  

 underrette institutionen i det land, hvis lovgivning skal finde anvendelse.
Den kompetente institution i det EØS-land, hvis lovgivning finder  

 anvendelse, skal udlevere en attest herfor i form af blanket E 101 til  

 lønmodtageren.
Herefter sender den kompetente institution kopi af blanket E  

 101 til bopælslandets institution og til de øvrige EØS-lande, hvor  

 lønmodtageren udfører en del af sin beskæftigelse.
 68. I gennemførelsesforordningens art. 12 a, stk. 1,  

 litra b), og stk. 4, litra a), findes regler om den praktiske gennemførelse  

 af forordningens art. 14, stk. 2, b, litra ii). Det fremgår heraf, at den  

 kompetente institution skal underrette bopælsstaten og den stat, hvor  

 pågældende er delvis beskæftiget om hvilken medlemsstat, der er kompetent.
Den kompetente institution i den medlemsstat, hvis lovgivning finder  

 anvendelse, skal udlevere en attest herfor i form af blanket E 101 til  

 arbejdstageren.
Herefter sender den kompetente institution kopi af blanket E  

 101 til bopælsstatens institution og til de øvrige medlemsstater, hvor  

 arbejdstageren udfører en del af sin beskæftigelse.
 I tilfælde, hvor Danmark er kompetent land i medfør af forordningens art.  

 14, stk. 2, b, nr. ii), er den kompetente institution Den Sociale  

 Sikringsstyrelse.
 69. Gennemførelsesforordningens art. 12a stk. 3a,  

 fastsætter regler for den praktiske gennemførelse af forordningens art. 14,  

 stk. 3. Der er tale om tilsvarende regler som beskrevet ovenfor i punkt  

 65-68.
 70. Da der skal indbetales bidrag til de sociale  

 sikringsordninger i bopælslandet, har institutionerne i de øvrige EØS-lande i  

 fornødent omfang pligt til at give oplysninger, der er nødvendige for at  

 fastsætte bidragene.
71. I tilfælde, hvor Danmark er kompetent land i  

 medfør af forordningens art. 14, stk. 2, litra b), skal der indbetales bidrag  

 til Arbejdsmarkedets Tillægspension, ATP, arbejdsskadeforsikring og evt.  

 dansk arbejdsløshedsforsikring på grundlag af beskæftigelsen både i Danmark  

 og i de øvrige EØS- lande.
Der er således behov for følgende oplysninger:
 - For ATP:
I den situation, hvor en udenlandsk arbejdsgiver bliver pligtig at  

 indbetale bidrag til ATP for en lønmodtager, skal den udenlandske  

 arbejdsgiver have et såkaldt SE-nummer, der tildeles af Told-og  

 Skatteregionen.
Indbetaling og indberetning skal ske på dette nummer.  

 Arbejdsgiveren skal selv tage initiativet til indbetaling og indberetning,  

 ligesom han selv skal beregne bidraget.
 Oplysninger om den praktiske fremgangsmåde ved indbetaling og indberetning  

 fås ved henvendelse til ATP, Kongens Vænge 8, 3400 Hillerød, tlf. 48 20 48  

 20.
 - For arbejdsløshedsforsikringen:
Til opfyldelse af det krav om beskæftigelse, der stilles som betingelse  

 for optagelse i en dansk arbejdsløshedskasse, kan personen medregne samtlige  

 arbejdstimer fra beskæftigelsen både i Danmark og i den eller de øvrige  

 EØS-lande.
Beskæftigelsen i Danmark er afgørende for, hvilken  

 arbejdsløshedskasse personen kan optages i.
 - For arbejdsskadeforsikringen:
 Ligeledes er lønmodtageren omfattet af den danske lovpligtige  

 arbejdsskadeforsikring ved beskæftigelsen i Danmark og i de øvrige EØS-lande.  

 For at der kan tegnes en arbejdsskadeforsikring i et dansk forsikringsselskab  

 for beskæftigelse i udlandet, skal der gives oplysninger om arbejdets  

 karakter og antallet af personer, som skal omfattes af forsikringen.
72. Den Sociale Sikringsstyrelse har udgivet en pjece,  

 der hedder »Orientering om arbejdsgiverens rettigheder og pligter efter  

 dansk lovgivning om social sikring«.
Pjecen redegør nærmere for den  

 praktiske fremgangsmåde, når en arbejdsgiver skal indbetale bidrag til de  

 danske sociale sikringsordninger.
Pjecen kan rekvireres gratis i Den Sociale  

 Sikringsstyrelse.
73. Til trods for, at en lønmodtager udfører sin  

 beskæftigelse på to eller flere EØS-landes områder, anvendes alene det  

 kompetente lands lovgivning.
I overensstemmelse med forordningens art. 14d,  

 stk. 1, behandles lønmodtageren som om pågældende alene var beskæftiget på  

 det kompetente lands område.
I tilfælde, hvor Danmark er kompetent land, skal  

 der også indbetales bidrag til ATP, arbejdsskadeforsikring og  

 arbejdsløshedsforsikring for så vidt angår beskæftigelsen i de øvrige  

 EØS-lande.
International transport 74. For personer beskæftiget i international transport  

 indeholder forordningens art. 14, stk. 2, litra a), regler, der fastsætter  

 det kompetente land.
Bestemmelsen gælder alene for personer, der normalt har  

 lønnet beskæftigelse på to eller flere EØS-landes område.
 75. Persongruppen, som er omfattet af forordningens  

 art. 14, stk. 2, litra a), omfatter følgende:
- personer, der hører til det kørende, sejlende eller flyvende personel i  

 en virksomhed, som - for andres eller for egen regning foretager - international befordring af passagerer eller gods ad - jernbane, landevej, luftvejen eller indlands vandveje (Indlands vandveje  

 omhandler flodsejlads/kanalsejlads, hvor floden eller kanalen løber gennem  

 flere EØS-lande).
 Disse personer er som hovedregel omfattet af lovgivningen i det EØS-land,  

 hvor virksomheden har sit hjemsted.
 76. Det følger af bestemmelsen, at lønmodtagere, der  

 fx. er ansat af en vognmand med hjemsted i Danmark, vil høre under dansk  

 lovgivning, hvis de kører i to eller flere EØS-lande, selv om de ikke kører i  

 Danmark.
 77. Der findes en undtagelse hertil i forordningens  

 art. 14, stk. 2, litra a), nr. i), som har følgende ordlyd:
 »En person, der er beskæftiget af en filial eller af en fast  

 repræsentation, som den pågældende virksomhed har i en anden medlemsstat end  

 den, hvor virksomheden har sit hjemsted, er omfattet af lovgivningen i den  

 medlemsstat, på hvis område den nævnte filial eller faste repræsentation er  

 beliggende«.
78. Der findes en yderligere undtagelse til  

 bestemmelsen i forordningens art. 14, stk. 2, litra a), hvorefter en  

 medarbejder ved international transport er omfattet af lovgivningen i det  

 EØS-land, hvor virksomheden har sit hjemsted.
Undtagelsen findes i  

 forordningens art. 14, stk. 2, litra a), nr. ii), som har følgende ordlyd:
 »En person, der overvejende er beskæftiget i den medlemsstat, hvor  

 han er bosat, er omfattet af denne stats lovgivning, selv om den virksomhed,  

 hvori han er beskæftiget, hverken har sit hjemsted, en filial eller en fast  

 repræsentation på dette område«.
Efter denne bestemmelse lægges vægt på, hvor den pågældende medarbejder  

 overvejende er beskæftiget.
Herved forstås, at mere end halvdelen af den  

 pågældendes faktiske beskæftigelse udøves i dennes bopælsland.
Dette vurderes  

 ved et konkret skøn over den forventede faktiske beskæftigelse i en given  

 periode.
Eksempel En EØS-statsborger med bopæl i Tyskland er ansat i et dansk  

 transportfirma, hvor pågældende er beskæftiget som eksport- chauffør.  

 Chaufføren kører i alle EØS-lande.
 Pågældende er omfattet af dansk lovgivning om social sikring, da  

 pågældende som hovedregel er omfattet af lovgivingen i arbejdsgiverens  

 hjemstedsland, der er Danmark (art. 14, stk. 2, litra a)).
Eksempel I samme firma er der også ansat en EØS-statsborger med bopæl i Tyskland,  

 og vedkommende er også eksportchauffør.
Denne chaufførs beskæftigelsesmønster  

 er, at han det meste af tiden kører i Tyskland med enkelte arbejdstimer i  

 Frankrig og Holland.
Da chaufføren hovedsageligt arbejder i sit bopælsland,  

 er han omfattet af lovgivningen i bopælslandet (art. 14, stk. 2, litra a),  

 nr. ii)).
 79. For andre lønmodtagere end personer beskæftiget i  

 international transport indeholder gennemførelsesforordningen bestemmelser om  

 udstedelse af en blanket E 101. En sådan bestemmelse findes imidlertid ikke  

 for lønmodtagere beskæftiget i international transport.
Der skal således ikke udstedes blanket E 101 til lønmodtagere ved  

 international transport.
Kommunen skal tage stilling til, om pågældende er  

 omfattet af dansk lovgivning om social sikring, når der anmodes om en blanket  

 E 111 DK eller en blanket E 106 DK til lønmodtagere ved international  

 transport.
Derimod skal der udstedes blanket E 101 til selv-stændige, der er  

 beskæftiget ved international transport.
 80. En lønmodtager beskæftiget ved international  

 transport skal således ved ansøgning om kontantydelser i det kompetente land  

 dokumentere, at der er tale om et beskæftigelsesforhold, som henhører under  

 forordningens art. 14, stk. 2, litra a (hvis den kompetente institution  

 finder det godtgjort, at lønmodtagerens beskæftigelse henhører under  

 forordningens art. 14, stk. 2, litra a), og dette land derefter er kompetent,  

 kan kontantydelser udbetales efter dette lands lovgivning.
 81. Til trods for, at en lønmodtager beskæftiget i  

 international transport udfører sin beskæftigelse på to eller flere  

 EØS-landes områder, anvendes alene det kompetente lands lovgivning (med  

 undtagelse af retten til sygehjælpsydelser i opholdslandet for det kompetente  

 lands regning).
I overensstemmelse med forordningens art. 14d, stk. 1, behandles  

 lønmodtageren som om pågældende alene var beskæftiget på det kompetente lands  

 område.
I tilfælde, hvor Danmark er kompetent land, skal der også indbetales  

 bidrag til ATP, arbejdsskadeforsikring og arbejdsløshedsforsikring, for så  

 vidt angår beskæftigelsen i de øvrige EØS-lande.
Det bemærkes, at forordningens art. 14, stk. 2, litra a), kun omhandler  

 lønmodtagere.
Der findes ingen særlige regler i forordningen ved  

 international transport for selvstændige.
Det er derfor de almindelige regler  

 i forordningen, der skal anvendes for selvstændige ved international  

 tranport.
Se nærmere kapitel 14.
Selvstændige Beskæftigelseslandet 82. For selvstændige indeholder forordningens art. 13,  

 stk. 2, litra b), et generelt kriterium for, hvilket EØS-lands lovgivning,  

 der finder anvendelse.
Bestemmelsen har følgende ordlyd:
 »Med forbehold af artikel 14 - 17 er en person, der har selvstændig  

 beskæftigelse på en medlemsstats område, omfattet af denne stats lovgivning,  

 selv om han er bosat på en anden medlemsstats område«.
Selvstændige 83. Hovedreglen er således, at en person er omfattet  

 af lovgivningen i det EØS-land, hvor pågældende er selvstændig.
Det afgørende  

 er, hvor beskæftigelsen fysisk faktisk udføres.
 84. Hovedreglen i forordningens art. 13, stk. 2, litra  

 b), om anvendelse af beskæftigelseslandets lovgivning medfører, at personer,  

 der er selvstændige i Danmark, er omfattet af dansk lovgivning om social  

 sikring.
Grænsearbejdere 85. Hovedreglen i forordningens art. 13, stk. 2, litra  

 b), om anvendelse af beskæftigelseslandets lovgivning finder også anvendelse  

 for personer, der betegnes som grænsearbejdere.
Ved grænsearbejdere forstås  

 efter forordningens art. 1, litra b), en selvstændig, som udøver sin  

 beskæftigelse på et EØS-lands område, men er bosat på et andet EØS-lands  

 område, hvortil han som hovedregel vender tilbage hver dag eller mindst en  

 gang om ugen.
Der findes ingen særlige lovvalgsregler for grænsearbejdere, da  

 hovedreglen i forordningens art. 13, stk. 2, litra b), anvendes.
Imidlertid  

 har bestemmelserne om de enkelte ydelser særlige regler for grænsearbejdere.  

 Se nærmere i hæfte 2 om sygehjælp og i hæfte 6 om ydelser ved arbejdsløshed.
Dansk område 86. Personer, der er beskæftiget som selvstændige på  

 dansk område, er efter hovedreglen i forordningens art. 13, stk. 2, litra b),  

 omfattet af dansk lovgivning.
Ved dansk område forstås Danmark med undtagelse  

 af Færøerne og Grønland.
Beskæftigelse på den danske kontinentalsokkel anses også som beskæftigelse  

 på dansk område.
Visse andre EØS-lande anser ikke deres kontinentalsokkel som  

 en del af dette lands territorium.
Søfolk 87. Hovedreglen om lovvalg for søfolk findes i  

 forordningens art. 13, stk. 2, litra c), som er beskrevet nærmere i punkt 55.  

 Bestemmelsen gælder både for lønmodtagere og for selvstændige.
88. I forordningens art. 14b, stk. 2, findes en  

 undtagelse til hovedreglen i forordningens art. 13, stk. 2, litra c), om  

 anvendelse af flaglandets lovgivning.
Denne undtagelsesbestemmelse omhandler  

 selvstændige, som midlertidigt udfører en beskæftigelse på et skib, som fører  

 et andet EØS-lands flag.
Bestemmelsen har følgende ordlyd:
 »En person, som normalt har selvstændig beskæftigelse enten på en  

 medlemsstats område eller om bord på et skib, der fører en medlemsstats flag,  

 og som for egen regning udfører et arbejde om bord på et skib, der fører en  

 anden medlemsstats flag, er fortsat omfattet af lovgivningen i førstnævnte  

 medlemsstat på de i artikel 14a, stk. 1, fastsatte betingelser«.
 Betingelserne i forordningens art. 14a, stk. 1, og reglerne om  

 gennemførelse heraf er beskrevet nærmere nedenfor i kapitel 18.
89. I forordningens art. 14b, stk. 3, er fastsat en  

 regel som omhandler tilfælde, hvor en selvstændig, der ikke sædvanligvis har  

 sin beskæftigelse til søs, udfører et arbejde på et skib i et EØS-lands havn  

 eller territorialfarvand uden at tilhøre skibets besætning.
Den pågældende er  

 omfattet af lovgivningen i det EØS-land på hvis område, herunder  

 territorialfarvand, arbejdet udføres, uanset om skibet fører et andet  

 EØS-lands flag.
Beskæftigelse i to eller flere lande 90. Forordningen indeholder særlige lovvalgsregler for  

 personer, der normalt har selvstændig beskæftigelse på to eller flere EØS-  

 landes område.
Reglerne findes i forordningens art. 14a, stk. 2, og stk. 3.
Bestemmelsen omhandler ikke grænsearbejdere, som kun udøver selvstændig  

 beskæftigelse på et EØS-lands område.
Grænsearbejdere er nærmere omtalt i  

 punkt 85.
 91. Anvendelse af lovvalgsreglen i forordningens art.  

 14a, stk. 2, forudsætter, at der er tale om en person, som normalt har  

 selvstændig beskæftigelse på to eller flere EØS-landes område.
 Bestemmelsen regulerer to situationer.
 Der er for det første tale om tilfælde, hvor den selvstændige har fast  

 bopæl på et af de EØS-landes område, hvor en del af den selvstændige  

 beskæftigelse udføres.
 For det andet er der tale om tilfælde, hvor den selvstændige er  

 beskæftiget på to eller flere EØS-landes område og ikke har fast bopæl på et  

 af beskæftigelseslandenes område.
 Forordningens art. 14a, stk. 2, har følgende ordlyd:
»En person, der normalt har selvstændig beskæftigelse på to eller  

 flere medlemsstaters område, er omfattet af lovgivningen i den medlemsstat,  

 på hvis område han er bosat, hvis han udøver en del af sin virksomhed på  

 denne medlemsstats område, eller, såfremt han ikke udøver virksomhed på den  

 medlemsstats område, hvor han er bosat, af lovgivningen i den medlemsstat, på  

 hvis område han har sin hovedbeskæftigelse.
Kriterierne for nærmere  

 bestemmelse af hovedbeskæftigelsen fastsættes i den i artikel 98 omhandlede  

 forordning«.
92. Forordningens art. 14a, stk. 2, fastslår, at en  

 selvstændig, som er beskæftiget på to eller flere EØS-landes område, er  

 omfattet af lovgivningen i bopælslandet.
I tilfælde hvor en person er  

 beskæftiget i flere EØS-lande, kan det være vanskeligt at fastslå, hvor den  

 pågældende har bopæl.
I forordningens art. 1, litra h), er begrebet  

 »bopæl« defineret som »sædvanligt opholdssted«.
93. Det er imidlertid en forudsætning for anvendelse  

 af bopælslandets lovgivning, at pågældende udøver en beskæftigelse i  

 bopælslandet som selvstændig.
Det er tilstrækkeligt at den selvstændige  

 beskæftigelse i bopælslandet regelmæssigt udgør flere timer om ugen.
For så  

 vidt angår kravet til beskæftigelsens omfang henvises til punkt 61-62.
94. Det fremgår af forordningens art. 14a, stk. 2, at  

 en selvstændig, som ikke udøver beskæftigelse i bopælslandet, er omfattet af  

 lovgivningen i det EØS-land, hvor hovedbeskæftigelsen udøves.
Kriterier for  

 fastlæggelse af hovedbeskæftigelsen findes i gennemførelesforordningens art.  

 12a, stk. 5.
 Kriterierne i gennemførelsesforordningens art. 12a, stk. 5, litra d),  

 fastslår, at der først og fremmest skal lægges vægt på:
- stedet, hvor virksomheden udøves Såfremt dette ikke er muligt skal der lægges vægt på:
- den sædvanlige karakter af virksomheden - varigheden af virksomheden - antallet af udførte tjenesteydelser - indtægterne 95. Foruden de nævnte kriterier opstiller  

 gennemførelsesforordningens art. 12a, stk. 5, retningslinier for den  

 praktiske administration i litra a - litra c). Det fremgår af disse  

 bestemmelser, at bopælsstedets institution skal underrette de andre berørte  

 institutioner om, at den pågældende ikke udøver virksomhed i bopælslandet.  

 Derefter aftales det af alle de berørte institutioner - inden for en frist på  

 seks måneder, hvilken lovgivning, der skal finde anvendelse.
Det fremgår af gennemførelsesforordningens art. 12a, stk. 5, litra c), at  

 den kompetente institution skal udlevere en attest til den selvstændige  

 erhvervsdrivende, der bekræfter, at denne er omfattet af det kompetente lands  

 lovgivning.
Attesten udstedes i form af blanket E 101. I tilfælde, hvor  

 Danmark er kompetent land, udstedes blanket E 101 DK af Den Sociale  

 Sikringsstyrelse.
96. Gennemførelsesforordningens art. 12a, stk. 1,  

 litra a), og stk. 2, fastsætter nærmere regler for den praktiske  

 gennemførelse af forordningens art. 14a, stk. 2. Der er tale om tilsvarende  

 regler, som gælder for lønmodtagere.
Der henvises således til kapitel 13,  

 punkt 65-68.
 97. Endelig fastslår forordningens art. 14a, stk. 3,  

 at en selvstændig er omfattet af lovgivningen i det EØS-land, hvor  

 virksomheden har sit hjemsted, hvis to EØS-landes fælles grænse går igennem  

 virksomheden.
 98. Gennemførelsesforordningens art. 12a, stk. 3,  

 litra a), fastsætter regler for den praktiske gennemførelse af forordningens  

 art. 14a, stk. 3. Der er tale om tilsvarende regler som beskrevet ovenfor for  

 lønmodtagere i punkt 65-68.
99. Til trods for at en selvstændig udfører sin  

 beskæftigelse på to eller flere EØS-landes områder, anvendes alene det  

 kompetente lands lovgivning.
I overensstemmelse med forordningens art. 14d,  

 stk. 1, behandles den selvstændige som om denne alene var beskæftiget på det  

 kompetente lands område.
I tilfælde, hvor Danmark er kompetent land, skal der  

 også indbetales bidrag til en eventuel arbejdsløshedsforsikring for så vidt  

 angår beskæftigelsen i de øvrige EØS-lande.
Der skal også indbetales bidrag  

 til ATP for den samlede beskæftigelse for personer, der som lønmodtagere har  

 været medlemmer af ATP i sammenlagt tre år og har betalt bidrag svarende til  

 tre-årsperioden, forudsat at den pågældende har valgt at bevare medlemsskabet  

 af ordningen og indbetaler hele bidraget for den selvstændige beskæftigelse  

 selv.
Pensionsforsikring 100. I gennemførelsesforordningens art. 14a, stk. 4,  

 findes en særregel om pensionsforsikring for selv-stændige erhvervsdrivende,  

 som er beskæftiget i to eller flere EØS-lande.
Der er alene tale om  

 forsikring til alderspension.
Bestemmelsen omhandler de tilfælde, hvor den selv-stændige  

 erhvervsdrivende ikke har mulighed for at blive omfattet af en  

 alderspensionsordning i det kompetente land og heller ikke kan blive  

 frivilligt forsikret.
I disse tilfælde skal den selvstændige erhvervsdrivende  

 optages i alderspensionsordningen i et af de øvrige berørte EØS-lande, hvor  

 pågældende opfylder betingelserne i national lovgivning for at være omfattet.  

 Hvis betingelserne er opfyldt i to eller flere EØS-lande, skal de pågældende  

 EØS-lande ved en fælles aftale, fastlægge, hvilket EØS-lands pensionsordning,  

 som skal finde anvendelse.
I tilfælde, hvor en selvstændig udøver sin hovedbeskæftigelse i Danmark og  

 sin øvrige beskæftigelse i andre EØS-lande, vil den pågældende kunne optjene  

 ret til dansk social pension i overensstemmelse med reglerne i lov om social  

 pension og forordningens bestemmelser om pension.
Reglen i forordningens art.  

 14a, stk. 4, vil således kun få betydning for Danmark i tilfælde, hvor et  

 andet EØS-land er kompetent, men ikke kan pensionsforsikre den pågældende.
 Efter gennemførelsesforordningens art. 12a, stk. 6, påhviler det  

 institutionen i det kompetente land at underrette de kompetente institutioner  

 i de øvrige berørte lande om, at den selvstændige erhvervsdrivende ikke kan  

 omfattes af pensionsforsikringen i dette EØS-land.
Personer, der samtidig er lønmodtagere og  

 selvstændige Hovedregel 101. Det forekommer, at en person udøver beskæftigelse  

 både som lønmodtager og som selvstændig samtidig.
I tilfælde, hvor den  

 pågældende er beskæftiget som lønmodtager i et EØS-land og som selv-stændig i  

 et andet EØS-land, skal den pågældende som hovedregel være omfattet af  

 lovgivningen i det EØS-land, hvor pågældende er lønmodtager.
Dette fremgår af  

 art. 14c, litra a), i forordningen.
Når en person er omfattet af det EØS-lands lovgivning, hvor der udøves  

 lønnet beskæftigelse (selv om pågældende samtidig er selvstændig i et andet  

 EØS-land) skal han/hun stilles som om den samlede beskæftigelse blev udøvet i  

 det kompetente land.
Dette fremgår af art. 14d, stk. 1, i forordningen.
Eksempel En murermester med selvstændig virksomhed og bopæl i Flensborg er  

 deltidsbeskæftiget som lønmodtager i en dansk virksomhed.
Murermesteren vil  

 som lønmodtager i en dansk virksomhed være omfattet af dansk lovgivning, da  

 den lønnede beskæftigelse har forrang efter art. 14c i forordningen.
Ved  

 beregning af sociale sikringsydelser til murermesteren skal der tages hensyn  

 til indtægt og beskæftigelsesperioder i Tyskland.
102. I tilfælde, hvor en person er selvstændig i et  

 EØS-land og har lønnet beskæftigelse i to eller flere andre EØS-lande, er det  

 stadig den lønnede beskæftigelse, der afgør hvilket EØS-lands lovgivning, der  

 finder anvendelse.
Da den lønnede beskæftigelse foretages i flere EØS-lande,  

 skal det afgøres efter art. 14, stk. 2 eller stk. 3, hvilket EØS-lands  

 lovgivning, der har forrang.
Disse regler er beskrevet ovenfor i kapitel 13.
Det fremgår af gennemførelsesforordningens art. 12a, stk. 1, at der skal  

 rettes henvendelse til den kompetente myndighed i bopælslandet.
Myndigheden  

 skal udstede blanket E 101, jf. gennemførelsesforordningens art. 12a, stk. 7,  

 litra a).
Særregel 103. Det er ovenfor i punkt 49 beskrevet, at det kun  

 er muligt af være omfattet af lovgivningen i et EØS-land.
Der findes dog en  

 enkelt undtagelse til dette enhedsprincip.
Undtagelsen vedrører visse grupper  

 af personer, som samtidig udøver lønnet og selv-stændig beskæftigelse i  

 forskellige EØS-lande.
I en række særlige situationer er personer samtidig omfattet af to  

 EØS-landes lovgivninger.
Det vil sige, at de er omfattet af et EØS-lands  

 lovgivning for så vidt angår den selvstændige beskæftigelse og et andet  

 EØS-lands lovgivning for så vidt angår den lønnede beskæftigelse.
Dette  

 fremgår af art. 14c, litra b). De særlige situationer er angivet i bilag VII  

 til forordningen.
 Bilag VII til forordningen er optrykt som bilag 7 til dette hæfte.
 104. Det fremgår heraf, at en person, der er bosat i  

 Danmark, har selvstændig beskæftigelse i Danmark og lønnet beskæftigelse i et  

 andet EØS-land, er omfattet af begge landes lovgivning.
For de særlige persongrupper angivet i bilag VII til forordningen gælder  

 det, at der ved beregningen af bidrag til ordningerne for selvstændige tages  

 hensyn til den lønnede beskæftigelse i det andet EØS-land.
Dette fremgår af  

 art. 14d, stk. 2, i forordningen.
Der skal ikke udstedes blanket E 101, med mindre den pågældende er  

 beskæftiget som lønmodtager eller selvstændig i flere lande.
Der henvises til  

 gennemførelsesforordningens art. 12a, stk. 8.
Frivillig forsikring 105. Det lovvalg, der foretages efter art. 13 - 14d i  

 forordningen, vedrører ikke adgangen til frivillig forsikring.
Hvis der inden  

 for et sikringsområde i et EØS-land kun findes en frivillig sikringsordning,  

 gælder lovvalget dog også den frivillige forsikringsordning.
 Artikel 15, stk. 2, omhandler den situation, at anvendelsen af to eller  

 flere medlemsstaters lovgivning medfører medlemsskab, af enten en tvungen og  

 en eller flere frivillige forsikringsordninger eller flere frivillige  

 ordninger.
Tjenestemænd og dermed ligestillede Tjenestemænd og dermed ligestillede 106. Personer, der er beskæftiget som tjenestemænd  

 eller dermed ligestillede er omfattet af lovgivningen i det EØS-land, i hvis  

 administration de er beskæftigede.
Ved tjenestemænd og dermed ligestillede  

 forstås personer, der er ansat i den offentlige administration.
Der tænkes  

 her på såvel statslige som kommunale institutioner.
Ansatte ved selvejende  

 eller andre private institutioner og virksomheder anses også som offentligt  

 ansatte, hvis lønudgiften dækkes med mindst 50 % af offentlige midler.
Ved  

 afgørelsen af om en person er offentligt ansat i forordningens forstand  

 lægges der desuden vægt på, om arbejdsgiveren efter lov om dagpenge ved  

 sygdom eller fødsel betragtes som en offentlig arbejdsgiver.
Såfremt lønudgiften til en ansat ved en selvejende eller privat  

 institution ikke dækkes med mindst 50 % af offentlige midler, vil - hvis  

 betingelserne herfor er opfyldt - der være mulighed for, at den ansatte kan  

 udsendes af sin danske arbejdsgiver til arbejdet i et andet EØS-land.
Se  

 nærmere i kapitel 18 om reglerne for udsendelse af lønmodtagere.
Eksempel En dansk forsker ansat i Miljøstyrelsen deltager som dansk repræsentant i  

 et fælleseuropæisk forskningsprojekt i Italien.
Da den pågældende fortsat  

 lønnes af den danske stat, vil forskeren være omfattet af dansk lovgivning om  

 social sikring.
Eksempel En dansk præst ansættes som dansk sømandspræst i London.
Da udgifterne til  

 lønnen refunderes af Kirkeministeriet med 50%, vil dansk lovgivning finde  

 anvendelse.
 Som yderligere eksempler kan nævnes:
 - Præster og assistenter, der er ansat i Dansk Sømandskirke i Fremmede  

 Havne og i et vist omfang ansatte ved Dansk Kirke i Udlandet og udsendt til  

 andre EØS-lande.
 - Velfærdssekretærer, der er udsendt af Handelsflådens Velfærdsråd til  

 andre EØS-lande.
 - Tjenestemænd i DSB, der er udsendt til tjeneste i DSB's rejsebureau i  

 andre EØS-lande.
 (Ansatte ved DSB Rederi A/S og DSB busser betragtes ikke som offentlig  

 ansatte, da arbejdsgiveren anses for at være en privat arbejdsgiver).
 - Lærere, der er udsendt af Undervisningsministeriet til tjeneste ved  

 Europaskolerne.
 - Eksportstipendiater, der er udsendt af Erhvervsfremmestyrelsen til andre  

 EØS-lande, samt stipendiater udsendt af danske universiteter, når de lønnes  

 af universitetet under opholdet i det andet EØS-land.
 - Ansatte ved Danmarks Radio.
 Diplomater mv.
 107. Udsendt personale ved diplomatiske missioner  

 (ambassader) og konsulater anses for at være omfattet af lovvalgsreglen for  

 tjenestemænd og dermed ligestillede i forordningens art. 13, stk. 2, litra  

 d). Heraf følger, at danske diplomater og konsuler betragtes som danske  

 tjenestemænd og er derfor omfattet af dansk lovgivning om social sikring.
108. Lokalt ansatte medlemmer af det tjenestegørende  

 personale ved diplomatiske missioner (ambassader) og konsulater samt  

 personer, der står i privat tjeneste hos embedsmænd, der er knyttet til  

 sådanne missioner eller konsulater betragtes ikke som tjenestemænd og dermed  

 ligestillede.
De er som hovedregel omfattet af lovgivningen i det EØS-land,  

 hvor den diplomatiske mission eller konsulat er beliggende.
Dette fremgår af  

 artikel 16, stk. 1, i forordningen.
Den Administrative Kommission (se herom i kapitel 1, punkt 6) har i  

 afgørelse nr. 89 af 20. marts 1973 fastslået, at bestemmelserne i artikel 16,  

 stk. 1, og 2, finder anvendelse på alle lønmodtagere, som er beskæftiget i  

 diplomatiske missioner eller konsulater, eller som står i tjeneste hos  

 embedsmænd, der er knyttet til sådanne missioner eller konsulater.
Dette  

 gælder dog ikke for udsendte tjenestemænd og dermed ligestillede.
Eksempel Ambassadøren ved den danske ambassade i Rom ansætter en kok, som dels  

 tilbereder officielle middage til gæster på ambassaden og dels er beskæftiget  

 i ambassadørens private husholdning.
Den pågældende kok vil som hovedregel  

 være omfattet af italiensk lovgivning om social sikring.
Ambassadøren er  

 omfattet af dansk lovgivning om social sikring som udsendt dansk  

 tjenestemand.
109. Det lokalt ansatte personale ved diplomatiske  

 missioner (ambassader) har imidlertid en mulighed for at vælge at være  

 omfattet af lovgivningen i det EØS-land, som ambassaden eller konsulatet  

 repræsenterer, hvis de ansatte er statsborgere i dette EØS-land.
Denne ret  

 til at vælge kan udøves på ny ved hvert kalenderår og har ikke  

 tilbagevirkende kraft.
Dette fremgår af art. 16, stk. 2 i forordningen.
 Den pågældende kok i ovennævnte eksempel vil således kunne vælge at være  

 omfattet af dansk lovgivning om social sikring, såfremt vedkommende er dansk  

 statsborger.
110. Hvad angår det lokalt ansatte personales ret til  

 at vælge lovgivning er der i gennemførelsesforordningens art. 13 fastsat en  

 række regler om den praktiske fremgangsmåde.
Det fremgår af disse regler om  

 den praktiske fremgangsmåde, at retten skal udøves første gang inden tre  

 måneder efter det tidspunkt, da lønmodtageren blev ansat ved den pågældende  

 ambassade eller konsulat.
Valget får virkning fra datoen for tiltrædelsen af  

 den pågældende stilling.
Den pågældende lønmodtager skal meddele sit valg til sin arbejdsgiver og  

 den kompetente institution i det EØS-land, hvis lovgivning vedkommende  

 vælger.
I Danmark er den kompetente institution Den Sociale Sikringsstyrelse.  

 Meddelelsen sendes til Den Sociale Sikringsstyrelse i form af en blanket E  

 103 DK i tre eksemplarer.
Den Sociale Sikringsstyrelse attesterer, at  

 betingelserne for valg af dansk lovgivning er opfyldt.
Eksempel På det danske generalkonsulat i Munchen ansættes 1. december 1995 en  

 korrespondent til at udføre oversættelsesopgaver i konsulatet.  

 Korrespondenten er dansk statsborger men er ikke udsendt fra Danmark.  

 Korrespondenten kan vælge at være omfattet af dansk lovgivning om social  

 sikring.
Konsulatet fremsender den 1. januar 1996 en blanket E 103 til Den Sociale  

 Sikringsstyrelse.
Sikringsstyrelsen attesterer på blanket E 103, at  

 betingelserne er opfyldt, således at pågældende er omfattet af dansk  

 lovgivning med virkning fra 1. december 1995. Sikringsstyrelsen underretter  

 korrespondentens seneste danske bopælskommune om lovvalget, for at denne kan  

 udstede sygehjælpsblanketter og familieydelser.
Desuden underretter  

 Sikringsstyrelsen arbejdsgiverens hjemstedskommune med henblik på eventuel  

 udbetaling af syge- eller barseldagpenge.
Hjælpeansatte ved EU 111. For hjælpeansatte ved De Europæiske Fællesskaber  

 gælder særlige regler for lovvalg.
Disse hjælpeansatte har en ret til at  

 vælge, hvilket EØS-lands lovgivning de skal være omfattet af.
Denne ret  

 fremgår af art. 16, stk. 3, i forordningen.
 De pågældende har ret til at vælge mellem tre EØS-landes lovgivninger:
- lovgivningen i det EØS-land, på hvis område de er beskæftiget, - lovgivningen i det EØS-land, hvor de senest har været omfattet, - lovgivningen i det EØS-land, hvor de er statsborgere.
112. Retten til at vælge lovgivning kan kun udøves en  

 gang og får virkning fra tidspunktet for de pågældendes tiltrædelse af  

 tjenesten.
De praktiske regler for udøvelse af valget findes i artikel 14 i  

 gennemførelsesforordningen.
Det fremgår heraf, at den EU-institution, der  

 afslutter ansættelseskontrakten med den pågældende, skal underrette den  

 kompetente institution i det EØS- land, af hvis lovgivning den hjælpeansatte  

 har valgt at være omfattet.
Underretningen foretages i form af blanket E 103,  

 som skal attesteres af de sociale sikringsmyndigheder for at have gyldighed.  

 Det er den pågældende EU-institution, der på blanket E 103 attesterer, at  

 vedkommende person er hjælpeansat ved institutionen.
 Det Europæiske Miljøagentur er et eksempel på en EU-institution, der er  

 beliggende på dansk område.
I tilfælde, hvor en hjælpeansat ved en EU-institution vælger at være  

 omfattet af dansk lovgivning er den kompetente institution Den Sociale  

 Sikringsstyrelse.
Sikringsstyrelsen underretter herefter pågældendes seneste  

 danske bopælskommune med henblik på udbetaling af kontantydelser mv.
Det bemærkes, at valget af et EØS-lands lovgivning ikke omfatter  

 bestemmelserne om børnetilskud, da udbetaling af disse ydelser er reguleret i  

 ansættelsesvilkårene for personalet ved EU.
Dette er ligeledes beskrevet i  

 hæfte 7, ydelser til børn.
Internationale organisationer 113. Der er ikke fastsat særlige regler for ansatte i  

 internationale organisationer i forordningen ud over de særlige regler for  

 hjælpeansatte ved EU-institutioner beskrevet ovenfor i punkt 110 - 111. De  

 pågældende følger derfor forordningens almindelige regler for lønmodtagere,  

 forudsat at de er omfattet af værtslandets lovgivning.
Mange lande har  

 indgået aftaler med internationale organisationer om, at de ansatte ikke er  

 omfattet af værtslandets lovgivning.
Fx. finder bestemmelserne i forordningen  

 ikke anvendelse for tjenestemænd ved EU- institutioner, da de er omfattet af  

 EU's eget sociale sikringssystem og ikke af noget EØS-lands lovgivning om  

 social sikring.
 Når ansatte ved internationale organisationer behandles efter de  

 almindelige lovvalgsregler i forordningen, vil dette sige, at de pågældende  

 som hovedregel er omfattet af beskæftigelseslandets lovgivning i medfør af  

 artikel 13, stk. 2, litra a).
114. Imidlertid kan personer, der arbejder i  

 internationale organisationer, være udsendt fra den offentlige forvaltning i  

 EØS-landene.
De betragtes da som tjenestemænd og dermed ligestillede og er  

 således omfattet af lovgivningen i det EØS- land, hvorfra de udsendes i  

 medfør af artikel 13, stk. 2, litra d) i forordningen.
Ansatte i dansk  

 offentlig forvaltning, som udsendes til beskæftigelse i en international  

 organisation i et andet EØS-land, er herefter omfattet af dansk lovgivning om  

 social sikring.
 Bestemmelsen i artikel 13, stk. 2, litra d) anvendes således blandt andet  

 på personer, der er udsendt til EU-repræsentationen og NATO-repræsentationen  

 i Bruxelles, den danske OECD-delegation i Paris, den danske Militærmission i  

 Berlin og NATO- hovedkvarteret i Rendsburg.
Eksempel En dansk officer udsendes fra Forsvarskommandoen til NATO- hovedkvarteret  

 i Bruxelles.
Den pågældende vil som dansk offentlig ansat være omfattet af  

 dansk lovgivning om social sikring.
Eksempel En dansk embedsmand udsendes fra Udenrigsministeriet til beskæftigelse i  

 Europarådet i Strassbourg.
Den pågældende vil være omfattet af dansk  

 lovgivning om social sikring. (N.B.
Europarådet er ikke en EU-institution,  

 men en selvstændig international organisation).
Personer, der ophører med at være  

 erhvervsmæssigt beskæftiget Indledning 115. I de foranstående afsnit er beskrevet  

 lovvalgsreglerne for personer, som udøver en erhvervsmæssig beskæftigelse  

 enten som lønmodtagere eller som selvstændige.
Det forekommer imidlertid, at  

 personer ophører med at udøve beskæftigelse uden at blive omfattet af  

 reglerne for pensionister eller arbejdsløse mfl.
Ved en forordningsændring i  

 1991 blev der fastsat en regel, som tager stilling til, hvilket lands  

 lovgivning der skal finde anvendelse for denne person-gruppe.
Forordningsændringen er offentliggjort i forordning 2195/91 af 25. juni  

 1991, i EF-Tidende nr.
L 206 af 29. juli 1991, side 2.
Bopælslandet 116. Lovvalgsreglen for personer, der ophører med at  

 udøve en beskæftigelse findes i forordningens art. 13, stk. 2, litra f), som  

 har følgende ordlyd:
 »Med forbehold af artikel 14 til 17: »er en person, som ophører  

 med at være omfattet af en medlemstats lovgivning, uden at han bliver  

 omfattet af en anden medlemsstats lovgivning i overensstemmelse med en af  

 reglerne i ovenstående litraer eller med en af de i artikel 14 til 17  

 omhandlede undtagelser eller særlige regler, omfattet af lovgivningen i den  

 medlemsstat, på hvis område han er bosat, i overensstemmelse med  

 bestemmelserne i denne lovgivning alene«.
 Det vil med andre ord sige, at bopælslandets lovgivning finder anvendelse  

 for personer, der ikke længere er omfattet af et andet EØS-lands lovgivning i  

 kraft af en beskæftigelse.
117. Med baggrund i bestemmelsens tilblivelseshistorie  

 kan det fastslås, at denne på trods af sin formulering har et begrænset  

 anvendelsesområde.
Den skal da ikke anvendes for følgende persongrupper, hvis  

 forhold er reguleret i forordningens afsnit om de enkelte ydelser:
- personer, der modtager social pension - personer, der modtager ydelser som følge af arbejdsløshed - personer, der modtager kontantydelser ved sygdom og moderskab - personer, der modtager løbende ydelser som følge af en arbejdsskade Når en person er omfattet af bopælslandets lovgivning efter art. 13, stk.  

 2, litra f), vil denne alene være berettiget til at modtage ydelser for den  

 periode, hvor han/hun har fast bopæl i det pågældende land.
Familiemedlemmer  

 til en arbejdstager eller selvstændig erhvervsdrivende har dog under alle  

 omstændigheder ret til ydelser som angivet i de enkelte bestemmelser i  

 forordningens afsnit III.
I tilfælde, hvor udbetaling af ydelser forudsætter  

 indbetaling af bidrag til forsikringsordninger, gælder dette således også for  

 den her omhandlede persongruppe.
Bopælslandet er således ikke forpligtet til  

 at udbetale ydelser, hvis der ikke er indbetalt bidrag i overensstemmelse med  

 dette lands lovgivning.
Orlovshavere 118. Personer, der modtager en dansk orlovsydelse i et  

 andet EØS-land, er fortsat omfattet af dansk lovgivning om social sikring.  

 Det er en betingelse herfor, at de pågældende umiddelbart forud for  

 orlovsperioden har været beskæftiget som lønmodtagere eller selvstændige  

 erhvervsdrivende under dansk lovgivning eller har været arbejdsløse med  

 danske arbejdsløshedsdagpenge.
Pensionister 119. For personer, som både modtager pension og udøver  

 en mindre ikke-forsikringspligtig beskæftigelse, indeholder forordningens  

 art. 14d, stk. 3 en regel, hvorefter pensioner efter samtlige EØS-lande  

 sidestilles.
Det vil sige, at i tilfælde, hvor bopælslandets lovgivning  

 indeholder en regel om, at pensionisten ikke behøver at være omfattet af (og  

 betale bidrag til) landets lovpligtige socialforsikringsordning, udstrækkes  

 denne forsikringsfrihed til personer, der modtager pension fra et andet  

 EØS-land.
Pensionisten kan imidlertid anmode om at blive optaget i den  

 tvungne forsikringsordning for arbejdstagere i beskæftigelseslandet.
120. Pensionister, som modtager en pension fra en  

 eller flere EØS-lande, men har bopæl i et tredje EØS-land, kan også når de  

 ikke er omfattet af bopælslandets lovgivning i kraft af erhvervsudøvelse,  

 ansøge om at blive fritaget for at være omfattet af (og betale bidrag til)  

 bopælslandets lovgivning.
Dette fremgår af art. 17a, i forordningen.
Pensionisten er i overensstemmelse med reglerne om sygehjælp og  

 familieydelser som hovedregel omfattet af lovgivningen i det EØS- land, som  

 udbetaler pensionen, selv om pensionisten har bopæl i et andet EØS-land.  

 Imidlertid forudsætter lovgivningen i visse EØS-lande, at pensionister  

 indbetaler bidrag til forskellige ordninger alene i kraft af deres bopæl i  

 landet.
Disse bidrag kan pensionisten efter anmodning blive fritaget for at  

 indbetale efter artikel 17a.
Reglen i artikel 17a har ikke betydning for pensionister med bopæl i  

 Danmark, som modtager pension fra andre EØS-lande.
Dette skyldes, at  

 pensionister ikke indbetaler bidrag til nogen dansk ordning.
Udsendte Indledning 121. I den tidligere vejledning er ordet  

 »udstationerede« anvendt.
I stedet er nu ordet »udsendt«  

 valgt for at angive, at man både betragtes som udsendt, når man permanent  

 tager ophold i beskæftigelseslandet i udsendelsesperioden, og når man bevarer  

 bopæl i udsenderlandet og vender tilbage til udsenderlandet dagligt eller  

 ugentligt.
 122. Det er ovenfor i punkt 52 og 83 beskrevet, at  

 såvel lønmodtagere som selvstændige som hovedregel er omfattet af  

 lovgivningen om social sikring i det EØS-land, hvor de udøver deres faktiske  

 beskæftigelse, uanset beskæftigelsesforholdets varighed.
 Det er imidlertid ikke i alle tilfælde hensigtsmæssigt at følge  

 hovedreglen om anvendelse af beskæftigelseslandets lovgivning.
Udsendelse 123. En udsendelse foreligger alene i de tilfælde,  

 hvor den udsendte udøver en beskæftigelse i et andet EØS-land end det, hvor  

 den pågældende normalt udøver sin beskæftigelse.
 Hvis en person ansættes direkte af en arbejdsgiver i beskæftigelseslandet,  

 er der ikke tale om en udsendelse.
Eksempel En dansk håndværker får tilbudt et arbejde i Tyskland af en tysk  

 arbejdsgiver.
Da håndværkeren er ansat direkte af en arbejdsgiver i  

 beskæftigelseslandet, skal den pågældende være omfattet af tysk lovgivning om  

 social sikring.
Der henvises til forordningens hovedregel, art. 13, stk. 2.
For at imødegå ulemperne ved en midlertidig optagelse i de sociale  

 sikringsordninger i beskæftigelseslandet i udsendelsesperioden indeholder  

 forordningens afsnit II en række særlige regler for udsendte lønmodtagere og  

 selvstændige.
Disse særregler giver udsendte lønmodtagere og selvstændige  

 mulighed for at forblive omfattet af lovgivningen i det EØS-land, hvorfra  

 disse udsendes.
Forordningen indeholder ingen generel definition af begrebet udsendelse.  

 Det er derfor de enkelte særregler, der afgrænser anvendelsesområdet for  

 reglerne for udsendte.
I det følgende gennemgås de enkelte særregler.
Grænsearbejdere 124. Det er ovenfor i kapitel 13, punkt 53 og kapitel  

 14, punkt 85 beskrevet, at grænsearbejdere er omfattet af lovgivningen i  

 beskæftigelseslandet.
Der er tale om en grænsearbejder, hvis den pågældende  

 vender tilbage til bopælslandet hver dag eller mindst en gang om ugen.
Dette  

 fremgår af forordningens art. 1, litra b).
Udsendte grænsearbejdere bevarer deres status som grænsearbejder i indtil  

 4 måneder, selv om de ikke kan vende tilbage til bopælslandet hver dag eller  

 mindst en gang om ugen.
Der henvises til forordningens art. 1, litra b). Det  

 er en betingelse for at anvende denne bestemmelse, at den pågældende udsendes  

 fra det foretagende, hvortil han normalt er knyttet.
Udsendt i et år, lønmodtagere 125. Forordningens art. 14, stk. 1, litra a),  

 omhandler udsendte lønmodtagere.
Bestemmelsen betyder, at lønmodtageren  

 fortsat er omfattet af lovgivningen i det udsendende land i en periode på op  

 til et år.
Den udsendte fritages samtidig for at blive omfattet af de sociale  

 sikringsordninger i beskæftigelseslandet.
Det vil sige, at en lønmodtager,  

 som udsendes fra en dansk virksomhed, forbliver omfattet af dansk lovgivning  

 om social sikring.
 Det er derfor en forudsætning, at den udsendte skal være omfattet af det  

 udsendende lands lovgivning, når udsendelsen påbegyndes.
 126. Bestemmelsen forudsætter dog, at visse  

 betingelser er opfyldt:
 Betingelse nr. 1:
- en normal tilknytning til den udsendende virksomhed Som omtalt i punkt 123 er det en forudsætning for at der er tale om en  

 udsendelse, at ansættelsesforholdet mellem den danske arbejdsgiver og den  

 udsendte består, også under udsendelsen.
Hvis således ansættelsesforholdet  

 mellem lønmodtageren og den danske virksomhed ophører i forbindelse med, at  

 lønmodtageren bliver beskæftiget i et andet EØS-land og lønmodtageren indgår  

 en ansættelseskontrakt med den udenlandske arbejdsgiver, er der ikke tale om  

 en udsendelse.
Lønmodtageren er da i stedet omfattet af beskæftigelseslandet  

 lovgivning om social sikring.
 127. Betingelse nr. 2:
 - der skal i udsendelsesperioden bestå en forbindelse mellem  

 arbejdstageren og den virksomhed, der har udsendt pågældende.
Afgørelse nr. 162 af 31. maj 1996 (se bilag 1) bestemmer, at der i  

 udsendelsesperioden skal bestå en forbindelse mellem arbejdstageren og den  

 virksomhed, der har udsendt pågældende.
Ved afgørelse af, om der består en  

 forbindelse, skal der blandt andet lægges vægt på ansvaret for ansættelse og  

 afskedigelse og fastsættelse af arbejdets art.
 128. Betingelse nr. 3:
 - arbejdet skal udføres for den udsendende virksomhed.
Det fremgår af afgørelse nr. 162, at arbejdet skal udføres for den  

 udsendende virksomhed.
Det vil sige, at arbejdstageren er undergivet  

 arbejdsgiverens ledelse og instruktion i udsendelsesperioden.
 129. Betingelse nr. 4:
 - arbejdet udføres for den udsendende virksom-heds regning.
 Denne betingelse medfører, at man kun forbliver omfattet af et EØS-lands  

 lovgivning i tilfælde, hvor den udsendende virksomhed bærer ansvaret for  

 lønomkostningen vedrørende den udsendte, og hvor ansættelseskontrakten er  

 indgået mellem den ud-sendte og den udsendende virksomhed.
 130. Betingelse nr. 5:
 - varigheden af arbejdet ikke overstiger et år.
 Efter denne betingelse kan bestemmelsen ikke anvendes, såfremt man  

 allerede ved udsendelsens begyndelse ved, at varigheden af arbejdet vil  

 overstige et år.
 131. Betingelse nr. 6:
- den udstationerede må ikke udsendes for at afløse en anden person, hvis  

 udstationeringspe-riode er udløbet 132. Såfremt arbejdstageren ansættes med henblik på at  

 blive udsendt, skal betingelserne i punkt 125 - 131 være opfyldt.
Desuden skal den udsendende virksomhed normalt udøve sin aktivitet i det  

 land, hvorfra den pågældende udsendes.
Dette fremgår af afgørelse nr. 162.
Efter dansk praksis betyder det, at den udsendende virksomhed regelmæssigt  

 skal beskæftige medarbejdere i Danmark inden for virksomhedens kerneområder,  

 og at der dermed ikke tages hensyn til de eventuelle medarbejdere, der alene  

 er beskæftiget med virksomhedens interne administrative funktioner.
Desuden  

 skal beskæftigelsen i Danmark være reel og have et ikke ubetydeligt omfang.  

 Ved vurderingen af virksomhedens aktivitet i Danmark kan der lægges vægt på  

 omfanget af den aktivitet, der udøves i Danmark, sammenholdt med omfanget af  

 aktiviteten i udlandet.
 Dette indebærer, at eksempelvis et dansk byggefirma, der ønsker at udsende  

 medarbejdere til et andet EØS-land også skal udføre byggeopgaver i Danmark.  

 Et dansk firma kan ikke udsende sine medarbejdere under dansk lovgivning,  

 hvis firmaet alene udfører byggeopgaver i et andet EØS-land.
Udsendelse i et år, søfolk 133. Forordningens art. 14b, stk. 1, omhandler  

 lønmodtagere, som udsendes til beskæftigelse på et skib, som fører et andet  

 EØS- lands flag.
Lønmodtageren har mulighed for at forblive omfattet af  

 lovgivningen i det EØS-land, som var kompetent forinden udsendelsen.
Der  

 gælder samme betingelser, som ved anvendelse af forordningens art. 14, stk.  

 1, litra a). Betingelserne er beskrevet i punkt 125-132.
 For selvstændige findes en tilsvarende bestemmelse i forordningens art.  

 14b, stk. 2. Bestemmelsen har følgende ordlyd:
 »En person, som normalt har selvstændig beskæftigelse enten på et  

 EØS-lands område eller om bord på et skib, der fører et EØS- lands flag, og  

 som for egen regning udfører et arbejde om bord på et skib, der fører et  

 andet EØS-lands flag, er fortsat omfattet af lovgivningen i førstnævnte  

 EØS-land på de i artikel 14a, stk. 1, fastsatte betingelser«.
Udsendelse i et år, selvstændige 134. En selvstændig, som normalt udøver beskæftigelse  

 på et EØS- lands område, har mulighed for at forblive omfattet af  

 lovgivningen i dette EØS-land ved beskæftigelse i et andet EØS- land.
Dette  

 fremgår af forordningens art. 14a, stk. 1, litra a). Der er dog tre  

 betingelser:
 Betingelse nr. 1:
- der udøves normalt selvstændig beskæftigelse i udsenderlandet Betingelse nr. 2:
 - varigheden af arbejdet i det andet EØS-land forventes ikke at overstige  

 et år.
 Betingelse nr. 3:
- der udøves alene selvstændig beskæftigelse i begge EØS-lande Blanket E 101 135. En udsendt dokumenterer fortsat omfattelse af  

 lovgivningen i det EØS-land, hvorfra pågældende udsendes ved en blanket E  

 101. Det fremgår af gennemførelsesforordningens art. 11, stk. 1, litra a), at  

 blanketten udleveres af den kompetente myndighed på lønmodtagerens eller  

 dennes arbejdsgivers anmodning.
For selvstændige fastslår  

 gennemførelsesforordningens art. 11a, stk. 1, litra a), at blanketten  

 udleveres af den kompetente myndighed på den selvstændiges anmodning.
Retten til at forblive omfattet af dansk lovgivning dokumenteres ved en  

 blanket E 101 DK, som skal attesteres af Den Sociale Sikringsstyrelse for at  

 have gyldighed.
I bilag nr. 5 findes en kortfattet vejledning i udfyldelse af  

 blanket E 101 DK.
Gyldighed af blanket E 101 136. Den udstedte blanket kan kun finde anvendelse på  

 beskæftigelse inden for EØS-området.
Hvilket land, blanketten gælder i, vil  

 fremgå af blankettens punkt 3.4. Den udstedte blanket E 101 gælder kun for  

 den periode, som er angivet på blanketten.
Blanketten gælder kun for den  

 person, der er anført på blanketten, så længe den pågældende arbejder for den  

 arbejdsgiver, der er nævnt i blankettens rubrik 2. Hvis ansættelsesforholdet  

 ophører, er blanketten ikke længere gyldig.
Se dog punkt 136 om midlertidigt  

 afbrud.
Midlertidigt afbrud 137. Afgørelse nr. 162 bestemmer, at en midlertidig  

 afbrydelse af arbejdstagerens aktivitet i virksomheden i beskæftigelseslandet  

 ikke betragtes som en afbrydelse af udsendelsen.
 Efter dansk praksis anses et midlertidigt afbrud herefter som  

 udgangspunkt:
 1. Perioder med ferie, afspadsering og lignende, hvor  

 ansættelsen hos arbejdsgiveren opretholdes.
 2. Beskæftigelsesperioder i Danmark hos den udsendende  

 arbejdsgiver af mindre end 15 kalenderdages varighed.
3. Dagpengeperioder i Danmark af mindre end 15  

 kalenderdages varighed.
Dette gælder også i de tilfælde, hvor arbejdsgiveren  

 har en hjemsendelsesret (vejrlig, materialemangel).
I alle tre tilfælde skal arbejdet i udlandet genoptages for den sammen  

 danske arbejdsgiver i samme beskæftigelsesland.
Beskæftigelsen skal  

 genoptages med den arbejdsopgave, som er anført på blanket E 101 DK i punkt  

 3.4 og 3.5.
 I disse situationer er en tidligere udstedt attest E 101 DK fortsat gyldig  

 for den periode, der er angivet på blanketten.
Ved afbrud, der er mere end midlertidigt, skal der udstedes en ny blanket  

 E 101 DK, når arbejdstageren af virksomheden udsendes på ny.
Blanketten kan i  

 denne situation udstedes for en ny 1-års periode.
Afgørelse nr. 148 Udsendelse i op til tre måneder 138. Der er mulighed for, at den udsendende virksomhed  

 selv udsteder blanketten.
Det forudsætter i Danmark, at Den Sociale  

 Sikringsstyrelses godkendelse er fortrykt.
Denne mulighed fremgår af  

 afgørelse nr. 148 fra den Administrative Kommission.
Afgørelsen findes i  

 bilag 2. I tilfælde, hvor en dansk virksomhed vil benytte muligheden for selv  

 at udstede nummererede blanketter, rettes henvendelse til Den Sociale  

 Sikringsstyrelse herom.
Forlængelse 139. Det er anført ovenfor i punkt 125, at retten til  

 at forblive omfattet af dansk lovgivning kun gælder ved udsendelser, hvis  

 varighed påregnes at vare op til et år.
Der er imidlertid mulighed for  

 forlængelse af omfattelsen af dansk lovgivning efter art. 14, stk. 1, litra  

 b). Forlængelsen er kun mulig, hvis det arbejde, som pågældende udsendes til,  

 af uforudsete grunde vil vare længere end et år.
Der kan kun gives  

 forlængelse i op til et år.
Dette forudsætter samtykke fra den kompetente myndighed i  

 beskæftigelseslandet i form af en blanket E 102. Ansøgningen fremsendes i  

 fire eksemplarer direkte til den kompetente myndighed i beskæftigelseslandet  

 inden udløbet af den første etårs-periode.
Det er fastsat i  

 gennemførelsesforordningens artikel 11, stk. 2, at samtykket skal indhentes  

 af arbejdsgiveren (den udsendende virksomhed). I bilag 6 findes en oversigt  

 over navne og adresser på de kompetente institutioner i de øvrige EØS- lande.
I tilfælde, hvor betingelserne for anvendelse af bestemmelsen om  

 forlængelse ikke er opfyldt, kan der ansøges om indgåelse af en aftale i  

 medfør af art. 17 i forordningen.
Denne mulighed er beskrevet nærmere fra og  

 med næste punkt.
Konkrete aftaler 140. Art. 17 i forordningen giver EØS-landene mulighed  

 for at indgå aftaler, hvorefter personer kan forblive omfattet af det  

 udsendende lands lovgivning.
Bestemmelsen indeholder ikke i sig selv  

 retningslinier for indgåelse af aftalerne, men er indsat i forordningen for  

 at give mulighed for at undgå urimelige situationer.
 I dansk praksis anvendes forordningens art. 17 hovedsageligt for udsendte  

 personer, som ikke opfylder betingelserne i forordningens art. 14, stk. 1,  

 litra a), eller art. 14a, stk. 1, litra a).
I Danmark administreres forordningens art. 17 af Den Sociale  

 Sikringsstyrelse.
Efter dansk praksis indgås aftaler for udsendte efter art.  

 17 kun for perioder på op til tre år.
Er den planlagte udsendelsesperiode  

 beregnet til at vare over 3 år, skal den udsente fra starten af sin  

 udsendelsesperiode tilsluttes de sociale sikringsordninger i  

 beskæftigelseslandet.
Ansættelseskontrakt 141. Som nævnt i punkt 123 og i punkt 126 er det en  

 forudsætning for, at der kan være tale om en udsendelse for en dansk  

 arbejdsgiver, at ansættelsesforholdet mellem den udsendte og virksomheden  

 består, også under udsendelsen.
Dette kan kræves dokumenteret ved  

 fremlæggelse af en ansættelseskontrakt.
 Efter dansk praksis er det desuden en betingelse, at den udsendte skal  

 være omfattet af dansk lovgivning om soical sikring ved udsendelsens start.
Konkret aftale når lønmodtageren ikke aflønnes af arbejdsgiveren i Danmark 142. Der kan med visse EØS-lande indgås en art. 17  

 aftale for en medarbejder, som ikke lønnes af virksomheden i Danmark, når der  

 på anden måde kan dokumenteres en forbindelse til den danske virksomhed i  

 udsendelsesperioden.
Der kan fx. være tale om:
- tilbagevenden til virksomheden - et uddannelsesforhold - optjening af anciennitet - omfattelse af firma-pensionsordning.
 Der er tale om et konkret skøn i hvert enkelt tilfælde.
143. Ansøgning om indgåelse af en aftale efter artikel  

 17 fremsendes til Den Sociale Sikringsstyrelse.
Ansøgningen kan indgives af  

 både arbejdsgiver og lønmodtager og vedlægges en blanket E 101 DK, hvoraf  

 udsendelsesperioden fremgår.
Der henvises til bilag 5 med en kortfattet  

 vejledning i udfyldelse af blanket E 101 DK.
Tilbagevirkende kraft 144. Ansøgningen sendes til Den Sociale  

 Sikringsstyrelse, inden udsendelsen påbegyndes.
I tilfælde, hvor ansøgninger  

 modtages efter udsendelsens påbegyndelse men inden udsendelsesperioden er  

 afsluttet, kan Sikringsstyrelsen indgå en aftale efter artikel 17 med  

 tilbagevirkende kraft, forudsat at den udenlandske kompetente institution  

 giver samtykke hertil.
Normalt vil en tilslutning til beskæftigelseslandets  

 sociale sikringsordning betyde, at Sikringsstyrelsen ikke vil give sin  

 tilslutning til en art. 17-aftale med tilbagevirkende kraft.
Generelle aftaler 145. For nogle virksomheder herunder visse  

 pengeinstitutter er der indgået generelle artikel 17-aftaler.
Det vil sige,  

 at det er accepteret af Den Sociale Sikringsstyrelse og den kompetente  

 myndighed i beskæftigelseslandet, at medarbejdere fra den pågældende  

 virksomhed er omfattet af dansk lovgivning.
Der skal således ikke søges om  

 godkendelse i beskæftigelseslandet i hvert enkelt tilfælde, men blanket E 101  

 DK skal dog foreligge.
De generelle aftaler udgør en administrativ lettelse,  

 der giver hurtigere sagsbehandling.
 Der er indgået en generel aftale efter artikel 17 for danske statsborgere  

 ansat ved:
 - Dansk Centralbibliotek for Sydslesvig.
 - Dansk Sundhedstjeneste for Sydslesvig.
 - Sydslesvigs danske Ungdomsforeninger.
Personer, der er omfattet af aftalen er omfattet af den danske lovgivning  

 om social sikring.
Aftalen har virkning fra de pågældendes ansættelse, dog  

 tidligst fra 1. april 1973.
Ansatte ved Dansk Skoleforening for Sydslesvig er omfattet af tysk  

 lovgivning om social sikring.
De optjener dog ret til dansk social pension  

 efter særlige regler, som er beskrevet i hæfte 4 om pension.
Ret til ydelser 146. Når der er udstedt en blanket E 101 DK, har den  

 udsendte ret til ydelser, som det er beskrevet i »Orientering om blanket  

 E 101 DK«.
Orienteringen er gengivet i bilag 8.
Den Sociale Sikringsstyrelse sender »Orienteringen« i alle  

 tilfælde til arbejdsgiveren, når der er attesteret en blanket E 101 til en  

 udsendt.
Samtidig anmoder Sikringsstyrelsen arbejdsgiveren om at udlevere  

 blanketten og orienteringen til den udsendte.
147. Da den udsendte er omfattet af alle danske  

 sociale sikringsordninger, skal der fortsat indbetales bidrag til ATP og  

 arbejdsskadeforsikringen og syge-barseldagpenge efter dagpengelovens regler.  

 Under udsendelsen skal der betales arbejdsmarkedsbidrag, hvis den udsendte i  

 øvrigt er omfattet af bidragspligten efter de almindelige regler i lov om  

 arbejdsmarkedsfonde.
Hvis den udsendte er medlem af en arbejdsløshedskasse,  

 skal den pågældende fortsat betale bidrag hertil.
For at få ret til sygehjælpsydelser i beskæftigelseslandet anvendes en  

 blanket E 111 DK eller E 106 DK.
Anvendelsen af disse blanketter er nærmere  

 beskrevet i hæfte 2.
Nordisk Konvention om Social Sikring 148. En ny nordisk konvention, som koordinerer  

 anvendelsen af lovgivningen om social sikring mellem de 5 nordiske lande,  

 trådte i kraft samtidig med EØS-aftalen den 1. januar 1994.
 Da EØS-aftalen betyder, at EF-reglerne om social sikring skal anvendes  

 mellem de nordiske lande, får den nordiske konvention kun betydning for  

 personer, der ikke omfattes af disse regler.
 Konventionen skal især anvendes for ikke-erhvervsaktive nordiske  

 statsborgere, og for såvel erhvervsaktive som ikke-erhvervsaktive personer,  

 der er statsborgere i lande udenfor EØS (tredjelandes borgere).
 Herudover gælder de fleste af konventionens regler også for ikke-  

 erhvervsaktive statsborgere i de øvrige EØS-lande.
Visse af konventionens bestemmelser gælder dog også for personer, der er  

 omfattet af EF-reglerne.
Det drejer sig især om regler, der giver udvidede  

 rettigheder i forhold til EF-reglerne.
 Konventionen bygger på forordningens principper, og henviser i vid  

 udstrækning til forordningens regler, således at der sker en ensartet  

 behandling af de personer, der er omfattet af forordningen og de personer,  

 der omfattes af konventionen.
Indenfor de nordiske lande gælder forordningens lovvalgsregler således  

 også for personer, der ikke er statsborgere i et EØS- land.
Lovvalgsreglerne  

 for søfolk er imidlertid ikke medtaget i konventionen.
Efter nordisk praksis  

 antages det dog, at lovvalgsreglerne i konventionens art. 7, nr. 1, også skal  

 anvendes i forhold til statsborgere fra et ikke EØS-land, som er bosat i  

 Norden og arbejder på et nordisk registreret skib.
Konventionen gælder - i modsætning til EF-reglerne - også for Færøerne og  

 Grønland.
Konventionen skal således anvendes i forholdet mellem på den ene  

 side Grønland og Færøerne og på den anden side Island, Finland, Norge og  

 Sverige.
Derimod anvendes konventionen ikke til at regulere det indbyrdes  

 forhold mellem Danmark, Grønland og Færøerne.
 Der henvises - for så vidt angår de enkelte ydelser - til de øvrige 6  

 hæfter.
BILAG 3 Afgørelse nr. 89 af 20. marts 1973 om fortolkningen af artikel 16, stk. 1  

 og 2, i Rådets forordning (EØF) nr. 1408/71 vedrørende tjenestegørende  

 personale ved diplomatiske missioner og konsulater.
De Europæiske Fællesskabers Administrative Kommision for Vandrende  

 Arbejdstageres Sociale Sikring, har under henvisning til artikel 81, litra a), i forordning (EØF) nr. 1408/71,  

 ifølge hvilken den har til opgave at behandle ethvert fortolkningsspørgsmål,  

 der op-står i forbindelse med bestemmelserne i nævnte forordning og i  

 forordning (EØF) nr. 574/72, og ud fra følgende betragtninger:
det i artikel 16, stk. 1 og 2, i forordning (EØF) nr. 1408/71 anvendte  

 udtryk »tjenstegørende personale« kan give anledning til  

 forskellige fortolkninger, og det er som følge heraf nødvendigt entydigt at  

 fastsætte dets rækkevidde, artikel 14, stk. 1 i forordning nr. 3 omhandlende »arbejdstagere  

 eller dermed ligestillede, uanset deres nationalitet, der er beskæftiget ved  

 diplomatiske repræsentationer eller konsulater eller som står i personlig  

 tjeneste hos embedsmænd, der er knyttet til sådanne repræsentationer«; en indskrænkende fortolkning af artikel 16 i forordning (EØF) nr. 1408/71  

 ville medføre ophævelse af den ret til at vælge, der tidligere var hjemlet  

 for arbejdstagere og dermed ligestillede, som er beskæftiget i diplomatiske  

 missioner eller konsulater, og som er statsborgere i den medlemsstat, som den  

 pågældende mission eller det pågældende konsulat repræsenterer, og idet beslutning i sagen er truffet på de i artikel 80, stk. 3, i  

 forordning (EØF) nr. 1408/71 fastsatte betingelser.
 truffet følgende afgørelse:
 1.Bestemmelserne i artikel 16, stk. 1 og 2, i forordning (EØF) nr. 1408/71  

 finder anvendelse på alle arbejdstagere - med undtagelse af de i samme  

 forordnings artikel 2, stk. 3, nævnte tjenestemænd og dermed ligestillede  

 personer - som er beskæftiget i diplomatiske missioner eller konsulater,  

 eller som står i tjeneste hos embedsmænd, der er knyttet til sådanne  

 missioner eller konsulater.
2. Denne afgørelse offentliggøres i De Europæiske  

 Fællesskabers Tidende.
Den gælder for de seks oprindelige medlemsstater fra  

 1. oktober 1972 og for de tre nye medlemsstater fra 1. april 1973 i henhold  

 til tiltrædelsestraktaten.
Formand for Den Administrative Kommision J.
Donis BILAG 4 Henstilling nr. 16 af 12. december 1984 om indgåelse af aftaler i henhold  

 til artikel 17 i Rådets forordning (EØF) nr. 1408/71 De Europæiske Fællesskabers Administrative Kommission for Vandrende  

 Arbejdstageres Sociale Sikring har - under henvisning til udtalelsen fra Det rådgivende Udvalg for vandrende  

 arbejdstageres sociale Sikring, vedtaget på det 15. møde den 11. april 1984,  

 og ud fra følgende betragtninger:
Artikel 17 i forordning (EØF) nr. 1408/71 fastsætter, at to eller flere  

 medlemsstater, deres kompetente myndigheder eller de af disse myndigheder  

 udpegede organer ved aftale kan gøre undtagelser fra nævnte forordnings  

 bestemmelser om, hvilken lovgivning der skal anvendes, til fordel for visse  

 kategorier af personer, der udøver lønnet eller selvstændig virksomhed eller  

 for visse af disse personer; på grund af deres særlige kundskaber og færdigheder eller med et særligt  

 formål for den virksomhed eller den organisation, som beskæftiger de  

 pågældende, udstationeres visse arbejdstagere for denne virksomhed eller  

 organisation i dennes navn og for dennes regning i mere end tolv måneder i en  

 anden medlemsstat end den, hvor de normalt er beskæftiget; man bør i disse arbejdstageres interesse give dem mulighed for at vælge  

 mellem at være omfattet af lovgivningen i den medlemsstat, hvor de er  

 beskæftiget, eller under hele udstationeringsperioden at være omfattet af  

 lovgivningen i den medlemsstat, hvor de normalt er beskæftiget - henstillet til medlemsstaternes kompetente myndigheder om at indgå eller  

 lade de af disse myndigheder udpegede organer indgå aftaler i henhold til  

 artikel 17 i forordning (EØF) nr. 1408/71, som omfatter arbejdstagere, som på  

 grund af deres særlige kundskaber og færdigheder eller med et særligt formål  

 for den virksomhed eller organisation, som beskæftiger dem, af denne  

 virksomhed eller organisation og i dennes navn og for dennes regning  

 udstationeres i mere end 12 måneder i en anden medlemsstat end den, hvor de  

 normalt er beskæftiget.
 Disse aftaler bør fastsætte, at disse arbejdstagere i hele  

 udstationeringsperioden forbliver omfattet af lovgivningen i den medlemsstat,  

 hvorfra de udsendes, forudsat at de giver deres samtykke hertil(1).
Formand for den Administrative Kommission J.
Downey BILAG 5 Vejledning til brug for ud-fyldelse af blanket E 101 DK Når en dansk virksomhed udsender en medarbejder til beskæftigelse i et  

 andet EØS-land anvendes blanket E 101 DK som dokumentation for, at den  

 pågældende forbliver omfattet af dansk lovgivning om social sikring under  

 udsendelsen efter reglerne i EF-forordning nr. 1408/71. Til blanketten hører  

 et spørgeskema, der også skal udfyldes.
 Blanketten købes i Schultz Information A/S, tlf.nr.: 43 63 23 00 lokal 275  

 eller 276.
Udfyldelse af blanket E 101 DK Ud for rubrikken E 101 anføres i den følgende rubrik: DK.
 Rubrik 1. Den udsendtes personlige data anføres under rubrik 1. Fast  

 adresse er den seneste adresse i Danmark.
 Punktet D.N.I. springes over.
 Under punkt 1.5. angives personnummer.
 Rubrik 2. Der angives navn og adresse på virksomheden i Danmark, som  

 udsender medarbejderen.
 Rubrik 3. Under punkt 3.1. angives den nøjagtige udsendelsesperiode.
 Under punkt 3.4 og 3.5 angives den nøjagtige adresse i udlandet, hvor den  

 udsendte er beskæftiget.
 Rubrik 4. og 5. Udfyldes af Sikringsstyrelsen.
 Blanket E 101 DK sendes til attestation til:
Den Sociale Sikringsstyrelse Landemærket 11 1119 København K Telefon 33 95 50 00 Sammen med blanket E 101 DK vedlægges spørgeskemaet i udfyldt og  

 underskrevet stand.
 Når blanket E 101 DK er attesteret skal den udleveres til den udsendte  

 medarbejder.
 Nærmere orientering om reglerne i EF-forordning 1408/71 gives ved  

 henvendelse til Den Sociale Sikringsstyrelse.
BILAG 6 Fortegnelse over kontaktorganer Belgien Ministère de la Prevoyance Sociale Secretariat General Service des Relations Internationales Rue de la Vierge Noire, 3c B - 1000 Bruxelles Storbritannien Department of Social Security The Contributions Agency, Longbenton Newcastle upon Tyne GB - England NE98 1YX Gibraltar Department of Labour and Social Security 23, John Meckintosh Square Gibraltar Frankrig Direction Regionale des Affaires Sanitaires et Sociales d'Ile-de-France 58 - 62, Rue de Mouzaia F - 75935 Paris Cedex 19 Grækenland General Secretariat of Social Security Stadiou 29 TK 10110 Athen GR-Grækenland Holland De Sociale Verzekeringsbank, kantoor Verzekeringen Afd.
Internationale Detachering Postbus 357 NL-1180 AJ Amstelveen Irland Vedr. art. 14:
Department of Social Welfare Records (EEC) Gandon House Amiens Street IRL-Dublin 1 Vedr. art 17:
Social Welfare Services Office Floor 1, O'Connell Bridge House D'Olier Street IRL-Dublin 2 Italien Ministero de Lavoro e della Previdenza Sociale Div.
Gen.
Prev E.
Ass.
Soc., Div II PS.
Via Flavia 6 I- Roma Liechtenstein Vedr. art. 14:
Liechtensteinische Alters-, Hinterlassenes- und Invalidensversicherung Vedr. art. 17:
Amt fur Wolkswirtschaft Luxembourg Ministère du Travail et de la Securite Sociale 57, Boulevard de la Petrusse L-Luxembourg Portugal Departamento de Relacoes Internacionais e Convencoes de Seguranca Social Rua de Jungeira 112 Apartado 3072 P-1302 Lisboa Codex Spanien Tesorerra General de la Seguridad Social C/Los Astros, nø 5 y 7 E-28071 Madrid Tyskland Deutsche Verbindungsstelle Krankenversicherung - Ausland Postfach 200344 D - 53170 Bonn Finland Social- och Halsovårdsministeriet PB 267 FIN-00171 Helsinki Island Tryggingastofnun ríkisins Laugavegur 114 IS-150 Reykjavík Norge Folketrygdkontoret for Utenlandssaker Postboks 8138 Dep.
N-0033 Oslo Sverige Riksførsakringsverket S-103 51 Stockholm Østrig Vedr. art. 14-16:
Hauptverband der Østerreichische Sozialversicherungstrager Kundmanngasse 21 A-1030 Wien Vedr. art. 17:
Bundesministerium fur Arbeit und Soziales Stubenring 1 A-1010 Wien BILAG 7 Bilag VII Tilfælde, hvor en person samtidig er omfattet af lovgivningen i to  

 medlemsstater (Anvendelse af artikel 14c, litra b)) 1. Selvstændig beskæftigelse i Belgien og lønnet  

 beskæftigelse i en anden medlemsstat med undtagelse af Luxembourg.
For så  

 vidt angår Luxembourg, finder brevvekslingen af 10. og 12. juli 1968 mellem  

 Belgien og Luxembourg anvendelse.
 2. Selvstændig beskæftigelse i Danmark og lønnet  

 beskæftigelse i en anden medlemsstat af en person, der har bopæl i Danmark.
 3. For ulykkesforsikringsordningerne for landbruget og  

 alderdomsforsikringsordningerne for landbrugere: Selvstændig  

 landbrugsvirksomhed i Tyskland og lønnet beskæftigelse i en anden  

 medlemsstat.
 4. Selvstændig beskæftigelse i Spanien og lønnet  

 beskæftigelse i en anden medlemsstat af en person, der har bopæl i Spanien.
 5. Selvstændig beskæftigelse i Frankrig og lønnet  

 beskæftigelse i en anden medlemsstat med undtagelse af Luxembourg.
 6. Selvstændig landbrugsvirksomhed i Frankrig og  

 lønnet beskæftigelse i Luxembourg.
 7. For pensionsforsikringsordningen for selvstændige  

 erhvervsdrivende: selvstændig beskæftigelse i Græ-kenland og lønnet  

 beskæftigelse i en anden medlemsstat.
 8. Selvstændig beskæftigelse i Italien og lønnet  

 beskæftigelse i en anden medlemsstat.
 9. Selvstændig beskæftigelse i Portugal og lønnet  

 beskæftigelse i en anden medlemsstat.
 10. Selvstændig beskæftigelse i Østrig og lønnet  

 beskæftigelse i en anden stat, der er omfattet af denne forordning.
 11. Selvstændig beskæftigelse i Finland og lønnet  

 beskæftigelse i en anden stat, der er omfattet af denne forordning, af en  

 person, der har bopæl i Finland.
 12. Selvstændig beskæftigelse i Island og lønnet  

 beskæftigelse i en anden stat, der er omfattet af denne forordning, af en  

 person, der har bopæl i Island.
 13. Selvstændig beskæftigelse i Liechtenstein og  

 lønnet beskæftigelse i en anden stat, der er omfattet af denne forordning.
 14. Selvstændig beskæftigelse i Norge og lønnet  

 beskæftigelse i en anden stat, der er omfattet af denne forordning, af en  

 person, der har bopæl i Norge.
 15. Selvstændig beskæftigelse i Sverige og lønnet  

 beskæftigelse i en anden stat, der er omfattet af denne forordning, af en  

 person, der har bopæl i Sverige.
BILAG 8 Orientering om Blanket E 101 DK E 101 DK giver ret til dansk social sikring:
- sygesikring - syge- og barseldagpenge - børnefamilieydelse - arbejdsløshedsforsikring - ATP - arbejdsskadeforsikring - social pension 101 DK - gyldighed Blanket E 101 DK anvendes i EØS-området, det vil sige EU-landene samt  

 Norge, Island og Liechtenstein.
 Blanketten gælder for den periode, som er angivet på blanketten.
 Blanketten gælder kun for den person, der er anført på blanketten, så  

 længe han/hun arbejder for den danske arbejdsgiver, der er nævnt i rubrik 2  

 på blanketten.
 Hvis ansættelsesforholdet ophører, er blanketten ikke længere gyldig.
Sygesikring De har ret til sygesikringsydelser (lægehjælp, hospitalsbehandling mv.) i  

 arbejdslandet fra landets offentlige sygesikring.
Ydelserne gives også til  

 medfølgende ægtefælle og børn.
Eventuel egenbetaling må De selv afholde.
 Som bevis for denne ret skal De til de fleste lande medbringe en  

 sygesikringsblanket E 111 eller E 106. Blanketten udstedes af Deres (seneste)  

 bopælskommune i Danmark (i København af Københavns Sundhedsdirektorat,  

 Sekretariatet, Sjællandsgade 40, 2200 København N). Hvilken blanket, der skal  

 anvendes, afhænger af, om De (fortsat) har bopæl i Danmark.
Fortsat bopæl i Danmark Hvis De (fortsat) har bopæl i Danmark, udsteder kommunen en blanket E 111  

 DK.
Blanketten giver ret til den sygehjælp, der opstår behov for i  

 arbejdslandet.
De kan få yderligere oplysninger ved at kontakte den lokale  

 sygekasse i arbejdslandet.
Vær opmærksom på, at EF-reglerne ikke omfatter  

 hjemtransport.
De bør derfor overveje at tegne en privat forsikring.
I Storbritannien og Nordirland er blanket E 111 DK ikke nødvendig.
De skal  

 vise Deres danske pas for at få ret til sygehjælp og blanket E 101 DK som  

 bevis for, at De er udsendt.
I de nordiske lande er blanket E 111 DK heller ikke nødvendig.
Medbring  

 Deres danske sygesikringsbevis og blanket E 101 DK som bevis for, at De er  

 dansk sygesikret, og at De er udsendt.
Flytning fra Danmark Hvis De flytter til et andet EØS-land, udsteder kommunen en blanket E 106  

 DK.
Blanketten giver Dem ret til at blive optaget i sygesikringen i Deres nye  

 bopælsland.
De får dermed ret til at modtage sygebehandling på samme vilkår som andre  

 offentlig sygeforsikrede i dette land.
Blanketten skal afleveres til den  

 lokale sygekasse på det sted, hvor De tager bopæl, for at De og Deres  

 familiemedlemmer kan blive registreret.
Hvem der anerkendes som familiemedlemmer afhænger af reglerne i  

 bopælslandet.
En ægtefælle, der ikke arbejder, og børn under en vis alder vil  

 være omfattet.
En samlever vil i mange lande ikke blive accepteret som  

 familiemedlem.
 Ved flytning til et andet nordisk land er blanket E 106 DK ikke nødvendig.  

 De bliver sygesikret, når De bliver bopælsregistreret i tilflytningslandet.  

 Husk at medbringe et internordisk flyttebevis, som De får fra folkeregistret  

 i Deres fraflytningskommune.
Under udsendelsen bevarer De retten til sygesikring i Danmark Hvis De skal være i udlandet så længe, at De frameldes folkeregistret i  

 Danmark, kan De og Deres ægtefælle få udstedt et særligt sygesikringsbevis  

 (OS 01.301) af kommunen.
Dette beviser, at De fortsat er sygesikret i  

 Danmark, når De opholder Dem her.
Beviset dokumenterer også, at De fortsat er  

 dækket af rejsesygesikringen, når De tager på ferie i lande, som omfattes af  

 rejseforsikringen.
Undtaget er dog det land, som De er udstedt til.
Hvis Deres ægtefælle arbejder, er han/hun ikke sygesikret sammen med Dem.  

 Ægtefællen skal derimod sikres på selvstændigt grundlag efter lovgivningen i  

 arbejdslandet.
Deres ægtefælle vil i dette tilfælde ikke være berettiget til  

 fortsat sygesikring i Danmark.
Sygedagpenge og barseldagpenge De får ydelserne efter dansk lovgivning.
Dagpengene udbetales af Deres  

 bopælskommune.
Hvis De er frameldt folkeregistret, sker udbetaling fra den  

 kommune, hvor Deres arbejdsgiver i Danmark har sit hjemsted.
Børnefamilieydelser (og eventuelt børnetilskud) Ydelserne skal udbetales fra Danmark.
De skal kontakte (seneste)  

 bopælskommune om udbetaling.
 De har ret til ydelser til de børn, som De har forældremyndigheden over.
 Hvis den anden af barnets forældre arbejder, gælder der særlige regler.  

 Kontakt Deres kommune herom.
Arbejdsløshedsforsikring De har ret til fortsat at være medlem af Deres danske A-kasse, fordi de er  

 omfattet af dansk lovgivning.
Som bevis over for A- kassen, benyttes blanket  

 E 101 DK.
Hvis De ikke allerede er medlem af en dansk A-kasse, kan De på  

 visse betingelser blive optaget i en A-kasse.
De kan få nærmere oplysninger i  

 Direktoratet for Arbejdsløshedsforsikringen.
ATP Under udsendelsen skal der fortsat betales bidrag til Arbejdsmarkedets  

 Tillægspension (ATP). Deres andel af bidraget skal tilbageholdes ifølge  

 ATP-loven af Deres arbejdsgiver ved lønudbetalingen.
Arbejdsgiveren  

 indbetaler Deres andel af bidraget sammen med sin egen andel.
Når De ikke har  

 bopæl i Danmark, må De være opmærksom på, at De ikke på sædvanlig vis vil  

 modtage materiale fra ATP.
Det kan være oplysning om de ATP-bidrag, der er indbetalt for Dem.
Ved at  

 kontakte ATP vil De dog altid kunne få sendt oplysninger og således også  

 kunne kontrollere, om der er indbetalt korrekt bidrag.
Social pension Når De på et senere tidspunkt får ret til social pension (folkepension  

 eller førtidspension), vil udsendelsesperioden blive sidestillet med  

 bopælstid i Danmark.
De mister således ikke pensionsrettigheder under  

 udsendelsen.
Arbejdsskadeforsikring Arbejdsgiveren skal under udsendelsen holde Dem arbejdsskadeforsikret.
Arbejdsmarkedsbidrag Under udsendelsen skal der betales arbejdsmarkedsbidrag  

 (»bruttoskat«), hvis De i øvrigt er omfattet af bidragspligten  

 efter de almindelige regler i lov om arbejdsmarkedsfonde.
Nærmere oplysninger  

 herom fås ved at kontakte den Told- og Skatteregion, som De hører under.
Bidrag til udenlandsk social sikring Når De er omfattet af dansk social sikring, skal De ikke betale bidrag til  

 social sikring i arbejdslandet.
De kan anvende blanket E 101 DK over for de  

 udenlandske myndigheder som bevis for, at De er fritaget for at betale  

 bidrag.
Fritagelsen gælder også for Deres danske arbejdsgivers andel af  

 bidrag.
Blanketnøgle EF - standardblanketter i serien 100 Lovvalgsreglerne.
 Blanket E 101.
 Blanket E 102.
 Blanket E 103.
Blanket E 101 Attest om den lovgivning der skal finde anvendelse Blanket E 101 anvendes som dokumentation for hvilket EØS-lands lovgivning,  

 der finder anvendelse, når en lønmodtager eller selvstændig, har  

 beskæftigelse i to eller flere EØS-lande eller er udsendt.
 Lønmodtageren eller den selvstændige er beskæftiget i Danmark.
 Når en lønmodtager eller selvstændig er beskæftiget i Danmark vil den  

 pågældende som hovedregel være omfattet af dansk lovgivning om social  

 sikring.
I visse tilfælde kan hovedreglen fraviges, således at lønmodtageren eller  

 den selvstændige erhvervsdrivende er omfattet af et andet EØS-lands  

 lovgivning om social sikring.
Blanket E 101 udgør dokumentation for, at den  

 pågældende er omfattet af lovgivningen i det andet EØS-land og dermed ikke  

 berettiget til danske kontantydelser.
 Personer, der er udsendt fra en offentlig myndighed i et andet EØS-land er  

 i kraft af forordningens almindelige regler omfattet af lovgivningen i det  

 andet EØS-land, således at der ikke er behov for blanket E 101.
 Lønmodtageren eller den selvstændige er beskæftiget i et andet EØS-land  

 end Danmark.
 Blanket E 101 anvendes i tilfælde, hvor en person er omfattet af dansk  

 lovgivning om social sikring under beskæftigelse i et andet EØS-land.  

 Blanketten anvendes som dokumentation over for de udenlandske institutioner.
 Efter anmodning fra lønmodtageren, dennes arbejdsgiver eller den  

 selvstændige udstedes blanketten af Den Sociale Sikringsstyrelse.
Blanket E 102 Forlængelse af udsendelse eller selvstændig virksomhed Blanket E 102 anvendes til forlængelse af en blanket E 101, som er udstedt  

 til en person, der har været udsendt i et år.
 Der er alene mulighed for at udstede blanket E 102, hvis den oprindelige  

 udsendelsesperiode af uforudselige omstændigheder bliver længere end et år.  

 Der skal altid indgives ansøgning om udstedelse af blanket E 102 inden  

 udløbet af den foreliggende blanket E 101. Blanket E 102 kan alene udstedes  

 for en periode på op til et år.
 Personer omfattet af dansk lovgivning om social sikring.
 Ansøgning om forlængelse af en blanket E 101, som er udstedt af Den  

 Sociale Sikringsstyrelse, indgives af arbejdsgiveren til den kompetente  

 institution i beskæftigelseslandet i form af blanket E 102. (Se oversigt over  

 institutionerne i bilag 6).
 Personer omfattet af lovgivningen om social sikring i et andet EØS-land.
 Ansøgning om forlængelse af en blanket E 101, som er udstedt af  

 institutionen i det andet EØS-land indgives af arbejdsgiveren til Den Sociale  

 Sikringsstyrelse i form af en blanket E 102.
Blanket E 103 Udøvelse af ret til at vælge Blanket E 103 udgør dokumentation for anvendelse af et EØS-lands  

 lovgivning, når en person har valgt af være omfattet af lovgivningen i et  

 andet EØS-land end beskæftigelseslandet.
Det er ikke alle lønmodtagere, der kan vælge at være omfattet af et  

 bestemt EØS-lands lovgivning.
Der er alene tale om personer, som omhandlet i  

 artikel 16, stk. 2 og 3 i forordning 1408/71. Det vil sige lokalt ansat  

 personale ved ambassader og konsulater og hjælpeansatte ved EU's  

 institutioner.
 Se nærmere om artikel 16, stk. 2 og 3 i vejledningen punkt 109 - 112.
Valg af dansk lovgivning I tilfælde, hvor en person vælger at være omfattet af dansk lovgivning om  

 social sikring, fremsendes blanket E 103 i 3 eksemplarer til Den Sociale  

 Sikringsstyrelse, som attesterer, at den pågældende opfylder betingelserne  

 herfor.
Stikordsregister Punkt A:
Afbrud, midlertidigt 137 Afgørelse 6 Afgørelse nr. 89 108 Afgørelse nr. 148 138 Afgørelse nr. 162 127-128, 132, 137 Aktivitet 132 Almengyldighed 41 Ambassade 107 Ambassade, lokalt ansatte 108-110 Ansættelseskontrakt 126, 141 Antikumulation 40 Arbejdskraftens frie bevægelighed 1 Arbejdstagere definition 22 B:
Beskæftigelse i flere lande 59-73, 90-99 Bidrag til sikringsordninger 15 Bistandsloven 13 Blanket E 101 135 blanket E 102 139 blanket E 103 110, 112 Blanketter 10 Boligstøtte til pensionister 15 Bopæl, definition 61 Boreplatform 54 D:
Danmarks Radio 106 Dansk Kirke i Udlandet 106 Dansk område 54, 86 Dansk Sømandskirke i Fremmede Havne 106 Definitioner 9, 20-21 Den Administrative Kommission 6 Diplomater 107 Diskrimination 30 Dobbeltydelser, forbud mod 40 DSB 106 E:
EF - domstolen 7 EF-Tidende 42 EFTA-lande 18 Efterladte 26 Eksport af ydelser 34 Eksportabilitet 34 Eksportstipendiater 106 Enhedsprincip 49 Enkepension 14 EU-lande 16 Europaskolerne 106 EØS-aftalen 18 EØS-lande 18 F:
Familiemedlem 24, 48 Faste revalideringsydelse, den 15 Finansiering 15 Flygtninge 25 Flyvende personale 75 Forordningen 4 Forsikringsperioder 32, 37 Forskelsbehandling 2 Færøerne 17 G:
Gennemførelsesforordningen 4 Geografiske anvendelsesområde 16-18 Grænsearbejdere 27, 53, 85, 124 Grønland 17 Gyldighed af blanket E 101 DK 136 H:
Hjælpeansatte ved EU 111-112 I:
Ikke-bidragspligtige ydelser 15 Indfødsret 29-31 International transport 74-81 Internationale organisationer 113-114 K:
Kompetence 50 Konkret aftale (art. 17) 140-144 Konkret aftale, tilbagevirkende kraft 144 Konsulat 107-110 Kontantydelser 35 Kontinentalsokkel 54, 86 Koordinering 4 L:
Ligebehandling 29-31 Lovgivning 12 Lovvalgsregler 46 Lønmodtager, definition 46 Lønomkostning 129 M:
Medlemslande 16 N:
Naturalydelser 36 Nordisk Konvention om Social Sikring 19, 148 O:
Offentlig ansatte 106 Ophør med beskæftigelse 115-117 Orlovshavere 118 Oversøiske territorier 16 P:
Pensionister 119-120 Pensionsberegning 33 Pensionsforsikring 100 Personkredsen 20-28 Prorata - temporis-princippet 37-39 R:
Refusion 36 S:
Sagligt anvendelsesområde (sikringsgrene) 11-15 Samling af fællesskabsbestemmelserne 44 Sammenlægning 32-33 Schweiz 18 Selvstændig, definition 46 Selvstændige erhvervsdrivende, definition 23 Sociale sikringsgrene 11 Statsborgerskab 29 Statsløse 25 Sæsonarbejdere 28 Søfolk 55-58, 87-89 T:
Tjenestemænd 106 U:
Udsendelse i et år, lønmodtagere 125-132 Udsendelse i et år, selvstændige 134 Udsendelse i et år, søfolk 133 Udsendelse i over et år 139-144 Udsendelse, definition 121-123 Udsendelse, forlængelse 139 Æ:
