 Orienteringsbrev  

 til kommunerne nr. 07/07  

  

 Orientering om ændring af lov om ansvaret for og styringen af den aktive  

 beskæftigelsesindsats, lov om fleksydelse og integrationsloven (kommunernes  

 kontrolmuligheder).
 Til samtlige kommuner m.fl.
 Folketinget har den 22. marts 2007 vedtaget L 104 - forslag til  

 lov om ændring af lov om ansvaret for og styringen af den aktive  

 beskæftigelsesindsats, lov om fleksydelse og integrationsloven (kommunernes  

 kontrolmuligheder).
 Loven trådte i kraft den 1. april 2007.
Loven som vedtaget ved 3. behandlingen kan ses på Folketingets  

 hjemmeside  

  

 www.ft.dk, hvor lovforslaget med bemærkninger også kan ses.  

 (Under dokumenter: Lovforslag fordelt på  

 ministerområde/Beskæftigelsesministeriet/  

 Af ministeren.Vedtagne.) Lovens indhold Med den vedtagne lov får kommunerne nye muligheder for at  

 kontrollere, om der sker fejl eller misbrug i forbindelse med udbetaling af  

 sociale ydelser, herunder tilbud og tilskud efter lov om aktiv socialpolitik,  

 lov om en aktiv beskæftigelsesindsats, lov om sygedagpenge, lov om  

 fleksydelse  

 og integrationsloven fra kommunen.
Loven indeholder hjemmel til, at kommunerne uden forudgående  

 samtykke kan indhente oplysninger om løn- og beskæftigelsesperioder mv. fra  

 arbejdsgivere, og oplysninger om pensionsforhold mv. fra pensionskasser,  

 livsforsikringsselskaber og pengeinstitutter til brug for opfølgning eller  

 kontrol i enkelte sager.
Disse oplysninger kan efter lovens indhold ikke  

 registersamkøres.
Efter loven kan kommunerne få terminaladgang til indkomstregisteret,  

 for så vidt angår de omfattede oplysninger.
Kommunerne skal indhente  

 oplysningerne i indkomstregisteret, når det er muligt.
Loven indeholder også hjemmel til, at kommunerne uden samtykke  

 kan indhente oplysninger hos andre offentlige myndigheder og  

 arbejdsløshedskasser om personlige forhold af ikke-økonomisk karakter, hvis  

 det  

 er nødvendigt til brug for kontrol af udbetalingerne i en enkelt sag eller  

 generel kontrol.
Der er desuden hjemmel til at foretage registersamkøring i  

 kontroløjemed.
 Et eksempel kan være kontrol med, at modtagerne af hjælp står  

 til rådighed for arbejdsmarkedet, hvor der vil kunne indhentes oplysninger om  

 opholdssted og flytning, herunder korterevarende ophold uden for hjemmet,  

 samt  

 ophold i udlandet, hvis der findes en sådan registrering hos andre offentlige  

 myndigheder.
Forholdet til  

 persondataloven Behandlingen af personoplysninger i forbindelse med indhentning  

 af oplysninger skal ske i overensstemmelse med reglerne i persondataloven.
Det vil sige, at kommunerne i forbindelse med administration af  

 de vedtagne bestemmelser skal iagttage de regler om indhentning og  

 videregivelse, der følger af persondataloven.
Det vil bl.a. sige, at  

 indsamling  

 af oplysninger skal ske til udtrykkeligt angivne og saglige formål, og senere  

 behandling  

 må ikke være uforenelig med disse formål.
Endvidere skal de oplysninger, som behandles, være relevante og  

 tilstrækkelige og ikke omfatte mere, end hvad der kræves til opfyldelse af de  

 formål, hvortil oplysningerne indsamles, og de formål hvortil oplysningerne  

 senere behandles.
Det følger af persondatalovens § 5. Endelig skal  

 persondatalovens  

 behandlingsregler, jf. persondatalovens §§ 6 - 8, iagttages.
 Sammenstilling og samkøring i kontroløjemed forudsætter  

 endvidere, at behandlingen anmeldes til Datatilsynet, samt at Datatilsynets  

 udtalelse indhentes, før behandlingen iværksættes.
Lovændringen giver adgang til samkøring med oplysninger om  

 andet end økonomiske forhold - herunder evt. følsomme oplysninger.
Det er  

 derfor vigtigt, at alene de følsomme oplysninger, som er nødvendige for den  

 modtagende mydighed  og kun for så vidt angår personer, som der er en  

 sag på  

 hos den kontrollerende myndighed  er tilgængelige for den kommune, der  

 indhenter oplysningerne.
De borgere, der berøres af en kontrolordning, skal i  

 almindelighed gøres opmærksom på myndighedernes adgang til at foretage  

 samkøring i kontroløjemed, inden kontrollen iværksættes.
Samkøringen kan så  

 vidt muligt kun finde sted, hvis de personer, der omfattes af kontrollen, har  

 fået meddelelse om kontrolordningen, inden de afgiver oplysninger til  

 myndigheden.
Kontrol af allerede  

 foreliggende oplysninger I særlige tilfælde vil den nye hjemmel til registersamkøring i  

 kontroløjemed efter denne lov kunne anvendes på allerede foreliggende  

 oplysninger.  

 Det forudsætter, at der er en særlig grund til at anvende hjemlen, og at  

 kommunens  

 registersamkøring sker efter forelæggelse for Datatilsynet.
Herudover skal  

 kommunen, før en sådan særlig godkendt samkøring iværksættes, informere  

 borgerne om, at kommunen har fået mulighed for at kontrollere andre  

 oplysninger end oplysninger om økonomiske forhold ved registersamkøring, og  

 at  

 denne hjemmel også kan anvendes på allerede foreliggende oplysninger.
 Det betyder, at det under de ovenfor nævnte betingelser vil  

 være muligt at foretage registersamkøring i kontroløjemed med de oplysninger,  

 der findes på Udenrigsministeriets liste over de evakuerede borgere fra  

 Libanon.
De vedtagne bestemmelser supplerer de gældende regler om  

 kommunernes muligheder for at indhente oplysninger efter lov om retssikkerhed  

 og administration på det sociale område og integrationsloven.
Anvendelsen af  

 de vedtagne bestemmelser vil være kontrol.
Yderligere information  

 og vejledning Eventuelle spørgsmål kan rettes til: Arbejdsdirektoratet, tlf.  

 38 10 60 11 eller  

  

 adir@adir.dk.
Kontaktpersoner er fuldmægtig Birgitte  

 S.
Staffeldt og fuldmægtig Mie Skovbæk Mortensen (ændringerne i lov om  

 ansvaret  

 for og styringen af den aktive beskæftigelsesindsats) og fuldmægtig Flemming  

 Frandsen (lov om fleksydelse).
 Ministeriet for Flygtninge, Indvandrere og Integration, tlf. 33  

 92 33 80 eller  

  

 inm@inm.dk  

 (ændringerne i integrationsloven).  

 Kontaktperson er chefkonsulent Hanne Stig Andersen.
