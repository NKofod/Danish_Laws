Bekendtgørelse om ændring af bekendtgørelse om tilskud til kommunale projekter vedrørende fosforvådområder § 1 I bekendtgørelse nr. 372 af 26. april 2012 om tilskud til kommunale projekter vedrørende fosforvådområder foretages følgende ændringer:
 1. § 1, stk. 2, affattes således:
»Stk. 2. Formålet med ordningen er at forbedre vandmiljøet og naturen ved en reduktion af fosforbelastningen (fosforvådområder) som prioriteret i Miljøministeriets bekendtgørelse om kriterier for vurdering af kommunale projekter vedrørende fosforvådområder for de enkelte vandoplande.« 2. I § 9 indsættes som stk. 2:
»Stk. 2. Ansøgninger, for hvilke der er givet tilsagn om tilskud til forundersøgelse, og hvor projektperioden i henhold til tilsagnet er udløbet i perioden fra den 6. december 2012 til den 25. marts 2013 forlænges, således at projektperioden udløber 1. juni 2013.« 3. I § 10 indsættes som stk. 2:
»Stk. 2. Ansøgninger, for hvilke der er givet tilsagn om tilskud til anlæg af fosforvådområder, og hvor projektperioden i henhold til tilsagnet er udløbet i perioden fra den 6. december 2012 til den 25. marts 2013 forlænges, således at projektperioden udløber 1. juni 2013.« § 2 Bekendtgørelsen træder i kraft den 25. marts 2013 og har virkning fra den 1. maj 2012.
