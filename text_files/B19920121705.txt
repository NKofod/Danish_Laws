 I medfør af patentlovens § 7, stk. 2 og 4, jf. lovbekendtgørelse nr.
 733 af 27. november 1989 samt § 17, stk. 1 og 2, i lov nr. 778 af 9.
december 1987 om beskyttelse af halvlederprodukters udformning Patentankenævnets kompetence § 1.  Patentankenævnet behandler klager over  

 afgørelser, der er truffet af Patentdirektoratet.
Klage kan indgives  

 vedrørende Patentankenævnets sammensætning og  

 organisation § 2.  Patentankenævnet består af indtil 18 medlemmer,  

 der udnævnes af industriministeren for 5 år ad gangen.
Mindst 2 af  

 medlemmerne, heraf formanden og næstformanden, skal opfylde de almindelige  

 betingelser for at kunne beskikkes til landsdommer, mens nævnet i øvrigt skal  

 sammensættes, således at medlemmerne tilsammen besidder den bedst mulige  

 sagkundskab vedrørende henholdsvis patenter, brugsmodeller, mønstre,  

 varemærker samt halvlederprodukters topografi.
De skal have afgangseksamen  

 fra Danmarks Tekniske Højskole, anden højere læreanstalt eller på anden vis  

 have erhvervet den fornødne sagkundskab.
 Stk. 2.  Personer, der er fyldt 65 år, kan ikke udpeges  

 som medlemmer af ankenævnet.
 Stk. 3.  Medlemmer af ankenævnet kan genbeskikkes.
 § 3.  Formanden for Patentankenævnet skal påse, at den  

 nødvendige samordning af ankenævnets virksomhed finder sted, og at arbejdet  

 udføres på hensigtsmæssig måde.
 Stk. 2.  I tilfælde af formandens forfald varetager  

 næstformanden de beføjelser, der ifølge bekendtgørelsen er henlagt til  

 formanden.
 § 4.  Formanden kan indkalde samtlige medlemmer af  

 Patentankenævnet til fællesmøde for at behandle ankenævnets administrative  

 forhold og andre spørgsmål af betydning for ankenævnets virksomhed.  

 Ankenævnet kan fastsætte nærmere regler for sin virksomhed, og beslutning  

 herom skal træffes i fællesmøde.
Stk. 2.  I fællesmødet kan ikke træffes nogen  

 beslutning, medmindre formanden og mindst halvdelen af de øvrige medlemmer  

 deltager i mødet.
For enhver beslutning skal der være stemmeflerhed.
Ved  

 stemmelighed er formandens stemme afgørende.
 § 5.  De af Patentankenævnet trufne afgørelser optages  

 i en særlig protokol.
 § 6.  Patentankenævnet bestemmer, hvorledes og i  

 hvilket omfang nævnets afgørelser skal offentliggøres.
Sagens forberedelse og mundtlig forhandling § 7.  Klagen indgives skriftligt til Patentankenævnet.
Stk. 2.  Klagen skal være underskrevet af klageren eller  

 hans fuldmægtig.
Fuldmægtigen skal vedlægge fuldmagt, hvis gyldig fuldmagt  

 ikke allerede foreligger i sagen.
Er klagen indgivet telegrafisk, ved telex  

 eller telefax, skal den inden 2 uger følges af en underskreven bekræftelse.
 Stk. 3.  I klagen skal angives:
 Stk. 4.  Vil klageren påberåbe sig ikke tidligere  

 fremførte beviseligheder, skal disse angives i klagen. Ønsker klageren at  

 indgive yderligere indlæg, skal klagen indeholde anmodning herom.  

 Patentankenævnet fatsætter en frist herfor.
Stk. 5.  Med klagen skal følge et klagegebyr på 5.000  

 kr. for patentsager og brugsmodelsager, jf. § 1, nr. 1) og 3), samt 4.000 kr.  

 for sager vedrørende de øvrige i § 1 nævnte rettighedsområder.
Sker betaling  

 ikke inden klagefristens udløb, afvises klagen.
Stk. 6.  Afvises klagen, tilbagebetales gebyret.
Gives  

 der klageren helt eller delvis medhold i den indbragte klage, kan ankenævnet  

 træffe bestemmelse om hel eller delvis tilbagebetaling af det indbetalte  

 gebyr.
 § 8.  Har klageren en modpart, underretter  

 Patentankenævnet denne om klagen.
 Stk. 2.  Hvis klagen ikke afvises, skal et eksemplar af  

 klagen med tilhørende bilag og yderligere indlæg, der måtte være indgivet af  

 klageren, tilstilles modparten, der skal have lejlighed til inden for en af  

 ankenævnet fastsat frist at fremkomme med skriftlige bemærkninger til klagen.  

 Bestemmelserne i § 7, stk. 1-3, finder tilsvarende anvendelse.
 Stk. 3.  Ankenævnet tilstiller klageren modpartens  

 skriftlige indlæg med bilag.
§ 9.  Ønsker en part uden for de tilfælde, der er  

 omhandlet i §§ 7 og 8, en frist til at fremkomme med yderligere skriftlige  

 indlæg i sagen, skal han straks fremsætte begrundet anmodning herom.
Sådan  

 anmodning kan alene imødekommes i det omfang, Patentankenævnet finder det  

 påkrævet under hensyn til sagens beskaffenhed.
 Stk. 2.  Kommer der nye indlæg, sendes disse til sagens  

 andre parter.
 § 10.  Sagsbehandlingen ved ankenævnet er skriftlig,  

 medmindre Patentankenævnet, hvor særlige grunde taler derfor, bestemmer, at  

 mundtlig forhandling skal finde sted.
§ 11.  Ankenævnet kan indhente udtalelser fra  

 Patentdirektoratet, parterne eller særlige sagkyndige.
Parterne skal have  

 lejlighed til inden en af nævnet fastsat frist at udtale sig om sådanne  

 indlæg.
§ 12.  Når Patentankenævnet anser sagens forberedelse  

 for afsluttet, og ankenævnet ikke har truffet beslutning om mundtlig  

 forhandling i henhold til § 10, skal der gives klageren og anden part  

 lejlighed til inden for en af ankenævnet fastsat frist at meddele, om der  

 ønskes mundtlig forhandling, eller om en tidligere fremsat begæring herom  

 fastholdes.
En part, der ikke svarer inden udløbet af den fastsatte frist,  

 anses for at have afstået fra mundtlig forhandling.
 § 13.  Indkaldelse til mundtlig forhandling skal ske  

 således, at der foreligger bevis for, at parterne har modtaget indkaldelsen.
 § 14.  Mundtlig forhandling er offentlig.  

 Patentankenævnet kan dog bestemme, at forhandlingen skal foregå for lukkede  

 døre, hvis det må anses for påkrævet for at hindre, at  

 forretningshemmeligheder åbenbares, eller i øvrigt når særlige forhold taler  

 herfor.
§ 15.  Behersker en part, et vidne eller en sagkyndig  

 ikke i tilstrækkelig grad det danske sprog, skal der ved mundtlig forhandling  

 benyttes tolk, medmindre Patentankenævnet bestemmer andet.
Patentankenævnet  

 træffer bestemmelse om, hvem der skal afholde udgiften hertil.
 § 16.  En part kan under den mundtlige forhandling kun  

 ændre sin påstand eller påberåbe sig nye anbringender eller beviser, hvis det  

 er undskyldeligt, at den ændrede påstand eller de nye anbringender eller  

 beviser ikke tidligere er fremkommet.
 Stk. 2.  Tillader ankenævnet, at en part ændrer sin  

 påstand eller påberåber sig nye anbringender eller fører nyt bevis, kan  

 ankenævnet af egen drift eller på begæring udsætte sagen.
 Stk. 3.  Vil ankenævnet under den mundtlige forhandling  

 fremdrage materiale, som parterne ikke tidligere er gjort bekendt med, skal  

 sagens behandling udsættes, såfremt en part kræver det, og udsættelse ikke er  

 åbenbart upåkrævet.
Rådslagning og afgørelse § 17.  Formanden bestemmer under hensyn til den  

 enkelte sags beskaffenhed, hvem og hvor mange af Patentankenævnets medlemmer,  

 der udover formanden skal deltage i sagens behandling og afgørelse, jf. dog  

 stk. 2 og 3.
 Stk. 2.  Ved behandling og afgørelse af klage over  

 Patentdirektoratets afgørelser i patentsager deltager sædvanligvis formanden,  

 et retskyndigt og tre teknisk sagkyndige medlemmer.
 Stk. 3.  Ved behandling og afgørelse af patentsager og  

 brugsmodelsager skal mindst deltage formanden og et teknisk sagkyndigt  

 medlem.
 § 18.  Har mundtlig forhandling fundet sted, må intet  

 medlem, som ikke har overværet hele forhandlingen, deltage i afgørelsen.
 § 19.  Patentankenævnet træffer afgørelse efter  

 mundtlig rådslagning.
§ 20.  Afgørelse træffes med almindeligt  

 stemmeflertal.
Ved stemmelighed er formandens stemme afgørende.
 Stk. 2.  Kræver afgørelsen afstemning om flere  

 spørgsmål, er de medlemmer, der har været i mindretal i et spørgsmål,  

 pligtige at deltage i de senere afstemninger.
 § 21.  Patentankenævnets afgørelse af sagen skal  

 affattes skriftligt og underskrives af de medlemmer, der har deltaget i  

 afgørelsen.
 Stk. 2.  Afgørelsen skal angive:
 Stk. 3.  Er afgørelsen ikke truffet i enighed, skal  

 afgørelsen indeholde mindretallets opfattelse.
 § 22.  Patentankenævnet kan efter at have hørt  

 parterne berigtige fejl, som måtte forekomme i afgørelsen, når fejlene er af  

 formel karakter.
§ 23.  Bekræftet afskrift af Patentankenævnets  

 afgørelse af sagen skal med anbefalet brev sendes til en part eller dennes  

 fuldmægtig.
Bekræftet afskrift af afgørelsen skal endvidere sendes til  

 Patentdirektoratet, der træffer de foranstaltninger, som ankenævnets  

 afgørelse giver anledning til.
 § 24.  Reglerne i denne bekendtgørelse finder  

 anvendelse på ansøgninger om patent, der skal meddeles som hemmeligt, i det  

 omfang det er foreneligt med de for sådanne ansøgninger gældende  

 bestemmelser.
 § 25.  Bekendtgørelsen træder i kraft den 1. januar  

 1993.
 Stk. 2.  Bekendtgørelse nr. 415 af 27. maj 1992 om  

 Patentankenævnet ophæves.
