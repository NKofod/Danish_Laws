Ankestyrelsens principafgørelse 84-11 om arbejdsskade - erhvervsevnetab - social ydelse - § 56-ordning - Østre Landsret Resume:
 En skadelidt, som efter en arbejdsulykke havde indgået en § 56-ordning med sin arbejdsgiver, men fortsatte med at arbejde til uændret løn, havde ikke ret til erstatning for tab af erhvervsevne.
 En § 56-ordning indebærer, at arbejdsgiver får refunderetsygedagpengene, når skadelidte er syg/fraværende.
 Ankestyrelsen fandt, at en § 56-ordning ikke kunne sammenlignes med sagerne vedrørende fleksjob (Principafgørelse U-1-04) og personlig assistance (128-09).
Ankestyrelsen henviste i stedet til en anden sag af 23. december 2009, hvor Østre Landsret traf afgørelse om erstatning for tab af erhvervsevne: Dommen vedrørte en mand, som led af lungehindekræft.
Så længe pågældende levede, oppebar han fuld løn fra sin arbejdsgiver, uanset hvor lidt eller meget han arbejdede.
Der var indgået en såkaldt § 28-aftale (nuværende § 56) med kommunen.
Lønnen var for arbejdsgiveren delvis finansieret af en privat pension og refusion af sygedagpenge i medfør af dagpengeloven.
Det blev i dommen konkluderet, at spørgsmålet herefter var, om det forhold, at sagsøgers arbejdsgiver fik dækket en del af lønudgifterne fra anden side medførte, at sagsøgers erhvervsevnetab skulle fastsættes uafhængig af den løn, som han oppebar.
Efter en samlet vurdering af det ovenfor beskrevne forholdsvis kortvarige sygdomsforløb, hvor sagsøger fortsat i nogen grad udførte arbejde, fandt landsretten, at det forhold, at sagsøgers arbejdsgiver under hans sygdom oppebar sygedagpenge og en forsikringsydelse, ikke var tilstrækkelig til at fravige udgangspunktet, hvorefter den lønindtægt, skadelidte oppebærer, er afgørende.
 Love:
Lov om arbejdsskadesikring - lovbekendtgørelse nr. 848 af 7. september 2009 - § 17 Afgørelse:
 Ankestyrelsen har i principielt møde truffet afgørelse om, hvorvidt der var grundlag for erstatning for tab af erhvervsevne som følge af arbejdsskaden den 28. marts 2001.
Sagen blev behandlet i principielt møde med henblik på afklaring af, hvordan skadelidtes erhvervsevnetab skulle beregnes, når der var indgået en § 56-ordning Resultatet er  Du har ikke ret til erstatning for tab af erhvervsevne Vi er således kommet til samme resultat som Arbejdsskadestyrelsen.
 Der var enighed på mødet.
Begrundelsen for afgørelsen om afslag på erstatning for tab af erhvervsevne Vi vurderer, at der på tidspunktet for Arbejdsskadestyrelsens afgørelse ikke var dokumenteret et tab af erhvervsevne på 15 procent eller derover.
Du er i arbejde uden indtægtstab på 15 procent eller mere.
 Østre Landsrets dom af 23. december 2009:
Dommen vedrørte en mand som led af lungehindekræft.
Så længe pågældende levede, oppebar han fuld løn fra sin arbejdsgiver, uanset hvor lidt eller meget han arbejdede.
Der var indgået en såkaldt § 28-aftale (nuværende § 56) med kommunen.
Lønnen var for arbejdsgiveren delvis finansieret af en privat pension og refusion af sygedagpenge i medfør af dagpengeloven.
 Det blev i dommen konkluderet:
 at det forhold, at sagsøgers arbejdsgiver under hans sygdom oppebar sygedagpenge og en forsikringsydelse, ikke var tilstrækkelig til at fravige udgangspunktet, hvorefter den lønindtægt, skadelidte oppebærer, er afgørende.
Vi har lagt til grund, at du på skadetidspunktet den 28. marts 2001 arbejdede som lærer på A.
Videre har vi lagt til grund, at du fortsat arbejder som lærer, og lønnen er ikke påvirket af arbejdsskaden.
Du har indgået en § 56-ordning med din arbejdsgiver.
Det betyder, at din arbejdsgiver får refunderet lønnen, når du er syg/fraværende.
Vi har lagt vægt på, at der på tidspunktet for Arbejdsskadestyrelsens afgørelse ikke var dokumenteret et tab af erhvervsevne på 15 procent.
Vi har herunder lagt vægt på, at lønnen ikke er påvirket af arbejdsskaden.
 Herunder har vi også lagt vægt på, at § 56-ordningen efter vores vurdering ikke kan sammenlignes med fleksjob-dommene og Principafgørelse 128-09 om personlig assistance, jævnfør også ovenstående dom af 23. december 2009 fra Østre Landsret.
Der udbetales erstatning for tab af erhvervsevne, hvis arbejdsskaden har medført nedsat evne til at skaffe sig indtægt ved arbejde.
Der gives ikke erstatning, hvis erhvervsevnen er nedsat med mindre end 15 procent.
Bemærkninger til klagen Dit forbund mener, at din § 56-aftale udgør en social ordning, som skal kompensere dig for et tab af erhvervsevne.
Forbundet henviser til bemærkningerne i Højesterets dom af 30. oktober 2002, som jævnfør Højesterets dom af 22. december 2003 også finder anvendelse på arbejdsskadesikringslovens område.
 Videre henviserforbundet til Østre Landsrets dom af 3. oktober 2008, som fastslog, at ovennævnte højesteretsdomme også finder anvendelse på situationer, hvor skadelidte ikke er i fleksjob, men modtager personlig assistance.
Det erdit forbundsopfattelse, at en § 56-aftale, som giver dig mulighed for større sygefravær derved at arbejdsgiver kompenseres økonomisk af kommunen, ligeledes er omfattet af disse domme.
Arbejdsskadestyrelsen skal derfor forholde sig til dit tab af erhvervsevne, idet der ved fastsættelsen af en erstatning for erhvervsevnetab ikke tages hensyn til sociale ydelser, som måtte tilkomme en skadelidt i anledning af skaden.
 Slutteligt anfører forbundet, at du arbejder 4 dage om ugen svarende til en arbejdstidsnedsættelse på omtrent 19 procent.
Vi bemærker, at det anførte er indgået i vores overvejelser ved behandlingen af din sag, men ikke vurderes at føre til et ændret resultat.
Vi vurderer, at der ikke er dokumenteret et tab af erhvervsevne på 15 procent eller derover.
Videre henviser vi til Østre Landsrets dom af 23. december 2009, jævnfør ovenfor.
