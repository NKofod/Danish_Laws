(Politiloven for København) 1.) Kjøbenhavns Polities Myndighed omfatter Staden Kjøbenhavn og dens  

 Grund samt de Dele af Kjøbenhavns Amts Grund, som for Tiden ere henlagte  

 under Kjøbenhavns Politi, hvorhos den af Kongen kan udvides til at omfatte  

 Fæstningsværkerne og Citadellet Frederikshavn samt Nyboder.
Størrelsen af det  

 Vederlag, som Monarkiet herfor maatte have at yde til Kjøbenhavns Kommune,  

 forbeholdes nærmere Afgjørelse.
8.) Justitsministeren har efter Forhandling med Kjøbenhavns  

 Kommunalbestyrelse at affatte en Politivedtægt for Kjøbenhavn, hvori optages  

 de Bestemmelser, som skulle have vedvarende Gyldighed med Hensyn til Ordens-  

 og Renlighedspolitiet.
Det bliver ved Kongelig Anordning at bestemme, naar  

 denne Vedtægt træder i Kraft, samt hvilke af de hidtil gjældende Love og  

 Anordninger om Ordens og Renlighedspolitiet i Kjøbenhavn, der derved ophæves.  

 - I Politivedtægten fastsættes Straffe for Forseelser imod den, hvilke  

 Straffe dog, forsaavidt Forseelserne ere begaaede af Voxne, ikkun kunne  

 bestaae i Bøder indtil 50 Rd.
Bøderne tilfalde Kommunens Kasse.
Sager om  

 Overtrædelse af Vedtægtens Bestemmelser behandles som offentlige Politisager.  

 - Hvor det bliver nødvendigt at træffe midlertidige Foranstaltninger til  

 Varetagelsen af den offentlige Orden og Renlighed eller at indskærpe  

 Politivedtægtens Efterlevelse, kan Politidirektøren med Magistratens Samtykke  

 ved offentlige Bekjendtgjørelser give Befalinger eller udstede Forbud.
Naar  

 Politidirektøren anseer det for nødvendigt, kan han paa eget Ansvar udstede  

 saadanne Bekjendtgjørelser, men er da pligtig strax at meddele Magistraten  

 Underretning derom.
Undladelse af at opfylde de saaledes givne Paalæg  

 saavelsom Overtrædelse af de udstedte Forbud straffes med Bøder indtil 50 Rd.  

 ...
9.) Med Hensyn til midlertidige Foranstaltninger, som Politidirektøren  

 anseer fornødne for at forebygge Forstyrrelse af den offentlige Fred og  

 Sikkerhed, kan han ved offentlige Bekjendtgjørelser give Paalæg eller udstede  

 Forbud.
Dersom slige Foranstaltninger medføre uforudsete Udgifter for  

 Kommunen, skal Politidirektøren strax bringe dem til Magistratens Kundskab.  

 Undladelse af at opfylde de saaledes givne Paalæg saavelsom Overtrædelse af  

 de udstedte Forbud straffes med Bøder indtil 100 Rd. eller med simpelt  

 Fængsel i indtil een Maaned.
11.) (Det skal være Politiet tilladt, om fornødent med Magt, at trænge ind  

 i et Huus for at anholde den, der, naar han forfølges som skyldig i en  

 Forbrydelse, i Politiets Paasyn gaaer ind i et saadant.
Ligeledes maa  

 Politiet med Magt skaffe sig Adgang til Huus, naar der er skjellig Grund til  

 at antage, at en Forbrydelse begaaes sammesteds, eller naar der i et i samme  

 værende offentligt Beværtningssted finder Støi og Uorden Sted til  

 Forstyrrelse for Husets øvrige Beboere eller de Omkringboende.) Dog maa Magts  

 Anvendelse kun finde Sted, efterat Vedkommende med Angivelse af, hvem han er,  

 og hvad der er hans Ærinde, samt, forsaavidt han ikke er i Uniform, med  

 Forevisning af Politiskilt eller Polititegn, forgjæves har forlangt sig  

 indladt.
12.) Naar Opløb finder Sted, maa Politiet med Magt adskille Mængden, dog  

 først efterat de Tilstedeværende tre Gange i Kongens og Lovens Navn forgjæves  

 ere opfordrede til at adskilles. - Ved offentlige Forsamlinger under aaben  

 Himmel skal Politiet yde sin Bistand til at opretholde Ordenen.
Opstaaer der  

 Uorden, som udarter til voldelig Adfærd, kan Politiet fordre Forsamlingen  

 hævet; efterkommes ikke denne Fordring, kan Politiet selv erklære  

 Forsamlingen for hævet og indskrider da som ved Opløb. - Ved andre offentlige  

 Forsamlinger kan Politiet efter Anmodning fra Forsamlingens Leder yde sin  

 Bistand til Ordenens Overholdelse og paa hans Begjæring, eller naar der  

 opstaaer Ufred eller Slagsmaal, anholde eller med Magt fjerne  

 Fredsforstyrrerne.
13.) I de i foregaaende Paragraf omhandlede Tilfælde skal, efterat de der  

 foreskrevne Opfordringer til at adskilles ere skete, enhver Tilstedeværende,  

 der af Politidirektøren, (Vicepolitidirektøren), en Politiinspektør eller en  

 Politiassistent dertil særlig opfordres, være forpligtet til at yde Politiet  

 den Bistand, der staaer i hans Magt, til Gjenoprettelse af Orden og Rolighed.  

 Den, der undlader at efterkomme en saaledes til ham rettet Opfordring,  

 straffes med Bøder indtil 50 Rd. - Enhver er pligtig til, naarsomhelst det  

 forlanges af en ved det udøvende Politi Ansat, som enten er i Uniform eller  

 foreviser Politiskilt eller Polititegn, at opgive sit Navn og sin Bopæl.  

 Saadanne Oplysninger kan ogsaa med Hensyn til enkelte Personer den, der  

 anholdes, forlange gjennem vedkommende Politimand.
Undladelse af at  

 efterkomme denne Forpligtelse straffes med Bøder indtil 50 Rd.
 21.) Nærværende Lov træder i Kraft den 1ste Juli 1863.
