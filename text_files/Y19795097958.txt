 Forbrugerombudsmanden udtalte vedrørende sager om misforhold mellem  

 emballagens størrelse og mængdeindhold, at udgangspunktet må være, at  

 pakningen ikke må være større end indholdet kræver, idet misforhold må anses  

 for at være vildledende og i strid med markedsføringslovens § 2. Dette  

 udgangspunkt kan dog fraviges, hvis praktiske hensyn har gjort det nødvendigt  

 eller ønskeligt.
 Uvæsentlige uoverensstemmelser kan ikke anses for at være i strid med  

 loven.
 Misforhold mellem emballagestørrelse og indhold.
 FO har i juni 1979 afgivet følgende redegørelse til Emballageinstituttet  

 om behandling af sager vedrørende misforhold mellem detailpakningers  

 størrelse og mængdeindhold:
»Institutionen har behandlet 25 sager, der belyser de krav, der i  

 medfør af markedsføringsloven kan stilles til forholdet mellem pakningens  

 størrelse og mængdeindholdet.
Ved behandlingen af disse sager har  

 udgangspunktet været, at pakningen ikke må være større end indholdet kræver,  

 idet misforhold i den nævnte henseende anses for at være vildledende og  

 således i strid med markedsføringslovens § .
 Dette udgangspunkt er imidlertid fraveget i en række sager, hvor det er  

 oplyst, at praktiske hensyn har gjort det nødvendigt eller ønskeligt at  

 udforme emballagen således, at den ikke nøjagtigt svarede til  

 mængdeindholdet.
 Endvidere er udgangspunktet fraveget i nogle sager, hvor mængdeindholdet  

 fremgik af emballagen eller på anden måde.
Endelig er uvæsentlige uoverensstemmelser mellem emballage og indhold ikke  

 blevet anset for at være i strid med markedsføringsloven.
De behandlede sager  

 er alle afsluttet efter en undersøgelse af, om der i de konkrete tilfælde  

 forelå angivelser eller fremgangsmåder, som var egnet til at forbrugerne.  

 Spørgsmålet om forholdet mellem emballage og mængdeindhold har således ikke  

 været gjort til genstand for mere generelle overvejelser med henblik på at  

 udarbejde almindelige retningslinier.
Det er dog min opfattelse, at det vil  

 være ønskeligt såfremt erhvervslivet i videste muligt omfang anvender  

 emballage, der nøjagtigt svarer til mængdeindholdet, og at fravigelse af  

 dette princip kun sker, hvor væsentlige produktions- eller transporthensyn  

 kan anføres til støtte herfor.
Endvidere bør der i udtagelsestilfældene gives  

 oplysning om det fakstise mængdeindhold på en sådan måde, at forbrugernes  

 umiddelbare indtryk af mængdeindholdet vil være det samme, som hvis der var  

 fuld overensstemmelse mellem størrelsen af emballagen og indholdet«.
 (* 1) Offentliggjort i Forbrugerombudsmandens årsberetning 1979-1980, side  

 104.
