Ændring af pris- og lønreguleringsordningen § 1.  I Budgetvejledning 1992 indsættes som et nyt  

 pkt. efter pkt. 13.6.:
»13.7. I en række tilfælde er der adgang til ud over årets  

 bevillinger at anvende midler, der hidrører fra tidligere finansår.
Dette  

 gælder statsvirksomhedernes og de nettostyrede virksomheders udsvingsmulighed  

 i forhold til nettotallet (afsnit 21.6. og 21.7.), institutionernes opsparing  

 af driftsmidler (pkt. 31.22. og 41.19), indtægtsdækkende virksomheders og  

 indtægtsgivende forskningsvirksomheders opsparing (pkt. 21.33-34) samt  

 genbevillingsadgangen (pkt. 31.29.).
Med virkning fra og med finansåret 1993 bortfalder opreguleringen af  

 sådanne overførselsbeløb til forbrugsårets pris- og lønniveau, således at en  

 sådan regulering ikke foretages for fremtidige overførselsbeløb samt for  

 overførselsbeløb, der henstod pr. 1. januar 1993.« Afledte ændringer i budgetvejledningen § 2.  Budgetvejledningen 1992 pkt. 21.32.3.,2. afsnit  

 affattes således:
»Ved indtræden i ordningen tildeles institutionen egen  

 nationalbankkonto med en grundlikviditet på 0,5 pct. af summen af  

 institutionens indtægter og udgifter (ekskl. forrentning og afskrivninger) på  

 finansloven.
Der tildeles endvidere likviditet svarende til den akkumulerede  

 opsparing og uforbrugte genbevillinger på indtrædelsestidspunktet.« § 3.  Budgetvejledning 1992 pkt. 21.33.1.,3. afsnit  

 affattes således:
 »Hvis det senest på tillægsbevillingslovforslaget konstateres, at en  

 virksomhed skal lukkes, foretages finansieringen på følgende måde:
- ministerområdets ordinære driftsbevilling reduceres det følgende år på  

 tillægsbevillingslovforslaget med et beløb, svarende til de akkumulerede,  

 endeligt opgjorte underskud.
Såfremt der er tale om et meget stort beløb, kan  

 det evt. ske over flere år.
- Underskuddet opgøres, når det endelige driftsresultat kendes.« § 4.  I Budgetvejledning 1992 pkt. 21.33.13 affattes  

 de 2 skemaer om resultatopgørelser vedrørende indtægtskidækket virksomhed  

 således:
»Opgørelse af akkumuleret resultat --------------------------------------------------------------------- Opgørelse af virksomhedens samlede resultat (over/underskud) fra alle  

 tidligere år incl. finansårets resultat.
Årets resultat (jvf. ovenfor) + akkumuleret resultat fra sidste års resultatopgørelse (finansåret - 1) - evt. overskud overført til institutionens ordinære virksomhed --------------------------------------------------------------------- - Akkumuleret resultat (for finansåret)» »Virksomhedens driftssituation --------------------------------------------------------------------- Opgørelse/summation af de seneste 3 års driftsresultater Årets driftsresultat for finansår - 2 + årets driftsresultat for finansår - 1 + årets driftsresultat for indeværende finansår (jvf. ovenfor) --------------------------------------------------------------------- = Virksomhedens driftssituation« --------------------------------------------------------------------- § 5.  I Budgetvejledning 1992 pkt. 21.34. affattes  

 skemaet til opgørelse af overførselsbeløb vedrørende indtægtsgivende  

 forskningsvirksomhed:
»Uforbrugte forskningsindtægter fra tidligere år --------------------------------------------------------------------- + Årets modtagne forskningsindtægter - Årets udgifter til indtægtsdækket forskningsvirksomhed --------------------------------------------------------------------- = At overføre til senere finansår« --------------------------------------------------------------------- § 6.  Budgetvejledning 1992 pkt. 51.1, 1. afsnit  

 affattes således:
»51.1. Tillægsbevillingsloven har karakter af en efterbevillingslov,  

 idet den bevillingsmæssigt formaliserer dispositioner, der i finansårets løb  

 er gennemført på forventet efterbevilling, jvf. kapitel 3 samt pkt. 46.11.,  

 og der sker sæskilt bevilling af udgifter til ikke-fradragsberettiget  

 købsmoms.« Omlægning af bidrag til tjenestemandspension § 7.  Med virkning fra finansåret 1993 forhøjes  

 ministerier og styrelsers bidrag til finansiering af statens udgifter til  

 tjenestemandspension.
På finanslovforslaget for 1993 var bidraget forudsat at udgøre 2 pct. af  

 den pensionsgivende løn, jf.
Budgethåndbog afsnit A.2.2.16. Som led i  

 finanslovsaftalen for 1993 omlægges ordningen, således at ministerierne  

 herefter indbetaler et beløb til opsparing til tjenestemandspensioner  

 svarende til 15 pct. af den pensionsgivende løn for tjenestemænd m.v. og  

 samtidig kompenseres for forhøjelsen fra 1 til 15 pct.
§ 8.  Bidraget ydes for statstjenestemænd, herunder  

 statens tjenestemænd i Grønland.
Tilsvarende gælder for folkekirkens  

 tjenestemænd, ansatte med ret til pension efter lov om pensionering af civilt  

 personel i forsvaret, for håndværkere og arbejdere i DSB, for tjenestemænd i  

 Kongeriget Danmarks Hypotekbank og Finansforvaltning, der har samme ret til  

 pension som statstjenestemænd ved Arbejdsformidlingen.
For folkekirkens  

 tjenestemænd og for tjenestemænd ved Arbejdsformidlingen ydes bidraget af den  

 del af den pensionsgivende løn, som afholdes af vedkommende ministerium.
Der  

 ydes dog ikke bidrag for udlånte statstjenestemænd mv., for hvilke der på  

 andet grundlag indbetales pensionsbidrag eller sker deling af  

 pensionsudgifterne.
 § 9.  Merudgifterne ved forhøjelsen af bidraget med 14  

 pct. kan optages på forslag til lov om tillægsbevilling for 1993.  

 Merudgifterne skal i TB-oversigten kategoriseres under Tekniske  

 korrektioner med følgende tekst: »Merudgifter, bidrag til  

 tjenestemandspension«.
I enkelte tilfælde er der ved udarbejdelsen af finanslovforslaget for 1993  

 aftalt hel eller delvis kompensation for bidraget på 2 pct.
I disse tilfælde  

 kan der kun optages merudgifter i forhold til det på finanslovforslaget  

 forudsatte.
Forsvaret kan optage merudgifter svarende til det samlede bidrag  

 på 15 pct.
 For statsvirksomheder og nettostyrede virksomheder skal merudgifterne  

 optages som en nettotalskorrektion, således at virksomhedens resultat ikke  

 påvirkes af bidragsomlægningen.
 I bevillingslovenes driftsnettotalsoversigter udgår linien for opgørelse  

 af pensionsudgifter for tjenestemænd herefter.
 § 10.  Med dette cirkulæres ikrafttræden ophæves  

 Finansministeriets cirkulære af 9. januar 1992 om rammereduktion ved bortfald  

 af AMBI og effektivisering af statens indkøb, samt om bidrag til  

 tjenestemandspension.
