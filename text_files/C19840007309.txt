(Forlystelsescirkulæret) (Til politidirektøren og politimestrene) I justitsministeriets cirkulære nr. 75 af 30. april 1964 om forlystelser  

 på offentlige forlystelsessteder, ved markeder, dyrskuer og lignende, som  

 ændret ved cirkulære nr. 83 af 3. april 1968, cirkulære nr. 53 af 20. marts  

 1974, cirkulære nr. 132 af 16. juni 1976, cirkulære nr. 207 af 10.oktober  

 1977 og cirkulære nr. 194 af 11. august 1982 foretages følgende ændring:
 I § 1 affattes stk. 2 således:
»Tilladelsen skal betinges af, at der som medhjælpere kun antages  

 personer, der er fyldt 16 år.
For så vidt angår personer mellem 16 og 18 år  

 kan tilladelsen herudover betinges af en begrænset daglig arbejdstid efter  

 politiets nærmere bestemmelse.
Dette gælder dog ikke, såfremt de pågældende  

 har særlig tilknytning til teltholderen, f.eks. hans børn eller nære  

 slægtninge, og arbejder i hans forretning.
 Har andre end teltholderen eller dennes ægtefælle forældremyndigheden over  

 personer mellem 16 og 18 år, skal der foreligge skriftligt samtykke fra  

 forældremyndighedens indehaver«.
Justitsministeriet, den 20. marts 1984 P.M.V.
 E.B.
