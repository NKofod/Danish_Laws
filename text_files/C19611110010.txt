 Under henvisning til bestemmelsen i § 9, stk. 1, i lov nr. 344 af 23.  

 december 1959 om erhvervelse af fast ejendom skal man anmode om, at der må  

 blive givet indberetning hertil om de til tinglysning anmeldte aftaler om  

 brugs- eller lejeforhold, ved hvilke fast ejendom gives i brug eller udlejes  

 til personer, som kun med justitsministeriets tilladelse kan erhverve adkomst  

 på fast ejendom her i landet.
 Indberetningen, der også bedes givet i tilfælde, hvor aftalen som ugyldig  

 måtte blive afvist fra dagbog eller tingbog, bør indeholde oplysning om  

 brugerens eller lejerens navn og bopæl, ejendommens betegnelse og brugs-  

 eller lejeforholdets varighed.
 P.M.V.
 E.B.
Kjøgx Cirkulæreskrivelse til tinglysningsdommerne og tingbogsføreren i Åbenrå.
