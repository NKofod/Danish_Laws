Bekendtgørelse  

 om uddannelsesudvalg ved  

  

 voksenuddannelsescentre I medfør af § 28 i lov nr. 575 af 9. juni 2006 om  

 institutioner for almengymnasiale uddannelser og almen voksenuddannelse m.v.  

 fastsættes:
§ 1.  

  

 Ved  

 hvert voksenuddannelsescenter nedsætter bestyrelsen et uddannelsesudvalg.
Det  

 samme gælder ved institutioner, der har forpligtelsen til at varetage opgaven  

 som et voksenuddannelsescenter, uden at institutionen er godkendt efter lov  

 om  

 institutioner for almengymnasiale uddannelser og almen voksenuddannelse m.v.
Stk. 2.  

  

 Uddannelsesudvalget skal rådgive centret i uddannelsesspørgsmål, herunder om  

 forberedende voksenundervisning og ordblindeundervisning.
Forinden der indgås  

 driftsoverenskomster om forberedende voksenundervisning og  

 ordblindeundervisning, skal bestyrelsen indhente en udtalelse fra  

 uddannelsesudvalget.
§ 2.  

  

 Uddannelsesudvalget omfatter 1)  

 	  

 Repræsentanter for  

 private arbejdsgivere og arbejdstagere, udpeget af Dansk Arbejdsgiverforening  

 henholdsvis Landsorganisationen i Danmark, samt repræsentanter for offentlige  

 arbejdsgivere og arbejdstagere.
Bestyrelsen beslutter antallet af  

 repræsentanter, der skal være ligeligt fordelt mellem arbejdsgivere og  

 arbejdstagere.
 2)  

 	  

 Mindst 2  

 repræsentanter udpeget af og blandt driftsoverenskomstparterne vedrørende  

 forberedende voksenundervisning og ordblindeundervisning for voksne.  

 Bestyrelsen beslutter antallet af repræsentanter.
 Stk. 2.  

  

 Uddannelsesudvalget kan herudover efter bestyrelsens bestemmelse omfatte:
 1)  

 	  

 Repræsentation for  

 regionsrådet.
 2)  

 	  

 Repræsentanter for  

 videregående uddannelser i voksenuddannelsescentrets geografiske område.
 3)  

 	  

 Repræsentanter for  

 institutionens kursister, lærere og øvrige personale.
 4)  

 	  

 Repræsentanter fra  

 andre grupper, foreninger mv. med tilknytning til voksenuddannelsescentrets  

 geografiske  

 område, herunder aftagere og brugere af voksenuddannelsescentret tilbud i  

 lokalområdet.
 § 3.  

  

 De  

 i § 2, stk. 2, nævnte repræsentanter indstilles af de pågældende  

 råd  

 og grupper mv. efter bestyrelsens nærmere bestemmelse, herunder om antallet  

 af  

 repræsentanter, og udpeges af bestyrelsen i henhold til lov om ligestilling  

 mellem mænd og kvinder, så udvalget har en ligelig fordeling af mænd og  

 kvinder.
 Stk. 2.  

  

 Uddannelsesudvalgets medlemmer skal have tilknytning til det geografiske  

 område, som institutionens udbud henvender sig til.
 § 4.  

  

 Bekendtgørelsen træder i kraft den 1. januar 2007.
