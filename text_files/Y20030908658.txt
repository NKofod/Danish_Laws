Moms - velgørende eller på  

 anden måde almennyttige foreninger - levering af varer og ydelser i  

 forbindelse  

 med aktiviteter 1. Indledning På foranledning af en henvendelse fra  

 Danmarks Idræts-Forbund (DIF) om fortolkningen af momslovens § 13, stk. 1,  

 nr.  

 22, har Told- og Skattestyrelsen udtalt sig om den momsmæssige behandling af  

 følgende aktiviteter, der udøves af idrætsforeninger:
Pasning og fodring af opstaldede heste Udlejning af bådpladser Salg af patroner Leje af skøjter 2. Pasning og fodring af heste Der er rejst spørgsmål om forståelsen af begrebet "fremmede  

 heste" i relation til rideklubbers ydelser vedrørende pasning og fodring  

 af heste, der er omfattet af momspligten, jf.
Mn. 93/67 og Mn. 753/81. Se  

 endvidere TfS 1994, 746, og TfS 1997, 671, vedrørende udlejning af  

 staldplads,  

 jf. momslovens § 13, stk. 1, nr. 8.
 I overensstemmelse med Skatteministeriets kommentar til DIF's  

 høringssvar (L 137 - bilag 9) vedrørende momslovens § 13, stk. 1, nr. 22,  

 anses  

 en rideklubs indtægter i forbindelse med pasning og fodring af fremmede heste  

 for at være forretningsmæssig hestepension, og er derfor ikke omfattet af  

 fritagelsen i § 13, stk. 1, nr. 22, jf. bestemmelsens 3. punktum.
 Styrelsen har hertil udtalt, at opstaldning af klubejede heste i  

 modsætning til opstaldning af fremmede heste, ikke i momsmæssig sammenhæng  

 har  

 betydning, idet ydelserne præsteret til klubbens eget brug, ikke er omfattet  

 af  

 momspligten.
 Det følger heraf, at begrebet "fremmede heste", som  

 anført i kommentaren til høringssvaret, vedrører sondringen mellem egne -  

 forstået som medlemmers heste - og ikke-medlemmers heste.
 Styrelsen har videre udtalt, at ydelser vedrørende opstaldning,  

 pasning og fodring af medlemmers heste, må anses for leverancer i forbindelse  

 med rideklubbernes formålsbestemte velgørende eller på anden måde  

 almennyttige  

 aktiviteter (amatøridræt). De omhandlede ydelser kan dermed være momsfritaget  

 efter momslovens § 13, stk. 1, nr. 22, jf. bestemmelsens 1. og 2. punktum.
 I tilfælde, hvor udlejningen m.v. fortrinsvis sker til medlemmer,  

 og udlejningen til ikke-medlemmer derfor er ubetydelig, er det styrelsens  

 opfattelse, at leverancerne i sin helhed er omfattet af fritagelsen i § 13,  

 stk. 1, nr. 22. Det vil bero på en konkret bedømmelse om udlejningen er  

 ubetydelig.
3. Udlejning af bådepladser Sejlklubbers ydelser vedrørende udlejning af bådeplads, liggeplads  

 på land, havne- og beddingpladser, er momspligtige, selvom udlejningen kun  

 sker  

 til foreningens medlemmer, jf.
Mn. 601/79 og Mn. 739/80. Se MV 2002, D.11.8.
 DIF har anført, at Skatteministeriets kommentar til forbundets  

 høringssvar (L 137 - bilag 9), hvorefter en sejlklubs "udlejning af  

 bådpladser må anses for at være forretningsmæssig havnevirksomhed..."er  

 i  

 modstrid med lovteksten og bemærkningerne.
 Det er således forbundets opfattelse, at såfremt der er tale om  

 salg til klubbens medlemmer, familiemedlemmer, gæstende klubber  

 (gæstesejlere)  

 o.lign., vil dette salg indikere, at der er tale om salg af  

 ikke-forretningsmæssig karakter.
 Styrelsen har udtalt, at i overenstemmelse med lovbemærkningerne  

 vil udlejning af bådpladser i tilfælde, hvor udlejningen sker til medlemmer,  

 ikke være salg af forretningsmæssig karakter, der er undtaget fra  

 momsfritagelsen i § 13, stk. 1, nr. 22, 3. punktum.
Udlejning til ikke-medlemmer vil derimod som udgangspunkt være  

 forretningsmæssig havnedrift, jf. kommentaren til høringssvaret.
Er  

 udlejningen  

 til andre end medlemmer mv. imidlertid af ubetydeligt omfang, er det  

 styrelsens  

 opfattelse, at udlejningen i sin helhed er omfattet af fritagelsen i § 13,  

 stk.  

 1, nr. 22, jf. bestemmelsens 1. og 2. punktum.
Også her vil det bero på en  

 konkret bedømmelse, hvornår udlejningen er ubetydelig.
4. Salg af patroner Styrelsen har udtalt, at en skytteklubs salg af patroner til  

 medlemmer m.v. i forbindelse med aktiviteter (undervisning/træning,  

 deltagelse  

 i kampe/stævner m.v.) er omfattet af fritagelsen i § 13, stk. 1, nr. 22, når  

 de  

 i bestemmelsen anførte betingelser om konkurrencefordrejning og overskuddets  

 anvendelse i øvrigt er opfyldt.
5. Udlejning af skøjter DIF har spurgt, om den momsmæssige behandling af særskilt  

 opkrævede beløb for leje af skøjter i forbindelse med en klubs salg af adgang  

 til at benytte en skøjtehal.
 Styrelsen har udtalt, at det er styrelsens opfattelse, at den  

 omhandlede ydelse vedrørende leje af skøjter må anses for at være en ydelse i  

 nær tilknytning til udøvelse af sport eller fysisk træning, der er  

 momsfritaget, jf. momslovens § 13, stk. 1, nr. 5.
6. Præcisering Specialforbund under Danmark  

 Idræts-Forbund (DIF) I   

  

 SKM2002.336.TSS a  

  

 f 27. juni 2002 udtalte styrelsen, at  

 specialforbund under DIF ikke er omfattet af fritagelsen for velgørende eller  

 på anden måde almennyttige foreninger m.fl., i det omfang forbundet har  

 aktiviteter vedrørende "egne" hold med professionelle, f.eks.  

 landshold.
Styrelsen har revurderet sin opfattelse.
Det er herefter  

 styrelsens opfattelse, at foreninger m.fl., herunder de nævnte  

 specialforbund,  

 som efter sit formål må anses for velgørende eller på anden måde almennyttige  

 (amatøridrætsforeninger m.fl.), kan være omfattet af fritagelsen i momslovens  

 §  

 13, stk. 1, nr. 22, for så vidt angår salg i forbindelse med disse  

 aktiviteter,  

 uanset foreningen også har andre aktiviteter, fx. hold med professionelle  

 udøvere, hvor det er momslovens almindelige regler, der finder anvendelse.
 Der henvises i denne forbindelse til  

  

 SKM2002.401.TSS,  

  

 hvori  

 Skatteministeriets departement har meddelt, at det er departementets  

 opfattelse, at bestemmelsen i momslovens § 13, stk. 1, nr. 22, ikke er til  

 hinder for, at velgørende eller på anden måde almennyttige foreninger m.fl.  

 har  

 momspligtige aktiviteter, jf. bestemmelsens 3. punktum, vedrørende levering  

 af  

 varer og ydelser af forretningsmæssig karakter, som momsfri levering af varer  

 og ydelser i forbindelse med afholdelses af aktiviteter, jf. bestemmelsens 1.  

 og 2. punktum.
Foreningsblade og magasiner Styrelsen offentliggjorde i   

  

 SKM2002.408.TSS  

  

 af 13. august  

 2002 retningslinier for den momsmæssige behandling af foreningers salg eller  

 gratisudgivelser af foreningsblade.
 Styrelsens er blevet gjort opmærksom på, at følgende formulering i  

 cirkulæret giver anledning til uklarhed om fortolkning af bestemmelsen i  

 momslovens § 13, stk. 1, nr. 22:
"Hvis foreningen både er omfattet af momslovens §§ 13, stk.  

 1, nr. 5 eller nr. 22, og den samtidig er momsregistreret for  

 reklameindtægten,  

 har foreningen delvis fradragsret for moms af udgifter, der anvendes både til  

 det momsfrie og det momspligtige formål, jf. momslovens § 38, stk. 1." Styrelsen skal i denne anledning præcisere, at såfremt en velgørende  

 eller på anden måde almennyttig forening fortsat ønsker at være  

 momsregistreret  

 for levering af fx sponsor-/reklameydelser, kan foreningen ikke gøre brug af  

 den fakultative bestemmelse i § 13, stk. 1, nr. 22, for salg af andre varer  

 og  

 ydelser i forbindelse med aktiviteter.
