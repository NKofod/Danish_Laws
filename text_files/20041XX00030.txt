Skriftlig fremsættelse (7. oktober 2004) Justitsministeren  

  

 (Lene Espersen):
 Herved tillader jeg mig for Folketinget at fremsætte:
 Forslag til lov om  

 kloning og genmodificering af dyr m.v.
(Lovforslag nr.
L 25).
 Siden nyheden om det klonede får Dolly blev offentliggjort  

 i 1997, er kloning blevet diskuteret intenst, herunder i Folketinget.
 Den 3. december 2002 vedtog Folketinget  i forbindelse med  

 forespørgselsdebat nr. 22 til videnskabsministeren om voksenkloning den 29.  

 november 2002  at opfordre regeringen til blandt andet at nedsætte et  

 lovforberedende udvalg, som skulle følge op på Folketingets motiverede  

 dagsorden af 23. maj 1997 med henblik på at fastsætte regler for forskning i  

 dyrekloning og tilknyttede teknologier (V 29).
 Videnskabsministeren nedsatte på den baggrund Udvalget  

 vedrørende genmodificerede og klonede dyr, som offentliggjorde sin rapport i  

 oktober 2003. Udvalget anbefaler, at det alene bliver tilladt at klone og  

 genmodificere dyr, herunder importere og fremavle sådanne dyr, såfremt det  

 tjener et væsentligt formål.
 Reguleringen i lovforslaget kan deles op i tre hovedpunkter.
 For det første medfører lovforslaget, at kloning og  

 genmodificering af dyr kun må ske med tilladelse fra Dyreforsøgstilsynet.  

 Denne  

 regulering dækker selve det at klone eller genmodificere et dyr, altså det  

 indgreb, der foretages på et dyr, når det klones eller genmodificeres.
Det skal bemærkes, at anvendelsen af klonings- og  

 genmodificeringsteknikker hidtil har været omfattet af dyreforsøgsloven, idet  

 det må antages, at teknikkerne i dag udgør et dyreforsøg.
Der har således  

 ikke  

 hidtil været noget til hinder for, at Dyreforsøgstilsynet giver tilladelse  

 til  

 genteknologiske forsøg, herunder forsøg med kloning af dyr, såfremt forsøget  

 opfylder et af de formål, der er opregnet i dyreforsøgslovens § 1, stk. 2.
 Med lovforslaget fastsættes der imidlertid specifikke regler  

 for anvendelsen af klonings- og genmodificeringsteknikker samtidig med, at  

 reguleringen fremtidssikres for det tilfælde, at disse teknikker ikke i  

 fremtiden vil kunne anses for at udgøre et dyreforsøg.
For det andet omhandler lovforslaget anvendelsen af klonede  

 og genmodificerede dyr til dyreforsøg, uanset om det pågældende dyreforsøg i  

 sig selv indebærer kloning eller genmodificering.
Også i disse tilfælde må  

 forsøg kun foretages med tilladelse fra Dyreforsøgstilsynet.
Den foreslåede  

 regulering tilsigter således at sikre, at klonede og genmodificerede dyr  

   

 uanset om dyret er importeret eller om dyret er fremstillet eller avlet i  

 Danmark  kun bliver brugt til dyreforsøg, hvis anvendelsen har et  

 væsentligt  

 formål.
For det tredje følger det af lovforslaget, at også avl af  

 klonede og genmodificerede forsøgsdyr kun må ske med Dyreforsøgstilsynets  

 tilladelse.
Det betyder, at selve det at lade disse dyr føde levende kræver  

 tilladelse fra Dyreforsøgstilsynet.
For alle de tre nævnte aktiviteter gælder, at  

 Dyreforsøgstilsynet kun kan tillade aktiviteten, hvis aktiviteten opfylder et  

 af de væsentlige formål, som er nævnt i lovforslaget.
Disse væsentlige formål  

 er grundforskning, anvendt forskning rettet mod at forbedre sundhed og miljø,  

 fremstilling og avl af dyr, der producerer stoffer af væsentlig gavn for  

 sundhed og miljø og endelig visse former for undervisning, herunder af  

 personer, der skal beskæftige sig med kloning og genmodificering.
Herudover er det endvidere et krav for at få en tilladelse,  

 at aktiviteten er til væsentlig gavn.
Dette indebærer, at Dyreforsøgstilsynet  

 i  

 hvert enkelt tilfælde skal foretage en proportionalitetsafvejning af  

 teknologiens negative følger over for de fordele, som anvendelsen af  

 teknologien kan medføre.
 For så vidt angår de dele af udvalgets anbefalinger, som  

 ikke er omfattet af nærværende lovforslag, kan jeg oplyse følgende:
Miljøministeriet har oplyst, at Europaparlamentets og Rådets  

 direktiv (2001/18/EF) om udsætning i miljøet af genetisk modificerede  

 organismer er til hinder for, at der gennemføres en generel regulering af  

 import af alle genmodificerede dyr som anbefalet af udvalget.  

 Udsætningsdirektivet regulerer således allerede spørgsmål om tilladelse til  

 markedsføring, herunder import af genmodificerede organismer.
Med direktivet  

 sikres, at der foretages den fornødne risikovurdering i forhold til miljø,  

 natur og sundhed i forbindelse med udsætning og markedsføring af  

 genmodificerede  

 organismer.
Miljøministeriet har endvidere oplyst, at det er meget tvivlsomt,  

 om en regulering af avl af alle genmodificerede dyr som anbefalet af udvalget  

 vil være i overensstemmelse med udsætningsdirektivet.
Ministeriet for familie- og forbrugeranliggender har oplyst,  

 at der i ministeriets lov om hold af dyr er bemyndigelse til at fastsætte  

 regler om anvendelse og indførsel af klonede dyr.
Imidlertid har ministeriet  

 fundet, at det ikke på nuværende tidspunkt er relevant at fastsætte regler om  

 import og avl af klonede dyr, der ikke er forsøgsdyr.
Ministeriet for  

 familie-  

 og forbrugeranliggender har således ikke fundet, at der med det stadie, som  

 kloningsteknikken er på i dag, er behov for en generel regulering af import  

 og  

 avl af klonede dyr, som for eksempel klonede landbrugsdyr eller klonede  

 kæledyr.
Ministeriet har endvidere peget på, at der vil være store praktiske  

 vanskeligheder ved at håndhæve en sådan regulering, idet det ikke umiddelbart  

 er muligt at konstatere, om et dyr er klonet.
 Ministeriet for familie- og forbrugeranliggender har  

 samtidig tilkendegivet, at såfremt den fremtidige udvikling i  

 kloningsteknikken  

 gør det nødvendigt og relevant at gennemføre en regulering på området, er  

 ministeren for familie- og forbrugeranliggender indstillet på at udnytte  

 bemyndigelsen i lov om hold af dyr til at fastsætte regler herom.
Som nævnt indledningsvist har kloning og genteknologi flere  

 gange været diskuteret i Folketinget.
Debatten har været præget af, at den  

 hastige udvikling på dette område rejser vanskelige spørgsmål af etisk  

 karakter.
Også dette lovforslag angår spørgsmål, som man ud fra etiske  

 synspunkter kan have forskellige holdninger til.
På den baggrund ser jeg frem  

 til en god og saglig debat om lovforslaget.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
