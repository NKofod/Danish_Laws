Cirkulære  

 om ansættelsesvilkår i forbindelse med kommunalreformen (særvilkår for  

 overenskomstansatte akademikere) (Til samtlige ministerier mv.) Generelle  

 bemærkninger 1.  

  

 Finansministeriet og Akademikernes Centralorganisation har indgået vedlagte  

 aftale om ansættelsesvilkår i forbindelse med kommunalreformen (særvilkår for  

 overenskomstansatte akademikere).
Aftalen er indgået under henvisning til § 6, stk. 2, i  

 aftale af 21. december 2005 om ansættelsesvilkår for ansatte, der overgår til  

 ansættelse i staten mv. i forbindelse med kommunalreformen.
Denne aftale er  

 udsendt med cirkulære af 16. januar 2006 (Perst.nr. 005-06).
Bemærkninger til aftalens enkelte bestemmelser 2. Til § 1 Aftalen gælder for akademikere, der før  

 overgangstidspunktet var omfattet af overenskomsten for akademikere i  

 kommuner  

 eller overenskomsten for akademikere i amter mv., og i forbindelse med  

 overgangen omfattes af overenskomsten for akademikere i staten.
Civiløkonomer (HD) i kommuner og amter er ikke omfattet af  

 overenskomsterne for akademikere.
Finansministeriet og Akademikernes  

 Centralorganisation vil derfor indgå særskilt aftale om særvilkår for  

 civiløkonomer (HD), der overgår til overenskomsten for akademikere i staten.
 Hvis der i andre tilfælde overgår akademikere, som ikke  

 har været omfattet af overenskomsten for akademikere i kommuner eller  

 overenskomsten for akademikere i amter mv., indgår Finansministeriet og  

 Akademikernes Centralorganisation aftale om særvilkår i det enkelte tilfælde.  

 Tilsvarende gælder for ansatte, der er omfattet af særlige vilkår vedrørende  

 vagtordninger o. lign.
 Personalestyrelsen skal derfor underrettes om sådanne  

 tilfælde.
Ikrafttræden 3.  

  

 Cirkulæret har virkning fra 1. november 2005.
Finansministeriet, Personalestyrelsen, den  

 16. marts 2006 Carsten Holm Aftale om ansættelsesvilkår i forbindelse med  

 kommunalreformen (særvilkår for overenskomstansatte akademikere) § 1.  

  

 Aftalen gælder for ansatte, der 1)  

 	  

 før  

 overgangstidspunktet var omfattet af overenskomsten for akademikere ansat i  

 kommuner eller overenskomsten for akademikere ansat i amter mv. og 2)  

 	  

 fra overgangstidspunktet  

 omfattes af overenskomsten for akademikere i staten.
 § 2.  

  

 De  

 ansatte omfattes af følgende særvilkår:
1)  

 	  

 Valgfrihed mellem  

 pension og løn I stedet for § 11 gælder:
 Med virkning fra 1. april 2006 kan den enkelte medarbejder  

 vælge, om en del af pensionsbidraget svarende til pensionsbidragsforhøjelsen  

 på  

 det kommunale område på 0,5 pct. i stedet for indbetaling til pensionskassen  

 udbetales som løn.
 Hvis medarbejderen vælger løn, sker det på følgende vilkår:
 a)  

 	  

 Pensionsbidragsforhøjelsen  

 udbetales som løn, idet beløbet gøres pensionsgivende og omregnes til 31/3  

 2000-niveau.
 b)  

 	  

 Der beregnes 1½ pct.  

 særlig feriegodtgørelse.
 c)  

 	  

 Beløbet udbetales  

 månedsvis bagud.
Der foretages valg for mindst et år ad gangen.
Hvis den enkelte  

 medarbejder ønsker omvalg, sker dette på medarbejderens eget initiativ  

 tidligst  

 efter et år.
2)  

 	  

 Konstitution i  

 tjenestemandsstilling Som tillæg til § 12 gælder:
 De ansatte er omfattet af særvilkårene i bilag 1, afsnit I til  

 aftalen af 21. december 2005 om ansættelsesvilkår for ansatte, der overgår  

 til  

 ansættelse i staten mv. i forbindelse med kommunalreformen.
3)  

 	  

 Ansatte, der overgår  

 fra Frederiksberg Kommune  1. maj Som tillæg til § 13 gælder:
Den 1. maj er en arbejdsdag.
Som kompensation til de medarbejdergrupper,  

 der hidtil har haft fri den 1. maj, tillægges 6½ time årligt til hver  

 medarbejder.
For deltidsansatte foretages reduktion i forhold til  

 beskæftigelsesgraden.
Friheden afholdes samlet eller delt efter aftale mellem  

 den enkelte medarbejder og dennes leder.
4)  

 	  

 Tjenestefrihed (fælles  

 regelsæt) Som tillæg til § 18 gælder:
 De ansatte er omfattet af særvilkårene i bilag 1, afsnit N til  

 aftalen af 21. december 2005 om ansættelsesvilkår for ansatte, der overgår  

 til  

 ansættelse i staten mv. i forbindelse med kommunalreformen.
5)  

 	  

 Opsigelsesvarsler mv.  

 (fælles regelsæt) Ansættelsesmyndigheden skal give skriftlig meddelelse om en  

 afskedigelse til organisationen efter § 20, stk. 4, 2. pkt., selvom den  

 ansatte  

 kun har været uafbrudt beskæftiget hos ansættelsesmyndigheden i op til 6  

 måneder.
6)  

 	  

 Forhandlingsprocedure  

 ved afskedigelse (fælles regelsæt) Hvis organisationen skønner, at en afskedigelse ikke kan anses  

 for rimeligt begrundet i den pågældendes eller ansættelsesmyndighedens  

 forhold,  

 kan organisationen kræve spørgsmålet forhandlet med den lokale  

 ansættelsesmyndighed efter § 21, stk. 3, selvom den ansatte kun har været  

 uafbrudt beskæftiget hos ansættelsesmyndigheden i op til 6 måneder.
7)  

 	  

 Overgang til nyt  

 lønsystem I stedet for § 27, stk. 1, 2. pkt. gælder:
 De kan vælge at overgå til det nye lønsystem pr. den 1. i en måned.
 § 3.  

  

 Aftalen er indgået under henvisning til § 6, stk. 2, i aftale af 21. december  

 2005 om ansættelsesvilkår for ansatte, der overgår til ansættelse i staten  

 mv.  

 i forbindelse med kommunalreformen.
 § 4.  

  

 Aftalen har virkning fra  

 overgangstidspunktet og gælder i perioden indtil 31. marts 2008, på hvilket  

 tidspunkt den ophører uden opsigelse, jf. § 16, stk. 1, i aftalen af 21.  

 december 2005.
København, den 3.  

 marts 2006 Akademikernes  

 Centralorganisation Sine Sunesen Finansministeriet P.M.V.
 E.B.
