 I medfør af § 9, § 10, stk. 1 og 3, og § 23, stk. 2, i lodsloven, jf.  

 lovbekendtgørelse nr. 529 af 4. august 1989, fastsættes:
 § 1.  Betaling for lodsning samt for lodspersonalets  

 forgæves fremmøde, ventetid, opholds- og rejseudgifter fastsættes i  

 »Takstbog for lodserier«. Ændringer i takstbogen bekendtgøres i  

 »Efterretning for Søfarende«.
 Stk. 2.  Betaling for lodsning m.v., som ikke er  

 omfattet af takstbogen, kan som hidtil fastsættes efter overenskomst mellem  

 lodsen og skibsføren.
 § 2.  Betaling for lodsning af et skib, der modtager  

 lodsvejledning fra en lods om bord i et andet skib, nedsættes til det halve.
Stk. 2.  Der ydes ikke betaling for lodsning af et skib,  

 der bugserer, medmindre skibet har en større dybgang end et af de bugserede,  

 eller dets tonnage overstiger 500 BRT eller dets længde overalt er på 60 m  

 eller derover.
For de bugserede skibe ydes betaling for lodsning af hvert  

 skib.
 Stk. 3.  Betaling for lodsning kan i øvrigt nedsættes  

 eller forhøjes for visse lodsninger under særlige omstændigheder.
 § 3.  Af skibe, der i tidsrummet 15. december - 31.  

 marts lodses inden for Skagen, opkræves et istillæg, der hvert år i september  

 måned fastsættes for det kommende tidsrum.
 Stk. 2.  Istillægget fastsættes som en procentdel af  

 lodsbetalingen og opkræves sammen med betalingen for lodsning.
 Stk. 3.  Der opkræves ikke istillæg for lodsning af  

 isbrydere, når de anvendes efter deres bestemmelse.
 § 4.  Betaling for lodspersonalets forgæves fremmøde  

 ydes, når lodsning af et skib, der ligger ved land, afbestilles, efter at  

 lodsen til aftalt tid er ankommet til skibet.
 Stk. 2.  Samtidig med betaling i henhold til stk. 1 ydes  

 betaling for opholds- og rejseudgifter efter reglerne i § 6.
 § 5.  Betaling for lodspersonalets ventetid ydes, når  

 en lodsning på grund af forhold, der ikke tilregnes lodsen, påbegyndes senere  

 end 1 time efter det aftalte tidspunkt.
 Stk. 2.  Betaling for ventetid ydes, når der under en  

 lodsning gøres ophold for proviantering, bunkring, planlagt maskinreparation  

 eller af anden årsag, der ikke kan henføres til lodsningen eller skibets  

 navigation.
 § 6.  Betaling for lodspersonalets opholds- og  

 rejseudgifter ydes, når der med lodsning har været forbundet udgifter af  

 denne karakter.
 § 7.  Ved bugsering ydes betaling i henhold til §§ 4-6  

 af de skibe, der er betalingspligtige efter bestemmelserne i § 2, stk. 2, med  

 lige store andele.
 § 8.  Skibsføreren har pligt til at udfylde og  

 underskrive en lodsseddel, der er godkendt af farvandsdirektøren.
 § 9.  Betalingen i henhold til §§ 1-6 skal ske enten  

 kontant, inden lodsen går fra borde, eller ved anvisning.
 Stk. 2.  I tilfælde af anvisning er sidste rettidige  

 betalingsdag 15 dage efter fakturadato.
 Stk. 3.  Hvis betaling ikke sker rettidig i henhold til  

 stk. 2, forrentes det skyldige beløb fra sidste rettidige betalingsdag til  

 betaling sker mod en årlig rente, der svarer til den til enhver tid fastsatte  

 officielle diskonto med et tillæg på 5 pct.
§ 10.  Med bøde straffes den skibsfører, der § 11.  Bekendtgørelsen træder i kraft den 1. august  

 1995.
 Stk. 2.  Samtidig ophæves bekendtgørelse nr. 304 af 27.  

 april 1994 om betaling for lodsning m.v.
