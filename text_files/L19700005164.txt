 Efter at folketinget den 23. januar 1970 havde givet sit samtykke hertil,  

 har Danmark ved kgl. resolution af 18. februar 1970 ratificeret den under 12.  

 december 1969 i Reykjavik undertegnede aftale om en nordisk  

 industrialiseringsfond for Island.
 Aftalen har følgende ordlyd:
Aftale om en nordisk industrialiseringsfond for Island.
Danmarks,  

 Findlands, Islands, Norges og Sveriges regeringer har besluttet i forbindelse  

 med Islands indtræden som medlem af Den europæiske Frihandelssammenslutning  

 (EFTA) at oprette en nordisk industrialiseringsfond for Island og er blevet  

 enige om følgende:
 § 1.  Formål.
Fondens formål er at fremme Islands tekniske og industrieller udvikling i  

 forbindelse med Islands medlemskab af EFTA og lette industriens tilpasning  

 dertil.
Fonden skal fremme udviklingen af Islands eksportindustri og lægge  

 vægt på et forøget industrielt og kommercielt samarbejde mellem Island og de  

 andre nordiske lande.
Endvidere skal den anvendes til at styrke den islandske  

 hjemmemarkedsindustris konkurrenceevne.
 § 2.  Grundkapital.
Fondens grundkapital skal svare til 14 millioner U.S. dollars.
De nordiske  

 lande skal yde følgende andele af grundkapitalen:
 Kapitalen stilles rentefrit til rådighed med lige store årlige beløb i en  

 4-års periode begyndende fra aftalens ikrafttrædelsesdato.
 Fonden indkræver beløbene fra de nordiske stater, efterhånden som dens  

 virksomhed gør det nødvendigt i overensstemmelse med den ovennævnte  

 fordeling.
Fra det 10. år skal fonden efter bestyrelsens nærmere beslutning  

 successivt i de næste 15 år og i overensstemmelse med den ovennævnte  

 fordeling uden rente tilbagebetale til Danmark, Finland, Norge og Sverige  

 beløb svarende til de af landene indbetalte bidrag.
Bidragene skal være fuldt  

 tilbagebetalt ved udgangen af det 25. år efter fondens oprettelse.
Danmarks, Finlands, Norges og Sveriges ansvar for fondens forpligtelser er  

 begrænset til deres til enhver tid værende andel af grundkapitalen.
Island  

 hæfter ligeledes for fondens forpligtelser med sin andel af grundkapitalen og  

 er herudover eneansvarlig for de forpligtelser ud over grundkapitalen, som  

 eventuelt kan opstå i forbindelse med garantier ifølge paragraf 4.
 Når Danmark, Finland, Norge og Sverige ifølge ovennævnte tilbagebetaling  

 ikke længere har andel i fondens grundkapital, udløber aftalen, hvorefter  

 fonden ejes og administreres af den islandske stat.
 § 3.  Kursbestemmelser.
Fondens regningsenhed skal være lig en U.S. dollar.
Alle udløn fra fonden  

 skal baseres på denne enhed.
§ 4.  Virksomhed Fonden arbejder for sit formål ved at:
Fondens lånebevillinger finansieres gennem brug af grundkapitalen og  

 fondens indtægter og skal baseres på anerkendte bankmæssige og økonomiske  

 principper.
Dens mål skal være at sikre en naturlig forrentning af  

 grundkapitalen og undgå unødvendig risiko.
I særlige tilfælde kan ydes lån på lempelige vilkår eller tilskud til f.  

 eks. teknisk bistand, forskning eller markedsundersøgelser.
Sådanne lån og  

 tilskud må tilsammen ikke overstige 10 pct. af grundkapitalen.
 Lån, tilskud eller garantier kan ydes til virksomhedes i privat eller  

 offentlig eje og finansieringsinstitutioner, som har samme formål som fonden.
 Fonden skal arbejde nært sammen med islandske låneinstitutioner, som yder  

 lån til industri.
 § 5.  Bestyrelse.
Fonden skal have en bestyrelse, en administrerende direktør og en  

 direktion.
Fondens bestyrelse skal bestå af fem repræsentanter, en for hvert  

 af de deltagende lande.
Hvert bestyrelsesmedlem skal have en stedfortræder.  

 Bestyrelsen vælger sin formand for et år ad gangen.
Hvert bestyrelsesmedlem  

 har een stemme.
Til at træffe beslutning kræves der et flertal af stemmer,  

 som skal inkludere det islandske medlems stemme.
Bestyrelsen træffer beslutning i fondens anliggender.
Bestyrelsen kan, i  

 det omfang den anser det for hensigtsmæssigt, bemyndige direktionen til at  

 træffe beslutninger vedrørende fondens virksomhed.
 Direktionen består af fondens administrerende direktør og fem  

 repræsentanter for det islandske bankvæsen.
 Den administrerende direktør er ansvarlig for ansættelse af personale og  

 for den daglige drift.
Fondens hjemsted er Reykjavik.
Seolabanki Islands yder fonden de  

 nødvendige ekspeditionsmæssige og administrative faciliteter.
 § 6.  Likvidation.
Hvis der indtræffer omstændigheder, som væsentligt forrykker  

 forudsætningerne for denne aftale, skal de nordiske regeringer rådføre sig  

 med hverandre om fondens fortsatte virksomhed.
Hvis beslutning om fondens  

 likvidation træffes, skal regeringerne efter forslag fra bestyrelsen træffe  

 beslutning om regulering af de finansielle forpligtelser i henhold til  

 aftalen.
 § 7.  Ikrafttræden.
 Aftalen træder i kraft samtidig med Islands medlemskab af Den europæiske  

 Frihandelssammenslutning (EFTA), dog tidligst når de nordiske lande har  

 deponeret deres respektive ratifikationsinstrumenter hos Islands regering.
Til bekræftelse heraf har de undertegnede befuldmægtigede repræsentanter  

 undertegnet denne overenskomst i Reykjavik den 12. december 1969 i eet  

 eksemplar på dansk.
Parterne vil snarest ved noteveksling enes om en finsk,  

 islandsk, norsk og svensk tekst, som skal have samme gyldighed som den danske  

 tekst.
 For Danmarks regering:
Birger Kronmann For Finlands regering:
Pentti Suomela For Islands regering:
Gylfi P Gislason For Norges regering:
Christian Mohr For Sveriges regering:
Gunnar Granberg Danmarks ratifikationsinstrument deponeredes i det islandske  

 udenrigsministerium den 26. februar 1970. Efter at Island med virkning fra  

 den 1. marts 1970 er blevet medlem af Den europæiske Frihandelssammenslutning  

 (EFTA), og efter at samtlige signatarstater har deponeret deres  

 ratifikationsinstrumenter, er aftalen i overensstemmelse med § 7 trådt i  

 kraft den 9. marts 1970.
 Udenrigsministeriet, den 6. juli 1970.
P.
Nyboe Andersen.
