I henhold til punkt 12 i aftale af 12. juni 1995 (bilag) mellem forsvarsministeren og Rigsrevisor om intern revision på Forsvarsministeriets område bestemmes følgende:
Rapportering § 1.  I forbindelse med revision og kasseeftersyn  

 rapporteres direkte til den pågældende myndighed i form af en skrivelse, der  

 redegør for den udførte revision, og hvilke bemærkninger  

 revisionen/eftersynet eventuelt har givet anledning til.
Det skal endvidere  

 oplyses, om den interne revision under sin revision har modtaget alle de  

 oplysninger, der er anmodet om.
 Stk. 2.  Myndigheden gives en frist på 6 uger fra  

 modtagelsen af skrivelsen til at svare på, hvilke forholdsregler der er/vil  

 blive taget for at ændre på de forhold, der har givet anledning til  

 bemærkninger.
 Stk. 3.  Er der tale om graverende forhold, sendes kopi  

 af skrivelsen til henholdsvis Forsvarschefen, direktøren for Forsvarets  

 Bygningstjeneste, Hjemmeværnsledelsen, direktøren for Farvandsvæsenet og  

 Forsvarsministeriet samtidig med fremsendelsen til myndigheden.
§ 2.  Hvert halve år sendes en rapport direkte til  

 Forsvarschefen, direktøren for Forsvarets Bygningstjeneste,  

Hjemmeværnsledelsen,  lederen af Nyboders Kommandantskab, direktøren  

 for Farvandsvæsenet og Forvalteren på Christiansø, om de revisioner og  

 eftersyn, der er foretaget inden for den enkelte institutions område, og til  

 Forsvarsministeriet.
Halvårsrapporten skal sammenfattende redegøre for den  

 udførte revision, og hovedvægten bør lægges på de konklusioner, der kan  

 drages i forbindelse med revisionen, især for så vidt angår de revisioner,  

 der har givet anledning til væsentlige bemærkninger.
 Stk. 2.  Rapporten vedlægges en fortegnelse over  

 foretagne eftersyn og revisioner, således at de pågældende institutionschefer  

 og ministeriet får mulighed for at rekvirere revisionsrapporternes  

 konklusioner om specifikke eftersyn/revisioner.
 Stk. 3.  Rapporterne skal tillige indeholde oplysninger  

 om omfanget af de interne revisioners deltagelse i rådgivningsvirksomhed m.v.  

 (jf. § 9-aftalens punkt 15, 2. afsnit).
Budgetter og personale § 3.  Der udarbejdes et selvstændigt budget for  

 Forsvarets Interne Revision.
Budgettet godkendes af Forsvarsministeriet.
 Stk. 2.  Efter samråd med Forsvarets Interne Revision  

 udpeger Forsvarsministeriet de fuldmægtige, der er omfattet af  

 turnusordningen, og som skal gøre tjeneste i Forsvarets Interne Revision.  

 Øvrigt personale i Forsvarets Interne Revision udvælges efter samråd med  

 Forsvarsministeriet og ansættes af Forsvarskommandoen.
 Stk. 3.  I forbindelse med halvårsrapporteringen  

 orienteres Forsvarsministeriet om personalets sammensætning og  

 uddannelsesmæssige baggrund og om de uddannelsesmæssige foranstaltninger, der  

 iværksættes, såvel internt som i samarbejde med andre offentlige revisioner.
Planlægning § 4.  De i § 9-aftalens punkt 11 nævnte planer sendes  

 til Forsvarsministeriet og Rigsrevisionen.
Planerne for revision af de  

 pågældende myndigheder sendes til Forsvarschefen, direktøren for Forsvarets  

 Bygningstjeneste, Hjemmeværnsledelsen og direktøren for  

 Farvandsvæsenet inden udgangen af oktober måned året før, således at der  

 bliver mulighed for at fremsætte forslag til ændringer i planerne inden  

 planlægningsårets begyndelse.
 Stk. 2.  Forsvarsministeriet kan deltage i de møder,  

 hvor samarbejdet mellem Forsvarets Interne Revision og Rigsrevisionen  

 tilrettelægges.
Årsberetning § 5.  Forsvarsministeriet udarbejder hvert år til  

 koncernledelsen en beretning om Forsvarets Interne Revisions virksomhed  

 baseret på modtagne rapporteringer om udførte revisioner og de  

 foranstaltninger, der har været iværksat på baggrund af udførte revisioner.
§ 6.  Cirkulæret træder i kraft ved optagelsen i  

 Kundgørelse for Forsvaret.
Samtidig ophæves Kundgørelse for Forsvaret B. 5-39  

 af 22/9-1993.
 P.M.V.
 E.B.
Søren Kock BILAG AFTALE OM INTERN REVISION PÅ FORSVARSMINISTERIETS OMRÅDE Indledning 1.
 I henhold til § 9 i lov nr. 321 af 26. juni 1975 om revision af statens  

 regnskaber m.v. (rigsrevisorloven) er der mellem forsvarsministeren og  

 rigsrevisor indgået aftale om samarbejdet mellem Rigsrevisionen og  

Forsvarets Interne Revision.
Forsvarets Interne Revision Formål 2.
 Forsvarets Interne Revision indgår i Forsvarsministeriets  

 overordnede økonomistyring og samarbejder med Rigsrevisionen om revisionen af  

 regnskaber for institutioner under Forsvarsministeriet.
Organisation 3.
 Forsvarets Interne Revision udgør en selvstændig enhed, der indgår  

 organisatorisk i Forsvarskommandoens Kontrolstab.
 Udbygningen af Forsvarets Interne Revision foretages efter nærmere aftale  

 mellem Forsvarsministeriet og Rigsrevisionen i takt med, at bemandings- og  

 uddannelsesmæssige forudsætninger tilvejebringes.
 4.
Forsvarets Interne Revision holder Forsvarsministeriet underrettet  

 om planlagte og gennemførte revisioner.
Revisionsrapporter sendes løbende  

 direkte til ministeriet.
Område 5.
 Forsvarets Interne Revisions arbejdsområde omfatter alle enheder inden for  

 Forsvarskommandoens område, alle enheder inden for Farvandsvæsenet inkl.  

 Lodsvæsenet, Forsvarets Bygningstjeneste, Hjemmeværnet, Nyboders  

 Kommandantskab samt Christiansø . Revisionen af de af Hjemmeværnet,  

 Forsvarets Bygningstjeneste og Farvandsvæsnet aflagte regnskaber udføres på  

 de respektive institutionschefers vegne.
Opgave 6.
 Forsvarets Interne Revision skal udføre sin virksomhed under  

 iagttagelse af principperne for god offentlig revisionsskik, jf.  

 rigsrevisorlovens § 3.
 7.
Forsvarets Interne Revision skal ved revisionen danne sig en begrundet  

 overbevisning om, at de i punkt 5 nævnte institutioners regnskaber er  

 retvisende, og herunder påse, - at der foreligger ajourførte og dækkende beskrivelser for de relevante  

 forretningsgange og edb-systemer med en efter forholdene rimelig og  

 forsvarlig intern kontrol, - at forretningsgange efterleves, samt - at de interne kontrolforanstaltninger fungerer tilfredsstillende.
 8.
Forsvarets Interne Revision skal foretage uanmeldte kasseeftersyn.  

Revisionen skal endvidere påse, at forretningsgange vedrørende  

 sikringen af materielbeholdninger, andre beholdninger samt faste anlæg m.v.  

 er betryggende.
Forsvarets Interne Revision kan foretage uanmeldte  

 beholdningseftersyn.
Forsvarets Interne Revision kan lade sig  

 repræsentere ved kasse- og beholdningseftersyn, der foretages af  

 institutionerne.
 9.
 Forsvarets Interne Revision skal påse, at de administrative  

 systemer, og herunder de interne kontrolsystemer, fungerer tilfredsstillende,  

 og at de sikrer en effektiv styring af institutionernes aktiviteter.
 10.
Forsvarets Interne Revision skal udarbejde planer for revisionens  

 gennemførelse.
Forsvarschefen, Farvandsdirektøren,  

  Hjemmeværnsledelsen, direktøren for Forsvarets Bygningstjeneste, lederen af  

 Nyboders Kommandantskab samt Forvalteren på Christiansø  underrettes  

 om planerne.
 11.
Forsvarsministeriet og de i punkt 10 nævnte institutionschefer kan  

 anmode Forsvarets Interne Revision om at udføre undersøgelser af  

 revisionsmæssig karakter.
Forsvarets Interne Revision afstemmer deres  

 planer i overensstemmelse hermed.
 12.
 Forsvarsministeriet fastsætter nærmere retningslinier for Forsvarets  

 Interne Revisions rapportering til og samarbejde med ministeriet og de  

 institutioner, der er nævnt i punkt 10. Ved revision af de af  

 Hjemmeværnet, Farvandsvæsenet og Forsvarets Bygningstjeneste aflagte  

 regnskaber refererer Forsvarets Interne Revision direkte til  

 Hjemmeværnsledelsen, Farvandsdirektøren og direktøren for Forsvarets  

 Bygningstjeneste.
 Forsvarsministeriet fastsætter nærmere retningslinier for tildeling af  

 ressourcer til Forsvarets Interne Revision.
 13.
 Det påhviler Forsvarets Interne Revision at supplere denne aftale  

 med deltaljerede instrukser og beskrivelser for revisionsarbejdets udførelse.
Kompetence 14.
 Forsvarets Interne Revisions chef og medarbejdere bør have en  

 sådan faglig baggrund og erfaring, at revisionens opgaver til enhver  

 tid kan løses på en fuldt tilfredsstillende måde.
 15.
 Forsvarets Interne Revision skal inden for rammmerne af aftalen  

 sikres uafhængighed for så vidt angår planlægning, prioritering,  

 tilrettelæggelse og udførelse af revisionen.
 Personalet i Forsvarets Interne Revision må ikke deltage i arbejde,  

 der er uforeneligt med de krav, som stilles til personalets varetagelse af  

 revisionsmæssige opgaver.
 16.
 Forsvarets Interne Revision har adgang til alle oplysninger,  

 dokumenter, registreringer, beholdninger m.v., som efter  revisionens  

 skøn er af betydning for løsningen af sin opgave.
 17.
 Forsvarets Interne Revision skal på det tidligst mulige tidspunkt  

 inddrages i planlægning og ændring af regnskabssystemer samt i  

 tilrettelæggelse af de forretningsgange og edb-systemer, der er nævnt i  

punkt 9.
Samarbejde med Rigsrevisionen 18.
 Det påhviler Forsvarets Interne Revision at medvirke til en  

 koordinering af Rigsrevisionens og Forsvarets Interne Revisions  

  samlede indsats.
 19.
 Rigsrevisionen har ansvaret for den samlede revision af  

 Forsvarsministeriets område.
 Rigsrevisionen fører tilsyn med Forsvarets Interne Revision.  Som  

 led i tilsynet kan Rigsrevisionen udføre selvstændig revision eller revision  

 i samarbejde med Forsvarets Interne Revision.
 Den centrale lønrevision udføres af Rigsrevisionen.
 Rigsrevisionens bevillingskontrol og udførelse af større undersøgelser  

 inden for Forsvarsministeriets område, jf. rigsrevisorlovens § 17, stk. 1 og  

 2 berøres ikke af denne aftale.
 20.
 Samarbejdet mellem Forsvarets Interne Revision og Rigsrevisionen  

 tilrettelægges ved periodiske møder.
 21.
Forsvarets Interne Revision skal holde Rigsrevisionen løbende  

 underrettet om planlagte og udførte revisioner.
Kopi af  Forsvarets  

 Interne Revisions bemærkninger, notater m.m. med de dertil hørende  

 besvarelser og afgørelser samt rapporter om eftersyn m.v. sendes løbende til  

 Rigsrevisionen.
Revision af aftalen 22.
 Aftalen tages medmindre andet findes hensigtsmæssigt af parterne op til  

 vurdering i løbet af 1997 med henblik på eventuel fornyelse pr. 1. januar  

 1998.
Ikrafttrædelse 23.
 Aftalen har virkning fra optagelsen i Kundgørelse for Forsvaret.
 Samtidig ophæves aftale af 4. september 1991 med senere tillæg.
