I henhold til § 24, stk. 2, i lov om arbejdsformidling og arbejdsløshedsforsikring m.v., jf. lovbekendtgørelse nr. 586 af 13.
august 1990, og efter forhandling med socialministeren og vedkommende kommunale organisationer samt arbejdsmarkedets parter fastsættes:
 § 1.  Kommunalbestyrelsen kan anvise arbejde til  

 personer, der modtager eller søger støtte efter afsnit III eller III A i lov  

 om social bistand, og til personer, der tilhører andre særligt udsatte  

 grupper af ledige.
 § 2.  Kommunalbestyrelsen udøver sin virksomhed i  

 henhold til § 1 på vilkår, som fastsættes i en samarbejdsaftale med  

 Arbejdsformidlingen på grundlag af de principper, der er indeholdt i den som  

 bilag aftrykte rammeaftale af januar 1991 om samarbejde mellem det statslige  

 AF-system og kommunerne om formidling af særligt udsatte grupper.
 § 3.  Bekendtgørelsen træder i kraft den 12. februar  

 1991.
Arbejdsministeriet, den 5. februar 1991 Knud Erik Kirkegaard / Henrik Nepper-Christensen Bilag Rammeaftale mellem de kommunale organisationer og arbejdsministeren om  

 samarbejde mellem det statslige AF-system og kommunerne om formidling af  

 særligt udsatte grupper Efter lov om kommunal arbejdsformidling, jf. lov nr. 381 af 13. juni 1990,  

 har kommunalbestyrelsen fået adgang til at anvise arbejde på det ordinære  

 arbejdsmarked til personer, der modtager eller søger støtte efter afsnit III  

 eller IIIA i lov om social bistand, og til personer, der tilhører andre  

 særligt udsatte grupper af ledige.
For at undgå dobbeltadministration og øget bureakrati forudsættes det, at  

 der til regulering af den nødvendige opgavefordeling regionalt/lokalt indgås  

 samarbejdsaftaler melem AF og kommunen.
Disse aftaler skal udarbejdes med  

 udgangspunkt i nærværende rammeaftale, som angiver den principielle  

 arbejdsdeling mellem kommunen og arbejdsformidlingen.
Aftaleparterne er (amts)kommuner og AF/AMN.
Eventuelt kan aftale indgås  

 med kommuneforeningen i det enkelte amt.
 Nærværende rammeaftale fastlægger de principper for opgavefordelingen, der  

 skal være udgangspunktet for de regionale/lokale samarbejdsaftaler. Ønskes  

 regionalt/lokalt en anden arbejdsdeling end den i rammeaftalen fastlagte,  

 skal en sådan ændring altid være genstand for konkret aftale mellem  

 samarbejdsaftalens parter vedrørende opgavefordeling og samarbejde.
 Der indgås regionalt/lokalt konkret aftale mellem AF/AMN og (amts)kommunen  

 inden for følgende områder - med udgangspunkt i rammeaftalens principper:
 - Persongrupper for hvem AF henholdsvis kommunalbestyrelsen har  

 formidlingsansvaret.
 - AF's henholdsvis kommunens opgaver i forbindelse med de aktuelle  

 persongrupper.
 - Aftale vedrørende regulering og koordinering af det virksomhedsopsøgende  

 arbejde.
 - Information og koordination af aktiviteterne.
Persongrupper Arbejdsformidlingen har ansvaret for formidlingen af alle ledige, men  

 kommunen kan efter aftale med AF overtage formidlingsansvaret for:
 Denne personkreds er alle kontanthjælpsmodtagere/ansøgere, herunder  

 revalidender, samt alle, der modtager ungdomsydelse.
 Denne personkreds er mere sammensat, men vil typisk omfatte personer, der  

 i længere tid modtager sygedagpenge, eller pension efter lov om social  

 pension - førtidspensionister - samt personer, der er potentielle ansøgere  

 til disse ydelser.
 Arbejdsformidlingen har formidlingsansvaret for alle ledige, som er medlem  

 af en arbejdsløshedskasse, også selv om medlemmet midlertidigt overgår  

 til sociale ydelser, f.eks. dagpenge ved fødsel, samt i øvrigt for personligt  

 tilmeldte på AF.
 En virkning af, at en kommune overtager formidlingsansvaret for en eller  

 flere af de nævnte persongrupper, er, at AF kan anbefale personer, der  

 henvender sig til AF, og som tilhører de omhandlede persongrupper, at modtage  

 formidlingsbistand i kommunen, men AF kan ikke afvise at betjene personer,  

 der i stedet måtte ønske AF's bistand.
Opgavefordeling Jobformidling, rådgivning og vejledning om beskæftigelse, uddannelse m.v.  

 varetages som udgangspunkt af den institution, der har formidlingsansvaret.  

 Ønskes der regionalt/lokalt en anden opgavefordeling end den ovenfor nævnte,  

 skal denne aftales konkret mellem aftaleparterne.
Virksomhedskontakt Den almindelige overvågningsfunktion varetages fortsat af  

 Arbejdsformidlingen.
Arbejdsformidlingen varetager endvidere som hovedregel  

 kontakten til virksomhederne. Ønsker en kommune i forbindelse med anvisning  

 af egne persongrupper eller en (amts)kommune i relation til egne  

 beskæftigelsesprojekter at foretage virksomhedsopsøgende arbejde, skal der  

 forud herfor regionalt/lokalt indgås aftale med AF om koordination og  

 gennemførelse af disse aktiviteter.
I aftalen, der udarbejdes og  

 administreres under hensyntagen til begge formidlingssystemers behov, indgås  

 konkret aftale vedrørende informationer om det virksomhedsopsøgende arbejde,  

 idet dog oplysninger fra AF's virksomhedsregister til kommunerne alene  

 omfatter i øvrigt tilgængelige oplysninger.
Information og koordination af aktiviteterne Der skal sikres en gensidig information om de i denne sammenhæng  

 relevante aktiviteter og arbejdsmarkedsviden.
Arbejdsmarkedsnævnet udarbejder  

 således mindst een gang om året til brug for AF's og kommunernes indsats  

 redegørelser med en vurdering af behovet for beskæftigelses- og  

 uddannelsesaktiviteter, og nævnet stiller forslag om koordinering af den  

 regionale beskæftigelsesindsats.
Hvordan informationsudvekslingen skal  

 foregå, aftales regionalt/lokalt.
Samtidig skal der sikres generel  

 koordination af de af rammeaftalen omfattede aktiviteter, som hindrer  

 dobbeltadministration og unødigt ressourceforbrug.
Hvordan denne koordination  

 skal ske, aftales som led i de regionale/lokale samarbejdsaftaler.
Generelt Samarbejdet bør i øvrigt med udgangspunkt i ovennævnte principper  

 tilrettelægges under hensyntagen til regionale og lokale forhold.
Det  

 konkrete indhold i opgavefordelingen aftales mellem parterne.
Af øvrig relevant lovgivning i denne sammenhæng kan nævnes lov om kommunal  

 beskæftigelsesindsats, hvor der også kan opstå grænseproblemer mellem AF og  

 kommunen i forbindelse med det virksomhedsopsøgende arbejde.
Dette arbejde  

 indgår således også i den regulering, der ifølge rammeaftalen skal ske  

 regionalt/lokalt af det virksomhedsopsøgende arbejde.
 AF har til opgave at tilse, at de nødvendige aftaler indgås, samt optage  

 fornyede forhandlinger, for så vidt der sker lovgivningsmæssige ændringer,  

 som har konsekvens for de regionale/lokale samarbejdsaftaler.
Registrering og statistik Der skal som hidtil ske løbende registrering og indberetning af ledige  

 kontanthjælpsmodtagere (og andre ledige blandt særligt udsatte grupper) til  

 Arbejdsmarkedsstyrelsens Centrale Register for Arbejdsmarkedsstatistik (CRAM)  

 til brug for den af Danmarks Statistik offentliggjorte  

 arbejdsløshedsstatistik.
 Afgrænsningen af ledige foretages i overensstemmelse med ILO's  

 ledighedsdefinition.
 I de kommmuner, hvor AF bibeholder formidlingsopgaven vedrørende  

 kontanthjælpsmodtagere (evt. visse kategorier af kontanthjælpsmodtagere),  

 fortsættes registreringen i AF (og i AF-MATCH) på hidtidig måde.
Registreringsansvaret flyttes over til kommunerne samtidig med, at disse  

 efter aftale med AF overtager ansvaret for formidlingen af dele af eller alle  

 kontanthjælpsmodtagere.
Formålet hermed er bl.a. at undgå  

 dobbeltadministration.
 Kommunernes registreringer af ledige kontanthjælpsmodtagere overføres via  

 edb-læsbart medium eller via blanketter fra kommunerne til AF, der  

 indberetter til AF-MATCH/CRAM.
 De nærmere retningslinier for indberetningen fastlægges efter forhandling  

 mellem Arbejdsmarkedsstyrelsen og Kommunernes Landsforening, København og  

 Frederiksberg Kommuner.
