Nr BSF 31 Forslag til folketingsbeslutning om økonomisk kompensation for udgifter  

 til børnepasning til medlemmer af institutions- og skolebestyrelser Fremsat af Anne Baastrup (SF) Steen Gade (SF) Villy Søvndal (SF) den 22. oktober 1996 Folketinget opfordrer regeringen til at fremsætte lovforslag til ændring af bistandsloven (eller eventuelt indsætte det i det nye forslag til lov om social service) og skolestyrelsesloven, således at kommunerne kan yde økonomisk kompensation for dokumenterede udgifter til børnepasning i forbindelse med varetagelsen af hvervet som forældrevalgt medlem af en skole- eller institutionsbestyrelse i en dagpasningsordning.
Bemærkninger til forslaget SF er af den opfattelse, at det er af stor betydning, at alle får lige  

 muligheder for at deltage aktivt i det lokale demokrati, ikke mindst kvinder  

 og enlige forsørgere.
Sidstnævnte grupper er nemlig i dag stærkt  

 underrepræsenteret i kommunal-, skole- og institutionsbestyrelser.
SF er  

 derfor glad for de forbedringer, der trods alt blev indføjet i den kommunale  

 styrelseslov fra 1. januar 1996. Det betyder, at kommunalbestyrelsesmedlemmer  

 med børn under 10 år får 10.000 kr. ekstra i grundvederlag som kompensation  

 for de udgifter, der er forbundne med at være lokalpolitiker og samtidig have  

 mindre børn, bl.a. til børnepasning.
Men der er stadig problemer for skoleebestyrelses- og  

 institutionsbestyrelsesmedlemmer.
De skal i dag selv afholde alle udgifter  

 til børnepasning.
Skolelovens § 43, stk. 3, hjemler dog kommunerne mulighed  

 for at yde ». . .forældrerepræsentanterne diæter, erstatning for  

 dokumenteret tabt arbejdsfortjeneste og befordringsgodtgørelse m.v. efter  

 regler svarende til bestemmelserne i lov om kommunernes styrelse«.
Men  

 ikke for udgifter til børnepasning! I foråret 1996 spurgte Anne Baastrup (SF), jf. spørgsmål nr.
S 2039,  

 statsministeren, som har ligestilling som ressort, hvorledes denne mente,  

 ». . .man kan sikre ligestilling og engagere især enlige forsørgere i  

 det lokale demokrati, hvis ikke kommunerne har hjemmel til at dække  

 dokumenterede udgifter til børnepasning. . .« i forbindelse med deres  

 arbejde i institutions- og skolebestyrelser.
Dengang svarede statsministeren,  

 at der ikke var behov for særlige foranstaltninger for medlemmerne af  

 institutionsbestyrelserne.
Dels var der netop vedtaget forbedringer af  

 vederlagsreglerne i den kommunale styrelseslov, dels afventede man  

 afrapporteringen fra Undervisningsministeriets arbejdsgruppe vedr.  

 skolebestyrelser.
Denne rapport (»Rapport om skolebestyrelser i  

 folkeskolen« - Undervisningsministeriet 1996) udkom i eftersommeren, og  

 den forbigår fuldstændig problemet vedrørede enlige forsørgeres udgifter til  

 børnepasning.
Et flertal i arbejdsgruppen anbefaler blot, at  

 kommunalbestyrelsen skal være forpligtet til at yde et fast vederlag.
På  

 trods af dette mener SF, at der er brug for en ændring af bistands- og  

 skolestyrelsesloven, således at det kan sikres, at især enlige forsørgere -  

 på linje med arbejdet i kommunalbestyrelser eller i underudvalg under  

 kommunalbestyrelser - får kompensation for dokumenterede udgifter til  

 børnepasning.
Skriftlig fremsættelse Anne Baastrup (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om økonomisk kompensation for  

 udgifter til børnepasning til medlemmer af institutions- og  

 skolebestyrelser.
(Beslutningsforslag nr.
B 31).
 Jeg henviser i øvrigt til de bemærkninger, der ledsager forslaget, og  

 anbefaler det til Tingets velvillige behandling.
