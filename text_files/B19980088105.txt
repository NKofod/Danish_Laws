Bekendtgørelse om tilskud til  

 økologisk jordbrugsproduktion m.v.1) I medfør af § 4, § 5, stk. 1, 2. pkt., § 11,  

 § 12, § 13, stk. 1, § 14, stk. 1, § 15,  

 § 16, stk. 1, § 17, stk. 1, §§ 18-20 og § 23 i  

 lov nr. 479 af 12. juni 1996 om støtte til jordbrugets  

 strukturudvikling og til økologisk produktion inden for jordbrug og  

 fiskeri m.v., som ændret ved lov nr. 404 af 10. juni 1997,  

 fastsættes:
Kapitel 1 Arealtilskud § 1. Strukturdirektoratet træffer  

 afgørelse om tilsagn om og ydelse af tilskud for arealer, der drives  

 økologisk.
 Stk. 2. Tilsagnsperioden er mindst fem år.  

 Tilsagnsperioden begynder 1. januar efter seneste ansøgningsfrist, jf.  

 § 2, stk. 2, og slutter 5 år efter påbegyndelsen af  

 omlægningen af det sidste areal, jf. § 3, stk. 1, nr. 1.
 § 2. Ansøgning indgives til  

 Strukturdirektoratet på et skema, der fås ved henvendelse til  

 Strukturdirektoratet.
Stk. 2. Ansøgning om tilsagn og ansøgning om  

 ændring af tilsagn skal være Strukturdirektoratet i hænde  

 inden for perioden 1. november til og med 31. december i året forud for  

 første år i den ansøgte tilsagnsperiode.
I 1998 skal  

 ansøgning om tilsagn og ansøgning om ændring af tilsagn  

 dog være Strukturdirektoratet i hænde inden for perioden 15.  

 december 1998 til 31. december 1998.
§ 3. Tilsagn om ydelse af tilskud er betinget  

 af, 1)	at jordbrugsbedriften er autoriseret til økologisk  

 jordbrugsproduktion, jf. bekendtgørelse nr. 210 af 6. april 1998 om  

 økologisk jordbrugsproduktion med senere ændringer, på  

 grundlag af en omlægningsplan, i overensstemmelse med hvilken  

 jordbrugsbedriftens arealer er påbegyndt omlagt senest den 1. januar i  

 det fjerde kalenderår af tilsagnsperioden, 2)	at jordbrugsbedriften opfylder bestemmelserne i Det Europæiske  

 Økonomiske Fællesskabs forordning (EØF) nr. 2092/91 om  

 økologisk produktionsmetode for landbrugsprodukter og om angivelse  

 heraf på landbrugsprodukter og levnedsmidler, og 3)	at ansøgeren som lovlig ejer eller forpagter driver de  

 arealer, der indgår i jordbrugsbedriften.
Er arealerne pålagt  

 landbrugspligt, er det endvidere en betingelse, at arealerne drives i  

 overensstemmelse med reglerne i lov om landbrugsejendomme.
 Stk. 2. Ved en jordbrugsbedrift forstås i denne  

 bekendtgørelse en driftsenhed, der anvendes til landbrug, skovbrug,  

 gartneri, frugtplantage, planteskole eller lignende jordbrugsvirksomhed.  

 Driftsenheden omfatter samtlige ejede og forpagtede arealer, der personligt  

 eller i selskabsform drives af jordbrugeren eller dennes  

 ægtefælle eller samlever.
 Stk. 3. Betingelserne i stk. 1 skal være opfyldt i  

 hele tilsagnsperioden.
Stk. 4. Strukturdirektoratet kan forlænge  

 tilsagnsperioden, hvis omlægningsplanen, jf. stk. 1, nr. 1,  

 forlænges.
Forlængelsen af tilsagnsperioden skal svare til den  

 reviderede omlægningsplan meddelt til Plantedirektoratet.
 Stk. 5. Strukturdirektoratet kan i særlige  

 tilfælde fravige bestemmelserne i stk. 2.
§ 4. Tilskud ydes for arealer i omdrift, for  

 arealer, der anvendes til frugt- og bærproduktion, og for  

 græsarealer uden for omdrift, jf. dog § 7 a.
Tilskud ydes kun for  

 arealer, der dyrkes efter den økologiske produktionsmetode, jf.  

 bekendtgørelse nr. 210 af 6. april 1998 om økologisk  

 jordbrugsproduktion med senere ændringer.
 Stk. 2. Tilskud ydes ikke for arealer, der det  

 pågældende år er udtaget af produktionen, jf.  

 bekendtgørelse om ydelse af støtte til producenter af visse  

 markafgrøder (Hektarstøtteordningen), herunder udtaget til  

 produktion, der er bestemt til andre formål end foder- og  

 levnedsmiddelfremstilling.
 Stk. 3. For græsarealer uden for omdrift, der drives  

 under en bedrift, der tidligere har opnået tilsagn efter §§ 5, 6  

 eller 7, ydes tilskuddet for græsarealer uden for omdrift, jf.  

 §§ 4, 5 og 7 a, inden for det i bedriftens omlægningsplan angivne  

 areal, og med virkning fra 1. januar 1998.
 § 5. Der ydes et årligt grundtilskud  

 på 600 kr. pr. økologisk dyrket ha, jf. dog § 8.
Stk. 2. For arealer, der er under omlægning, ydes et  

 årligt tillæg til grundtilskuddet.
Tillægget udgør  

 450 kr. pr. ha, jf. dog § 8, og kan for et bestemt areal højst  

 ydes i 2 sammenhængende år.
Stk. 3. For arealer, der er beliggende inden for de af  

 amtsrådet udpegede særligt følsomme landbrugsområder  

 (SFL-områder), kan der ydes et årligt tillæg på 500  

 kr. pr. ha, jf. dog § 8, til grundtilskuddet på betingelse  

 af, 1)	at kvælstoftilførslen til arealerne i tilsagnsperioden  

 ikke overstiger 60 pct. af behovet opgjort efter reglerne i  

 bekendtgørelse om behov for tilførsel af kvælstof og  

 indhold af kvælstof i husdyrgødning, jf. bekendtgørelse  

 om grønne marker, sædskifte- og gødningsplaner samt  

 gødningsregnskaber i jordbruget, 2)	at der, uanset jordbrugsbedriftens størrelse, i  

 tilsagnsperioden udarbejdes sædskifte- og gødningsplaner med  

 tilhørende kortskitse, gødningsregnskaber og nøgletal  

 efter reglerne i bekendtgørelse om grønne marker,  

 sædskifte- og gødningsplaner samt gødningsregnskaber i  

 jordbruget, 3)	at der for de af ansøgningen omfattede arealer, uanset  

 arealernes udnyttelse, i sædskifte- og gødningsplanerne  

 anføres 60 pct. af behovet for tilførsel af kvælstof,  

 og 4)	at betingelserne i bekendtgørelse nr. 198 af 27. marts 1998  

 om tilskud til miljøvenlige jordbrugsforanstaltninger, § 29 og  

 § 30, stk. 1, eller § 37, stk. 1, § 38, og ifølge  

 attestation fra amtsrådet § 37, stk. 2, er opfyldt for  

 græsarealer uden for omdrift.
§ 6. Der kan ydes et supplerende  

 omlægningstilskud på 2.000 kr. pr. ha, jf. dog § 8, pr.  

 år i indtil 2 år for arealer, der er under omlægning, 1.200  

 kr. pr. ha, jf. dog § 8, første år efter, at arealet er  

 færdigomlagt, og 500 kr. pr. ha, jf. dog § 8, pr. år i andet  

 og tredje år efter, at arealet er færdigomlagt, hvis 1)	bedriften senest fra 1. april i året forud for  

 autorisationsåret samt fra og med autorisationsåret og frem til  

 udløbet af tilsagnsperioden er uden mælkekvote, 2)	mindst 50 pct. af bedriftens arealer i året forud for  

 tilsagnsperioden dyrkes med afgrøder, der er støtteberettiget  

 efter Hektarstøtteordningen, og 3)	gennemsnitligt mindst 50 pct. af bedriftens omdriftsarealer i  

 tilsagnsperioden dyrkes med afgrøder, der er støtteberettiget  

 efter Hektarstøtteordningen.
 Stk. 2. Skovarealer samt arealer, der ikke anvendes  

 landbrugsmæssigt, medregnes ikke i bedriftens arealer i stk. 1,  

 nr. 2.
 Stk. 3. Det supplerende omlægningstilskud på 1.200  

 kr. pr. ha året efter, at arealet er færdigomlagt, og 500 kr. pr.  

 ha i andet og tredje år efter, at arealet er færdigomlagt, ydes  

 kun for arealer, for hvilke der er ydet supplerende omlægningstilskud  

 under omlægningen, jf. stk. 1.
 Stk. 4. Strukturdirektoratet kan i særlige  

 tilfælde fravige bestemmelserne i stk. 1, nr. 2 og 3.
§ 7. For en jordbrugsbedrift, hvor en allerede  

 etableret svineproduktion omstilles til økologisk svineproduktion, kan  

 det supplerende omlægningstilskud i henhold til § 6, fra den 1.  

 januar, der følger efter tidspunktet for svineproduktionens omstilling  

 til økologiske produktionsforhold, ydes med yderligere 2.000 kr. pr.  

 ha, jf. dog § 8, pr. år i de tre år, der følger  

 umiddelbart efter, at arealet er færdigomlagt, hvis 1)	bedriften i perioden fra året forud for  

 autorisationsåret og frem til omlægningstidspunktet for  

 svineproduktionen har en svineproduktion på mindst 0,8 DE pr. ha, jf.  

 § 28 i bekendtgørelse nr. 1159 af 19. december 1994 om  

 erhvervsmæssigt dyrehold, husdyrgødning, ensilage m.v., 2)	bedriftens svineproduktion i tilsagnsperioden er mindre end  

 produktionsniveauet i året forud for autorisationsåret, 3)	svineproduktionen på tidspunktet for omstillingen til  

 økologisk svineproduktion og i resten af tilsagnsperioden er på  

 mellem 0,5-0,7 DE pr. ha, 4)	mindst 50 pct. af bedriftens arealer, jf. § 28, stk. 2, i  

 bekendtgørelse om erhvervsmæssigt dyrehold,  

 husdyrgødning, ensilage m.v. er færdigomlagt, og 5)	ansøger på tidspunktet for den første  

 ansøgning om tilsagn i henhold til § 6 oplyser, at  

 svineproduktionen omstilles til økologisk svineproduktion.
 Stk. 2. Der kan ikke i samme år for et bestemt areal  

 ydes tilskud efter både § 6 og § 7.
 Stk. 3. Strukturdirektoratet kan i særlige  

 tilfælde fravige bestemmelsen i stk. 1, nr. 1.
§ 7a.
Ved græsarealer uden for omdrift  

 forstås i denne bekendtgørelse arealer, der ikke indgår i  

 omdrift, og som i mere end 5 vækstsæsoner udelukkende har  

 været anvendt til græsproduktion, uanset om arealerne er  

 tilsåede eller naturligt etablerede.
 Stk. 2. Til græsarealer uden for omdrift ydes kun  

 tilskud efter § 5, stk. 1 og 3.
 § 8. Tilskud for et areal, der dyrkes efter den  

 økologiske produktionsmetode, kan sammenlagt med tilskud for det  

 pågældende areal, der ydes i henhold til bekendtgørelse om  

 tilskud til miljøvenlige jordbrugsforanstaltninger og støtte i  

 henhold til Hektarstøtteordningen, højst udgøre 5.000  

 kr. pr. ha pr. år under omlægningen, 4.000 kr. pr. ha i det  

 første år efter, at arealet er færdigomlagt, og 3.500 kr.  

 pr. ha pr. år i andet og tredje år efter, at arealet er  

 færdigomlagt.
 Stk. 2. Ydes der tilskud for et areal i henhold til § 7,  

 kan de i stk. 1 omhandlede tilskud for det pågældende areal  

 højst udgøre 5.000 kr. pr. ha om året.
 Stk. 3. Overstiger de i stk. 1 og 2 nævnte tilskud  

 de deri nævnte beløb, reduceres tilskuddet til økologisk  

 jordbrugsproduktion tilsvarende.
 Stk. 4. Hvis ansøger er et driftsfællesskab skal  

 betingelserne i § 6 og § 7 tillige være opfyldt for hver  

 enkelt deltagende jordbrugsbedrift.
 Stk. 5. Strukturdirektoratet kan i særlige  

 tilfælde fravige bestemmelsen i stk. 4.
 Stk. 6. Tilskud kan ikke ydes for arealer, for hvilke der ydes  

 tilskud til andre miljøvenlige jordbrugsforanstaltninger end  

 udlæg af rajgræs i kornafgrøder m.v., jf.  

 bekendtgørelse om miljøvenlige jordbrugsforanstaltninger.
 § 9. Hvis en ansøgning omfatter tilskud,  

 der ikke er omfattet af et tidligere meddelt tilsagn, skal der søges  

 om et nyt tilsagn for hele bedriften.
 Stk. 2. Tilskud i henhold til § 6 og § 7 ydes ikke  

 for arealer, der før 1. januar 1996 er påbegyndt omlagt til  

 økologisk jordbrugsproduktion, og som omlægges på ny,  

 eller som er udgået af økologisk produktion efter denne  

 dato.
 Stk. 3 . Til bedrifter, som er autoriseret før den 1.  

 januar 1997, og som har en økologisk svineproduktion, der efter den 1.  

 januar 1997 er omlagt på ny, i henhold til bekendtgørelse nr.  

 210 af 6. april 1998 om økologisk jordbrugsproduktion med senere  

 ændringer, ydes der ikke tilskud i henhold til § 7.
 Stk. 4. Strukturdirektoratet kan i særlige  

 tilfælde fravige bestemmelserne i stk. 2.
§ 10. Forøges bedriften i tilsagnsperioden  

 med nye arealer, og ønskes tilskud for disse arealer, skal de  

 pågældende arealer omfattes af et tilsagn om tilskud.
Overstiger  

 forøgelsen 5 ha eller 10 pct. af det oprindelige areal, skal der  

 ansøges om et nyt tilsagn for den samlede bedrift.
I tilfælde  

 af, at arealforøgelsen ikke overstiger 2 ha eller i tilfælde af  

 mindre arealforøgelse end nævnt i 2. pkt., kan  

 Strukturdirektoratet efter ansøgning tillade, at de nye arealer  

 indgår i det eksisterende tilsagn.
 § 11. Hvis ejer- eller brugerforholdet  

 ændres for arealer, der er omfattet af et tilsagn om tilskud, kan  

 Strukturdirektoratet efter ansøgning tillade, at de  

 pågældende arealer omfattes af den nye ejer eller brugers tilsagn  

 om tilskud til økologisk jordbrugsproduktion, jf. dog § 10.
 Stk. 2. Hvis den nye ejer ikke har et tilsagn, skal der  

 søges om et sådant.
 § 12. Et areal kan efter ansøgning  

 udgå af tilsagnet, hvis arealet indgår i en jordfordeling eller  

 anden udveksling af lodder, hvor bedriftens samlede areal ikke  

 formindskes.
Stk. 2. Et areal kan efter ansøgning udgå af  

 tilsagnet, hvis arealet, der fragår bedriften 1)	har været omfattet af et tilsagn om tilskud i mindst 5  

 år, dog mindst 5 år og 9 måneder for så vidt  

 angår tilsagn afgivet i 1997, 2)	har været dyrket efter den økologiske produktionsmetode  

 i den i nr. 1 nævnte periode, og 3)	kun udgør en mindre del af de tilskudsberettigede  

 arealer.
§ 13. Tilskud udbetales årligt med et  

 forskud i marts måned, og et endeligt beregnet tilskud i oktober  

 kvartal.
Forskuddet i marts måned udgør 80 pct. af det  

 årlige tilskud i henhold til gældende tilsagn med  

 tilhørende omlægningsplan.
Tilskud til græsarealer uden  

 for omdrift for 1998, jf. §§ 4, 5 og 7 a, udbetales i januar kvartal  

 1999.
 Stk. 2. Ændrede ejer- eller brugerforhold meddelt  

 Strukturdirektoratet efter 1. marts det pågældende år kan  

 ikke indgå i gældende tilsagn for udbetalingen af forskuddet i  

 marts.
 Stk. 3. For arealer på jordbrugsbedrifter, der  

 autoriseres til økologisk jordbrugsproduktion, udbetales der for det  

 første kalenderår af tilsagnsperioden ikke forskud.
Stk. 4. Udbetaling af tilskud i oktober kvartal sker efter en  

 af tilskudsmodtager afgivet årlig skriftlig erklæring om, at alle  

 betingelser for tilskud er opfyldt.
Erklæringen skal indgives til  

 Strukturdirektoratet senest 3 uger efter, at ansøger er gjort bekendt  

 med grundlaget for det endelige tilskud.
 § 14. Inden for de på de årlige  

 finanslove fastsatte bevillinger til fremme af økologisk  

 jordbrugsproduktion kan der fastsættes selvstændige rammer for de  

 årlige tilsagn om tilskud i henhold til henholdsvis § 6 og  

 § 7.
 Stk. 2. Strukturdirektoratet kan i øvrigt, eventuelt  

 efter indhentet udtalelse fra Det Økologiske Fødevareråd,  

 fastsætte principper for prioritering af ansøgningerne.
Kapitel 2 Demonstrationsprojekter § 15. Strukturdirektoratet træffer  

 afgørelse om tilsagn om og ydelse af tilskud til  

 demonstrationsprojekter af betydning for økologisk jordbrug.
 Stk. 2. Ved demonstrationsprojekter forstås i denne  

 bekendtgørelse aktiviteter, hvis primære formål er at  

 fremvise og udbrede interessen for økologisk jordbrugsproduktion.  

 Demonstrationsprojekter kan omfatte en eller flere jordbrugsbedrifter, der er  

 autoriseret til økologisk jordbrugsproduktion, og kan være  

 baseret på forudgående forskning eller pilotprojekter, men  

 må ikke indeholde forskning eller teknologisk udvikling.
Stk. 3. Tilskud efter stk. 1 kan søges af  

 jordbrugere eller sammenslutninger af jordbrugere, der som ejere eller  

 forpagtere driver en jordbrugsbedrift, der er autoriseret til  

 økologisk jordbrugsproduktion.
Tilskud kan endvidere søges af  

 private faglige sammenslutninger, hvis medlemmer driver sådanne  

 jordbrugsbedrifter.
 § 16. Ansøgning indgives til  

 Strukturdirektoratet, der forelægger ansøgningen for Det  

 Økologiske Fødevareråd til udtalelse.
 Stk. 2. Det Økologiske Fødevareråd udtaler  

 sig om de tilskudsberettigede omkostninger, jf. § 17.
Stk. 3. Strukturdirektoratet fastsætter  

 tilsagnsperioden.
Tilsagnsperioden kan højst være 3 år.  

 Tilskud kan ydes for nye tilsagnsperioder efter, at afrapportering af  

 demonstrationsprojektet er foretaget, jf. § 19.
 Stk. 4. Strukturdirektoratet meddeler tilsagn om tilskud  

 på betingelser, der fastsættes i tilsagnet.
 Stk. 5. Strukturdirektoratet kan i tilsagnet fastsætte  

 betingelser om, at projektet skal evalueres af en uafhængig part.
 § 17. Tilskud kan ydes med op til 100 pct. af de  

 omkostninger, der er nødvendige for projektets  

 gennemførelse.
Stk. 2. De tilskudsberettigede omkostninger kan  

 omfatte 1)	udgifter til indkøb af varer og tjenesteydelser, opgjort med  

 fradrag af merværdiafgift, herunder konsulentbistand, 2)	udgifter til leje og leasing af udstyr, der er direkte relateret til  

 projektet, 3)	udgifter til uddannelse og instruktion af personale, der er  

 beskæftiget med gennemførelsen af projektet, 4)	udgifter til information og offentlighed, herunder  

 tilrettelæggelse af åbne dage på og fremvisninger af  

 bedriften, 5)	værdiforringelse i projektperioden på investeringer i  

 udstyr, der er direkte relateret til projektet, 6)	udgifter til løn til personale, der er beskæftiget med  

 gennemførelsen af projektet, 7)	udgifter til gennemførelse af projektet, herunder  

 rejseudgifter, leje af lokaler, koordinationsudgifter m.v., 8)	udgifter til overvågning, afrapportering og evaluering af  

 projektet, og 9)	udgifter til attestation af afholdte udgifter, jf.  

 § 18.
 Stk. 3. Omkostninger efter stk. 2, nr. 5, er  

 tilskudsberettigede i forhold til anvendelsen af udstyret i projektet.
 Stk. 4. Udgifter efter stk. 2, nr. 6, omfatter ikke  

 udgifter, der afholdes af staten eller kommunerne.
 Stk. 5. Udgifter til forskning og teknologisk udvikling er  

 ikke tilskudsberettigede.
§ 18. Tilskud til demonstrationsprojekter  

 udbetales mod dokumentation af de med projektet forbundne tilskudsberettigede  

 omkostninger.
Opgørelsen skal udfærdiges på et  

 særligt skema, der fås ved henvendelse til Strukturdirektoratet,  

 og skal være attesteret af en statsautoriseret eller registreret  

 revisor.
 Stk. 2. Det er en betingelse for udbetaling af tilskud, at de  

 anførte udgifter er betalt, og at projektet gennemføres i  

 overensstemmelse med de betingelser, der er fastsat i tilsagnet, jf.  

 § 16, stk. 4.
 Stk. 3. Strukturdirektoratet kan bestemme, at tilskud  

 udbetales i rater, hvis omstændighederne taler herfor.
 § 19. Senest ved udløbet af  

 tilsagnsperioden, jf. § 16, stk. 3, skal demonstrationsprojekter  

 afrapporteres efter retningslinier, der fastsættes af  

 Strukturdirektoratet.
 Stk. 2. Afrapporteringen skal indeholde en redegørelse  

 for de aktiviteter, der er gennemført i forbindelse med projektet.
 Stk. 3. Der kan ikke træffes afgørelse om ydelse  

 af tilskud for en ny tilsagnsperiode, før afrapporteringen er  

 behandlet af Strukturdirektoratet og Det Økologiske  

 Fødevareråd.
Kapitel 3 Udviklingsprojekter § 20. Strukturdirektoratet træffer  

 afgørelse om tilsagn om og ydelse af tilskud til gennemførelse  

 af udviklingsprojekter i forbindelse med indsamling, forarbejdning og  

 afsætning m.v. af økologisk fremstillede jordbrugsprodukter,  

 herunder økologisk fremstillede jordbrugsprodukter til non-food  

 formål.
 Stk. 2. Udviklingstilskud kan endvidere ydes til udarbejdelse  

 af undervisnings- og informationsmateriale, undervisning og kursusafholdelse,  

 gennemførelse af forskning og forsøg, herunder  

 markforsøg, og andre foranstaltninger, som er af særlig  

 betydning for udvikling af økologisk jordbrugsproduktion og  

 afsætning af økologiske jordbrugsprodukter, herunder  

 økologisk fremstillede jordbrugsprodukter til non-food formål.
 § 21. Udviklingstilskud ydes med 40 pct. af  

 meromkostningerne ved projektet, opgjort med fradrag af  

 merværdiafgift.
 Stk. 2. Tilskud kan ydes med mindre end 40 pct., hvis der er  

 et tilstrækkeligt incitament til gennemførelse af  

 udviklingsarbejdet.
Stk. 3. Tilskud kan ydes med mere end 40 pct., hvis 1)	projektet udføres af forsknings- og  

 forsøgsinstitutioner, 2)	projektet vedrører gennemførelse af forskning og  

 forsøg, 3)	projektet alene vedrører udarbejdelse af undervisnings- eller  

 informationsmateriale, 4)	projektet vedrører informationsvirksomhed, undervisning og  

 kursusafholdelse, 5)	projektet omfatter aktiviteter inden for økologisk  

 jordbrugsproduktion, som er samordnet under landboorganisationernes  

 rådgivningstjeneste, 6)	ydelse af den forhøjede sats må antages at være  

 en forudsætning for at sikre gennemførelsen af et projekt, der  

 skønnes at være af offentlig interesse, og hvor resultaterne af  

 projektet vil blive offentliggjort, så snart de foreligger, eller 7)	særlige grunde i øvrigt taler herfor.
Stk. 4. Tilskud kan ydes med indtil 50 pct. af  

 meromkostningerne, hvis 1)	projektet vedrører anvendelse af økologiske  

 fødevarer i kommunale og amtskommunale institutioner, eller 2)	projektet vedrører oplysning om videnskabelig viden,  

 undersøgelser af markedsbehov og afsætningsmuligheder, udvikling  

 af markedsføringsstrategier, planlægning af  

 markedsføring, testmarkedsføring og deltagelse i messer og  

 lignende.
 Stk. 5. Strukturdirektoratet fastsætter nærmere  

 betingelser for modtagelse af tilskud, herunder vedrørende  

 offentliggørelse af projektets resultater.
 Stk. 6. Strukturdirektoratet kan fravige kravet om  

 opgørelse af meromkostninger med fradrag af merværdiafgifter,  

 hvis tilskudsmodtageren ikke er momsregistreret.
§ 22. Ansøgning indgives til  

 Strukturdirektoratet på et skema, der fås ved henvendelse til  

 Strukturdirektoratet.
Strukturdirektoratet kan dog godkende  

 ansøgninger uden anvendelse af ovennævnte skema.
 § 23. De i § 21 nævnte meromkostninger  

 omfatter udgifter til direkte løn, konsulentbistand, bygninger og  

 inventar, materialer, særligt udstyr m.v., der kan henføres til  

 projektet, udgifter til oplysning om videnskabelig viden,  

 undersøgelser af markedsbehov og afsætningsmuligheder, udvikling  

 af markedsføringsstrategier, planlægning af  

 markedsføring, testmarkedsføring og deltagelse i messer og  

 lignende.
§ 24. Tilskud ydet i henhold til § 21  

 bortfalder eller nedsættes, hvis der i finansieringen af projektet  

 indgår andre offentlige tilskud.
Dette gælder dog ikke 1)	tilskud fra EU-ordninger, som forudsætter national  

 medfinansiering, såfremt det samlede offentlige tilskud ikke overstiger  

 det maksimale tilskud efter den pågældende EU-ordning, eller 2)	tilskud fra amter og kommuner, hvor projektet vedrører  

 anvendelse af økologiske fødevarer i kommunale og amtskommunale  

 institutioner.
 Stk. 2. Tilskud til de i § 21, stk. 3, nævnte  

 projekter bortfalder eller nedsættes ikke, selv om der i finansieringen  

 indgår midler ydet i medfør af § 7, stk. 1, i lov om  

 administration af Det Europæiske Fællesskabs forordninger om  

 markedsordninger for landbrugsvarer m. v., jf. lovbekendtgørelse nr.  

 65 af 9. februar 1996 og i medfør af EU's støtteordninger.  

 Tilskud bortfalder eller nedsættes dog, hvis det samlede offentlige  

 tilskud overstiger det maksimale tilskud efter den pågældende  

 EU-ordning.
 § 25. Tilskud til udviklingsprojekter udbetales  

 mod dokumentation af de med projektet forbundne meromkostninger.  

 Opgørelsen skal udfærdiges på et særligt skema, der  

 fås i Strukturdirektoratet, og skal være attesteret af en  

 statsautoriseret eller registreret revisor.
 Stk. 2. Det er en betingelse for udbetaling af tilskud, at de  

 anførte udgifter er betalt, og at projektet gennemføres i  

 overensstemmelse med tilsagnet.
 Stk. 3. Strukturdirektoratet kan bestemme, at tilskud  

 udbetales i rater, hvis omstændighederne taler herfor.
 § 26. Ved udviklingsprojektets afslutning skal  

 projektet afrapporteres efter retningslinier, der fastsættes af  

 Strukturdirektoratet.
Kapitel 4 Kontrol § 27. Strukturdirektoratet og Plantedirektoratet  

 forestår den kontrol, der er nævnt i lovens § 18.
Stk. 2. Med henblik på at kontrollere gennemførte  

 foranstaltninger efter loven har Strukturdirektoratet og Plantedirektoratet,  

 mod behørig legitimation og uden retskendelse, adgang til  

 jordbrugsbedrifter eller andre virksomheder, der drives af  

 tilsagnsmodtageren.
På tilsvarende måde har Strukturdirektoratet  

 og Plantedirektoratet, adgang til bedrifternes og virksomhedernes regnskaber,  

 forretningsbøger m.v.
 Stk. 3. Tilsagnsmodtageren har pligt til at ledsage eller lade  

 en stedfortræder ledsage kontrolpersonalet og yde den nødvendige  

 bistand ved kontrollen.
 Stk. 4. Tilskudsmodtageren skal i mindst 5 år fra  

 seneste tilskudsudbetaling opbevare sædskifte- og gødningsplaner  

 med tilhørende kortskitser samt skatte-, moms-, drifts- og  

 gødningsregnskaber, der vedrører det tilsagnsår, som  

 udbetalingen sker for.
 § 28. Strukturdirektoratet fastsætter en  

 instruks for regnskabsføring af tilskudsberettigede udgifter og for  

 registrering af tilskudsberettigede aktiviteter.
 Stk. 2. Strukturdirektoratet fastsætter en instruks for  

 gennemførelse af revision af regnskab og  

 regnskabsaflæggelse.
Kapitel 5 Bortfald af tilsagn og tilbagebetaling af tilskud § 29. Strukturdirektoratet kan bestemme, at  

 tilsagn om tilskud efter denne bekendtgørelse bortfalder helt eller  

 delvist, 1)	hvis ansøger har givet urigtige eller vildledende oplysninger  

 eller har fortiet oplysninger af betydning for sagens afgørelse, 2)	hvis tilsagnsmodtageren tilsidesætter sine pligter efter  

 § 27 eller lovens § 18, stk. 3, jf. lovens § 20,  

 stk. 1, nr. 3, eller pligter i medfør af regler udstedt i henhold  

 til lovens § 18, stk. 1, jf. lovens § 20, stk. 1, nr.  

 3, 3)	hvis ejer- eller brugerforholdet ændres for arealer omfattet  

 af et tilsagn om tilskud, med mindre arealerne omfattes af den nye ejer eller  

 brugers tilsagn om tilskud til økologisk jordbrugsproduktion, jf.  

 § 11, 4)	hvis tilsagnsmodtageren ikke fremsender skriftlig erklæring i  

 henhold til § 13, stk. 4, eller opfylder sin underretningspligt i  

 henhold til § 33, 5)	hvis betingelserne for tilskud ikke opfyldes, eller 6)	hvis forudsætningerne for tilskud i øvrigt efter  

 Strukturdirektoratets skøn er væsentligt forrykket.
 Stk. 2. I de i stk. 1 nævnte tilfælde kan  

 Strukturdirektoratet bestemme, at udbetalte tilskud helt eller delvist skal  

 tilbagebetales.
Stk. 3. Stk. 2 finder normalt ikke anvendelse i  

 tilfælde af force majeure, herunder navnlig, 1)	at tilskudsmodtager afgår ved døden, 2)	at tilskudsmodtager er uarbejdsdygtig i en længere  

 periode, 3)	at en væsentlig del af bedriften eksproprieres, og  

 ekspropriationen ikke kunne forudses på  

 ansøgningstidspunktet, 4)	at der indtræder en naturkatastrofe, som i væsentlig  

 grad berører bedriftens landbrugsareal, 5)	at bygninger, der på bedriften er bestemt til  

 husdyropdræt, ødelægges ved et ulykkestilfælde, 6)	at en epizooti berører hele tilskudsmodtagerens  

 besætning eller en del af denne, eller 7)	at ejer- eller brugerforholdet ændres, jf. stk. 1, nr. 3,  

 og tilskudsmodtager ophører endeligt med landbrugsvirksomhed, efter at  

 tre år af tilsagnsperioden er afviklet, og en indtræden i  

 tilsagnet af den nye ejer eller bruger, efter Strukturdirektoratets  

 vurdering, ikke er gennemførlig.
 § 30. Tillader Strukturdirektoratet, at en ny ejer  

 eller bruger indtræder i et bestående tilsagn, jf. § 11, og  

 bortfalder tilsagnet herefter, jf. § 29, som følge af den nye  

 ejer eller brugers forhold, kan Strukturdirektoratet bestemme, at tilskud,  

 der er udbetalt for arealer omfattet af tilsagnet, inden tilladelse er givet,  

 helt eller delvist skal tilbagebetales af den nye ejer eller bruger.
 Stk. 2. Hvis der efter ansøgning er givet et nyt  

 tilsagn i henhold til §§ 9-11, og tilsagn herefter bortfalder i henhold  

 til § 29, kan Strukturdirektoratet bestemme, at udbetalt tilskud i  

 henhold til tidligere meddelte tilsagn, dog maksimalt 5 år tilbage,  

 helt eller delvist skal tilbagebetales.
 Stk. 3. Tillader Strukturdirektoratet, at et areal udgår  

 af tilsagnet i henhold til § 12, og bortfalder tilsagn herefter i  

 henhold til § 29, kan Strukturdirektoratet bestemme, at udbetalt tilskud  

 for de arealer, som er udgået af tilsagnet, helt eller delvist skal  

 tilbagebetales.
 Stk. 4. Stk. 1 finder ikke anvendelse ved  

 tilskudsmodtagerens død eller ved ekspropriation.
 § 31. Hvis tilsagnsmodtager med forsæt eller  

 ved grov uagtsomhed har afgivet urigtige oplysninger af betydning for  

 afgørelser, der træffes i henhold til denne  

 bekendtgørelse, kan Strukturdirektoratet, i henhold til art. 20,  

 stk. 3, i Kommissionens forordning (EF) 746/96, bestemme, at  

 tilsagnsmodtageren udelukkes fra fremtidige tilsagn om tilskud til  

 økologisk jordbrugsproduktion og til miljøvenlige  

 jordbrugsforanstaltninger i 2 år fra afgørelsen om  

 udelukkelse.
 § 32. Træffes der afgørelse om hel  

 eller delvis tilbagebetaling efter § 29 eller § 30, tillægges  

 der renter, der beregnes fra udbetalingstidspunktet til tilbagebetaling sker  

 med den rentesats, der er fastsat i renteloven.
 Stk. 2. For tilskud ydet til udviklingsprojekter beregnes  

 rentetillægget fra fremsættelsen af tilbagebetalingskravet.
 § 33. Tilsagnsmodtageren er forpligtet til uden  

 ugrundet ophold skriftligt at give Strukturdirektoratet meddelelse om  

 forhold, der kan medføre bortfald af tilsagn eller tilbagebetaling af  

 tilskud samt om de forhold, der er nævnt i § 10, 2. og 3.  

 pkt.
 Stk. 2. Hvis tilsagnsmodtageren ønsker at  

 påberåbe sig de i § 29, stk. 3, nr. 1-6 nævnte  

 tilfælde af force majeure, skal tilsagnsmodtageren skriftligt give  

 Strukturdirektoratet meddelelse herom og indsende fyldestgørende  

 bevismateriale senest 10 arbejdsdage efter det tidspunkt, hvor  

 tilskudsmodtageren er i stand til at gøre det.
 § 34. Det er en betingelse for udbetaling af  

 tilskud, at tilskudsmodtageren anviser en konto i et pengeinstitut, hvortil  

 tilskuddet kan overføres.
Kapitel 6 Straffebestemmelser § 35. Efter lovens § 23, stk. 1,  

 straffes med bøde den, der til brug for afgørelser, der  

 træffes i henhold til denne bekendtgørelse, giver urigtige eller  

 vildledende oplysninger eller fortier oplysninger af betydning for  

 afgørelsen, med mindre højere straf er forskyldt efter anden  

 lovgivning.
Det samme gælder den, der handler i strid med vilkår,  

 der er fastsat i en sådan afgørelse.
Stk. 2. Efter lovens § 23, stk. 2, straffes med  

 bøde den, der i øvrigt undlader at give oplysninger, som den  

 pågældende har pligt til at give i henhold til denne  

 bekendtgørelse, med mindre højere straf er forskyldt efter  

 anden lovgivning.
Det samme gælder den, som giver urigtige eller  

 vildledende oplysninger om sådanne forhold.
 Stk. 3. Efter lovens § 23, stk. 3, straffes med  

 bøde den, der overtræder lovens § 18, stk. 3.
 Stk. 4. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
Stk. 5. Skønnes en afgørelse ikke at ville  

 medføre højere straf end bøde, kan Strukturdirektoratet  

 tilkendegive, at sagen kan afgøres uden retslig forfølgning.  

 Det er en betingelse herfor, at den, der har begået  

 overtrædelsen, erklærer sig skyldig i overtrædelsen og  

 erklærer sig rede til inden for en nærmere angivet frist, der  

 efter begæring kan forlænges, at betale en i tilkendegivelsen  

 angivet bøde.
Retsplejelovens § 930, jf. § 926, finder  

 tilsvarende anvendelse på sådanne tilkendegivelser fra  

 Strukturdirektoratet.
Kapitel 7 Klageadgang § 36. Afgørelser efter denne  

 bekendtgørelse kan ikke indbringes for anden administrativ  

 myndighed.
Kapitel 8 Ikrafttrædelse § 37. Bekendtgørelsen træder i kraft  

 den 15. december 1998 og finder anvendelse for tilsagn om tilskud, der  

 meddeles fra og med den 15. december 1998.
 Stk. 2. § 4, stk. 3, har dog også virkning for  

 tilsagn om tilskud, der meddeles inden 15. december 1998.
Stk. 3. Bekendtgørelse nr. 548 af 23. juli 1998 om  

 tilskud til økologisk jordbrugsproduktion m.v., som ændret ved  

 bekendtgørelse nr. 758 af 21. oktober 1998 om ændring af  

 bekendtgørelse om tilskud til økologisk jordbrugsproduktion  

 m.v. ophæves.
Den nævnte bekendtgørelse er dog fortsat  

 gældende for tilsagn om tilskud, der er meddelt inden den 15. december  

 1998.
