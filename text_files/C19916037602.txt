 Ved Energiministeriets bekendtgørelser nr. 419 af 15. juni 1989 om  

 henlæggelse af visse beføjelser til Søfartsstyrelsen og Energiministeriets  

 bekendtgørelse nr. 420 af 15. juni 1989 om Energistyrelsens opgaver er  

 rammerne for hver styrelses kompetence efter havanlægsloven fastlagt.
 De nævnte bekendtgørelser træder i stedet for Energiministeriets  

 delegationsskrivelser af 29. december 1981.
 Energistyrelsen er ved bekendtgørelse nr. 420 tillagt at:
1. føre tilsyn med at havanlægsloven og regler udstedt  

 i medfør heraf overholdes, 2. godkende bemandings- og organisationsplaner, og 3. træffe bestemmelse om beredskabet, herunder hvilket  

 mandskab og materiel ejeren eller brugeren skal have til rådighed i tilfælde  

 af uheld på anlægget.
 De under 2. og 3. nævnte beføjelser vedrører ikke maritime forhold, der,  

 jf. nedenfor, varetages af Søfartsstyrelsen.
 Søfartsstyrelsen er ved bekendtgørelse nr. 419 tillagt at:
1. føre tilsyn med flytbare havanlægs konstruktion,  

 styrke, flydeevne, indretning og udstyr af maritim karakter, samt faste  

 havanlægs redningsmidler og udsættelsesarrangementer, og 2. varetage maritime forhold vedrørende bemandings- og  

 organisationsplaner, beredskabsplaner og det mandskab og materiel ejeren  

 eller brugeren skal have til rådighed i tilfælde af uheld på anlægget.
 Herudover er der ved Energiministeriets bekendtgørelse nr. 711 af 16.  

 november 1987 om sikkerhed m.v. på havanlæg tillagt de to styrelser beføjelse  

 til at udstede regler af teknisk karakter indenfor de områder, hvor de udøver  

 tilsyn.
 Nærværende aftale mellem de 2 styrelser er indgået for nærmere at  

 fastlægge hver styrelses kompetence indenfor rammerne af de 2  

 delegationsbekendtgørelser.
 Aftalen vdrører alene kompetencefordelingen, regeludstedelse og  

 varetagelse af andre opgaver efter havanlægsloven og berører således ikke de  

 to styrelsers kompetencer efter anden lovgivning.
 I forbindelse med varetagelse af nedennævnte kompetencer er det aftalt, at  

 den kompetente styrelse, i det omfang den udøver kompetence på et område, der  

 berører den anden styrelses kompetence, konsulterer den anden styrelse,  

 forinden en afgørelse træffes.
1. FÆLLES FOR FLYTBARE OG FASTE HAVANLÆG 1.1. Godkendelse af bemandings- og organisationsplan.
 Ansøgning om godkendelse indgives til Energistyrelsen, der efter høring af  

 Søfartsstyrelsen udsteder godkendelsen.
 1.2. Godkendelse af et anlæg til anvendelse på dansk område.
 Ansøgning om godkendelse indsendes til Energistyrelsen, der efter høring  

 af Søfartsstyrelsen udsteder godkendelsen.
 1.3. Godkendelse af beredskabsplan.
 Ansøgning om godkendelse af beredskabsplan indsendes til Energistyrelsen,  

 der efter høring af Søfartsstyrelsen udsteder godkendelsen.
 1.4. Bestemmelse om eller fastsættelse af regler for, hvilket mandskab  

 eller materiel, der skal være til rådighed i tilfælde af uheld.
 Energistyrelsen varetager kompetencen efter samråd med Søfartsstyrelsen om  

 udstyr af maritim karakter og andre maritime forhold.
 1.5. Dykkerarbejde.
 Søfartsstyrelsen varetager kompetencen.
 1.6. Dykkermateriel.
 Søfartsstyrelsen varetager kompetencen.
 1.7 Generelt arbejdsmiljø samt bestemmelser opretholdt i medfør af  

 bekendtgørelse nr. 592 af 30. december 1981 om hidtil gældende regler om  

 sikkerhedsmæssige forhold på havanlæg, som med visse ændringer forbliver i  

 kraft efter lov om visse havanlægs ikrafttræden.
 Energistyrelsen varetager alle spørgsmål omkring arbejdsmiljø samt  

 kompetencen i medfør af § 3, samt § 4 A, C, D og F i ovennævnte  

 bekendtgørelse.
 Søfartsstyrelsen varetager kompetencen omkring § 4 B i ovennævnte  

 bekendtgørelse.
2.0. FLYTBARE HAVANLÆG I forbindelse med godkendelse til anvendelse på dansk område og tilsyn med  

 havanlægget er nedennævnte aftalt:
 2.1. Fastlæggelse af fribord.
 Søfartsstyrelsen varetager kompetencen.
 2.2. Maskininstallationer.
 Energistyrelsen varetager kompetencen for maskininstallationer, der indgår  

 i boreprocessen eller i andre arbejdsprocesser, der kvalificerer et anlæg som  

 et havanlæg efter havanlægsloven.
 Søfartsstyrelsen varetager kompetencen for alle andre  

 maskininstallationer, herunder støjforhold omkring sådanne maskiner.
 2.3. Elektriske installationer.
 Søfartsstyrelsen varetager kompetencen.
 Søfartsstyrelsen hører Energistyrelsen i forbindelse med størrelse af  

 nødgeneratorer til forsyning af boreudstyr og lignende udstyr samt af  

 indkvarteringen.
 2.4. Eksplosions- og brandfarlige områder.
Energistyrelsen har kompetencen til fastlæggelse af zoneinddeling samt  

 vedrørende ventilation indenfor sådanne områder.
Endvidere har  

 Energistyrelsen kompetence vedrørende boreudstyr og andet udstyr, der  

 kvalificerer et anlæg som et havanlæg efter havanlægsloven, indenfor sådanne  

 områder.
 Søfartsstyrelsen har kompetencen vedrørende andet udstyr indenfor sådanne  

 områder.
 2.5. Maskinrum.
 Energistyrelsen har kompetencen vedrørende maskinrum (bemandede eller  

 ubemandede), der, indgår som en del af boreudstyret eller andet udstyr, der  

 kvalificerer et anlæg som et havanlæg efter havanlægsloven.
 Søfartsstyrelsen varetager kompetencen for alle andre maskinrum.
 2.6. Konstruktiv og aktiv brandbeskyttelse.
Søfartsstyrelsen varetager kompetencen omkring konstruktiv og aktiv  

 brandbeskyttelse.
Søfartsstyrelsen godkender i denne forbindelse tegninger på  

 grundlag af en høring af Energistyrelsen.
 2.7. Hejsemidler.
 Søfartsstyrelsen varetager kompetencen omkring kraner og  

 personelevatorer.
Energistyrelsen varetager kompetencen vedrørende hejsemidler i boreområdet  

 og andre lignende områder.
Endvidere varetager Energistyrelsen indretningen  

 af arbejdspladsen i hejsemidler, der anvendes i forbindelse med operationer  

 efter havanlægsloven.
 2.8. Indkvartering.
 For dette område er det aftalt at fordele kompetence efter dansk og  

 udenlandsk registrerede anlæg.
 2.8.1. Dansk registrerede anlæg (nationalt eller internationalt  

 register).  I forbindelse med indregistrering varetager Søfartsstyrelsen  

 kompetencen efter høring af Energistyrelsen.
 For godkendelse til anvendelse på dansk område henvises til pkt. 1.2.
Dispensation fra gældende regler meddeles af Energistyrelsen 2.8.2. Udenlandsk registrerede anlæg.
 Energistyrelsen varetager kompetencen vedrørende indkvartering efter  

 høring af Søfartsstyrelsen.
 2.9. Gas-, svovlbrinte- og branddetekterings- og alarmudstyr.
Søfartsstyrelsen varetager kompetencen for branddetekterings- og  

 alarmudstyr.
Energistyrelsen varetager kompetencen vedrørende øvrige anlæg.
 Søfartsstyrelsen varetager kompetencen, idet dog kompetencen for flugtveje  

 indenfor boreområdet og andre arbejdsområder, der kvalificerer et anlæg som  

 et havanlæg efter havanlægsloven, varetages af Energistyrelsen.
 Kompetencen for flugtveje i beboelsen varetages af Søfartsstyrelsen eller  

 af Energistyrelsen efter kompetenceforhandlingen i medfør af pkt. 2.8.
3.0. FASTE HAVANLÆG Alle kompetencer vedrørende sådanne havanlæg varetages af Energistyrelsen,  

 bortset fra sådanne havanlægs redningsmidler og deres  

 udsættelsesarrangementer, der varetages af Søfartsstyrelsen.
