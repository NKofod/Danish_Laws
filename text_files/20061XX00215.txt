Skriftlig fremsættelse (17. januar 2007) Fødevareministeren  

  

 (Hans Chr.
Schmidt) :
 Herved tillader jeg mig for Folketinget at fremsætte:
 Forslag til lov om  

 gødning og jordforbedringsmidler m.v.
(Lovforslag nr.
L 119).
Med forslaget til lov om gødning og jordforbedringsmidler m.v.  

 videreføres i hovedtræk elementerne i den gældende lov, idet bestemmelserne  

 forenkles og moderniseres.
Formålet med loven er som med den gældende og de  

 tidligere love på området at sikre brugere, d.v.s. landmænd, skovbrugere,  

 gartnere,  

 haveejere m.fl. fornødne oplysninger om kvalitet og indhold af indkøbte  

 gødningsstoffer  

 m.v.
Med forslaget bliver det muligt at regulere produktion,  

 opbevaring, køb, salg, distribution, import og eksport af alle gødninger og  

 jordforbedringsmidler m.m. gennem hele handelskæden, ligesom der bliver  

 mulighed for at registrere samtlige led i handelskæden af hensyn til en  

 effektiv kontrol.
Da visse typer af ammoniumnitratgødning kan misbruges til  

 terrorformål medtages som noget nyt også hensynet til den offentlige  

 sikkerhed.
 Hensynet til miljøet og til menneskers, dyrs eller planters  

 sundhed vil fremover indgå på lige fod med hensynet til jordbrugernes behov  

 for  

 oplysninger om kvalitet af gødning og jordforbedringsmidler m.v.  

 Fødevareministeren vil efter forslaget fremover kunne forbyde salg eller  

 anvendelse af et produkt, hvis der er begrundet mistanke om, at det udgør en  

 fare for menneskers, dyrs eller planters sundhed, eller udgør en risiko for  

 miljøet, indtil resultatet af en iværksat undersøgelse foreligger.
 Med loven kan fødevareministeren nedlægge de forbud og påbud,  

 der er nødvendige for at sikre overholdelse af loven.
 Der foreslås indsat en generel hjemmel for fødevareministeren  

 til fra andre offentlige myndigheder at indhente oplysninger, der er  

 nødvendige  

 for kontrol med overholdelse af loven, herunder at foretage samkøring af  

 oplysninger i kontroløjemed.
 Herudover tilpasses og moderniseres formuleringen af en række  

 bestemmelser af administrativ karakter.
 Hjemlen til, at Fødevareministeriet kan autorisere  

 gødningslaboratorier er ikke medtaget i nærværende lovforslag.  

 Autorisationsordningen  

 for jordlaboratorier blev nedlagt pr. 31. december 2004.
 Idet jeg i øvrigt henviser til lovforslaget med bemærkninger,  

 anbefales det til Folketingets velvillige behandling.
