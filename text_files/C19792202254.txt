(Handelsskolerne) 1. Direktoratet meddeler herved, at nyansatte lærere,  

 som fra den 1. august 1979 eller senere skal varetage undervisningen  

 på de ovennævnte kurser skal opfylde de kvalifikationskrav, der fremgår af  

 vedlagte bilag.
Der er i bilaget opstillet kvalifikationskrav for kursus til  

 højere handelseksamen (de obligatoriske fag), edb- assistentuddannelsen,  

 efg-basisuddannelsen samt kurser til handelsmedhjælpereksamen.
 I særlige tilfælde kan skolerne ansøge direktoratet om dispensation fra de  

 opstillede kvalifikationskrav.
 Det fremhæves, at der ved fastsættelsen af kvalifikationskravene er taget  

 vidtgående hensyn til sikring af den for tilrettelæggelsen af skolens  

 undervisning nødvendige smidighed, og at der inden for de hermed angivne  

 rammer fortsat påhviler skolens pædagogiske ledelse ansvar for fastlæggelsen  

 af fagfordelingen blandt skolens lærerkræfter i overensstemmelse med den  

 enkelte lærers særlige faglige og pædagogiske kvalifikationer.
 Direktoratet skal endvidere meddele skolerne, at der ved ansættelse af  

 lærere udover de i vedlagte bilag anførte kvalifikationskrav, generelt  

 forudsættes mindst 2 års beskæftigelse i erhvervslivet i forbindelse med  

 eller efter afsluttet uddannelse.
 2. Ved ansættelse af lærere til kurser i 2. del af de  

 erhvervsfaglige grunduddannelser inden for handels- og kontorområdet bør  

 skolerne - hvor andet ikke er fastsat i nærværende skrivelse - indtil videre  

 anlægge kvalifikationsbetragtninger, der harmonerer med reglerne i  

 direktoratets skrivelse af 6. juli 1976 (II-461). For kursus til  

handelsmedhjælpereksamen samt efg-basisuddannelsen  bemærkes, at det  

 for hver enkelt undervisningsfag under pkt. 1 anførte kvalifikationskrav skal  

 opfattes som den typiske kvalifikation for undervisning på et  

 ikke-akademisk niveau og dermed minimumskravet til lærerens uddannelse.
For øvrige kursusformer skal det for hver enkelt undervisningsfag  

 under pkt. 1 anførte kvalifikationskrav opfattes som den minimale   

  kvalifikation og dermed minimumskravet til lærerens uddannelse.
For  

 undervisningsfag, hvor der alene foreskrives anvendelse af akademisk  

 uddannede lærere, kan lærere med en af de anførte uddannelser anvendes.
 Direktoratet skal i denne forbindelse understrege, at der kun kan ansættes  

akademisk uddannede lærere, såfremt undervisningen forudsættes  

 gennemført af akademisk uddannede lærere i overensstemmelse med de opstillede  

 kvalifikationskrav.
 3. I forbindelse med stillingsopslag henledes  

 skolernes opmærksomhed på, at det af opslaget skal fremgå, hvilke  

 undervisningsfag - herunder kursusform - der skal undervises i, hvilke  

 kvalifikationskrav der stilles, samt hvilken aflønning der vil være gældende.  

 Det skal samtidig understreges, at aflønning efter overenskomst kun kan ske,  

 hvis det efter foranstående er en forudsætning, at undervisningen ligger på  

 et akademisk uddannelsesniveau, og at mindst halvdelen af vedkommende  

 lærers undervisning finder sted på kursus til højere handelseksamen eller  

 tilsvarende kursus.
 P.D.V.
 E.B.
N.
H.
Tetzschner underv.insp.
