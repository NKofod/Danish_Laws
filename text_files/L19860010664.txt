 I henhold til kgl. resolution af 20. juli 1978 har Danmark ratificeret en  

 i Strasbourg udfærdiget tillægsprotokol til den europæiske konvention af 13.  

 december 1957 om udlevering, jfr. udenrigsministeriets bekendtgørelse nr. 36  

 af 28. september 1963, Lovtidende C.
TILLÆGSPROTOKOL TIL DEN EUROPÆISKE UDLEVERINGSKONVENTION Denne protokols signatarstater, der er medlemmer af Europarådet, som  

 henviser til bestemmelserne i den europæiske udleveringskonvention, som blev  

 åbnet for undertegnelse i Paris den 13. december 1957 (i det følgende kaldt  

 »Konventionen«), herunder især artiklerne 3 og 9, og som finder det ønskeligt at supplere disse artikler med henblik på at  

 styrke beskyttelsen af menneskeheden og enkeltpersoner, er belvet enige om følgende:
Artikel 1 Ved anvendelse af Konventionens artikel 3 anses følgende ikke som  

 politiske forbrydelser:
a. forbrydelser mod menneskeheden som angivet i Konventionen om  

 forebyggelse af og straf for folkedrab, vedtaget den 9. december 1948 af De  

 forenede Nationers Generalforsamling; b. overtrædelser som angivet i artikel 50 i Geneve-Konventionen af  

 1949 om forbedring af såredes og syges vilkår i de væbnede styrker i felten,  

 artikel 51 i Geneve-Konventionen af 1949 om forbedring af såredes, syges og  

 skibbrudnes vilkår i de væbnede styrker på søen, artikel 130 i  

 Geneve-Konventionen af 1949 om behandling af krigsfanger og artikel 147 i  

 Geneve-Konventionen af 1949 om beskyttelse af civile personer i krigstid; c. enhver tilsvarende krænkelse af krigens love, gældende på denne  

 protokols ikrafttrædelsestidspunkt, og af de på dette tidspunkt gældende  

 krigens retssædvaner, der ikke allerede er omfattet af de ovennævnte  

 bestemmelser i Geneve-Konventionerne.
Artikel 2 Konventionens artikel 9 suppleres med følgende tekst, idet Konventionens  

 oprindelige artikel 9 bliver stk. 1, og nedennævnte bestemmelser bliver stk.  

 2, 3 og 4:
 2. Udlevering af en person, over hvem der i en tredje  

 stat, der har tilsluttet sig Konventionen, er afsagt endelig dom for den  

 eller de forbrydelser, for hvilke udlevering er begæret, må ikke tillader:
a. hvis han er frifundet ved den ovennævnte dom; b. hvis den fængselsstraf eller anden retsfølge, som han blev  

 idømt:
i. er fuldt udstået; ii. har været genstand for benådning eller amnesti for så vidt angår hele  

 sanktionen eller den del af den, der ikke er fuldbyrdet; c. hvis retten har kendt lovovertræderen skyldig uden at pålægge  

 nogen sanktion.
 3. I de i stk. 2 nævnte tilfælde kan udlevering dog  

 tillades:
a. hvis den pådømte lovovertrædelse er begået mod en person med  

 offentlig status eller en institution eller andet, der er af offentlig  

 karakter i den begærende stat, c. hvis den person, over hvem dommen er afsagt, selv havde en  

 offentlig status i den begærende stat, c. hvis den pådømte lovovertrædelse helt eller delvis blev begået  

 på den begærende stats territorium eller på et område, der betragtes som  

 dennes territorium.
4. Bestemmelserne i stk. 2 og 3 forhindrer ikke  

 anvendelsen af videregående nationale bestemmelser vedrørende den ne bis  

 in idem- virkning, der knyttes til udenlandske straffedomme.' Artikel 3 1. Nærværende protokol er åben for undertegnelse af de  

 medlemmer af Europarådet, der har undertegnet Konventionen.
Den skal  

 ratificeres, accepters eller godkendes.
Ratifikations-, accept- eller  

 godkendelsesinstrumenterne skal deponeres hos Europarådets generalsekretær.
 2. Protokollen træder i kraft 90 dage efter datoen for  

 deponeringen af det tredje ratifikations-, accept- eller  

 godkendelsesinstrument.
 3. For en signatarstat, der senere ratificerer,  

 accepterer eller godkender protokollen, træder denne i kraft 90 dage efter  

 datoen for deponeringen af ratifikations-, accept- eller  

 godkendelsesinstrumentet.
 4. Et medlem af Europarådet kan ikke ratificere,  

 acceptere eller godkende denne protokol uden samtidig eller tidligere at have  

 ratificeret Konventionen.
Artikel 4 1. Enhver stat, som har tiltrådt Konventionen, kan  

 tiltræde denne protokol efter dens ikrafttræden.
2. Sådan tiltrædelse sker ved deponering af et  

 tiltrædelsesinstrument hos Europarådets generalsekretær.
Tiltrædelsen får  

 virkning 90 dage efter deponeringsdatoen.
Artikel 5 1. Enhver stat kan ved undertegnelsen eller ved  

 deponeringen af ratifikations-, accept-, godkendelses- eller  

 tiltrædelsesinstrumentet angive på hvilket territorium eller hvilke  

 territorier denne protokol finder anvendelse.
 2. Enhver stat kan ved deponering af ratifikations-,  

 accept-, godkendelses- eller tiltrædelsesinstrumentet, eller på et hvilket  

 som helst senere tidspunkt ved erklæring til Europarådets generalsekretær,  

 udstrække denne protokol til ethvert andet territorium eller territorier, som  

 er angivet i erklæringen, og for hvis internationale forbindelser den er  

 ansvarlig, eller på hvis vegne den er bemyndiget til at indgå forpligtelser.
 3. Enhver erklæring, der er afgivet i medfør af stk.  

 2, kan, for så vidt angår ethvert i erklæringen nævnt territorium,  

 tilbagekaldes i overensstemmelse med den fremgangsmåde, der er angivet i  

 denne protokols artikel 8.
Artikel 6 1. Enhver stat kan ved undertegnelsen eller  

 deponeringen af sit ratifikations-, accept-, godkendelses- eller  

 tiltrædelsesinstrument erklære, at den ikke anerkender enten kapitel I eller  

 kapitel II.
2. Enhver kontraherende part kan tilbagekalde en  

 erklæring, fremsat efter reglerne i stk. 1, ved erklæring til Europarådets  

 generalsekretær.
Erklæringen får virkning fra modtagelsesdatoen.
 3. Der kan ikke tages forbehold over for denne  

 protokols bestemmelser.
Artikel 7 Den europæiske strafferetskomite under Europarådet skal holdes underrettet  

 om denne protokols anvendelse og skal gøre alt, hvad der er nødvendigt, for  

 at medvirke til lettelse af en fredelig løsning af enhver vanskelighed, der  

 måtte opstå i forbindelse med dens virke.
Artikel 8 1. Enhver kontraherende part kan for sit eget  

 vedkommende opsige denne protokol ved meddelelse til Europarådets  

 generalsekretær.
 2. En sådan opsigelse træder i kraft seks måneder  

 efter, at meddelelsen er modtaget af generalsekretæren.
 3. Opsigelse af Konventionen indebærer automatisk  

 opsigelse af denne protokol.
Artikel 9 Europarådets generalsekretær underretter Rådets medlemsstater og enhver  

 stat, der har tiltrådt Konventionen, om:
a. enhver undertegnelse; b. enhver deponering af et ratifikations-, accept-, godkendelses-  

 eller tiltrædelsesinstrument; c. enhver ikrafttrædelsesdato for denne protokol i henhold til  

 dennes artikel 3; d. enhver erklæring modtaget i henhold til bestemmelserne i  

 artikel 5 og enhver tilbagekaldelse af en sådan erklæring; e. enhver erklæring afgivet i henhold til bestemmelserne i artikel  

 6, stk. 1; f. tilbagekaldelse af enhver erklæring afgivet i henhold til  

 bestemmelserne i artikel 6, stk. 2; g. enhver meddelelse modtaget i henhold til bestemmelserne i  

 artikel 8 samt datoen for opsigelsens ikrafttræden.
 Til bekræftelse heraf har undertegnede dertil behørigt bemyndigede  

 undertegnet denne protokol.
Udfærdiget i Strasbourg, den 15. oktober  

 1975 på engelsk og fransk, idet begge tekster har samme gyldighed,  

 i eet eksemplar, som Følgendelande har ratificeret eller tiltrådt tillægsprotokollen på de  

 vedføjede datoer:
 Nedennævnte lande har ved ratifikationen eller tiltrædelsen taget  

 forbehold og afgivet erklæringer som følger:
Sverige Forbehold:
 Under henvisning til protokollens artikel 6, stk. 1, har Sverige afgivet  

 erklæring om, at Sverige ikke kan acceptere kapitel I.
Danmark Forbehold:
 Under henvisning til protokollens artikel 6, stk. 1, har Danmark afgivet  

 erklæring om, at Danmark ikke kan acceptere kapitel I.
Nederlandene Forbehold:
 Under henvisning til protokollens artikel 6, stk. 1, har Nederlandene  

 afgivet erklæring om, at Nederlandene ikke kan acceptere kapitel I.
 Erklæring:
 Uanset hollandsk lovgivning fuldt ud er i overensstemmelse med artikel 1  

 (indledningen og pkt. a og b) og ikke indeholder bestemmelser i modstrid med  

 artikel 1 (indledningen og pkt. c) i tilfælde af handlinger begået under en  

 mellemfolkelig væbnet konflikt, ønsker Nederlandenes regering at forbeholde  

 sig ret til at nægte udlevering i henhold til Konventionens artikel 3 i  

 tilfælde af krænkelse af krigens love og krigens retssædvaner foretaget under  

 en ikke-mellemfolkelig væbnet konflikt.
 Det vil senere blive meddelt, om tillægsprotokollen kan anvendes i forhold  

 til Aruba.
Island Forbehold:
 Under henvisning til protokollens artikel 6, stk. 1, har Island afgivet  

 erklæring om, at Island ikke kan acceptere kapitel I.
 Tillægsprotokollen trådte i medfør af artikel 3 i kraft for Danmark den  

 20. august 1979.
