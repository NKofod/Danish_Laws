Ligestillingsnævnets afgørelse J.nr. 2007-4047 Det var i strid med ligestillingslovens § 2, at en pool lounge annoncerede med gratis pool for kvinder om tirsdagen.
En mand klagede over, at en pool lounge annoncerede med gratis pool for kvinder om tirsdagen.
Ligestillingsnævnet fandt, at pool loungen havde overtrådt ligestillingslovens § 2, hvorefter det ikke er tilladt at forskelsbehandle mænd og kvinder inden for offentlig forvaltning og erhvervsmæssig og almen virksomhed.
 Klagen drejer sig om forskelsbehandling på grund af køn i forbindelse med forskellige priser for mænd og kvinder. ¬¬Ligestillingsnævnets afgørelse: ¬Det var i strid med ligestillingslovens § 2, at indklagede den 22. maj 2007 annoncerede med at kvindelige gæster kunne spille gratis pool, mens samme tilbud ikke gjaldt for mandlige gæster. ¬¬Sagsfremstilling: ¬Klageren, en mand, har klaget over, at et spillested, hvor der kunne spilles pool mv., den 22. maj 2007 annoncerede med, at kvindelige gæster kunne spille gratis pool om tirsdagen, mens samme tilbud ikke gjaldt for mandlige gæster. ¬¬Klagen er indbragt for nævnet ved brev af 30. maj 2007. ¬¬Indklagede har ikke svaret på to anmodninger fra Ligestillingsnævnets sekretariat om at kommentere sagen. ¬¬Parternes bemærkninger: ¬Klageren ønsker at nævnet fastslår, at tilbuddet er i strid med ligestillingslovens § 2. ¬¬Klageren har ikke oplyst overfor sekretariatet, hvorvidt han har deltaget som betalende gæst ved de pågældende arrangementer. ¬¬Indklagede har som anført ikke svaret på sekretariatets henvendelser. ¬¬Ligestillingsnævnets bemærkninger og konklusion: ¬Efter § 19 i ligestillingsloven (jf. lovbekendtgørelse nr. 1095 af 19. september 2007) kan Ligestillingsnævnet behandle sager efter §§ 2 og 2b. ¬¬Det følger af ligestillingslovens § 1a, at lovens kap. 2 gælder for 1) enhver arbejdsgiver, myndighed og organisation inden for offentlig forvaltning og almen virksomhed og 2) myndigheder og organisationer og alle personer, som leverer varer og tjenesteydelser, der er tilgængelige for offentligheden inden for både den offentlige og den private sektor, herunder offentlige organer, og som tilbydes uden for privat- og familielivet, samt transaktioner i den forbindelse. ¬¬Efter ligestillingslovens § 2 må ingen udsætte en anden person for direkte eller indirekte forskelsbehandling på grund af køn. ¬¬Nævnet finder, at indklagede har overtrådt denne bestemmelse ved den 22. maj 2007 at have annonceret med, at kvindelige gæster kunne spille gratis pool om tirsdagen, mens samme tilbud ikke gjaldt for mandlige gæster.
