Fremsat den 4. oktober 2000 af  

 skatteministeren (Ole Stavad) Forslag til Lov om ændring af forskellige skattelove (Ændring af afskrivningsregler og -satser samt  

 justering af satser m.v.) § 1 I lov om skattemæssige afskrivninger (afskrivningsloven), jf.  

 lovbekendtgørelse nr. 845 af 4. september 2000, foretages  

 følgende ændringer:
 1. I § 5, stk. 3, 1. pkt., ændres »30 pct.«  

 til: »25 pct.«.
 2. I § 5, stk. 4, 2. pkt., ændres »60 pct.«  

 til: »50 pct.«.
 3. Efter § 5 indsættes:
»§ 5 A.
Har en skattepligtig solgt et driftsmiddel eller et  

 skib omfattet af dette kapitel til et beløb, der er mindre end  

 anskaffelsessummen med fradrag af samtlige foretagne afskrivninger, kan tabet  

 fradrages i det indkomstår, hvori driftsmidlet eller skibet er solgt.  

 Opgørelsen af foretagne afskrivninger sker med den procentsats, som  

 den skattepligtige har anvendt efter § 5, stk. 3. Skrotning og  

 lignende sidestilles med salg.
Vælger den skattepligtige at fradrage  

 tabet, kan der ikke afskrives på det pågældende aktiv i  

 salgsåret.
Saldoværdien efter § 5 ved indkomstårets  

 begyndelse skal i dette tilfælde formindskes med den uafskrevne del af  

 anskaffelsessummen for aktivet.
Den skattepligtige kan kun opnå fradrag  

 for tab i det omfang formindskelsen med den uafskrevne del af  

 anskaffelsessummen efter 5. pkt. ikke fører til en negativ saldo efter  

 § 5.«.
 4. I § 11, stk. 2, ændres to steder »30  

 pct.« til: »25 pct.«.
 5. I § 28 indsættes som stk. 2:
 »Stk. 2. Forskudsafskrivning på driftsmidler kan alene  

 foretages, når den skattepligtige senest den 3. oktober 2000 har  

 indgået bindende aftale om levering af driftsmidler, eller når  

 den skattepligtige senest den 3. oktober 2000 har planlagt fremstilling af et  

 sådant aktiv i egen virksomhed.«.
 6. I § 46 indsættes efter »§ 11,  

 stk. 3«: »og 5«.
§ 2 I lov om beskatning ved dødsfald (dødsboskatteloven), jf.  

 lovbekendtgørelse nr. 47 af 19. januar 2000, som ændret ved  

 § 4 i lov nr. 460 af 31. maj 2000, foretages følgende  

 ændringer:
 1. I § 9, stk. 1, nr. 5, og § 22,  

 stk. 1, nr. 5, ændres »§ 21, stk. 5« til:  

 »§ 21, stk. 6«.
 2. I § 16, stk. 2, 1. pkt., og § 32,  

 stk. 2, 1. pkt., ændres »75 pct.« til: »86 pct.«.
 3. I § 16, stk. 4, og § 32,  

 stk. 4, ændres »50  

 pct.« til: »56 pct.« og »75 pct.«  

 til: »86 pct.«.
§ 3 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 639 af 3. august 1999, som ændret senest  

 ved § 3 i lov nr. 461 af 31. maj 2000, foretages følgende  

 ændringer:
 1. I § 65, stk. 1, ændres to steder »25  

 pct.« til: »28 pct.«.
 2. I § 65 A, stk. 1, ændres »25 pct.« til:  

 »28 pct.«.
§ 4 I lov om indkomstskat for personer m.v. (personskatteloven), jf.  

 lovbekendtgørelse nr. 719 af 14. september 1999, som ændret  

 senest ved § 49 i lov nr. 462 af 31. maj 2000, foretages følgende  

 ændringer:
 1. § 8 a, stk. 1, 1. pkt., affattes  

 således:
 »Skat af aktieindkomst, der ikke overstiger et grundbeløb på  

 26.400 kr., beregnes som en endelig skat på 28 pct.«.
 2. I § 8 a, stk. 2, 1. pkt., ændres »40  

 pct.« til: »43 pct.«.
§ 5 Stk. 1. Loven træder i kraft den 1. januar 2001.
 Stk. 2. § 1, nr. 1 - 4, § 3, nr. 2, og § 4, jf.  

 dog denne paragrafs stk. 4, 4. pkt., har virkning fra indkomståret  

 2001.
 Stk. 3. § 2, nr. 2 og 3, har virkning ved beskatning af  

 boer og mellemperioder vedrørende personer, der afgår ved  

 døden den 1. januar 2001 eller senere, og ved skifte af uskiftede  

 boer, når anmodning om skifte indgives den 1. januar 2001 eller  

 senere.
Stk. 4. § 3, nr. 1, har virkning fra den 1. januar 2001.  

 Har en skattepligtig med bagudforskudt indkomstår 2001 erhvervet  

 udbytte i perioden mellem indkomstårets begyndelse og 1. januar 2001,  

 udgør endelig skat efter personskattelovens § 8 a, stk. 1,  

 25 pct. af denne del af aktieindkomsten.
De i 2. pkt. nævnte udbytter,  

 anses i størst muligt omfang for at udgøre den del af  

 aktieindkomsten for indkomståret 2001, hvoraf der beregnes endelig  

 skat.
Har en skattepligtig med fremadforskudt indkomstår 2000 erhvervet  

 udbytte i perioden mellem den 1. januar 2001 og indkomstårets slutning,  

 udgør endelig skat efter personskattelovens § 8 a, stk. 1,  

 28 pct. af denne del af aktieindkomsten.
De i 4. pkt. nævnte udbytter  

 anses i størst muligt omfang for at udgøre den del af  

 aktieindkomsten for indkomståret 2000, hvoraf der beregnes endelig  

 skat.
Bemærkninger til lovforslaget Almindelige bemærkninger Regeringen fremlægger en række lovforslag, der  

 skal sikre og udbygge et konkurrencedygtigt skattesystem, som er en  

 væsentlig parameter, når virksomheder træffer beslutning om  

 placering af nuværende og fremtidig produktion.
Et væsentligt element i disse lovinitiativer er en  

 nedsættelse af satsen for beskatningen af selskaber m.fl.
Regeringen  

 foreslår derfor en satsnedsættelse fra 32 pct. til 30 pct. fra  

 indkomståret 2001. Der henvises herom til det samtidigt hermed  

 fremsatte lovforslag om nedsættelse af skattesatsen for selskaber samt  

 virksomhedsskatteprocenten.
Finansieringen af satsnedsættelsen sker ved en  

 ændring af afskrivningsreglerne, der skal bidrage til reduktion af  

 opbygning af store udskudte skatter, og forhøjelse af skattesatsen for  

 aktieindkomst.
Ved nærværende lovforslag sker der ændring  

 af afskrivningssatser og -regler og en forhøjelse af skattesatsen for  

 aktieindkomst.
Ændring af afskrivningssystemet For størstedelen af erhvervenes  

 investeringsudgifter er der mulighed for at foretage skattemæssige  

 afskrivninger.
Driftsmidler og skibe kan afskrives med indtil 30 pct. efter  

 et saldoprincip og bygninger m.v. med indtil 5 pct. årligt  

 lineært.
For nogle aktiver, som er udsat for en hurtig  

 værdiforringelse, er der mulighed for straksafskrivning.
Hvis de skattemæssige afskrivninger er større  

 end aktivernes økonomiske værdiforringelse, vil virksomhederne  

 få en særlig skattefordel.
Skattefordelen modsvares af, at  

 virksomhederne opbygger udskudte skatter.
Virksomhederne opnår  

 således et usynligt og rentefrit skattelån gennem  

 afskrivningsreglerne, og det offentlige påføres en  

 skatteudgift.
 Det er en svaghed i den nuværende  

 erhvervsbeskatning, at der således systematisk skabes udskudte  

 skatter.
Forvridninger i opgørelsen af virksomhedernes  

 skattepligtige indkomster som følge af afskrivningsregler favoriserer  

 enkelte brancher eller virksomheder på bekostning af det øvrige  

 erhvervsliv.
De kapitalintensive erhverv i den primære sektor (landbrug  

 og råstofindvinding m.v.), fremstillingssektoren (industrien m.v.) og  

 søfarten har samlet set størst fordel af afskrivningsreglerne.  

 Mindre fordel har forsknings- og vidensintensive- og visse  

 serviceproduktioner, der er brancher i vækst.
 Det er vigtigt, at afskrivningssystemet i højere  

 grad end i dag er neutralt over for virksomhedernes investeringsbeslutninger  

 således, at reglerne for de skattemæssige afskrivninger bedre  

 afspejler aktivernes økonomiske levetid.
Beregninger af skatteudgifter giver belæg for at  

 konkludere, at afskrivningssatserne i Danmark generelt er for høje i  

 forhold til aktivernes værdiforringelse.
Afskrivningsreglernes  

 forvridende effekt på erhvervenes investeringer tiltager ved en  

 høj selskabsskattesats.
Sænkning af saldoafskrivningssatsen og samtidig  

 nedsættelse af selskabsskattesatsen vil derfor mindske de negative  

 påvirkninger af forskellen mellem de skattemæssige og  

 økonomiske afskrivninger.
Det gælder for erhvervene som helhed,  

 men også for eksisterende favoriseringer af enkelte erhverv, der nyder  

 særlige fordele ved de nuværende skattemæssige  

 afskrivninger på bekostning af andre erhverv.
 De foreslåede ændringer af  

 afskrivningsreglerne består af følgende 3 elementer:
 *	nedsættelse af satsen for saldoafskrivninger fra 30 pct. til 25  

 pct.
*	ophævelse af forskudsafskrivninger på driftsmidler *	indførelse af tabsfradrag i salgsåret for udelukkende  

 erhvervsmæssigt benyttede driftsmidler og skibe 1. Nedsættelse af satsen for saldoafskrivninger fra 30 pct. til  

 25 pct.
Det foreslås, at satsen for saldoafskrivninger  

 nedsættes fra 30 pct. til 25 pct. fra og med indkomståret 2001.  

 Dette vil afgørende bidrage til at mindske skattereglerne som  

 parameter ved virksomhedernes investeringsbeslutninger.
Justeringen af  

 afskrivningssatserne vil skabe større neutralitet i forhold til  

 virksomhedernes investeringsbeslutninger - både generelt og på  

 tværs af brancher med forskellig kapitalintensitet.
2. Ophævelse af forskudsafskrivninger på driftsmidler Det foreslås at ophæve adgangen til at  

 forskudsafskrive på driftsmidler.
Allerede i forbindelse med  

 Pinsepakken i 1998 blev det første skridt  taget til at fjerne de  

 forvridende virkninger af forskudsafskrivningssystemet, idet adgangen til at  

 forskudsafskrive på bygninger og installationer blev ophævet.  

 Adgangen til at forskudsafskrive på driftsmidler og skibe blev dog  

 opretholdt.
Det foreslås at videreføre initiativet i  

 Pinsepakken, idet adgangen til at forskudsafskrive på driftsmidler  

 foreslås ophævet.
Ophævelsen af adgangen til  

 forskudsafskrivning på driftsmidler foreslås at få virkning  

 for aftaler m.v., der indgås på dagen for lovforslagets  

 fremsættelse eller senere.
 Adgangen til at forskudsafskrive på skibe  

 foreslås dog opretholdt, idet forskudsafskrivning på skibe indtil  

 videre er et element i den samlede beskatning af rederivirksomhed og dermed  

 indgår som et naturligt element i mulige overvejelser om særlige  

 skatteregler til sikring af danske rederes internationale  

 konkurrenceevne.
3. Tabsfradrag i salgsåret for driftsmidler og skibe Skattemæssig afskrivning efter et saldoprincip for  

 alle de udelukkende erhvervsmæssigt benyttede driftsmidler og skibe,  

 som en virksomhed anvender, medfører, at driftsmidler med en meget  

 kort  teknisk-økonomisk levetid afskrives over en for lang  

 periode.
Dette forstærkes, hvis driftsmidlernes økonomiske  

 levetid bliver kortere som følge af den teknologiske udvikling.  

 Udviklingen af nye maskiner og produktionsmetoder m.v. kan medføre, at  

 en virksomheds produktionsapparat i løbet af meget kort tid bliver  

 forældet.
Og dette kan give en økonomisk afskrivningsprofil for  

 et aktiv, der er hurtigere end den skattemæssige afskrivningsprofil.
De  

 skattemæssige afskrivninger kan således ikke følge med  

 aktivernes teknisk-økonomiske forældelse.
Når en virksomhed tager et aktiv ud af brug,  

 indgår restanskaffelsessummen for aktivet (den del af  

 anskaffelsessummen, der ikke er afskrevet) fortsat på saldoen, selvom  

 aktivet ikke længere indgår i produktionen.
Virksomheden  

 får fradrag for tabet i virksomhedens resterende levetid derved, at  

 hele den nedskrevne værdi bliver stående på saldoen.
Gennem  

 de fremtidige afskrivninger opnås der successivt fradrag for tabet.
Når et aktiv sælges, er der fradrag for  

 salgssummen i saldoen.
Den del af anskaffelsessummen for aktivet, der ikke er  

 afskrevet (dvs. tabet), og som ikke er dækket af en salgssum,  

 indgår fortsat på saldoen.
Virksomheden får fradrag for  

 tabet i virksomhedens resterende levetid som nævnt ovenfor.
 For at imødekomme bl.a. de højteknologiske  

 virksomheder, der kan anvende visse driftsmidler m.v., for hvilke den  

 økonomiske afskrivningsprofil er hurtigere end den skattemæssige  

 afskrivningsprofil, foreslås det, at virksomhederne kan vælge at  

 fradrage tabet straks i salgsåret.
Den foreslåede regel går ud på, at hvis  

 den skattepligtige har solgt et aktiv til et beløb, der er mindre end  

 anskaffelsessummen med fradrag af de foretagne skattemæssige  

 afskrivninger på aktivet, kan det tab, der således konstateres,  

 fradrages fuldt ud i salgsåret.
Med salg sidestilles skrotning og  

 lignende.
Såfremt virksomheden vælger at foretage fradrag for det  

 konstaterede tab på et solgt eller på anden måde  

 afhændet aktiv, skal den fælles saldo for alle virksomhedens  

 driftsmidler og skibe formindskes med hele den uafskrevne anskaffelsessum for  

 det solgte eller afhændede aktiv.
Der kan kun opnås fradrag for  

 tab i det omfang formindskelsen ikke fører til en negativ fælles  

 saldo.
Den foreslåede regel svarer grundlæggende til  

 en regel i den tidligere afskrivningslovs § 4. Reglen var indeholdt i  

 den første afskrivningslov helt tilbage fra 1957. Reglen blev  

 afskaffet i forbindelse med indførelsen af pristalsreguleringen af  

 afskrivningsgrundlag og afskrivninger i 1982. Begrundelsen for  

 ophævelsen var, at der ikke længere fandtes samme behov for en  

 særlig adgang til straks i salgsåret at fradrage hele tabet.  

 Endvidere blev ophævelsen begrundet med, at opgørelsen af tabet  

 også ville blive endnu mere kompliceret ved indførelsen af den  

 pristalsregulerede driftsmiddelsaldo.
Da pristalsreguleringen atter blev  

 afskaffet i 1991, blev den pågældende tidligere ophævede  

 regel imidlertid ikke genindført.
Det foreslåede tabsfradrag har den fordel for  

 virksomheden, at de aktiver, der forældes hurtigere end de afskrives  

 skattemæssigt, kommer ud af skatteregnskabet på det tidspunkt,  

 hvor de ved salg, skrotning og lignende udgår af virksomhedens  

 kapitalapparat.
Forslaget skaber en bedre sammenhæng mellem de  

 økonomiske og de skattemæssige afskrivninger, således at  

 virksomheden ikke kommer i en situation, hvor de skattemæssige  

 afskrivninger er ringere end de økonomiske afskrivninger.
 Skatteministeren vil efter, at ordningen har været  

 anvendt i en periode på 3 år, give Folketingets Skatteudvalg en  

 redegørelse for anvendelsen af ordningen som et led i regeringens  

 særlige overvågning af ny lovgivning.
Ændring af aktieindkomstbeskatningen Indkomst indtjent gennem et selskab beskattes på to  

 niveauer.
Først med selskabsskat og derefter på  

 aktionærniveau som udbytte eller aktieavance.
Niveauet skal ligge,  

 så der ikke er skattemæssige fordele forbundet ved at konvertere  

 løn til udbytte.
De foreslåede ændringer vedrørende  

 reglerne for aktieindkomstbeskatningen går ud på at  

 forhøje satserne for skat på aktieindkomst fra 25/40 pct. til  

 28/43 pct.
Derved bevares overensstemmelsen mellem den samlede beskatning af  

 indkomst indtjent gennem et selskab sammenholdt med beskatningen af indkomst  

 indtjent direkte af en person.
Efter gældende regler beskattes aktieindkomst under  

 38.500 kr. (2001) med 25 pct.
Skat af aktieindkomst, der overstiger denne  

 beløbsgrænse, beregnes med 40 pct.
Det foreslås at forhøje skatten på  

 aktieindkomst under 38.500 kr. (2001) fra 25 pct. til 28 pct. og over  

 beløbsgrænsen fra 40 pct. til 43 pct.
Den foreslåede  

 forhøjelse af aktieindkomstskatten indebærer, at den samlede  

 beskatning hos selskab og aktionær af aktieindkomst under 38.500 kr.  

 (2001) bliver 49,6 pct., og over beløbsgrænsen 60,1 pct.
Beskatningen af aktieindkomst skal ses i sammenhæng  

 med både kapitalindkomstbeskatningen og beskatningen af  

 lønindkomst.
Det tilsigtes, at aktieindkomstskatten ligger på et  

 niveau, så det er skattemæssigt neutralt, om en indkomst  

 indtjenes som løn, rente eller udbytte.
Det tilstræbes  

 således, at der ikke er skattemæssige fordele forbundet med at  

 konvertere eksempelvis løn til udbytte.
Ved at tilpasse  

 aktieindkomstbeskatningen til skatten af kapital- og lønindkomst  

 opnås et enklere skattesystem, idet det ikke er nødvendigt med  

 komplicerede værnsregler, der skal forhindre skatteomgåelse.
 Dermed indebærer ændringerne, at den samlede  

 beskatning fastholdes på samme niveau, og at overensstemmelsen bevares  

 mellem den samlede beskatning af indkomst indtjent gennem et selskab  

 sammenholdt med beskatningen af indkomst indtjent direkte af en person.
 Som en konsekvens af, at skatten af aktieindkomst under  

 38.500 kr. (2001) foreslås forhøjet fra 25 pct. til 28 pct.,  

 foreslås det, at den kildeskat, som selskaber skal indeholde ved  

 udbytteudlodningen, tilsvarende ændres fra 25 pct. til 28 pct.  

 Endvidere foreslås, at dødsboskattelovens regler for beskatning  

 af aktieindkomst ændres, så beskatningen af aktieindkomst bliver  

 den samme ved død, som når modtageren er i live.
Provenumæssige konsekvenser Der henvises til det samtidigt fremsatte forslag om  

 nedsættelse af skattesatsen for selskaber samt  

 virksomhedsskatteprocenten.
Erhvervsøkonomiske konsekvenser Der henvises til det samtidigt fremsatte forslag om  

 nedsættelse af skattesatsen for selskaber samt  

 virksomhedsskatteprocenten.
Administrative konsekvenser for stat, amter og  

 kommuner Lovforslaget skønnes at medføre  

 engangsudgifter på 2 mill. kr. til edb-tilretning.
Derudover  

 skønnes forslaget ikke at have nævneværdige administrative  

 konsekvenser for Told og Skat.
Administrative konsekvenser for erhvervslivet og  

 borgerne Forslaget om nedsættelse af afskrivningssatser  

 skønnes kun at have meget begrænsede administrative  

 konsekvenser.
Forslaget om afskaffelse af adgangen til at foretage  

 forskudsafskrivninger på driftsmidler indebærer en forenkling af  

 skattesystemet og vil dermed give administrative lettelser for  

 erhvervsvirksomhederne.
Forslaget om, at virksomheder kan opnå tabsfradrag  

 for aktiver straks ved salg, skrotning eller lignende af det  

 pågældende aktiv, vil medføre et vist administrativt  

 merarbejde for de virksomheder, der benytter sig af ordningen.
Ordningen er  

 dog frivillig for virksomhederne.
Det administrative merarbejde vil  

 opstå hver gang virksomheden ønsker at benytte sig af ordningen.  

 Der er ikke nærmere holdepunkter for antagelser om, hvor mange  

 virksomheder, der vil benytte sig af ordningen.
Når en virksomhed ved salg eller skrotning af et  

 aktiv ønsker tabsfradrag, skal den til brug herfor anvende oplysning  

 om anskaffelsessummen for det pågældende aktiv, og oplysninger om  

 de afskrivningsprocenter, der er anvendt for den fælles  

 driftsmiddelsaldo for de enkelte indkomstår siden anskaffelsen af det  

 pågældende aktiv, med henblik på at opgøre det tab,  

 der kan konstateres for det solgte eller skrottede aktiv.
Det antages, at  

 ordningen kun vil finde anvendelse for aktiver, som virksomheden har anvendt  

 i en kortere årrække, og det vil derfor i de fleste  

 tilfælde være relativt nemt for virksomheden at finde de  

 oplysninger, der er nødvendige for at kunne anvende den  

 foreslåede ordning.
Det er ikke muligt at kvantificere omfanget af  

 virksomhedernes tidsforbrug.
 De øvrige foreslåede elementer skønnes  

 ikke at have nævneværdige administrative konsekvenser for  

 erhvervslivet.
Miljømæssige konsekvenser Lovforslaget har ikke miljømæssige  

 konsekvenser.
Forholdet til EU-retten Lovforslaget skønnes ikke at indeholde EU-retlige  

 aspekter.
Høring Lovforslaget har været på teknisk  

 høring hos Advokatrådet, Erhvervenes Skattesekretariat,  

 Landbrugsraadet, De danske Landboforeninger, Dansk Familielandbrug,  

 Landbrugets Rådgivningscenter, Foreningen af Statsautoriserede  

 Revisorer, Foreningen Registrerede Revisorer, Finansrådet, Forsikring  

 og Pension, Dansk Handel & Service, Det Danske Handelskammer,  

 Håndværksrådet, Dansk Industri, Skatterevisorforeningen,  

 Skattechefforeningen, Arbejderbevægelsens Erhvervsråd, Danmarks  

 Eksportråd, Danmarks Fiskeriforening, Finansministeriet,  

 Erhvervsministeriet, Erhvervs- og Selskabsstyrelsen,  

 Økonomiministeriet, Ministeriet for Fødevarer, Landbrug og  

 Fiskeri, Justitsministeriet, Told- og Skattestyrelsen, Kommunernes  

 Landsforening, Københavns Kommune og Frederiksberg  

 Kommune.
 I nedenstående skema er i kort form  

 gengivet modtagne høringssvar samt Skatteministeriets kommentarer  

 hertil, idet også høringssvar, der ikke er af teknisk  

 karakter vedrørende lovforslaget, er refereret og kommenteret.
Organisation/ myndighed Bemærkninger Kommentarer Advokatrådet Forhøjelsen af aktieindkomstskattesatserne skal kun  

 være fra 25 pct. til 27 pct. henholdsvis fra 40 pct. til 42 pct. for at  

 opretholde beskatningen på samme niveau.
 Foreslår at forhøjelsen af aktieindkomstsatserne udskydes til  

 den 1. januar 2002 for at sikre, at optjente reserver i løbet af 2001  

 kan udbetales efter nuværende aktieindkomstskatteprocenter.
Den samlede beskatning hos aktionær og selskab er i  

 underkanten af, hvad satserne var, da selskabsskattesatsen var 34 pct.
Her  

 var den samlede beskatning henholdsvis 50,5 pct. og 60,4 pct.
Satserne blev  

 ikke forhøjet, da selskabsskattesatsen blev nedsat fra 34 pct. til 32  

 pct.
Iøvrigt er formålet at bevare overensstemmelsen mellem den  

 samlede beskatning af indkomst indtjent gennem et selskab sammenholdt med  

 beskatningen af indkomst indtjent direkte af en person.
Forhøjelsen af indeholdelsespro- centen kan kun ske med virkning fra en bestemt dato, medens  

 ændringen af aktieindkomstskatten har virkning fra et bestemt  

 indkomstår.
Forslaget vil ikke skabe symmetri, idet det kan føre  

 til, at udbytter beskattes med de nuværende satser, selvom den  

 indkomst, der vedrører udbyttet, er beskattet med 30 pct.
Erhvervenes Skattesekretariat AL § 5 A bør udtrykkeligt sidestille skrotning og  

 lignende med salg.
 Der indsættes en bestemmelse om, at AL § 5 A  

 også gælder ved skrotning og lignende.
Dansk Handel & Service Forslaget i AL § 5 A er administrativt besværlig  

 og straksafskrivning af IT-hardware foreslås i stedet.
Tvivl om reglen,  

 når dele af et aktiv sælges eller skrottes.
Der henvises til de almindelige bemærkninger i  

 lovforslaget om nedsættelse af skattesatsen for selskaber og  

 virksomhedsskatteprocenten for en nærmere redegørelse for  

 baggrunden for, de provenumæssige og de erhvervsøkonomiske  

 konsekvenser af erhvervsskatteforslagene.
Det er dermed uden for rammerne af  

 de samlede lovinitiativer at foreslå straksafskrivning af IT-hardware.  

 Eventuel tabsfradrag for salg af en del af et aktiv vil blive  

 administrativt besværlig.
 Forhøjelsen af aktieindkomstsatsen betyder en  

 højere beskatning.
Den samlede beskatning ligger i underkanten af beskatningen,  

 da skattesatsen for selskaber var 34 pct.
I øvrigt er formålet  

 at bevare overensstemmelsen mellem den samlede beskatning af indkomst  

 indtjent gennem et selskab sammenholdt med beskatningen af indkomst indtjent  

 direkte af en person.
 Overgangsreglerne er besværlige og vil reelt betyde en  

 forhøjelse allerede i indkomståret 2000.
Overgangsreglerne skal løse det problem, at personer  

 kan have et indkomstår, der ikke følger kalenderåret  

 samtidig med, at forhøjelsen af indeholdelsesprocenten kun kan ske med  

 virkning fra en bestemt dato.
Reglerne for personer med fremadforskudt  

 indkomstår har til formål at undgå en selvangivelsespligt  

 for alle udbytter med henblik på refusion af for meget indeholdt  

 udbytteskat.
Det drejer sig om forholdsvis få  

 tilfælde.
 Forslaget bør tænkes sammen med rapporten om  

 forenkling af aktieavancebeskatningsreglerne.
 Forenkling af aktieavancebeskat-ningsreglerne er ikke  

 afhængig af, at der gælder bestemte satser for  

 aktieindkomstskatten.
Håndværksrådet Investeringen/betalingen for driftsmidler foregår i det  

 første år, og dermed bliver afskrivningerne reelt en stramning  

 af virksomhedsbeskatningen.
 Skatteomlægningen vil medføre en væsentlig omfordeling  

 fra mange mindre virksomheder til landets store virksomheder.
 Støtter forslaget om fradrag for tab ved salg eller skrotning af et  

 aktiv, men det ændrer ikke på, at der kan være et  

 misforhold mellem det afskrevne beløb og aktivets værdi i  

 ejerperioden.
 Skattemæssig afskrivning skal modsvare  

 værdiforringelsen af aktivet.
 Der henvises til kommentarerne ovenfor til høringssvaret fra Dansk  

 Handel & Service.
Der er afgørende administrative fordele forbundet med et  

 saldosystem for alle driftsmidler og skibe.
Identitet mellem det afskrevne  

 beløb og værdien i ejerperioden ville i princippet kræve  

 individuel afskrivning for hvert enkelt aktiv.
Dansk Industri Et skridt i den gale retning at nedsætte satsen for  

 saldoafskrivninger til 25 pct.
I stedet bør satsen  

 forhøjes.
Forringede afskrivningsregler vil være til skade for investeringer i  

 ny teknologi og nye produktionsprocesser.
De virksomheder, der rammes  

 hårdest, er virksomheder, der må investere meget i ny teknologi.  

 I sammenhæng med stramningen af reglerne for anskaffelse af  

 småaktiver i samlesæt bør der ske en forhøjelse af  

 beløbsgrænsen for straksafskrivning af småaktiver.
 Forkert, at den samlede belastning af erhvervslivet og dets ejere  

 skærpes med skatteomlægningen.
Nedsættelse af saldoafskrivningssatsen til 25 pct. har  

 til formål at reducere opbygningen af udskudte skatter.
Der henvises i  

 øvrigt til kommentarerne ovenfor til høringssvaret fra Dansk  

 Handel & Service.
 Straksafskrivning af småaktiver er en begunstigende særregel.  

 Det ligger uden for rammerne af de foreslåede initiativer  

 vedrørende erhvervsbeskatningen at forhøje  

 beløbsgrænsen for straksafskrivning af småaktiver.
 Den samlede beskatning af selskab og aktionær ligger i underkanten  

 af beskatningen, da skattesatsen for selskaber var 34 pct.
 De danske Landboforeninger, Landbrugsraadet og Dansk  

 Familielandbrug.
 Tager afstand fra, at nedsættelsen af  

 selskabsskattesatsen skal finansieres ved en nedsættelse af  

 afskrivningssatsen for driftsmidler.
 Der henvises til kommentarerne ovenfor til  

 høringssvaret fra Dansk Handel & Service.
Landbrugets Rådgivningscenter Det bør overvejes at afskaffe de skærpede regler  

 vedr. anskaffelse af aktiver i samlesæt fra Pinsepakken i  

 1998.
Det ligger uden for rammerne af de foreslåede  

 initiativer vedrørende erhvervsbeskatningen at overveje afskaffelse af  

 de skærpede regler for straksafskrivning af aktiver, der anskaffes i  

 samlesæt m.v.
Der henvises i øvrigt til kommentarerne ovenfor  

 til høringssvaret fra Dansk Handel & Service.
Danmarks Fiskeriforening Nedsættelse af satsen for saldoafskrivninger til 25  

 pct. og afskaffelse af adgangen til forskudsafskrivninger vil betyde, at helt  

 nødvendige investeringer i nye fartøjer og nyt udstyr enten  

 må udskydes eller helt må opgives, og i øvrigt være  

 i modstrid med den seneste sektorplan for dansk industri.
Forslaget  

 bør derfor trækkes tilbage.
Nedsættelse af saldoafskrivningssatsen til 25 pct. og  

 afskaffelse af adgangen til forskudsafskrivninger på driftsmidler har  

 til formål at reducere opbygningen af udskudte skatter i  

 virksomhederne.
Adgangen til at forskudsafskrive på skibe opretholdes.  

 Der henvises i øvrigt til kommentarerne ovenfor til  

 høringssvaret fra Dansk Handel & Service.
Skatterevisorforeningen Indførelse af tabsfradrag er administrativt  

 besværlig.
 Afskaffelse af adgang til forskudsafskrivning er i øvrigt en  

 administrativ forenkling.
 Bestemmelsen i AL § 9, stk. 2, skal formentlig ændres.
 Uklart, hvorledes den nedskrevne værdi skal opgøres, hvor  

 saldoen er nedbragt til 0 eller et negativt beløb.
 Forslaget vil typisk vedrøre aktiver, der er anskaffet  

 inden for en kortere årrække, hvor det er relativt enkelt for  

 virksomheden at opgøre de foretagne afskrivninger på  

 aktivet.
 Forskudsafskrivninger på skibe opretholdes.
 AL § 9 vedrører ophør, hvorfor en ændring ikke er  

 påkrævet.
Er saldoen nedbragt til 0, har virksomheden fået dækning for  

samtlige udgifter enten i form af afskrivninger eller salgssummer, og  

 salgssummer skal beskattes eller udlignes ved nyanskaffelser.
Der  

 indsættes en regel om, at der kun kan opnås fradrag for tab i det  

 omfang saldoen ikke bliver negativ som følge af fradrag for den  

 uafskrevne del af anskaffelsessummen.
Skattechefforeningen Bestemmelsen i AL § 9, stk. 2, bør  

 omformuleres, idet denne bestemmer, at tabsfradraget skal afvente salget af  

 sidste driftsmiddel.
 Støtter forslaget om afskaffelse af forskudsafskrivninger på  

 driftsmidler og skibe, der er en administrativ forenkling.
 Uklart, hvorledes den nedskrevne værdi skal opgøres, hvor  

 saldoen er nedbragt til 0 eller et negativt beløb.
 AL § 9 vedrører ophør af virksomhed,  

 hvorfor en ændring ikke er påkrævet.
 Adgangen til at forskudsafskrive på skibe er opretholdt i  

 lovforslaget.
 Der henvises til kommentaren til høringssvaret fra  

 Skatterevisorforeningen.
Foreningen af Statsautoriserede Revisorer Der spørges i relation til AL § 5 A, om dele af  

 et aktiv, der skal anses for ét driftsmiddel, berettiger til  

 tabsfradrag.
Der spørges endvidere, om det har nogen betydning, om de  

 nedtagne dele udskiftes med nye dele.
 Der spørges, om det er en betingelse for tabsfradrag, at  

 driftsmidlet er fjernet fra virksomheden eller ikke kan fungere.
 Der spørges, om det er korrekt, at der ikke kan opnås  

 tabsfradrag for solgte driftsmidler før indkomståret 2001, der  

 endnu ikke er fuldt afskrevet.
Forslaget gælder kun ved salg eller skrotning af et  

 selvstændigt driftsmiddel.
Det er uden betydning for tabsfradrag, at et  

 driftsmiddel udskiftes med et andet.
Der er indsat en bestemmelse i forslaget om, at med salg sidestilles  

 skrotning og lignende.
Det er afgørende, at driftsmidlet ikke  

 længere indgår i produktionsapparatet.
 Bestemmelsen i AL § 5 A har virkning for salg, skrotning eller lignende af  

 aktiver, der finder sted i indkomståret 2001 eller senere, uanset,  

 hvornår aktivet er anskaffet.
Foreningen Registrerede Revisorer Det er ikke acceptabelt, at virksomhedernes likviditet  

 forringes med 2 mia. kr. i 2001. Nedsættelsen af  

 saldoafskrivningssatsen bør indfases med 1 pct. over 5 år, jf.  

 tidligere skatteomlægninger.
Forringelsen af afskrivningerne vil ramme  

 alle, medens nedsættelse af selskabsskattesatsen kun vil være til  

 gavn for store selskaber.
Tvivler på, at nedsættelsen af  

 afskrivningssatsen til 25 pct. vil bidrage til at reducere opbygningen af  

 udskudte skatter og foreslår, at der igangsættes et pilotprojekt  

 hvor der for forskellige virksomhedstyper og - størrelser ses på  

 den faktiske økonomiske afskrivning for driftsmidler.
 Satserne for aktieindkomst bør kun forhøjes til 27 pct.  

 henholdsvis 41/42 pct.
Foreslår afskaffelse af stramningen i Pinsepakken vedrørende  

 anskaffelse af aktiver i samlesæt.
Foreslår, at  

 beløbsgrænsen for straksafskrivning i samlesæt  

 forhøjes til 30.000 kr.
 Der henvises til kommentarerne ovenfor til  

 høringssvaret fra Dansk Handel & Service.
Den samlede beskatning hos aktionær og selskab ligger i underkanten  

 af beskatningen, da skattesatsen for selskaber var 34 pct.
I øvrigt er  

 formålet at bevare overensstemmelsen mellem den samlede beskatning af  

 indkomst indtjent gennem et selskab sammenholdt med beskatningen af indkomst  

 indtjent direkte af en person.
 Straksafskrivning af småaktiver er en begunstigende særregel.  

 Det ligger uden for rammerne af de foreslåede initiativer  

 vedrørende erhvervsbeskatningen at afskaffe stramningen i Pinsepakken  

 eller at forhøje beløbsgrænsen for straksafskrivning af  

 småaktiver.
Frederiksberg Kommune Bestemmelsen i afskrivningslovens § 9, stk.2, skal  

 formentlig ændres.
 Uklart, hvorledes den nedskrevne værdi skal opgøres, hvor  

 saldoen er nedbragt til 0 eller et negativt beløb.
 AL § 9 vedrører ophør af virksomhed,  

 hvorfor en ændring ikke er påkrævet.
 Der henvises til kommentaren til høringssvaret fra  

 Skatterevisorforeningen.
Sammenfatning af økonomiske og  

 administrative konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Der henvises til det samtidigt fremsatte forslag om  

 nedsættelse af skattesatsen for selskaber samt  

 virksomhedsskatteprocenten.
Administrative konsekvenser for stat, amter og  

 kommuner Lovforslaget skønnes at medføre engangsudgifter  

 på 2 mill. kr. til edb-tilretning.
Økonomiske konsekvenser for  

 erhvervslivet Der henvises til det samtidigt fremsatte forslag om  

 nedsættelse af skattesatsen for selskaber samt  

 virksomhedsskatteprocenten.
Administrative konsekvenser for  

 erhvervslivet Forslaget om tabsfradrag for aktiver straks ved salg og  

 skrotning eller lignende af det pågældende aktiv vil  

 medføre et vist administrativt merarbejde for de virksomheder, der  

 benytter sig af ordningen.
Ordningen er frivillig for  

 virksomhederne.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget skønnes ikke at indeholde EU-retlige  

 aspekter.
Bemærkninger til lovforslagets  

 enkelte bestemmelser Til § 1 Til nr. 1 Driftsmidler og skibe afskrives efter afskrivningslovens  

 § 5, stk. 1, på en fælles saldo for alle aktiver, som  

 en skattepligtig benytter erhvervsmæssigt.
Efter afskrivningslovens § 5, stk. 2, foretages  

 afskrivning på grundlag af den afskrivningsberettigede saldoværdi  

 ved indkomstårets udgang.
Denne værdi opgøres som  

 saldoværdien ved begyndelsen af indkomståret med tillæg af  

 anskaffelsessummer for de driftsmidler og skibe, der er anskaffet i  

 indkomstårets løb, og med fradrag af salgssummer for de  

 driftsmidler, der er solgt i løbet af indkomståret.
Efter  

 afskrivningslovens § 5, stk. 3, kan afskrivning foretages med  

 indtil 30 pct. af saldoværdien.
 Det foreslås at nedsætte den maksimalt  

 tilladte afskrivningssats i afskrivningslovens § 5, stk. 3,1. pkt.,  

 fra 30 pct. til 25 pct.
Til nr. 2 Efter afskrivningslovens § 5, stk. 4, kan visse  

 selskaber ikke i anskaffelsesåret afskrive på driftsmidler og  

 skibe anskaffet til udlejning.
For indkomståret efter  

 anskaffelsesåret kan selskabet derimod afskrive indtil 60 pct. af  

 anskaffelsessummen.
Fra og med det andet indkomstår efter  

 anskaffelsesåret afskrives det resterende beløb efter de  

 almindelige regler for afskrivning på driftsmidler og skibe.
Efter  

 § 5, stk. 6, har skatteministeren dog mulighed for at dispensere  

 fra reglen i afskrivningslovens § 5, stk. 4, således, at  

 anskaffelsessummen for udlejningsaktiver allerede i anskaffelsesåret  

 kan afskrives efter de almindelige regler.
Kompetencen til at meddele  

 dispensation er ved bekendtgørelse nr. 303 af 2. maj 2000 henlagt til  

 den skatteansættende myndighed.
Det foreslås at nedsætte den maksimalt  

 tilladte afskrivningssats for indkomståret efter anskaffelsesåret  

 i afskrivningslovens § 5, stk. 4, 2. pkt., fra 60 pct. af  

 anskaffelsessummen til 50 pct. af anskaffelsessummen.
Nedsættelsen af  

 afskrivningssatsen til 50 pct. er begrundet med, at saldoafskrivningssatsen  

 nedsættes fra 30 pct. til 25 pct., jf. lovforslagets § 1, nr.  

 1.
Til nr. 3 Der foreslås ved en ny bestemmelse i  

 afskrivningslovens § 5 A indført adgang for virksomhederne til at  

 opnå fradrag for tab ved salg, skrotning eller lignende af et aktiv  

 straks i salgsåret m.v.
Det er i den foreslåede bestemmelse i 1. pkt.  

 foreslået, at har den skattepligtige i løbet af  

 indkomståret solgt et udelukkende erhvervsmæssigt benyttet  

 driftsmiddel eller skib til et beløb, der er mindre end  

 anskaffelsessummen med tillæg af eventuelle afholdte  

 forbedringsudgifter og med fradrag af foretagne afskrivninger, herunder  

 forskudsafskrivninger og afskrivninger på eventuelle  

 forbedringsudgifter på aktivet, kan der opnås fradrag for det  

 opgjorte tab.
Fradraget opnås i det indkomstår, hvori  

 driftsmidlet eller skibet er solgt.
Efter afskrivningslovens § 47 sidestilles andre  

 former for afhændelse og afståelse med salg.
Bestemmelsen tager  

 efter sin ordlyd sigte på andre former for afhændelse og  

 afståelse.
Den foreslåede regel i § 5 A skal også  

 gælde i tilfælde, hvor et aktiv skrottes eller på anden  

 måde udgår af virksomhedens produktionsapparat.
Det  

 foreslås i 3. pkt. fastsat, at med salg sidestilles skrotning og  

 lignende, hvilket også omfatter tilfælde, hvor aktivet  

 udgår af virksomhedens produktionsapparat.
For delvist erhvervsmæssigt benyttede driftsmidler  

 og skibe gælder, at de afskrives særskilt.
Ved salg  

 opgøres fortjeneste eller tab på aktivet, og fortjenesten eller  

 tab medregnes ved opgørelsen af den skattepligtige indkomst for  

 salgsåret efter reglerne i afskrivningslovens § 12. Det vil sige,  

 at for et delvist erhvervsmæssigt benyttet aktiv opnås der  

 fradrag for tabet straks i salgsåret.
Den skattemæssige  

 behandling af tab ved salg af blandet benyttede driftsmidler og skibe svarer  

 således i princippet til den foreslåede regel vedrørende  

 tabsfradrag for udelukkende erhvervsmæssigt benyttede driftsmidler og  

 skibe.
 Det er i det foreslåede 4. pkt. fastsat, at hvis den  

 skattepligtige vælger at foretage fradrag for det konstaterede tab for  

 et aktiv, der er solgt eller på anden måde afhændet, kan  

 der ikke foretages afskrivning på det pågældende aktiv i  

 salgsåret m.v.
 Hvis der er flere ejere af et aktiv, træffer den  

 enkelte ejer uafhængigt af de øvrige ejere beslutning om,  

 hvorvidt vedkommende ønsker at opnå tabsfradrag i  

 salgsåret efter den foreslåede bestemmelse.
Ønsker en skattepligtig at benytte sig af adgangen  

 til fradrag for et tab i salgsåret, skal tabet opgøres.
Til brug  

 for opgørelsen af tabet skal den skattepligtige bruge oplysning om  

 aktivets anskaffelsessum og eventuelle afholdte forbedringsudgifter, samt  

 tidspunktet for anskaffelsen og eventuelle afholdte forbedringsudgifter  

 på aktivet.
Endvidere skal den skattepligtige opgøre  

 størrelsen af de foretagne afskrivninger på aktivet, herunder  

 afskrivninger på eventuelle forbedringsudgifter.
De foretagne  

 afskrivninger på aktivet beregnes ved anvendelse af de  

 afskrivningsprocenter, der i de år, hvor aktivet har været  

 genstand for saldoafskrivninger, er benyttet for den fælles  

 saldo for alle virksomhedens driftsmidler og skibe, jf. det foreslåede  

 2. pkt.
På driftsmiddelsaldoen indgår alle  

 anskaffelsessummer for købte aktiver og fragår alle salgssummer  

 for solgte aktiver.
Når salgssummer fragår i saldoen, reduceres  

 de afskrivninger, der kan foretages fremover.
De afskrivninger, der skal  

 opgøres for et aktiv, for hvilket der ønskes tabsfradrag, er  

 efter forslaget uafhængig af, hvorledes driftsmiddelsaldoen for  

 tidligere indkomstår har udviklet sig som følge af salg og  

 nyanskaffelser af aktiver.
Det er i det foreslåede 5. pkt. fastsat, at hvis den  

 skattepligtige ønsker fradrag for tab i salgsåret m.v., skal  

 værdien for virksomhedens fælles saldo for driftsmidler og skibe  

 ved begyndelsen af indkomståret formindskes med hele den uafskrevne del  

 af anskaffelsessummen for det aktiv, som der gives tabsfradrag for, dvs. den  

 nedskrevne værdi.
Det er nødvendigt for at undgå  

 dobbeltfradrag for dels tabet, dels fradrag for den del af den uafskrevne  

 anskaffelsessum, der dækkes af salgssummen.
Det foreslås i 6. pkt., at der ikke kan opnås  

 fradrag for tab i det omfang formindskelsen med et beløb svarende til  

 den uafskrevne del af anskaffelsessummen, dvs. den nedskrevne værdi,  

 fører til, at saldoen bliver negativ.
Der kan således kun  

 opnås fradrag for tab indtil saldoen bliver 0 ved formindskelsen med  

 den uafskrevne del af anskaffelsessummen.
Det vil sige, at det kun er en del  

 af den uafskrevne del af anskaffelsessummen, som saldoen i denne situation  

 formindskes med.
Det skyldes, at når driftsmiddelsaldoen bliver 0 eller  

 negativ, er dette udtryk for, at virksomheden har fået dækning  

 for alle udgifter til anskaffelse af afskrivningsberettigede  

 driftsmidler m.v., herunder også det aktiv, for hvilket der  

 ønskes fradrag for tab, enten i form af afskrivninger eller i form af  

 salgssummer for solgte aktiver.
En negativ saldo for et indkomstår, der  

 ikke medregnes ved opgørelsen af den skattepligtige indkomst, skal  

 enten udlignes ved anskaffelser eller medregnes ved opgørelsen af den  

 skattepligtige indkomst for det følgende indkomstår.
Der er  

 derfor ikke grundlag for at indrømme fradrag for tab på et  

 aktiv, hvis saldoen bliver negativ.
 Anvendelsen af den foreslåede regel kan belyses i  

 følgende forenklede eksempel:
Eksempel Et aktiv anskaffes til 100.000 kr., der indgår på  

 den fælles saldo for driftsmidler og skibe.
Der foretages afskrivning  

 på den fælles saldo i år 1 med 30 pct., i år 2 med 30  

 pct. og i år 3 med 20 pct.
I år 4 sælges det  

 pågældende aktiv for 10.000 kr.
Afskrivningen på det  

 pågældende aktiv har dermed været:
År 1:	30 pct. af År 2:	30 pct. af År 3:	20 pct. af 100.000 kr. = 	30.000 kr.
 70.000 kr. = 	21.000 kr.
 49.000 kr. = 	9.800 kr.
 De samlede afskrivninger på aktivet for år 1 - 3  

 udgør 60.800 kr., dvs. at den nedskrevne værdi for aktivet  

 udgør 39.200 kr.
Da salgssummen for aktivet kun er 10.000 kr., må der konstateres et  

 tab på 29.200 kr., der er forskellen mellem den nedskrevne værdi  

 på 39.200 kr. og salgssummen på 10.000 kr.
Dette tab gives der  

 fradrag for i år 4. Samtidig skal den fælles saldo formindskes  

 med hele den nedskrevne værdi for aktivet på 39.200 kr.  

 Det er nødvendigt for at undgå dobbeltfradrag for dels tabet  

 på 29.200 kr., dels den del af den uafskrevne anskaffelsessum, der  

 dækkes af salgssummen på 10.000 kr.
 Hvis formindskelsen med den nedskrevne værdi gør den  

 fælles saldo negativ, kan der ikke opnås fradrag for  

 tab.
Til nr. 4 Det foreslås, at den maksimalt tilladte  

 afskrivningssats for afskrivning på delvis erhvervsmæssigt  

 benyttede driftsmidler og skibe nedsættes fra 30 pct. til 25 pct.  

 svarende til den nedsættelse, der er foreslået for afskrivning  

 på fuldt ud erhvervsmæssigt benyttede driftsmidler og skibe.
Til nr. 5 Efter gældende regler i afskrivningslovens  

 §§ 28 - 36 kan der foretages forskudsafskrivning på driftsmidler  

 og skibe.
 Efter gældende regler kan der foretages  

 forskudsafskrivning, når den samlede aftalte anskaffelsessum overstiger  

 et reguleret grundbeløb (i 2001 1.121.900 kr.). Forskudsafskrivning  

 kan foretages med indtil 15 pct. årligt af  

 forskudsafskrivningsgrundlaget, dog i alt højst 30 pct.
 Med den nye afskrivningslov (lov nr. 433 af 26. juni  

 1998), der var en del af Pinsepakken i 1998, blev adgangen til at  

 forskudsafskrive på bygninger m.v. ophævet.
 Der foreslås begrænsning af adgangen til  

 forskudsafskrivninger.
Der foreslås i afskrivningslovens § 28,  

 stk. 2, en regel om, at adgangen til at forskudsafskrive på  

 driftsmidler alene gælder for bindende aftale om levering af  

 driftsmidler, der er indgået senest den 3. oktober 2000, eller  

 når den skattepligtige senest den 3. oktober 2000 har planlagt  

 fremstilling af et sådant aktiv i egen virksomhed.
Det vil sige, at  

 adgangen til at forskudsafskrive på driftsmidler ophæves med  

 virkning for bindende aftaler om levering af driftsmidler, der indgås  

 den 4. oktober 2000 (dagen for lovforslagets fremsættelse) eller  

 senere.
Det samme gælder for planlægning af fremstilling af  

 aktiver i egen virksomhed.
Det foreslåede virkningstidspunkt skyldes  

 ønsket om at undgå, at virksomhederne foretager dispositioner  

 vedrørende indgåelse af aftaler m.v. om levering m.v. af  

 driftsmidler alene af skattemæssige grunde.
Den foreslåede regel sikrer, at for bindende aftaler  

 m.v. om opførelse, eller for planlagte fremstillinger af driftsmidler  

 i egen virksomhed indgået henholdsvis foretaget senest den 3. oktober  

 2000, kan aktiverne omfattet af aftalen m.v. forskudsafskrives efter  

 gældende regler.
For indgåede kontrakter om levering af  

 driftsmidler eller for planlægning af fremstilling af aktiver i egen  

 virksomhed senest den nævnte dato, kan der årligt som efter  

 gældende regler forskudsafskrives med indtil 15 pct. og i alt med 30  

 pct. i hele forskudsafskrivningsperioden.
For skibe opretholdes adgangen til at foretage  

 forskudsafskrivninger uændret.
Forskudsafskrivning på skibe kan  

 som efter gældende regler foretages med indtil 15 pct. årligt af  

 forskudsafskrivningsgrundlaget, dog i alt højst 30 pct. i hele  

 forskudsafskrivningsperioden.
Til nr.6 Forslaget går ud på at indsætte en  

 manglende henvisningsbestemmelse.
Efter afskrivningslovens § 46 sker der regulering  

 efter personskattelovens § 20 af en række grundbeløb i  

 afskrivningsloven.
Dette gælder bl.a. i afskrivningslovens § 11,  

 stk. 3, for anskaffelsessummen for delvis erhvervsmæssigt  

 benyttede driftsmidler og skibe, der er under grundbeløbet (6.700 kr.  

 i 1987-niveau), og for anskaffelsessummen for aktiver, der inden afskrivning  

 er nedbragt til et beløb under grundbeløbet.
I afskrivningslovens § 11, stk. 5, er fastsat,  

 at for driftsmidler med en anskaffelsessum på et grundbeløb  

 på 6.700 kr. (i 1987-niveau) eller derunder, finder afskrivningslovens  

 § 6, stk. 1, nr. 2, 2.- 4. pkt., tilsvarende anvendelse.
Disse  

 regler vedrører adgangen til afskrivning på aktiver med en  

 anskaffelsessum på grundbeløbet på 6.700 kr. (i  

 1987-niveau) eller derunder, og som anskaffes i samlesæt m.m.
Ved en  

 fejl er der i afskrivningslovens § 46 ikke henvist til § 11,  

 stk. 5. Det foreslås, at der i afskrivningslovens § 46 sker  

 henvisning til afskrivningslovens §11, stk. 5. Den manglende henvisning  

 har ikke haft praktiske konsekvenser.
Til § 2 Til nr. 1 Der er tale om rettelse af en paragrafhenvisning som  

 følge af, at ved § 1, nr. 16, i lov nr. 958 af 20. december 1999  

 om justering af pinsepakken m.m. blev afskrivningslovens § 21,  

 stk. 5, ændret til § 21, stk. 6. Som følge heraf  

 skal henvisningen i dødsboskattelovens § 9, stk. 1, nr. 5,  

 og § 22, stk. 1, nr. 5, til afskrivningslovens § 21,  

 stk. 5, ændres til § 21, stk. 6.
Til nr. 2 og 3 Ved beregningen af mellemperiodeskat og dødsboskat  

 efter reglerne i dødsboskatteloven beskattes aktieindkomst ligesom  

 anden indkomst med 50 pct.
For at aktieindkomst ikke skal beskattes  

 hårdere ved død, end mens personen lever, medregnes til  

 gengæld kun en del af aktieindkomst ved opgørelsen af  

 mellemperiode- henholdsvis bobeskatningsindkomsten.
Efter gældende  

 regler medregnes 75 pct. af aktieindkomst over progressionsgrænsen,  

 mens aktieindkomst under 38.500 kr. (2001) slet ikke medregnes.
I  

 sidstnævnte tilfælde er den indeholdte udbytteskat i stedet  

 endelig.
Det foreslås, at medregningsprocenten på 75  

 pct. ændres til 86 pct.
Herefter vil aktieindkomst over  

 progressionsgrænsen blive beskattet med 43 pct. (86 pct. af 50 pct.) i  

 dødsboer, ligesom det er tilfældet hos personer, der er i  

 live.
Tilsvarende foreslås det at tilpasse  

 medregningsprocenterne for negativ aktieindkomst i dødsboer, så  

 skatteværdien af negativ aktieindkomst i dødsboer og hos  

 personer i live bliver ens.
Det indebærer, at medregningsprocenten for  

 negativ aktieindkomst under 38.500 kr. (2001) i dødsboskattelovens  

 § 16, stk. 4, og § 32, stk. 4, ændres fra 50 pct.  

 til 56 pct., mens medregningsprocenten for negativ aktieindkomst over 38.500  

 kr. (2001) ændres fra 75 pct. til 86 pct.
Til § 3 Til nr. 1 Som følge af, at skatten af aktieindkomst under  

 38.500 kr. (2001) foreslås forhøjet fra 25 pct. til 28 pct.,  

 foreslås det i kildeskattelovens § 65, stk. 1, at den  

 kildeskat, som selskaber skal indeholde ved udbytteudlodningen, tilsvarende  

 ændres fra 25 pct. til 28 pct.
Til nr. 2 Som følge af, at skatten af aktieindkomst under  

 38.500 kr. (2001) foreslås forhøjet fra 25 pct. til 28 pct.,  

 foreslås det i kildeskattelovens § 65 A, stk. 1, at den  

 endelige skat, som en person eller et dødsbo, der er skattepligtig  

 efter § 2, stk. 1, litra f, eller et selskab, som er skattepligtig  

 efter selskabsskattelovens § 2, stk. 1, litra c, skal betale af  

 udbytter og afståelsessummer, tilsvarende ændres fra 25 pct. til  

 28 pct.
Til § 4 Til nr. 1 og 2 I forbindelse med den foreslåede reduktion af  

 selskabsskattesatsen m.v. fra 32 pct. til 30 pct. i det samtidigt hermed  

 fremsatte lovforslag om nedsættelse af skattesatsen for selskaber samt  

 virksomhedsskatteprocenten foreslås det i personskattelovens § 8  

 a, stk.1, 1. pkt., at forhøje skatten på aktieindkomst under  

 progressionsgrænsen fra 25 pct. til 28 pct. og over  

 progressionsgrænsen i personskattelovens § 8 a, stk. 2, 1.  

 pkt., fra 40 pct. til 43 pct.
Progressionsgrænsen er 38.500 kr. i  

 2001.
Forhøjelsen af aktieindkomstskatten  

 indebærer, at den samlede beskatning hos selskab og aktionær af  

 aktieindkomst under progressionsgrænsen bliver 49,6 pct.
Den samlede  

 beskatning af aktieindkomst over progressionsgrænsen bliver 60,1 pct.  

 Med den nuværende selskabsskattesats og beskatning af aktieindkomst er  

 den samlede beskatning henholdsvis 49 pct. og 59,2 pct.
 Ændringerne indebærer, at den samlede  

 beskatning fastholdes på samme niveau, og at overensstemmelsen bevares  

 mellem den samlede beskatning af indkomst indtjent gennem et selskab  

 sammenholdt med beskatningen af indkomst indtjent direkte af en person.
Til § 5 Det foreslås i stk. 1, at loven  

 træder i kraft den 1. januar 2001.
 Det foreslås i stk. 2, at  

lovforslagets § 1, nr. 1, om nedsættelse i  

 afskrivningslovens § 5, stk. 3, af satsen for saldoafskrivning fra  

 30 pct. til 25 pct., lovforslagets § 1, nr. 2, om  

 nedsættelse i afskrivningslovens § 5, stk. 4, af  

 afskrivningssatsen fra 60 pct. til 50 pct., og lovforslagets § 1, nr.  

 4, om nedsættelse i afskrivningslovens § 11, stk. 2, af  

 satsen fra 30 pct. til 25 pct., skal have virkning fra og med  

 indkomståret 2001. Det gælder uanset, at indkomståret for  

 nogle virksomheder er bagudforskudt, og indkomståret 2001 således  

 er påbegyndt inden den 1. januar 2001.
 Det er i stk. 2 foreslået, at lovforslagets  

 § 1, nr. 3, hvorefter virksomheden efter en ny regel i  

 afskrivningslovens § 5 A kan opnå fradrag for tab af aktiver i  

 salgsåret m.v. ligeledes skal have virkning fra og med  

 indkomståret 2001. Reglen betyder, at der også kan opnås  

 fradrag for tab på aktiver, der er anskaffet før  

 indkomståret 2001.
 Det er endvidere i stk. 2 foreslået, at  

lovforslagets § 3, nr. 2, om forhøjelse af satsen i  

 kildeskattelovens § 65 A skal have virkning fra og med  

 indkomståret 2001.
 Det er endelig i stk. 2 foreslået, at  

lovforslagets § 4, jf. dog § 5, stk. 4, 4. pkt., om  

 forhøjelse af satsen for beskatning af aktieindkomst i  

 personskattelovens § 8 a, tillægges virkning fra og med  

 indkomståret 2001. For personer med fremadforskudt indkomstår kan  

 forhøjelsen af den endelige skat efter personskattelovens § 8 a,  

 stk. 1, dog i begrænset omfang få virkning allerede for  

 indkomståret 2000, jf. bemærkningerne nedenfor til  

 stk. 4.
 Det følger af lovforslagets § 1, nr. 5, at  

 adgangen til at forskudsafskrive på driftsmidler afskaffes med virkning  

 for aftaler m.v., der indgås den 4. oktober 2000 eller senere.
 Det foreslås i stk. 3, at  

lovforslagets § 2, nr. 2 og 3, om ændring af  

 dødsboskattelovens § 16 og § 32 i overensstemmelse med den  

 normale praksis for ændringer i dødsboskatteloven,  

 tillægges virkning ved beskatningen af boer og mellemperioder  

 vedrørende personer, der afgår ved døden den 1. januar  

 2001 eller senere, og ved skifte af uskiftede boer, når anmodning om  

 skifte indgives den 1. januar 2001 eller senere.
 Det foreslås i stk. 4, at  

 forhøjelsen af procentsatsen for udbytteudloddende selskabers  

 indeholdelse af udbytteskat fra 25 pct. til 28 pct., jf. lovforslagets § 3,  

 nr. 1, tillægges virkning fra og med den 1. januar 2001. Det vil sige,  

 at selskaber skal indeholde 28 pct. udbytteskat af udbytter, der  

 fastsættes (deklareres) på selskabets generalforsamling den 1.  

 januar 2001 eller senere.
 Forhøjelsen af indeholdelsesprocenten kan kun ske  

 med virkning fra en bestemt dato - 1. januar 2001. Ændringerne af  

 aktieindkomstskatten har derimod virkning fra og med indkomståret 2001.  

 Personer, hvis indkomstår ikke følger kalenderåret, og som  

 modtager udbytte, kan derfor komme i den situation, at den indeholdte  

 udbytteskat ikke svarer til den endelige skat af aktieindkomst under 38.500  

 kr. (2001).
 For personer med bagudforskudt indkomstår kan  

 der blive tale om, at der kun er indeholdt 25 pct. udbytteskat af udbytte,  

 der beskattes i indkomståret 2001, hvor den endelige skat af  

 aktieindkomst under 38.500 kr. (2001) udgør 28 pct.
Det foreslås, at den endelige skat efter  

 personskattelovens § 8 a, stk. 1, af udbytte, som en skattepligtig  

 med bagudforskudt indkomstår 2001 erhverver i perioden mellem  

 indkomstårets begyndelse og 1. januar 2001, udgør 25 pct.
Det er  

 i overensstemmelse med bestemmelsen i personskattelovens § 8 a,  

 stk. 1, 2. pkt., hvorefter den indeholdte udbytteskat af aktieindkomst,  

 der ikke overstiger grundbeløbet, er endelig betaling af skatten.
Samtidig foreslås det, at de udbytter, der erhverves  

 i denne periode, i størst muligt omfang anses for at udgøre den  

 del af aktieindkomsten for indkomståret 2001, hvoraf der beregnes  

 endelig skat.
Denne regel har betydning, hvis aktieindkomsten for 2001  

 overstiger progressionsgrænsen, idet den indeholdte udbytteskat  

 vedrørende den del af aktieindkomsten, der overstiger grænsen,  

 modregnes i slutskatten.
 For personer med fremadforskudt indkomstår  

 kan der blive tale om, at der er indeholdt 28 pct. udbytteskat af udbytte,  

 der beskattes i indkomståret 2000, hvor den endelige skat af  

 aktieindkomst under 38.500 kr. (2001) udgør 25 pct.
For at undgå selvangivelsespligt for alle udbytter  

 med henblik på refusion af den for meget indeholdte udbytteskat,  

 foreslås det, at den endelige skat efter personskattelovens § 8 a,  

 stk. 1, af udbytte, som en skattepligtig med fremadforskudt  

 indkomstår 2000 erhverver i perioden mellem 1. januar 2001 og  

 indkomstårets slutning, udgør 28 pct.
I dette afgrænsede  

 tilfælde får forhøjelsen af aktieindkomstskatten  

 således virkning før indkomståret 2001.
Samtidig foreslås det, at de udbytter, der erhverves  

 i denne periode, i størst muligt omfang anses for at udgøre den  

 del af aktieindkomsten for indkomståret 2000, hvoraf der beregnes  

 endelig skat.
Denne regel har betydning, hvis aktieindkomsten for 2000  

 overstiger progressionsgrænsen, idet den indeholdte udbytteskat  

 vedrørende den del af aktieindkomsten, der overstiger grænsen,  

 modregnes i slutskatten.
Bilag Lovforslaget sammenholdt med gældende lov Gældende formulering Lovforslaget § 1 I lov om skattemæssige afskrivninger (afskrivningsloven), jf.
I lov  

 om skattemæssige afskrivninger (afskrivningsloven), jf.  

 lovbekendtgørelse nr. 845 af 4. september 2000, foretages  

 følgende ændringer:
 § 5. Driftsmidler og skibe, som en skattepligtig udelukkende  

 benytter erhvervsmæssigt, skal afskrives på en samlet saldo for  

 den enkelte virksomhed.
- - - Stk. 3. Afskrivning kan højst udgøre 30 pct. af  

 den afskrivningsberettigede saldoværdi efter stk. 2. Udgør  

 den afskrivningsberettigede saldoværdi før indkomstårets  

 afskrivning et grundbeløb (i 1987-niveau) på 6.700 kr. eller  

 derunder, kan beløbet fradrages fuldt ud i den skattepligtige  

 indkomst.
 1. I § 5, stk. 3, 1. pkt., ændres »30 pct.«  

 til: »25 pct.«.
Stk. 4. For selskaber og foreninger omfattet af  

 selskabsskattelovens § 1, stk. 1, nr. 1, 2 og 4, indgår  

 anskaffelsessummen for driftsmidler og skibe omfattet af stk. 1, som  

 enten erhverves med henblik på udlejning, eller som allerede ved  

 erhvervelsen er udlejet, ikke i den afskrivningsberettigede saldoværdi  

 for anskaffelsesåret eller indkomståret efter  

 anskaffelsesåret.
For indkomståret efter anskaffelsesåret  

 kan der særskilt afskrives indtil 60 pct. af anskaffelsessummen for  

 udlejningsdriftsmidlet eller -skibet.
Den del af anskaffelsessummen, der ikke  

 er afskrevet, tillægges den afskrivningsberettigede saldoværdi  

 for det andet indkomstår efter anskaffelsesåret.
 2. I § 5, stk. 4, 2. pkt., ændres »60 pct.«  

 til: »50 pct.«.
 3. Efter § 5 indsættes:
»§ 5 A.
Har en skattepligtig solgt et driftsmiddel eller et  

 skib omfattet af dette kapitel til et beløb, der er mindre end  

 anskaffelsessummen med fradrag af samtlige foretagne afskrivninger, kan tabet  

 fradrages i det indkomstår, hvori driftsmidlet eller skibet er solgt.  

 Opgørelsen af foretagne afskrivninger sker med den procentsats, som  

 den skattepligtige har anvendt efter § 5, stk. 3. Skrotning og  

 lignende sidestilles med salg.
Vælger den skattepligtige at fradrage  

 tabet, kan der ikke afskrives på det pågældende aktiv i  

 salgsåret.
Saldoværdien efter § 5 ved indkomstårets  

 begyndelse skal i dette tilfælde formindskes med den uafskrevne del af  

 anskaffelsessummen for aktivet.
Den skattepligtige kan kun opnå fradrag  

 for tab i det omfang formindskelsen med den uafskrevne del af  

 anskaffelsessummen efter 5. pkt. ikke fører til en negativ saldo efter  

 § 5.«.
 § 11. Driftsmidler og skibe, som en skattepligtig benytter  

 både til erhvervsmæssige og til private formål, skal  

 afskrives særskilt for hvert enkelt driftsmiddel eller skib.
Stk. 2. Afskrivning kan i anskaffelsesåret beregnes med  

 indtil 30 pct. af anskaffelsessummen.
For hvert af de følgende  

 indkomstår kan afskrivning beregnes med indtil 30 pct. af det  

 beløb, der henstår uafskrevet ved indkomstårets  

 begyndelse.
Af den således beregnede afskrivning kan fradrages et  

 beløb, der svarer til den erhvervsmæssige benyttelse i det  

 pågældende indkomstår.
 4. I § 11, stk. 2, ændres to steder »30  

 pct.« til: »25 pct.«.
 5. I § 28 indsættes som stk. 2:
 § 28. Forskudsafskrivning kan foretages efter reglerne i dette  

 kapitel på driftsmidler og skibe, der udelukkende skal benyttes  

 erhvervsmæssigt, og hvorpå der kan afskrives efter kapitel  

 2.
 »Stk. 2. Forskudsafskrivning kan alene foretages, når  

 den skattepligtige senest den 3. oktober 2000 har indgået bindende  

 aftale om levering af driftsmidler, eller når den skattepligtige senest  

 den 3. oktober 2000 har planlagt fremstilling af et sådant aktiv i egen  

 virksomhed.«.
 § 46. Grundbeløbene i § 5, stk. 3, § 6,  

 stk. 1, nr. 2, § 10, § 11, stk. 3, § 29,  

 stk. 1, nr. 3, § 42, stk. 2, og § 43, stk. 2,  

 reguleres efter personskattelovens § 20.
 6. I § 46 indsættes efter »§ 11,  

 stk. 3«: »og 5«.
§ 2 I lov om beskatning ved dødsfald (dødsboskatteloven), jf.  

 lovbekendtgørelse nr. 47 af 19. januar 2000, som ændret ved  

 § 4 i lov nr. 460 af 31. maj 2000, foretages følgende  

 ændringer:
 § 9. Ved opgørelsen af den skattepligtige indkomst  

 gælder følgende:
- - - 1. I § 9, stk. 1, nr. 5, og § 22,  

 stk. 1, nr. 5, ændres »§ 21, stk. 5« til:  

 »§ 21, stk. 6«.
 5)	Der gives ikke procentnedslag som nævnt i ligningslovens  

 § 7 O, stk. 2, og afskrivningslovens § 9, stk. 4, og  

 § 21, stk. 5.
§ 16. - - - Stk. 2. Aktieindkomst, er overstiger den i personskattelovens  

 § 8 a, stk. 1 og 2, nævnte beløbsgrænse,  

 medregnes til den skattepligtige indkomst i mellemperioden med 75 pct. af det  

 overskydende beløb.
Den udbytteskat, der er indeholdt i denne del af  

 udbyttet i medfør af kildeskattelovens § 65, indgår ved  

 opgørelsen af de foreløbige indkomstskattebeløb i  

 § 15, stk. 4 og 5.
 2. I § 16, stk. 2, 1. pkt., og § 32,  

 stk. 2, 1. pkt., ændres »75 pct.« til: »86 pct.«.
 3. I § 16, stk. 4, og § 32,  

 stk. 4, ændres »50 pct.« til: »56 pct.« og »75 pct.« til: »86  

 pct.«.
- - - Stk. 4. Er aktieindkomsten negativ, fradrages 50 pct. af  

 beløb, der ikke overstiger beløbsgrænsen i  

 personskattelovens § 8 a, stk. 1 og 2, og 75 pct. af beløb,  

 der overstiger beløbsgrænsen, i den skattepligtige indkomst for  

 mellemperioden.
 § 22. Ved opgørelsen af bobeskatningsindkomsten  

 gælder følgende:
- - - 5)	Der gives ikke procentnedslag som nævnt i ligningslovens  

 § 7 O, stk. 2, og afskrivningslovens § 9, stk. 4, og  

 § 21, stk. 5.
§ 32. - - - Stk. 2. Hvis bobeskatningsperiodens aktieindkomst overstiger  

 den i personskattelovens § 8 a, stk. 1 og 2, nævnte  

 beløbsgrænse, indgår aktieindkomsten i  

 bobeskatningsindkomsten med 75 pct. af det overskydende beløb.
Den  

 udbytteskat, der er indeholdt i denne del af udbyttet i medfør af  

 kildeskattelovens § 65, indgår ved opgørelsen af de  

 foreløbige indkomstskattebeløb i § 30, stk. 8, 1.  

 pkt.
- - - Stk. 4. Hvis bobeskatningsperiodens aktieindkomst er negativ,  

 fradrages 50 pct. af beløb, der ikke overstiger  

 beløbsgrænsen i personskattelovens § 8 a, stk. 1, og  

 75 pct. af beløb, der overstiger beløbsgrænsen, i  

 bobeskatningsindkomsten.
§ 3 I lov om opkrævning af indkomstskat samt kommunal og amtskommunal  

 ejendomsværdiskat for personer m.v. (kildeskat), jf.  

 lovbekendtgørelse nr. 639 af 3. august 1999, som ændret senest  

 ved § 3 i lov nr. 461 af 31. maj 2000, foretages følgende  

 ændringer:
 § 65. I forbindelse med enhver vedtagelse om udbetaling eller  

 godskrivning af udbytte af aktier eller andele i selskaber eller foreninger  

 m.v. omfattet af selskabsskattelovens § 1, stk. 1, nr. 1, 2, 2 e og  

 4, skal vedkommende selskab eller forening m.v. indeholde 25 pct. af det  

 samlede udbytte, medmindre andet er fastsat i medfør af stk. 4  

 eller følger af stk. 5 og 6. Indeholdelse med 25 pct. skal  

 endvidere foretages i den samlede udbetaling eller godskrivning i forbindelse  

 med selskabets opkøb af egne aktier m.v., jf. ligningslovens § 16  

 B, stk. 1, medmindre andet følger af stk. 6.
- - - 1. I § 65, stk. 1, ændres to steder »25  

 pct.« til: »28 pct.«.
§ 65 A.
En person eller et dødsbo, som er  

 skattepligtig efter § 2, stk. 1, litra f), og et selskab m.v., som  

 er skattepligtigt efter selskabsskattelovens § 2, stk. 1, litra c),  

 betaler en endelig skat på 25 pct. af udbytter, der omfattes af  

 ligningslovens § 16 A, stk. 1, eller afståelsessummer  

 omfattet af ligningslovens § 16 B, men som ikke omfattes af  

 indeholdelsespligten i § 65.
 2. I § 65 A, stk. 1, ændres »25 pct.« til:  

 »28 pct.«.
§ 4 I lov om indkomstskat for personer m.v. (personskatteloven), jf.  

 lovbekendtgørelse nr. 719 af 14. september 1999, som ændret  

 senest ved § 49 i lov nr. 462 af 31. maj 2000, foretages følgende  

 ændringer:
§ 8 A.
Skat af aktieindkomst, der ikke overstiger et  

 grundbeløb på 26.400 kr., beregnes som en endelig skat på  

 30 pct. for indkomstårene 1993-1995 og på 25 pct. for  

 indkomståret 1996 og senere indkomstår.
Indeholdt udbytteskat  

 efter kildeskattelovens § 65 af aktieindkomst, der ikke overstiger  

 grundbeløbet, er endelig betaling for skatten, og udbytteskatten  

 modregnes ikke i slutskatten efter kildeskattelovens § 67.
 1. § 8 a, stk. 1, 1. pkt., affattes  

 således:
 »Skat af aktieindkomst, der ikke overstiger et grundbeløb på  

 26.400 kr., beregnes som en endelig skat på 28 pct.«.
Stk. 2. Skat af aktieindkomst, der overstiger et  

 grundbeløb på 26.400 kr., beregnes med 40 pct.
Skat af  

 aktieindkomst, der overstiger grundbeløbet, indgår i  

 slutskatten, og den udbytteskat, der er indeholdt i denne del af udbyttet  

 efter kildeskattelovens § 65, modregnes i slutskatten efter  

 kildeskattelovens § 67.
 2. I § 8 a, stk. 2, 1. pkt., ændres »40  

 pct.« til: »43 pct.«.
