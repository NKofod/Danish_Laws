 I bygnings- og boligregistret indgår en række arealbegreber, som er  

 beskrevet i boligministeriets cirkulære af 6. januar 1977 om etablering af  

 bygnings- og boligregistrering.
 Arealbegreberne er af central betydning for den senere anvendelse af  

 bygnings- og boligregistret - BBR.
 Det er derfor fundet hensigtsmæssigt at udsende denne uddybende gennemgang  

 af arealbegreberne.
 I afsnit 1 beskrives sammenhængen mellem arealbegreber i bygnings- og  

 boligregistret og i bygningsreglementet.
 I afsnit 2 og 3 omtales de centrale arealbegreber i BBR (de egentlige  

 data).
 Endelig er der i afsnit 4 og 5 givet en forklaring på principperne for  

 fordeling af adgangsarealer og om fremskaffelse og kontrol af oplysningerne.
1. Sammenhængen mellem arealer i bygnings- og boligregistret og i bygningsreglementet.
Indledningsvis skal det præciseres, at arealbegreberne, som det fremgår af  

 cirkulæret om etablering af bygnings- og boligregistret, blev tilpasset  

 arealbegreberne i bygningsreglementet af 1977. Denne tilpasning skete ud fra  

 hensynet til anvendelsen af BBR i forbindelse med byggesagsbehandling,  

 arealplanlægning mv.
Samtidig skal arealoplysninger for nybyggeri anvendes  

 som grundlag for byggestatistikken.
Af hensyn hertil afviger arealbegreberne i BBR kun på ganske enkelte  

 områder fra byggereglementet.
Som eksempler på forskelle kan nævnes følgende:
Hvad kælderareal angår, findes der i BBR to begreber, nemlig »samlet  

 kælderareal« og »kælderareal med loft mindre end 1,25 meter over  

 terræn«.
I BR 77 er det den del af kælderen, hvor loftet ligger mere end  

 1,25 meter over terræn, dvs. differencen mellem de to kælderarealer i BBR,  

 der medregnes i »bebyggelsens etageareal« for beboelsesbygninger.  

 For andre bygninger medregnes dog det samlede kælderareal.
Endvidere indgår  

 arealet af sikringsrum ved beregning af BBR's arealbegreber, mend det ikke  

 medtages i BR 77's »bebyggelsens etageareal«.
I det følgende omtales de centrale arealbegreber i BBR.
De datanumre, der  

 anvendes, henviser til Kommunedatas brugervejledning (sektion 11, afsnit  

 2.2).
 2. Gennemgang af de centrale begreber på bygningsniveau.
 2.1. Bebygget areal (felt 219).
 Det bebyggede areal omfatter stueetagens areal.
 Det bebyggede areal omfatter stueetagens areal.
 I bygninger med forskudt etage sker opmålingen af det bebyggede areal i  

 plan med stueetagens gulv.
 For en bygning, der er opført på søjler, anføres arealet af 1. sal i felt  

 219 »bebygget areal«.
 Arealet måles til udersiden af de begrænsede ydervægge.
 Arealet af åbne, overdækkede terrasser, åbne altaner og åbne  

 indgangspartier medregnes ikke i det bebyggede areal. derimod medtages  

 arealer af porte, luftsluser og lign. til den linie, som bygningens ydervægge  

 i øvrigt angiver.
 I figur 1 vises opmålingen af det bebyggede areal for et enfamiliehus.
 Figur 1. Bebygget areal.
 For enfamiliehuset i figur 1 medregnes kun det skraverede areal.
 Således skal det å bne indgangsparti og trappen til kælderen ikke  

 medregnes.
 Med hensyn til gartager, carporte og udhuse, som i visse tilfælde indgår i  

 det bebyggede areal. henvises til afsnit 2.7 nedenfor.
 2.2. Antal etager (felt 220).
I felt 220 angives det samlede antal etager i bygningen - bortset fra  

 kælder - og tagetage.
Stueetage. mansardetage og eventuelle åbne etager  

 indgår således i felt 220 »antal etager«.
 Figur 2. Bygning med 2 etager (stueetage og mansardetage).
 Etagernes areal afviger fra hinanden.
I figuren vises en bygning, hvor der er 2 etager (felt 220), men hvor  

 etagernes areal afviger fra hinanden.
Felt 270 »kode for afvigende  

 etager« skal derfor benyttes.
Tagetage og kælderetage omtales i pkt. 2.4  

 - 2.6 nedenfor.
 Hvor der er forskel i antal etager inden for bygningen - f.eks. på grund  

 af indvendige balkoner, gallerier, indskudte etager eller forskelle fra  

 opgang til opgang - angives det største forekommende antal etager i felt 220.  

 Tillige indberettes en markering i felt 270 »kode for afvigende  

 etager«.
I bygninger med forskudt etager beregnes antal etager, som om den enkelte  

 mellemetage lå i samme plan som den underliggende etage.
Felt 270 »kode  

 for afvigende etager« benyttes, såfremt de etager, der fremkommer på  

 denne måde, er af varierende størrelse.
 2.3 Samlet bygningsareal (felt 216).
det samlede bygningsareal indeholder summen af etagernes arealer.
Arealet  

 af stueetagen og mansardetagen medregnes i det samlede bygningsareal, mens  

 derimod areal af kælder- og tagetage ikke indgår.
 For den bygning, der er vist i figur 2, vil det samlede bygningsareal være  

 summen af arealerne for stueetage og 1. sal (for eksempel 90 m2 + 80 m2 = 170  

 m2).
 Det samlede bygningsareal for enfamiliehuset på figur 1 vil være lig med  

 stueetagens areal (for eksempel 110 m2).
 Arealet ag åbne etager indgår i det samlede b ygningsareal.
Hvis en bygning er opført på søjler, opfattes »stueetagen« som  

 en åben etage.
En bygning af denne karakter er vist i figur 3.
 Figur 3. Bygning på søjler.
For en bygning på søjler anføres arealet af 1. sal i felt 219  

 »bebygget areal«.
Arealet af 1. sal svarer til det skraverede areal  

 på figur 3. Det bebyggede areal kan for eksempel være 500 m2.
 Da bygningen på figur 3 består af 5 etager samt en åben etage, vil  

 »det samlede bygningsareal« (felt 216) da udgøre 6x500 m2, dvs.  

 3.000 m2.
 Arealet af åbne overdækkede terrasser, åbne altaner og åbne  

 indgangspartier medregnes ikke i samlet bygningsareal.
 Derimod medtages arealer af porte, luftsluser og lign. til den linie, som  

 bygningens ydervægge i øvrigt angiver.
 Endvidere medregnes arealet af indvendige balkoner, gallerier og indskudte  

 etager, idet det forhold, at der er afvigende etager, markeres ved benyttelse  

 af felt 270.
 2.4 Samlet areal af tagetage (felt 221).
 Som tagetagens samlede areal medregnes både det areal, som udnyttes, og  

 det areal, der kunne udnyttes til beboelse eller erhverv.
 Tagetageareal, der - f.eks. på grund af blokering med spær eller for lav  

 loftshøjde - ikke kan udnyttes til disse formål, medregnes således ikke.
 Det samlede areal af tageragen svarer til begrebet » udnyttelig  

 tagetage« i BR 77. Opmålingen sker derfor på følgende måde: »I  

 udnyttelige tagetager medregnes det areal, der i et vandret plan 1,5 meter  

 over færdigt gulv ligger inden for planets skæring med tagbeklædningens  

 udvendige side«, se figur 4.
 Figur 4. Areal af tagetage.
 Det er uden betydning for beregningen af det samlede areal af tagetage, om  

 der forefindes skunkrum i tagetagen.
Kviste i en tagetage opmåles til ydersiden af ydervæggene i måleplan 1,5  

 meter over færdigt gulv.
Dette er også vist på figur 4.
 Såfremt der er flere tagetager - f.eks. i en kirke - indberettes summen af  

 alle tagetagernes arealer i felt 221.
 mansardetage betragtes ikke som tagetage (der henvises til afsnit 2.2).
 Det skal endelig understreges, at ovenstående regler også er gældende for  

 landbrugets avls- og driftsbygninger.
 2.5 Areal af udnyttet del af tagetage (felt 222).
 Det udnyttese areal i tagetagen angiver den del af tagetagens areal, som  

 er indrettet med henblik på udnyttelse til beboelse eller erhverv.
 der gøres påmærlsom på, at arealet af udnyttet del af tagetagen (felt 222)  

 ikke kan være større end det samlede areal af tagetagen, der er opgjort i  

 felt 221. Opmålingen foretages for begge tagetagearealer i et plan 1,5 meter  

 over færdigt gulv.
Det skal dog nævnes, at den udnyttede del af tagetagen (felt 222) kan  

 begrænses af væggene til skunkrum.
Dette er således tilfældet på figur 4,  

 hvor der er skunkrum i den ene side, og hvor det udnyttede areal derfor er  

 noget mindre end det samlede areal.
Opmåling af det udnyttede areal sker til  

 ydersiden af den viste skunkvæg.
 der vil således kun være forskel på de to tagetagearealer, hvis tagetagen  

 (eller en del af den) ikke er indrettet til beboelse eller erhverv, men hvor  

 dette kunne lade sig gøre ved f.eks. lægning af gulv, udførelse af isolering,  

 opsætning af skillevægge mv.
 Såfremt indretning af tagetagen vil kræve ændring af bærende  

 konstruktioner i form af fjernelse af spær el.lign. udgør såvel det udnyttede  

 som det samlede areal i tagetagen 0 m2.
 Som følge af de ovenstående regler skal der i visse tilfælde registreres  

 et udnyttet areal i tagetagen i landbrugets avls- og driftsbygninger, nemlig  

 hvis der er et færdigt gulv i tagetagen.
 Til slut skal nævnes, at tagarealer ikke medregnes i »samlet  

 bygningsarealer« og ikke tæller med i »antal etager«.
 2.6 Kælderetage (felt 223 og 224).
det samlede kælderareal (felt 223) omfatter arealet af den eller de  

 etager, der ligger under stueetagen.
Den del af det samlede kælderareal, hvor  

 loftet ligger mindre end 1,25 meter over terræn, indgår i felt 224 - det  

 såkaldte »kælderareal med loft mindre end 1,25 meter over terræn«.
 De to kælderarealer opmåles begge til ydersiden af de begrænsende  

 ydervægge.
 Arealer i krybekældre, gødningskældre og lign. medtages ikke.
 Kælderarealer medregnes ikke i felt 216 »samlet bygningsareal«,  

 og kælderetage tælles ikke med i felt 220 »antal etager«.
 Med hensyn til forskellen mellem reglerne for kælderarealer i BBR og BR 77  

 henvises til afsnit 1.
2.7 Garage, carport og udhus til enfamiliehus mv. (felterne 213, 214, 225, 226, 227 og notatlinie 11-16.
Opmåling foretages til ydersiden af de begrænsende ydervægge.
Ved carporte  

 frie sider måles arealet dog inden for en linie 0,5 meter fra tagfladens  

 begrænsning (se denb stiplede linie under carporten på figur 1).
 Registrering af garager, carporte og udhuse afhænger i øvrigt af, om  

 opførelse er sket før eller efter den 1. april 1977.
 2.7a Byggeri opført før 1. april 1977.
 Garager, carporte og udhuse, som er fritliggende eller udgør en tilbygning  

 til et enfamiliehus, registreres i følgende felter:
 213 Arealet af en garage, der er af samme materiale som eller bedre end  

 den øvrige bebyggelse.
 225 Arealet af en garage, der er af ringere eller lettere materiale end  

 den øvrige bebyggelse.
 226 Arealet af en carport uanset byggematerialernes art og værdi.
 214 Arealet af et udhus, der er af samme materiale som eller bedre end  

 den øvrige bebyggelse.
 227 Arealet af et udhus, der er af ringere eller lettere materiale end  

 den øvrige bebyggelse.
Hvis garagen, carporten eæller udhuset udgør en del af et enfamiliehus,  

 indgår arealet i arealoplysningerne for selve enfamiliehuset.
I dette  

 tilfælde er det en forudsætning, at hus og garage (carport, udhus) er af  

 ensartede materialer (ydervægge og tag). Beliggenheden kan f.eks. være  

 stueetagen eller kælderetagen, svarende til at arealet indgår i enten  

 »bebygget areal« eller »kælderareal«.
Registrering sker  

 således:
Notatlinie.
Oplysning om areal og beliggenhed anføres i en notatlinie  

 (nr. 11-16 »særlig indretning af bygningen« eller eventuelt nr.  

 26-30 »bemærkninger af betydning for vurderingen«).
 eksempler:
 »Garage på 25 kvadratmeter i kælderen«.
 »Udhus på 8 kvadratmeter indgår i bebygget areal«.
 »carport på 40 kvadratmeter er medregnet i det bebyggede areal«.
 felterne 213, 214, 225, 226 og 227 anvendes ikke til garager mv., der  

 udgør en del af en anden bygning.
 2.7.b Byggeri opført efter 1. april 1977.
 Garager, carporte og udhuse, der er opført fritliggende eller som  

 tilbygning til et enfamiliehus, registreres som selvstændige bygninger med  

 anvendelseskode 910, 920 eller 930 i felt 203. Såfremt der er tale om  

 byggeri, der anvendes til flere formål, f.eks. en kombination af udhus og  

 garage, registreres kun den hovedsagelige anvendelse i felt 203.
 Samtidig foretages indberetning til følgende felter: 207, 211, 212, 215,  

 219 og 228. For carporte uden ydervægge udelades felt 211  

 »ydervægsmateriale«.
 For byggeri, hvor garage, carport eller udhus er indbygget i huset, skal  

 arealet indgå i husets arealer, og en af notatlinierne 11 til 16 anvendes på  

 samme måde som nævnt i afsnit 2.7.a ovenfor.
 3. Gennemgang af de centrale begreber på bolig- og  erhvervsenhedsniveau.
 På enhedsniveau opgøres »det samlede areal«, »areal til  

 beboelse« og »areal til erhverv«.
 I enheder, der anvendes til blandet erhverv og beboelse, skal arealet af  

 de rum, der anvendes til begge formål, betragtes som »areal til  

 beboelse«. »Erhvervsareal« er derfor det areal, der  

 udelukkende benyttes til erhvervsformål.
 enhedens samlede areal skal altid svare til summen af areal til beboelse  

 og areal til erhverv.
 Areaket af åbne altaner og åbne, overdækkede terrasser medregnes ikke i  

 arealerne på enhedsniveauet.
 Garagearealet skal normalt ikke medregnes i en enheds arealer.
I erhvervsenhedens arealer skal et garageareal dog medtages, såfremt det  

 anvendes erhvervsmæssigt (f.eks. til rutebilstation, parkeringshus el.lign.) 3.1 Enhedens samlede areal (felt 311).
 Enhedens samlede areal omfatter det areal, der anvendes til beboelse,  

 erhverv, institution, fritidsformål etc. efter følgende retningslinier.
 I stueetagen, 1. sal, 2. sal etc. samt i udnyttet tagetage medregnes hele  

 arealet - opmålt som nævnt ovenfor.
I kælderetagen medtages arealet af de kælderrum, der må anvendes til  

 beboelse - dvs. opfylder byggelovgivningens krav til beboelsesrum om, at  

 mindst en vinduesvæg skal ligge over terrænet.
Herudover medtages arealet af  

 køkken, baderum og wc-rum.
 I kælderetage medtages endvidere arealet af samtlige rum, der anvendes til  

 erhvervsformål.
 Med hensyn til illustrationer kan vi se på figur 2 igen.
 For en sådan bygning er der intet boligareal i kælderen, men hvis kælderen  

 anvendes erhvervsmæssigt, skal den indgå i enhedens samlede areal.
 I figur 5 er en del af kælderarealet beboelsesareal, der medregnes i  

 enhedens areal.
 Figur 5. Beboelsesareal i kælderen.
 I figur 5 kan beboelsesarealet for eksempel være 2120 kvadratmeter i  

 stueetagen samt 60 kvadratmeter i kælderen, dvs. 180 kvadratmeter i alt.
 Hvis der var tale om en bygning, hvor den bageste del af kælderen blev  

 anvendt til erhvervsformål, skulle dette medregnes i såvel »areal til  

 erhverv« som »enhedens samlede areal«.
 I enhedens samlede areal indgår endelig i visse tilfælde en andel af  

 adgangsarealerne, se afsnit 4.1.
 3.2 Areal til beboelse (felt 312).
I »areal til beboelse« medregnes hele det areal, der anvendes  

 til boligformål (dvs. inklusive køkken, bad, wc-rum m.m.) i stueetage, 1.  

 sal, 2. sal samt i udnyttet tagetage.
Opmåling er beskrevet ovenfor.
 I kælderetage medtages arealet af de rum, der må anvendes til beboelse i  

 henhold til byggelovgivningen samt arealet af køkken, baderum og wc-rum.
Derimod medregnes garageareal mv. ikke Andel af adgangsarealer skal inkluderes.
Med hensyn til illustrationerne henvises til afsnit 3.1 ovenfor 3.3 Areal til erhverv (felt 313).
Erhvervsarealet (313) omfatter arealet af samtlige rum, der anvendes til  

 erhverv (målt til yderside af ydervægge), herunder også udnyttet areal af  

 tagetage og kælderetage samt andel af adgangsarealer.
Arealerm der er  

 beliggende adskilt fra enheden, medtages ikke ved opgørelsen af enhedens  

 areal.
 Garageareal, der anvendes erhvervsmæssigt (f.eks. i et parkeringshus)  

 medtages i »areal til erhverv«.
 Erhvervsarealet (felt 313) og antal værelser til erhverv (felt 315) har et  

 andet indhold for døgninstitutioner, dvs. plejehjem, alderdomshjem,  

 børnehjem, ungdomshjem, kostskoler og lign.
 I disse tilfælde udtrykker felt 313 og felt 315 henholdsvis areal og antal  

 værelser, der anvendes til fællesfaciliteter.
 4. gennemgang af andre spørgsmål i relation til arealbegreberne.
 4.1. Fordeling af adgangsarealer.
 Adgangsarealer eksisterer ikke som selvstændigt datum i BBR, men indgår i  

 bolig- og erhvervsenhedernes arealer.
 Ved adgangsarealer forstås arealer, der anvendes til trapper, korridorer,  

 atlangange, elevatorer mv.
 Adgangsarealer i en opgang fordeles med lige store andele på de  

 tilliggende bolig- og erhvervsenheder.
 Derfor skal andel af adgangsarealer være inkluderet i enhedens samlede  

 areal, beboelsesareal og erhvervsareal (311, 312 og 313) og er på denne måde  

 medregnet i »samlet boligareal« (felt 217) og »samlet  

 erhvervsareal« (felt 218).
 4.2. Registrering af ejerlejlighedsarealer i BBR.
 I BBR registreres bolig- og erhvervsenhederne efter ensartede principper,  

 uanset om de er beliggense i udlejningsbyggeri eller i en bygning, der er  

 opdelt i ejerlejligheder.
 Er bygningen opdelt i ejerlejligheder, suppleres dataindholdet på  

 enhedsniveau dog med felt 306 »ejerlejlighedens  

 ejendomsregisternummer«.
I ejendomsregistret registreres den enkelte ejerlejligheds tinglyste  

 areal.
I det tinglyste areal indgår i visse udstykninger arealer i kælder  

 eller loft.
I bygnings- og boligregistret opgøres ejerlejlighedernes areal på  

 samme måde som andre bolig- og erhvervsenheder.
Areal i kælderetager eller i  

 tagetager, som indgår i en ejerlejligheds tinglyste areal, skal derfor i  

 stedet registreres i notatlinie nr. 19 på enhedsniveau. (* 1) 5. Fremskaffelse og kontrol af oplysninger.
Supplerende oplysninger om arealopgørelser kan for eksisterende byggeri  

 tilvejebringes på flere måder.
Ud over muligheden for at rette henvendelse  

 til ejendommens ejer kan der først og fremmest peges på det  

 byggesagsmateriale, som kommunen selv ligger inde med.
Dette vil især være af  

 værdi for arealopgørelserne for nyopførte bygninger.
Derudover kan det  

 nævnes, at enkelte kommuner har oplyst at have samarbejdet med de  

 forsikringsselskaber, der beskæftiger sig med bygningsbrandforsikring.
Da BBR bygger på samme arealbegreb, som blev anvendt i 1967 ved  

 lejevurderingen, er der mulighed for at indhente arealoplysninger gennem  

 lejevurderingsmaterialet.
Dette materiale kan især anbefales til brug ved  

 fordelingen af adgangsarealet i bygninger, der senere er udstykket i  

 ejerlejligheder.
Lejevurdering gennemføres i kommuner med huslejeregulering  

 pr. 1. april 1967 og vedrørte de udlejningsejendomme, der er opført efter år  

 1900 samt ejendomme, der blev lejevurderet efter ansøgning.
(* 1) Opmærksomheden henledes på, at der ved indretning ikke må anføres et  

 ciffer i 1. position.
Denne regel indføres for at undgå forveksling med  

 ejendomsnummer for lejet grund, der også placeres i notatlinie nr. 19.
