 Told- og Skattestyrelsen har behandlet nogle sager om bankers og  

 finansieringsinstitutters momsretslige stilling i forbindelse med salg af  

 driftsmidler ifølge fuldmagt.
 Sagerne vedrørte nærmere det forhold, at et pengeinstitut, der har  

 finansieret en virksomheds køb af en varevogn, senere som følge af låntagers  

 misligholdelse af lånet ifølge fuldmagt fra låntager solgte vognen incl.  

 moms.
 Det indkomne salgsbeløb incl. moms blev herefter anvendt til hel eller  

 delvis dækning af finansieringsmellemværendet mellen instituttet og låntager.
 Styrelsen har fundet, at det deklarerede momsbeløb alene påhviler  

 fuldmagtsgiver (låntager) som sælger.
 Reglerne i momslovens § 2, stk. 1 og 2, og reglerne i bekg. nr. 644 af  

 20/10 1988 om fritagelse for at betale moms finder dog fortsat anvendelse,  

 hvis der er tale om varer, som er overdraget til eje.
