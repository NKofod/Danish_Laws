Bekendtgørelse om  

 energieffektivitetskrav for forkoblinger til lysstofbelysning1) I medfør af § 2, stk. 1 og 3, § 3, stk. 2 og 3, § 4, stk. 2-5, § 6  

 og § 7, stk. 2, i lov nr. 94 af 9. februar 1994 om normer for  

 energieffektivitet i energiforbrugende udstyr fastsættes:
Kapitel 1 Anvendelsesområde § 1. Forkoblinger til lysstofbelysning må  

 kun markedsføres, sælges, udlejes eller i øvrigt  

 overdrages som fastsat i denne bekendtgørelse.
Stk. 2. Bekendtgørelsen omfatter forkoblinger til  

 lysnettilsluttet lysstofbelysning som defineret i europæisk standard EN  

 50294 fra december 1998, punkt 3.4, i det følgende benævnt  

 forkoblinger.
Bekendtgørelsen omfatter markedsføring, salg,  

 udleje eller anden overdragelse af forkoblinger, enten som en særskilt  

 komponent eller indbygget i belysningsudstyr.
Stk. 3. Bekendtgørelsen omfatter ikke 1)	forkoblinger, som er indbygget i lamper, 2)	forkoblinger, som er udformet specielt til belysningsudstyr, der  

 skal monteres i møbler, og som udgør en ikke-udskiftelig del af  

 belysningsudstyret, der ikke kan testes adskilt fra belysningsudstyret (i  

 overensstemmelse med europæisk standard EN 60920, punkt 2.1.3), 3)	forkoblinger, som er bestemt til eksport fra Det Europæiske  

 Fællesskab, enten som særskilt komponent eller indbygget i  

 belysningsudstyr, og 4)	brugte forkoblinger.
 Stk. 4. Forkoblinger klassificeres efter kategorierne i  

 bilag 1.
§ 2. Ved leverandør forstås i denne  

 bekendtgørelse 1)	producenter af forkoblinger, 2)	repræsentanter for producenter af forkoblinger, 3)	importører af forkoblinger til Danmark og 4)	den, der fra dansk område markedsfører forkoblinger i  

 andre lande i den Europæiske Union.
 Stk. 2. Ved forhandler forstås i denne  

 bekendtgørelse detailhandlere eller andre, der sælger, udlejer  

 eller udstiller forkoblinger, der er bestemt til den endelige bruger.
Kapitel 2 Energieffektivitetskrav og CE-mærkning m.v.
 § 3. Forkoblinger omfattet af § 1 må kun  

 markedsføres, sælges, udlejes eller i øvrigt overdrages  

 til anvendelse her i landet, hvis forkoblingerne opfylder følgende  

 betingelser:
 1)	Forkoblingens elforbrug skal være mindre end eller lig med det  

 maksimalt tilladte effektoptag for forkoblings-lyskilde-systemer som fastlagt  

 i bilag 2 og 3 for hver forkoblingskategori, jf. bilag 1. Fra den 21.  

 november 2006 finder bilag 4 anvendelse i stedet for bilag 3.
 2)	Forkoblingen skal ved markedsføringen være forsynet med  

 CE-mærkning, jf. § 4 og bilag 6, som attesterer, at forkoblingen  

 opfylder bestemmelserne i denne bekendtgørelse.
§ 4. CE-mærkningen, som består af  

 bogstaverne »CE«, skal anbringes synligt,  

 letlæseligt og uudsletteligt på forkoblingen samt på  

 emballagen.
Hvis forkoblingen markedsføres indbygget i  

 belysningsudstyr, skal CE-mærkningen anbringes på  

 belysningsudstyret samt på emballagen.
CE-mærkningen skal  

 udformes som vist i bilag 6.
 Stk. 2. Der må ikke på forkoblingen eller  

 emballagen anbringes mærkning, som kan være vildledende med  

 hensyn til CE-mærkningens betydning og grafiske udformning.
 Stk. 3. Der kan anbringes anden mærkning på  

 forkoblingen, emballagen eller den dokumentation, der ledsager forkoblingen,  

 forudsat at denne mærkning ikke kan forveksles med CE-mærkningen,  

 og at den ikke gør CE-mærkningen mindre synlig eller  

 letlæselig.
 Stk. 4. Når forkoblingen ifølge andre  

 bestemmelser skal forsynes med CE-mærkning, som vedrører andre  

 forhold end energieffektivitet, attesterer CE-mærkningen, at  

 forkoblingen også opfylder disse andre bestemmelser.
Stk. 5. Hvis producenten ifølge bestemmelser som  

 nævnt i stk. 4 i en overgangsperiode kan vælge mellem flere  

 forskellige procedurer i forbindelse med CE-mærkningen, viser  

 CE-mærkningen kun, at der er overensstemmelse med den procedure, som  

 producenten anvender.
I så fald skal henvisninger til de relevante  

 bestemmelser anføres på de dokumenter, vejledninger eller  

 instruktioner, der ledsager forkoblingerne.
 § 5. Leverandører af forkoblinger er  

 ansvarlige for, at hver enkelt forkobling, som markedsføres,  

 overholder kravene til energieffektivitet i § 3, nr. 1, og er forsynet med  

 CE-mærkning, jf. § 3, nr. 2, § 4 og bilag 6.
 Stk. 2. Forhandlere af forkoblinger skal påse, at  

 hver enkelt forkobling, der udstilles, sælges, udlejes eller i  

 øvrigt overdrages, er forsynet med CE-mærkning, jf. § 3, nr. 2,  

 § 4 og bilag 6.
Stk. 3. Konstateres det, at CE-mærkningen er  

 anbragt i strid med denne bekendtgørelse, har producenten eller dennes  

 repræsentant pligt til at sørge for, at forkoblingerne bringes  

 til at opfylde kravene i denne bekendtgørelse, og at  

 overtrædelsen bringes til ophør.
Er hverken producenten eller  

 dennes repræsentant etableret her i landet, påhviler  

 forpligtelsen den, der er ansvarlig for markedsføringen af  

 forkoblingerne.
§ 6. Leverandøren skal være i  

 besiddelse af en skriftlig overensstemmelseserklæring om, at den  

 pågældende model af forkobling opfylder bestemmelserne i  

 bekendtgørelsen.
Endvidere skal leverandøren være i  

 besiddelse af teknisk dokumentation for, at den pågældende model  

 af forkobling opfylder bestemmelserne i bekendtgørelsen.  

 Overensstemmelseserklæring og teknisk dokumentation udarbejdes som  

 angivet i bilag 5. Oplysningerne skal kunne fremlægges i mindst tre  

 år fra den dato, hvor fremstillingen af den pågældende  

 model af forkobling er ophørt.
 Stk. 2. Oplysningerne om forkoblingen skal måles i  

 overensstemmelse med de harmoniserede standarder for denne apparattype, hvis  

 referencenumre er offentliggjort i De Europæiske Fællesskabers  

 Tidende, og for hvilke Dansk Standard har offentliggjort referencenumrene for  

 de danske standarder, som gennemfører disse harmoniserede  

 standarder.
Kapitel 3 Tilsyn m.v.
 § 7. Energistyrelsen fører tilsyn med  

 overholdelsen af reglerne i lov om normer for energieffektivitet i  

 energiforbrugende udstyr og i bekendtgørelsen.
 Stk. 2. Energistyrelsen kan i nærmere angivet  

 omfang overdrage tilsynet efter stk. 1 samt styrelsens beføjelser  

 efter §§ 8-13 til en anden myndighed eller til en offentlig eller privat  

 sagkyndig institution m.v.
 § 8. Energistyrelsen kan anmode  

 leverandører om at fremsende overensstemmelseserklæringer og  

 teknisk dokumentation som nævnt i § 6, stk. 1, jf. bilag 5, inden en  

 nærmere fastsat frist.
Stk. 2. Leverandører og forhandlere skal efter  

 anmodning meddele Energistyrelsen alle oplysninger, som styrelsen  

 skønner nødvendige til at forberede og gennemføre  

 tilsynet.
Oplysningerne kan kræves meddelt skriftligt og inden en  

 nærmere fastsat frist.
§ 9. Leverandøren skal efter anmodning fra  

 Energistyrelsen stille eksemplarer af forkoblinger, som er tilfældigt  

 udvalgt af styrelsen, til rådighed uden betaling med henblik på  

 måling og kontrol samt dække øvrige udgifter ved  

 udtagelsen af de pågældende forkoblinger.
Udtager Energistyrelsen  

 eksemplarer hos forhandlerne med henblik på måling og kontrol,  

 skal leverandøren af den pågældende forkobling afholde  

 alle udgifter herved.
 Stk. 2. Energistyrelsens udgifter i forbindelse med  

 måling og kontrol af forkoblinger skal dækkes af  

 leverandøren af den pågældende forkobling, medmindre  

 målings- eller kontrolresultater bekræfter rigtigheden af  

 leverandørens oplysninger.
 Stk. 3. Leverandøren skal dække alle de  

 udgifter ved udtagelse, måling og kontrol, som skyldes, at  

 leverandøren har meddelt Energistyrelsen eller en bemyndiget myndighed  

 eller sagkyndig institution m.v. urigtige eller vildledende oplysninger eller  

 undladt at afgive nødvendige oplysninger, jf. § 8.
 § 10. Kontrolundersøgelser, som  

 Energistyrelsen lader udføre, gennemføres i overensstemmelse  

 med den afprøvningsprocedure, der er angivet i § 6, stk. 2, og bilag  

 5, punkt 6.
 Stk. 2. Kontrolundersøgelser udføres enten  

 som akkrediteret teknisk prøvning, jf. bekendtgørelse om  

 akkreditering af laboratorier til prøvning m.v. samt til  

 GLP-inspektion, eller på et laboratorium udpeget af  

 Energistyrelsen.
 Stk. 3. Resultatet af en kontrolundersøgelse, som  

 Energistyrelsen har ladet udføre i overensstemmelse med stk. 1 og 2,  

 indgår i den tekniske dokumentation for den pågældende  

 model, jf. § 6, stk. 1 og bilag 5, og erstatter eksisterende  

 måleresultater fra tidligere udførte prøvninger.
 Stk. 4. Energistyrelsen kan bestemme, at resultatet af  

 kontrolundersøgelser udført i overensstemmelse med stk. 1 og 2  

 af tilsynsmyndigheder i andre lande i Den Europæiske Union, skal  

 indgå i den tekniske dokumentation.
 § 11. Hvis en kontrolundersøgelse som  

 nævnt i § 10, stk. 1 og 2, viser, at CE-mærkningen er anbragt  

 uberettiget, eller hvis Energistyrelsen på andet grundlag konstaterer,  

 at bestemmelserne i § 3 ikke er opfyldt, giver Energistyrelsen påbud  

 til leverandøren om inden for en nærmere fastsat frist at  

 fremlægge nærmere bestemt dokumentation for, at  

 overtrædelsen er bragt til ophør.
 Stk. 2. Fristen efter stk. 1 kan forlænges for en  

 kortere periode, hvis det af særlige grunde, som ikke skyldes  

 leverandørens forhold, ikke er muligt at skaffe fornøden  

 dokumentation inden udløbet af fristen.
 § 12. Hvis Energistyrelsen finder, at den  

 pågældende model af forkoblinger uanset det i § 11, stk. 1,  

 nævnte påbud fortsat ikke opfylder bestemmelserne i § 3, nr. 1,  

 underretter Energistyrelsen omgående leverandøren herom med  

 oplysning om, at fortsat markedsføring, salg, udleje og anden  

 overdragelse af denne type forkoblinger vil være i strid med  

 nævnte bestemmelse.
 Stk. 2. Meddelelsen til leverandøren efter stk. 1  

 ledsages af en begrundelse samt oplysning om klageadgang, jf. § 13.
 Stk. 3. Energistyrelsen underretter omgående  

 Europa-Kommissionen om meddelelser efter stk. 1 og offentliggør  

 meddelelserne.
§ 13. Hvis Energistyrelsen har overdraget tilsynet  

 med overholdelsen af bestemmelserne i bekendtgørelsen til andre, jf. §  

 7, stk. 2, kan afgørelser truffet af den bemyndigede myndighed eller  

 institution indbringes for Energistyrelsen.
Klagen skal være indgivet  

 skriftligt inden seks uger efter, at afgørelsen er meddelt.
 Stk. 2. Energistyrelsens afgørelser efter lov om  

 normer for energieffektivitet i energiforbrugende udstyr og denne  

 bekendtgørelse kan ikke indbringes for anden administrativ  

 myndighed.
Kapitel 4 Straf § 14. Med bøde straffes den, som 1)	sælger, udlejer eller på anden måde overdrager  

 forkoblinger, som ikke er forsynet med CE-mærkning, jf. § 3, nr. 2,  

 eller 2)	tilsidesætter bestemmelserne i § 4 om udformning og  

 anbringelse af CE-mærkning.
Stk. 2. Med bøde straffes den leverandør,  

 som 1)	markedsfører forkoblinger, som ikke opfylder bestemmelserne i  

 § 3, nr. 1, 2)	undlader at forsyne forkoblingen med CE-mærkning eller  

 anvender CE-mærkningen uretmæssigt, jf. § 3, nr. 2, 3)	undlader at tilvejebringe overensstemmelseserklæring og  

 teknisk dokumentation som foreskrevet i § 6, stk. 1, og bilag 5, 4)	efter at have modtaget anmodning efter § 8, stk. 1, undlader at  

 fremsende overensstemmelseserklæring eller teknisk dokumentation  

 eller 5)	efter at have modtaget anmodning efter § 9, stk. 1, undlader at  

 stille forkoblinger til rådighed med henblik på måling og  

 kontrol.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 5 Ikrafttræden § 15. Bekendtgørelsen træder i kraft  

 den 21. november 2001.
 Stk. 2. Forkoblinger, der ikke opfylder betingelserne for  

 CE-mærkning i denne bekendtgørelse, kan markedsføres,  

 sælges, udlejes eller på anden måde overdrages til og med  

 den 20. maj 2002.
Miljø- og Energiministeriet, den 7. november  

 2001 Svend Auken /Peter Helmer Steen Bilag 1 Forkoblingskategorier For at det maksimalt tilladte effektoptag for  

 forkoblings-lyskilde-systemer kan bestemmes for en given forkobling, må  

 det først afgøres, hvilken kategori på følgende  

 liste forkoblingen falder ind under:
Kategori Beskrivelse 1 2 3 4 5 6 Forkoblinger til lineære lyskildetyper Forkoblinger til kompakte lyskildetyper med to fingre Forkoblinger til kompakte, flade lyskildetyper med fire  

 fingre Forkoblinger til kompakte lyskildetyper med fire  

 fingre Forkoblinger til kompakte lyskildetyper med seks  

 fingre Forkoblinger til kompakte lyskilder af typen 2  

 D Bilag 2 Metoder til beregning af det maksimalt tilladte effektoptag  

 for en given forkoblingstype Energieffektiviteten af et forkoblings-lyskilde-system bestemmes af den  

 samlede effekt, der tilføres systemet.
Da dette er en funktion af  

 lyskildens effekt og forkoblingstypen, er det maksimalt tilladte  

 system-effektoptag for en given forkobling defineret som  

 forkoblings-lyskilde-systemets maksimalt tilladte effektoptag med forskellige  

 niveauer for hver lyskildeeffekt og forkoblingstype.
 De udtryk, der anvendes i dette bilag, svarer til definitionerne i  

 europæisk standard EN 50294 fra december 1998 som fastsat af Den  

 Europæiske Komité for Elektroteknisk Standardisering.
Bilag 3 Maksimalt tilladt system-effektoptag - Første  

 fase Det maksimalt tilladte system-effektoptag udtrykt i W er opstillet i  

 følgende tabel, der er gældende til og med den 20. november  

 2006:
Forkoblingskategori Lyskildens effekt Maksimalt tilladt system-effektoptag 50 Hz HF 1 15 W 18 W 30 W 36 W 38 W 58 W 70 W 13,5 W 16 W 24 W 32 W 32 W 50 W 60 W 25 W 28 W 40 W 45 W 47 W 70 W 83 W 2 18 W 24 W 36 W 16 W 22 W 32 W 28 W 34 W 45 W 3 18 W 24 W 36 W 16 W 22 W 32 W 28 W 34 W 45 W 4 10 W 13 W 18 W 26 W 9,5 W 12,5 W 16,5 W 24 W 18 W 21 W 28 W 36 W 5 18 W 26 W 16 W 24 W 28 W 36 W 6 10 W 16 W 21 W 28 W 38 W 9 W 14 W 19 W 25 W 34 W 18 W 25 W 31 W 38 W 47 W Når en forkobling er udformet til en lyskilde, som falder mellem to  

 værdier i ovennævnte tabel, beregnes det maksimalt tilladte  

 system-effektoptag ved lineær interpolation mellem de to værdier  

 for det maksimalt tilladte effektoptag for de to nærmeste  

 lyskildeeffekter i tabellen.
 Hvis for eksempel en forkobling i lyskildekategori 1 vurderes til at  

 være en 48 W lampe ved 50 Hz, beregnes det maksimalt tilladte  

 system-effektoptag således:
47 + (48 - 38) * (70 - 47)/(58 - 38) = 58,5 W Bilag 4 Maksimalt tilladt system-effektoptag - Anden Fase Det maksimalt tilladte system-effektoptag udtrykt i W er opstillet i  

 følgende tabel, der er gældende fra og med den 21. november  

 2006:
Forkoblingskategori Lyskildens effekt Maksimalt tilladt system-effektoptag 50 Hz HF 1 15 W 18 W 30 W 36 W 38 W 58 W 70 W 13,5 W 16 W 24 W 32 W 32 W 50 W 60 W 23 W 26 W 38 W 43 W 45 W 67 W 80 W 2 18 W 24 W 36 W 16 W 22 W 32 W 26 W 32 W 43 W 3 18 W 24 W 36 W 16 W 22 W 32 W 26 W 32 W 43 W 4 10 W 13 W 18 W 26 W 9,5 W 12,5 W 16,5 W 24 W 16 W 19 W 26 W 34 W 5 18 W 26 W 16 W 24 W 26 W 34 W 6 10 W 16 W 21 W 28 W 38 W 9 W 14 W 19 W 25 W 34 W 16 W 23 W 29 W 36 W 45 W Når en forkobling er udformet til en lyskilde, som falder mellem to  

 værdier i ovennævnte tabel, beregnes det maksimalt tilladte  

 system-effektoptag ved lineær interpolation mellem de to værdier  

 for det maksimalt tilladte effektoptag for de to nærmeste  

 lyskildeeffekter i tabellen.
 Hvis for eksempel en forkobling i lyskildekategori 1 vurderes til at  

 være en 48 W lampe ved 50 Hz, beregnes det maksimalt tilladte  

 system-effektoptag således:
45 + (48 - 38) * (67 - 45)/(58 - 38) = 56 W Bilag 5 Procedurer for overensstemmelsesvurdering (modul A) Dette bilag beskriver den procedure, hvorved leverandøren, jf. § 2,  

 stk. 1, garanterer og erklærer, at forkoblingen opfylder  

 bekendtgørelsens krav.
 1)	Producenten eller dennes repræsentant i Den Europæiske  

 Union anbringer CE-mærkningen på hver enkelt produceret  

 forkobling og udsteder en skriftlig overensstemmelseserklæring.
 2)	Producenten udarbejder den tekniske dokumentation, der er beskrevet  

 i punkt 3-5, og producenten eller dennes repræsentant stiller den til  

 rådighed for Energistyrelsen med henblik på inspektion i mindst 3  

 år fra den dato, hvor fremstillingen af forkoblingen er ophørt.  

 Er hverken producenten eller dennes repræsentant etableret her i  

 landet, påhviler pligten til at fremlægge den tekniske  

 dokumentation den leverandør, som er ansvarlig for  

 markedsføringen af forkoblingen.
 3)	Den tekniske dokumentation skal gøre det muligt at vurdere  

 forkoblingens overensstemmelse med bekendtgørelsens krav.  

 Dokumentationen skal i det omfang, det er nødvendigt for vurderingen,  

 dække forkoblingens konstruktion, fremstilling og funktion.
 4)	Den tekniske dokumentation skal indeholde følgende:
 a)	Producentens navn og adresse.
 b)	En generel beskrivelse af modellen, som gør det muligt klart  

 at skelne den fra andre modeller.
 c)	Oplysninger, herunder relevante tegninger, om de væsentlige  

 træk ved modellens konstruktion, navnlig forhold, som har mærkbar  

 betydning for elforbruget.
 d)	Brugsanvisning.
 e)	Resultatet af elforbrugsmålinger i henhold til punkt 6, jf. §  

 6, stk. 2.
 f)	Enkeltheder om disse målingers overensstemmelse sammenlignet  

 med kravene til energiforbrug bestemt i henhold til bilag 1.
 5)	Teknisk dokumentation, der er udarbejdet i medfør af regler,  

 som gennemfører andre fællesskabsretsakter, kan anvendes, i det  

 omfang den opfylder kravene i punkt 4.
 6)	Producenterne af forkoblinger er ansvarlige for bestemmelse af  

 elforbruget for hver enkelt forkobling efter de procedurer, der er  

 specificeret i europæisk standard EN 50294 fra december 1998, samt for  

 forkoblingens overensstemmelse med kravene i § 3, nr. 1.
 7)	Producenten eller dennes repræsentant opbevarer sammen med den  

 tekniske dokumentation en kopi af overensstemmelseserklæringen.
 8)	Producenten træffer alle nødvendige foranstaltninger  

 for, at fremstillingsprocessen sikrer, at de fremstillede forkoblinger er i  

 overensstemmelse med den tekniske dokumentation, der er omhandlet i punkt  

 2-5, og med de relevante krav i bekendtgørelsen.
Bilag 6 CE-overensstemmelsesmærkningen CE-overensstemmelsesmærkningen består af bogstaverne »CE« i følgende udformning:
 Hvis CE-mærkningen formindskes eller forstørres, skal  

 modellens størrelsesforhold, som anført ovenfor,  

 overholdes.
 CE-mærkningen skal være mindst 5 mm høj.
 1)   

  Bekendtgørelsen indeholder bestemmelser, der gennemfører  

 Europa-Parlamentets og Rådets direktiv 2000/55/EF af 18. september 2000  

 om energieffektivitetskrav for forkoblinger til lysstofbelysning, EF-Tidende  

 2000 L 279 s. 33.
