Fremsat den 23. april 2004 af  

 Elsebeth Gerner Nielsen (RV) og Martin&nbsp  

 ;Lidegaard (RV) Forslag til folketingsbeslutning om en handlingsplan for Danmarks natur Folketinget opfordrer regeringen til at udarbejde en  

 handlingsplan for Danmarks natur med følgende mål:
   

 	  

    

 Inden 2010 skal  

 tilbagegangen i den biologiske mangfoldighed være stoppet  

 (biodiversitetskonventionen).
   

 	  

    

 Inden 2015 skal alle  

 vandområder og alt grundvand være af god økologisk kvalitet (EUs  

 vandrammedirektiv).
   

 	  

    

 Inden 2025 skal  

 arealet med ekstensiv natur (herunder ekstensiv skov) udgøre ca. 30 pct. af  

 Danmarks areal.
   

 	  

    

 Inden 2025 skal alt  

 intensivt landbrug være koncentreret på de jorder, der egner sig bedst.
   

 	  

    

 Inden 2025 skal der  

 etableres store, sammenhængende naturområder og spredningskorridorer i hele  

 Danmark.
Bemærkninger til forslaget Danmark er et dejligt land.
Danmarks natur skal bevares og  

 forbedres.
Tilbagegangen i den biologiske mangfoldighed skal stoppes.
Planter  

 og dyr skal have bedre vilkår, og belastningen af jord og vand skal  

 formindskes.
Det kan ske ved, at landbrugsproduktionen begrænses til de  

 områder  

 af Danmark, hvor det reelt kan betale sig at drive landbrug, og hvor jorden  

 kan  

 bære det.
Landbrugsstøtteordningerne har drevet det intensive landbrug ud på  

 jorder, hvor det sandsynligvis ikke ville være bæredygtigt på markedsvilkår,  

 og  

 hvor naturen under alle omstændigheder belastes langt over bæreevne.
Det Radikale Venstre ønsker en langsigtet plan for Danmarks  

 natur.
Hensynet til fremtidens genrationer kræver det.
Der skal være rent  

 vand  

 og en mangfoldig natur til dem, der kommer efter os.
Det ansvar kan ikke  

 overlades til markedskræfterne alene.
Anvendelsen af Danmarks areal i dag Landbrugsareal: 62 pct.
 Befæstet areal (veje, byer m.v.): 18 pct.
 Skov (en stor del intensiv produktion): 11 pct.
 Ekstensive og udyrkede arealer: 9 pct.
Problemerne - generelt Det åbne land og kysterne er truet af byggeri og andre  

 irreversible forandringer i landskabet.
Der mangler korridorer, hvor dyr og  

 planter kan vandre.
Landskabene er fragmenterede og monotone (Danmark er det  

 land i Europa, som har mest jord under plov i forhold til landets areal). De  

 vigtigste levesteder (lysåbne naturtyper) for dyr og planter forsvinder.
I  

 løbet af de sidste hundrede år er der sket en reduktion i arealet med  

 strandenge,  

 ferske enge, moser, heder, overdrev og klitter på mellem 70 og 90 pct.  

 Intensive landbrug lægger stort pres på biodiversiteten (mikroliv, planter,  

 insekter, fugle) såvel i jorden som på marken, i agerlandet og i vandløbene.  

 Ammoniakfordampningen fra husdyrbrug er så høj, at sårbare naturtyper trues  

 af  

 udryddelse.
Der er gyllegener (lugt) i hele Danmark.
Kystfiskeriet er  

 alvorligt  

 truet.
Vandmiljøproblemer Danmark udtørres.
Vandspejlet er faldende på grund af  

 intensiv vandindvinding og dræning. 80 pct. af Danmarks areal er påvirket af  

 dræning.
Mere end 90 pct. af alle vandløb er udrettet, rørlagt eller på anden  

 måde reguleret, hvilket ødelægger de naturlige rensningsanlæg.  

 Kvælstofbelastningen er så høj, at der i næsten alle vandløb og kystnære  

 områder  

 (de østvendte) årligt forekommer iltsvind.
Fosforbelastningen er et stigende  

 problem i søer og vandløb. 2.148 vandboringer er lukket inden for de sidste  

 13  

 år, heraf cirka halvdelen på grund af forurening.
I 27 pct. af alle  

 undersøgte  

 boringer blev der i 2001 fundet rester af pesticider (mod 22 pct. i 2000), og  

 rester af Roundup findes i stadig flere vandløb.
Dyr og planter forsvinder Siden 1850 er 342 arter forsvundet fra Danmark. 611 arter  

 er akut truet af udryddelse. 3.142 arter er optaget på rødlisten over truede  

 arter.
Redskaberne Der skal udarbejdes en samlet plan for, hvorledes Danmarks  

 areal skal anvendes i 2030, herunder specifikt for, hvilke områder der skal  

 overgå til naturformål.
Det drejer sig blandt andet om marsken og alle ådale,  

 klitområder, sandede jorder og jorder, som ikke ville være egnede til  

 landbrug,  

 hvis de ikke var udsat for en omfattende dræning.
Endvidere skal der  

 udarbejdes  

 forvaltningsplaner for udryddede naturligt hjemmehørende dyrearter, der  

 genindvandrer til den danske fauna (f.eks. vildsvin og elg), således at  

 arternes tilstedeværelse accepteres og risici og skader for  

 erhvervsinteresser  

 forebygges eller minimeres.
Landbrugspligten inden for de udlagte  

 naturarealer  

 skal ophæves og erstattes af tinglyste drifts- og plejeplaner.
Al jord inden  

 for de udlagte områder kan sælges til fonde og til private (også udlændinge)  

 mod en række tinglyste restriktioner, f.eks. adgang for offentligheden, påbud  

 om afgræsning af enge, forbud mod anvendelse af pesticider, pleje af særlig  

 sårbare naturtyper, bevarelse af kulturminder, særlige jagtrestriktioner osv.
Planlægningskompetencen for og tilsynet med de udlagte  

 naturområder skal ligge hos amterne/regionerne med Miljøministeriet som  

 ansvarlig for den overordnede planlægning.
Landzonekompetencen skal flyttes  

 tilbage til amterne/regionerne.
Endelig skal der fremlægges en særskilt plan vedrørende  

 kravene til det eksisterende landbrug ud fra følgende overordnede princip:  

 »Størst mulig frihed til den enkelte landmand til at drive jorden så  

 effektivt  

 som muligt.« Naturplanens sammenhæng med andre indsatser Planen skal ses som supplement til beslutningsforslag nr.
B  

 191 fremsat den 16. april 2004 om en ny vandmiljøplan III.
Økonomisk råderum Staten afsætter i op til 25 år op til 0,5 mia. kr. årligt  

 til opkøb af landbrugsarealer, som udlægges til naturformål.
 Der afsættes årligt 250 mio. kr. ekstra til drift og pleje  

 af eksisterende naturarealer og nykøbte arealer.
 Alle EUs landbrugsstøtteordninger udnyttes optimalt med  

 henblik på at realisere planen, herunder til pleje af naturområderne (drift).
Det offentlige (stat, amt, kommuner) kan opkøbe jord, hvor  

 det ikke er muligt at komme overens med lodsejerne.
Udgangspunktet er at  

 komme  

 så langt ad frivillighedens vej som overhovedet muligt.
Der afsættes en pulje til forskning og udvikling, herunder  

 blandt andet til nye erhvervsmuligheder inden for de udlagte naturområder  

 (turistformål, alternative, naturskånsomme produktioner). Der lægges  

 særlig vægt på mulighederne for landdistrikterne.
Landbrug i de udlagte  

 områder  

 er en mulighed, under forudsætning af at der er tale om ekstensivt landbrug,  

 herunder økologisk landbrug.
Private lodsejere skal kunne få et engangsbeløb for at  

 ophøre med konventionel landbrugsproduktion.
Samtidig tinglyses ovennævnte  

 restriktioner  

 på ejendommen.
Der iværksættes et eksperiment med »dansk natur på  

 folkeaktier«, som giver mulighed for, at private kan købe en aktie i et  

 stykke  

 dansk natur.
Købet er fradragsberettiget (ligesom f.eks. tilskud til  

    

  

 almennyttige fonde). »Aktien« kan ikke  

 sælges.
Drivkraften til et sådant køb kunne f.eks. være et helt lokalområdes  

 ønske om at få et rekreativt område, som alle kunne have glæde af.  

 Aktieindehaverne bestemmer, hvorledes det udlagte naturområde skal anvendes  

 inden for de fastsatte (tinglyste) retningslinjer.
Finansiering Der afsættes 0,5 mia. kr. inden for statens årlige  

 anlægsramme.
 Der sker salg af statens nåletræsskove mod, at de nye ejere  

 forpligter sig til at give offentligheden den samme adgang, som der er for  

 statsskovene, og mod, at aftaler om naturnær drift tinglyses på arealerne i  

 forbindelse med salget.
 Amter, kommuner og private opfordres til at bidrage til  

 planens realisering mod en statslig medfinansiering.
 Der sker salg/udlejning af nyindkøbte naturarealer.  

 Staten/det offentlige skal have mulighed for at gensælge opkøbte naturområder  

 med de ovenfor nævnte klausuler, først og fremmest for at sikre et folkeligt  

 ejerskab til naturbevarelsen, men også for at få en billig drift af  

 naturarealerne.
 Til finansiering af de øgede driftsomkostninger øges  

 pesticidafgift og afgifter på kvælstofoverskuddet.
Skriftlig fremsættelse Elsebeth Gerner Nielsen  

  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en handlingsplan for Danmarks natur.
(Beslutningsforslag nr.
B 195).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
