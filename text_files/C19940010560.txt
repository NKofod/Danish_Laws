 Efter lov om en aktiv arbejdsmarkedspolitik er der mulighed for, at  

 medlemmer af en arbejdsløshedskasse kan få tilbud om jobtræning, særligt  

 tilrettelagte jobtræningsforløb eller uddannelse med uddannelsesgodtgørelse.  

 Endvidere erstatter etableringsydelsen den tidligere ordning med  

 iværksætterydelse.
 Der er adgang til disse ordninger både i delperiode 1 og i delperiode 2.
 Medlemmer, der i delperiode 2 deltager i tilbud, er i henhold til  

 arbejdsløshedsforsikringslovens § 55, stk. 2, omfattet af en indkomstgaranti.  

 Det skal i den forbindelse understreges, at medlemmer, der i delperiode 2  

 selv finder beskæftigelse eller bliver formidlet beskæftigelse, ikke er  

 omfattet af indkomstgarantien.
Det betyder, at et medlem, der selv finder beskæftigelse på nedsat tid,  

 skal have foretaget nedtrapning af sin dagpengesats i henhold til de gældende  

 regler herom.
Da medlemmet i delperiode 2 er berettiget til højeste  

 dagpengesats, er det imidlertid denne, der skal danne udgangspunkt for  

 nedtrapningen.
 For så vidt angår tilfælde, hvor et medlem i delperiode 2 deltager i  

 tilbud efter arbejdsløshedsforsikringslovens (* 1) § 55, stk. 2, og har anden  

 (arbejds)indtægt, henvises til vejledningsteksten til § 2, stk. 2.
 Ved lov om orlov (* 2) er der åbnet mulighed for, at medlemmer af en  

 arbejdsløshedskasse kan vælge at tage orlov til uddannelse, børnepasning  

 eller sabbat.
 Orlovsperioden kan placeres i enten delperiode 1 eller delperiode 2, eller  

 delvis i hver delperiode.
Til § 1 Jobtræning og særligt tilrettelagte jobtræningsforløb i delperiode 1 Ledige medlemmer, som i delperiode 1 deltager i jobtræning eller særligt  

 tilrettelagte jobtræningsforløb på nedsat tid, skal have foretaget fradrag i  

 deres dagpenge efter de almindelige fradragsregler i henhold til  

 bekendtgørelse nr. 357 af 11. maj 1994 om fradrag i arbejdsløshedsdagpenge.
 Det betyder, at fradraget skal foretages på baggrund af det antal timer,  

 som medlemmet deltager i jobtræning eller det særligt tilrettelagte  

 jobtræningsforløb.
At almindelige fradragsregler finder anvendelse, betyder endvidere, at  

 medlemmer, der som selvbyggere eller medbyggere deltager i opførelsen af eget  

 hus mv., som andre ledige er afskåret fra at modtage dagpenge.
De nærmere  

 regler, f.eks. om hvornår retten til dagpenge genindtræder, fremgår af  

 bekendtgørelse nr. 357 af 11. maj 1994 om fradrag i arbejdsløshedsdagpenge.
 Hvis arbejdstiden for jobtræningen eller det særligt tilrettelagte  

 jobtræningsforløb ikke eller kun vanskeligt kan kontrolleres ved  

 arbejdsgiverens registreringer, beregnes arbejdstiden ved hjælp af den  

 gældende omregningssats.
Til § 1, stk. 2 Jobtræning og det særligt tilrettelagte jobtræningsforløb betragtes ikke  

 som arbejde i forhold til § 60 og § 73, stk. 2 i  

 arbejdsløshedsforsikringsloven og i forhold til reglerne om satsnedtrapning i  

 bekendtgørelsen om udbetaling af supplerende dagpenge.
 Endvidere gælder mindsteudbetalingsreglerne ikke ved jobtræning og det  

 særligt tilrettelagte jobtræningsforløb, idet det herved sikres, at medlemmet  

 ikke økonomisk stilles ringere ved deltagelse i disse ordninger end ved fuld  

 ledighed.
Hvis et medlem derimod sideløbende med f.eks. jobtræningen har almindeligt  

 lønarbejde på nedsat tid, vil denne beskæftigelse og dermed ugerne være  

 omfattet af reglerne om tidsbegrænsning i retten til supplerende dagpenge,  

 jf. § 60 og § 73, stk. 2 i arbejdsløshedsforsikringsloven.
Timerne fra det  

 almindelige lønarbejde vil også medføre satsnedtrapning i henhold til  

 reglerne i bekendtgørelse om udbetaling af supplerende dagpenge.
Medlemmer, der deltager i jobtræning eller særligt tilrettelagte  

 jobtræningsforløb, er i øvrigt omfattet af de almindelige dagpengeregler,  

 medmindre andet er fastslået.
Medlemmerne vil derfor eksempelvis være  

 omfattet af reglerne om overførsel af overskydende timer, ligesom medlemmet  

 skal stå til rådighed for arbejdsmarkedet for at have krav på supplerende  

 dagpenge.
 Kravet om rådighed indebærer, at et medlem, som i delperiode 1 deltager i  

 jobtræning eller særligt tilrettelagt jobtræningsforløb, skal have  

 frigørelsesattest, hvis medlemmet er omfattet af et opsigelsesvarsel.
Til § 2, stk. 1 Indkomstgaranti under jobtræning og særligt tilrettelagte  

 jobtræningsforløb i delperiode 2 I delperiode 2 er medlemmer, som deltager i tilbud i henhold til lov om en  

 aktiv arbejdsmarkedspolitik, jf. arbejdsløshedsforsikringslovens § 55, stk.  

 2, omfattet af en indkomstgaranti.
 Det betyder, at indtægten fra f.eks. jobtræning skal suppleres således, at  

 medlemmet mindst modtager et beløb, der svarer til højeste dagpengesats.
Til § 2, stk. 2 Fradrag for arbejde og indtægt i delperiode 2 Hvis et medlem, der f.eks. deltager i jobtræning har lønindtægt fra andet  

 arbejde eller indtægter, der efter de gældende regler medfører fradrag i  

 dagpengene, betyder indkomstgarantien, at disse indtægter skal modregnes  

 krone for krone i det supplerende beløb, der kan udbetales i henhold til § 2,  

 stk. 1.
 Eksempel:
Et medlem deltager i et jobtræningsforløb 20 timer ugentligt.
Medlemmets  

 indtægt er 1.460 kr.
Medlemmet modtager herudover en egenpension svarende til  

 547 kr. pr. uge.
 Indkomstgarantien betyder, at medlemmet som udgangspunkt er berettiget til  

 et supplerende beløb på 2.545 kr. - 1.460 kr. = 1.085 kr.
 Dette supplerende beløb skal imidlertid reduceres med pensionen, således  

 at medlemmet i alt får udbetalt 1.085 kr. - 547 kr. = 538 kr.
Medlemmer i delperiode 2, der som selvbyggere eller medbyggere deltager i  

 opførelsen af eget hus mv., er som andre ledige afskåret fra at modtage  

 dagpenge.
De nærmere regler, f.eks. om hvornår retten til dagpenge  

 genindtræder, fremgår af bekendtgørelse nr. 357 af 11. maj 1994 om fradrag i  

 arbejdsløshedsdagpenge.
Til § 2, stk. 3 Selvstændig bibeskæftigelse i delperiode 2 Hvis medlemmet har bibeskæftigelse ved selvstændig virksomhed, skal  

 medlemmet på dagpengekortet oplyse antallet af faktiske timer herved.
 Da det ikke over en kortere periode er muligt at opgøre indtægten ved en  

 selvstændig virksomhed, sker modregningen ved, at antallet af faktiske  

 arbejdstimer multipliceres med den gældende omregningssats.
 Eksempel:
Et medlem er i jobtræning 20 timer ugentligt og tjener herved 1.460 kr.  

 Herudover driver medlemmet en enkeltmandsvirksomhed, der udfører forskellige  

 mindre tolkeopgaver.
På dagpengekortet oplyser medlemmet, at pågældende  

 bruger 8 timer ugentligt.
 Medlemmet er som udgangspunkt berettiget til at få udbetalt et supplerende  

 beløb på 2.545 kr. - 1.460 kr. = 1.085 kr.
Der skal imidlertid ske modregning i det supplerende beløb for 8 x 110,71  

 kr. (omregningssatsen pr. 4. april 1994) = 886 kr.
Det betyder, at medlemmet  

 får udbetalt 1.085 kr. - 886 kr. = 199 kr.
Til § 2, stk. 4 Når medlemmet ikke kender indtægten på det tidspunkt, hvor dagpengekortet  

 skal udfyldes, multipliceres antallet af oplyste timer med omregningssatsen.  

 Det herved beregnede beløb modregnes krone for krone i det supplerende  

 dagpengebeløb.
 Når indtægten på et senere tidspunkt er kendt, skal der finde en  

 regulering sted.
Til § 3 Arbejdsmarkedsbidraget Ved beregningen af dagpengesatsen fratrækker man fra den 1. januar 1994 et  

 beløb, der svarer til arbejdsmarkedsbidraget.
Ved modregning, jf. § 2, stk. 1  

 og 2, skal indbetalt arbejdsmarkedsbidrag derfor heller ikke indgå.  

 Udtrykket, indbetalt arbejdsmarkedsbidrag , skal præcisere, at der kun  

 skal reduceres for arbejdsmarkedsbidrag i beløb, hvoraf der skal indbetales  

 bidrag.
Til § 4 I delperiode 2 modtager medlemmet dagpenge ligesom i delperiode 1.  

 Medlemmet er derfor omfattet af de almindelige dagpengeregler, medmindre  

 andet er fastsat.
Dette indebærer f.eks. at der skal foreligge en  

 frigørelsesattest, hvis et medlem, der deltager i jobtræning eller i et  

 særligt tilrettelagt jobtræningsforløb, er omfattet af et opsigelsesvarsel.
 Indkomstgarantien indebærer imidlertid, at medlemmer, der i delperiode 2  

 deltager i jobtræning eller særligt tilrettelagte jobtræningsforløb, ikke er  

 omfattet af reglerne om mindsteudbetaling og nedtrapning af dagpengesatsen.
Belægning af dagpengekortets betydning for indkomstgarantien At medlemmet i delperiode 2 er omfattet af de almindelige dagpengeregler  

 indebærer bl.a., at medlemmet også er omfattet af belægningsreglerne i §§  

 9-14 i direktoratets bekendtgørelse nr. 825 af 14. oktober 1993 om udbetaling  

 af supplerende dagpenge.
Disse regler betyder bl.a., at dagpengekortet skal  

 belægges, hvis medlemmet ikke er til rådighed.
 Da indkomstgarantien kun omfatter perioder, hvor medlemmet i øvrigt er  

 berettiget til at modtage dagpenge, er der i § 4 fastsat nærmere regler for,  

 hvilken betydning belægning af dagpengekortet får for indkomstgarantien.
Konsekvensen af § 4 er, at arbejdsløshedskassen ved opgørelsen af, om  

 medlemmet er berettiget til at få udbetalt et supplerende dagpengebeløb, skal  

 lade de belagte timer indgå i opgørelsen.
Hver time indgår med en værdi, der  

 svarer til 1/37 af højeste dagpenge for en uge.
 Hvis medlemmet modtager kontant dækning for de dage, hvor der er sket  

 belægning, f.eks. sygedagpenge eller arbejdsgivergodtgørelse, medfører denne  

 indtægt ikke samtidig fradrag i det supplerende dagpengebeløb.
 Eksempel:
Et medlem, som deltager i jobtræning 30 timer ugentligt, er syg om  

 mandagen.
Dagpengepengekortet skal derfor belægges med 7,4 timer.
Endvidere  

 vælger medlemmet at holde fri for egen regning om torsdagen i samme uge.
 Medlemmet er beskæftiget 18 timer a 81 kr. = 1.458 kr.
 Ved opgørelsen af, om medlemmet er berettiget til at få udbetalt et  

 supplerende beløb, skal arbejdsløshedshedskassen medtage værdien af de 2  

 belagte dage (2 x 7,4 x 2.545 : 37) = 1.018 kr.
 Da højeste dagpenge er 2.545 kr., vil medlemmet være berettiget til at få  

 udbetalt 2.545 kr. - (1.458 + 1.018) = 69 kr.
Til § 5 Medlemmet er i delperiode 2 også omfattet af reglerne om overførsel af  

 overskydende timer.
Der gør sig imidlertid nogle særlige forhold gældende,  

 dels fordi det som følge af indkomstgarantien alene er det supplerende beløb,  

 der kan være genstand for modregning, dels fordi der i perioden ikke  

 foretages fradrag efter de almindelige regler, men i stedet finder en  

 modregning sted.
 Dette betyder, at antallet af timer, hvor medlemmet er beskæftiget i enten  

 jobtræning eller et særligt tilrettelagt jobtræningsforløb, ikke indgår ved  

 opgørelsen af, om der skal overføres overskydende timer.
 I stk. 2 er det angivet, at arbejdsløshedskassen, hvis den lønindtægt, der  

 knytter sig til de overskydende timer, ikke er kendt, skal multiplicere de  

 overskydende timer med omregningssatsen.
 Denne fremgangsmåde kan også bruges, hvis medlemmet tidligere har optjent  

 overskydende timer, som ikke umiddelbart er forbrugt, og hvor  

 arbejdsløshedskassen, da timerne/lønindtægten senere skal medføre fradrag,  

 ikke kender lønindtægten.
Til §§ 6-7 Uddannelsesgodtgørelse og orlovsydelse Medlemmer, som deltager i en uddannelse med uddannelsesgodtgørelse eller  

 modtager orlovsydelse, er ikke omfattet af dagpengereglerne.
Det betyder  

 bl.a., at de ikke skal være til rådighed for arbejdsmarkedet.
Der kan derfor  

 ikke stilles krav om, at disse medlemmer indhenter en frigørelsesattest, hvis  

 de arbejder på nedsat tid i et arbejdsforhold, som er omfattet af et  

 opsigelsesvarsel.
 Medlemmerne er heller ikke omfattet af reglerne om overførsel af  

 overskydende timer, reglerne om supplerende dagpenge mv.
Fradrag i uddannelsesgodtgørelsen og orlovsydelsen Hvis medlemmet sideløbende med uddannelsen eller under orlov har  

 arbejdsindtægter, fradrages beløbet herfra direkte i  

 uddannelsesgodtgørelsen/orlovsydelsen ved modregning krone for krone.
 For medlemmer, der sideløbende med uddannelsen eller under orlov driver  

 selvstændig virksomhed som bibeskæftigelse, sker fradraget ved at  

 multiplicere antal arbejdstimer med den gældende omregningssats, jf. § 7,  

 stk. 3.
 Udgangspunktet for modregning i uddannelsesgodtgørelsen og orlovsydelsen  

 er, at modregning skal ske uge for uge.
 Det skal imidlertid understreges, at der kun skal ske modregning, i den  

 udstrækning et medlem har haft indtægter i selve uddannelses-/orlovsperioden.
 I de tilfælde, hvor der afholdes f.eks. orlov i hele kalenderuger, er  

 modregning enkel, idet eventuelle indtægter skal modregnes fuldt ud i den  

 ugentlige orlovsydelse.
 Samme fremgangsmåde kan imidlertid ikke anvendes, når perioden med  

 orlovs/uddannelsesgodtgørelse afsluttes midt i en uge, eller hvis perioden  

 samlet udgør mindre end en uge.
 Modregning skal i disse tilfælde alene foretages for den indtægt, der kan  

 henføres til orlovsperioden.
 Ved beregning af orlovsydelsen skal arbejdsløshedskassen i disse tilfælde  

 belægge de dage, hvor medlemmet ikke har været på orlov.
 Eksempel 1:
 Et beskæftiget medlem bevilges orlov til sabbat torsdag og fredag i en  

 uge.
Medlemmet har på ugens 3 første dage været i arbejde.
Den pågældende har  

 ikke været beskæftiget torsdag og fredag.
Ved beregning af orlovsydelsen for ugen, skal indtægten fra mandag-onsdag  

 ikke modregnes.
Derimod skal arbejdsløshedskassen ved opgørelse af  

 orlovsydelsen foretage en belægning af mandag, tirsdag og onsdag.
 Eksempel 2:
 Som ovenfor i Eksempel 1, dog således at medlemmet har haft 2 timers  

 selvstændig bibeskæftigelse om fredagen.
 Selvstændig bibeskæftigelse medfører fradrag efter reglen i § 7, stk. 3.  

 Det vil sige, at der skal modregnes.
 2 x 110,71 kr. (omregningssatsen pr. 4. april 1994) = kr. 221.
 Orlovsydelsen udgør herefter, 2 (dage) x 407,00 (80 pct. af dagpengesatsen  

 pr. 1. januar 1994) 221 (fradraget for selvstændig bibeskæftigelse) = kr.  

 593.
 I de tilfælde, hvor et medlem, der kun er på orlov en del af en uge,  

 samtidig oppebærer faste vederlag eller pension, skal arbejdsløshedskasen  

 anvende en særlig fremgangsmåde ved opgørelsen af, hvor stort et beløb der  

 skal modregnes i orlovsydelsen.
I disse tilfælde kan arbejdsløshedskassen ikke nøjes med at omregne  

 pensionen/det faste vederlag til en gennemsnitlig ugentlig indtægt.
Den  

 gennemsnitlige ugentlige indtægt skal omregnes til en daglig indtægt (1/5 af  

 det ugentlige beløb).
 Et medlem, der er på sabbatorlov 2 dage om ugen skal derefter have  

 modregnet 2/5 af det ugentlige pensionsbeløb/det faste vederlag i  

 orlovsydelsen.
Til § 8 Fradrag for andre indtægter, som f.eks. pensioner, vederlag for borgerlige  

 ombud, offentlige og private hverv, som medfører fradrag i henhold til § 58 i  

 arbejdshedsløshedsforsikringsloven, sker ligeledes ved at modregne indtægten  

 i uddannelsesgodtgørelsen/orlovsydelsen.
Hvis et medlem i en uge har både indtægter fra arbejde og andre indtægter,  

 skal fradraget ske efter de anførte principper.
Nedenfor er givet eksempel  

 herpå.
 Eksempel:
 Et medlem arbejder sideløbende med uddannelsen 10 timer ugentligt og  

 tjener herved 750 kr.
Herudover modtager medlemmet en løbende pension, som medlemmets tidligere  

 arbejdsgiver har bidraget til.
Beløbet fra pensionen udgør pr. uge 350 kr.
 Medlemmets dagpengesats er beregnet svarende til højeste dagpengesats på  

 509 kr. (1. januar 94). Dagpenge pr. uge udgør således 509 kr. x 5 = 2545 kr.
 Fradraget for arbejdsindtægten sker ved modregning, krone for krone : 2545  

 kr. - 750 kr. = 1795 kr.
 Fradraget for indtægten sker ligeledes ved modregning.  

 Uddannelsesgodtgørelsen udgør herefter:
 1795 kr. - 350 kr. = 1445 kr.
Medlemmer, der modtager uddannelsesydelse eller orlovsydelse, skal ikke  

 være til rådighed for arbejdsmarkedet.
De almindelige regler om belægning af  

 dagpengekort finder derfor ikke anvendelse.
I nogle af de situationer, hvor der på dagpengeområdet foretages en  

 belægning, er der knyttet en indtægt til belægningsårsagen.
Som eksempel kan  

 nævnes sygdom med sygedagpenge.
 I § 8, stk. 2, er det fastslået, at der i sådanne tilfælde skal ske  

 modregning i orlovsydelsen/ uddannelsesgodtgørelsen.
 § 8,  stk. 3, indebærer, at et medlem, der modtager  

 løn under en uddannelse, skal have modregnet lønindtægten i  

 uddannelsesgodtgørelsen eller orlovsydelsen.
 For at undgå, at medlemmer på orlov og medlemmer, der deltager i en  

 uddannelse med uddannelsesgodtgørelse, samtidig opnår den formueforøgelse,  

 som følger af at de, som selvbyggere eller medbyggere deltager i opførelse  

 eller ombygning af eget hus i et omfang der overstiger, hvad der kan  

 sammenlignes med almindeligt vedligeholdelses- eller reparationsarbejde,  

 afskærer reglen i § 8, stk. 4, disse medlemmer fra at modtage orlovsydelse  

 eller uddannelsesgodtgørelse mens byggeriet står på.
 Bestemmelsen svarer til, hvad der gælder på dagpengeområdet, jf.  

 bekendtgørelse nr. 357 af 11. maj 1994 om fradrag i arbejdsløshedsdagpenge.  

 Der gælder samme betingelser for at genoptage udbetalingen af orlovsydelse  

 eller uddannelsesgodtgørelse, som efter nævnte bekendtgørelse gælder for at  

 genoptage dagpengeudbetalingen.
Til § 9 Uddannelsesgodtgørelse Under en periode med uddannelsesgodtgørelse skal feriegodtgørelse eller  

 løn modtaget under afholdt ferie modregnes i uddannelsesgodtgørelsen, jf. §  

 9, stk. 1.
Modregningen sker uge for uge.
Hvis vederlaget for afholdt ferie i en uge  

 ikke modregnes fuldt ud i uddannelsesgodtgørelsen for ugen, overføres beløbet  

 ikke til den efterfølgende uge.
Orlovsydelse Ved afholdelse af optjent ferie med feriegodtgørelse, jf. lov om ferie  

 skal der for hver feriedag ske en belægning.
 Ved beregningen af orlovsydelsen skal feriedage for fuldtidsforsikrede  

 belægges med 7,4 timer pr. dag.
 For deltidsforsikrede sker belægningen med et timetal, der svarer til 1/5  

 af den gennemsnitlige ugentlige arbejdstid.
 Eksempel:
 Et medlem på sabbatorlov holder i en uge 3 optjente feriedage med  

 feriegodtgørelse.
Ved beregning af orlovsydelsen for ugen, skal feriegodtgørelsen ikke  

 modregnes.
Derimod skal arbejdsløshedskassen ved opgørelsen af orlovsydelsen  

 belægge hver feriedag med 7,4 timer.
Således at medlemmet kun modtager  

 orlovsydelse for 2 dage i en uge.
 Endvidere skal arbejdsløshedskassen være opmærksom på, at de 3 feriedage  

 forlænger den resterende orlovsperiode.
Til § 12 Den arbejdsgiver, fra hvilken medlemmet holder orlov, har i henhold til §  

 12, adgang til at supplere orlovsydelsen, uden at dette supplement medfører  

 modregning.
Man skal imidlertid skelne imellem den situation, hvor den  

 pågældende modtager et beløb, der skal supplere orlovsydelsen, og den  

 situation hvor medlemmet under orloven rent faktisk arbejder et antal timer  

 hos arbejdsgiveren.
 I den sidste situation skal der ske modregning i orlovsydelsen.
Der er endvidere i § 12 i bekendtgørelsen om orlov til uddannelse, sabbat  

 og børnepasning åbnet mulighed for, at det regionale arbejdsmarkedsråd kan  

 udbetale et supplerende beløb.
Dette beløb skal ikke medføre modregning i  

 orlovsydelsen.
Det samme gør sig gældende for de beløb, som kommunerne i  

 henhold til § 69 i lov om social bistand kan udbetale som supplement til  

 orlovsydelsen ved børnepasning.
Til §§ 13-16 Etableringsydelse Et medlem, der modtager etableringsydelse, er ikke omfattet af de  

 almindelige regler om udbetaling af dagpenge, medmindre andet udtrykkeligt er  

 fastsat.
Et medlem, som modtager etableringsydelse, har adgang til fradragsfrit at  

 tjene 27.500 kr. årligt i 21/2 år.
Det betyder, at medlemmet i den sidste  

 26-ugers-periode fradragsfrit kan tjene 13.750 kr.
Selv om et medlem, der fuldt ud har udnyttet retten til fradragsfri  

 indtjening, forlader ordningen, inden der er gået 21/2 år, skal der ikke ske  

 en regulering af det fordragsfri beløb.
Der kan derfor ikke blive tale om  

 tilbagebetaling i disse tilfælde.
 Ved opgørelsen af det fradragsfri beløb på 27.500 kr. (13.750 kr.) indgår  

 indtægter fra lønarbejde (§ 14, stk. 1) skattepligtige indtægter der modtages  

 fra borgerlige ombud, offentlige og private hverv (§ 14, stk. 2) selvstændig  

 virksomhed som bibeskæftigelse (§ 15), og anvendte timer som selvbygger eller  

 medbygger ved opførelse eller ombygning af eget hus (§ 16, stk. 2).
Da indtjeningen ved selvstændig bibeskæftigelse eller byggeri på kort sigt  

 kan være svært at gøre op, tager man ved opgørelsen af den fradragsfri  

 indtjening udgangspunkt i det antal timer, som medlemmet rent faktisk har  

 anvendt på bibeskæftigelsen eller byggeriet.
Antallet af arbejdstimer  

 multipliceres med den gældende omregningssats.
Det beløb, der fremkommer  

 herved, indgår i opgørelsen af det fradragsfri beløb.
 Det skal i den forbindelse understreges, at den eneste form for  

 selvstændig virksomhed, som ikke indgår i opgørelsen af det fradragsfri  

 beløb, og som heller ikke medfører modregning i etableringsydelsen, er den  

 virksomhed, hvortil etableringsydelsen er bevilget.
 Hvis det bliver nødvendigt at anvende § 14, stk. 4, skal der ske en  

 regulering, når indtægten kendes.
Et medlem på etableringsydelsen kan som selvbygger eller medbygger,  

 medvirke ved opførelsen af eget hus mv. (§ 16, stk. 1). Som ved selvstændig  

 bibeskæftigelse anvendes det faktiske antal timer, medlemmet har benyttet.  

 Timetallet multipliceres med den gældende omregningssats.
Det beregnede beløb  

 indgår ved opgørelsen af den fradragsfri indtjening.
Når det fradragsfri  

 beløb er optjent, vil der, såfremt medlemmet ikke kan anses for ophørt som  

 selvbygger eller medbygger, ikke længere kunne udbetales etableringsydelse.
Til § 17 Fra det tidspunkt, hvor indtægterne fra andet arbejde overstiger det  

 fradragsfri beløb, skal indtægten medføre modregning i etableringsydelsen.
 Ved afgørelse af, om der er tale om arbejde i virksomheden, således at  

 indtjeningen ikke skal indgå i det fradragsfri beløb, og der ikke skal ske  

 modregning, er aflønningsformen som hovedregel afgørende.
 Udføres arbejdet som led i den selvstændige virksomhed, og sker der  

 momspligtig fakturering gennem virksomheden, f.eks. på konsulentbasis, skal  

 der ikke ske modregning.
 Derimod foretages modregning i etableringsydelsen, når arbejdet udføres  

 som lønmodtager.
For at finde frem til den uge, hvori indtjeningen overskrider det  

 fradragsfri beløb, opsummeres indtjeningen uge for uge i hver  

 52-ugersperiode.
Når man på denne måde har fundet frem til den relevante uge,  

 foretages der modregning i etableringsydelsen.
 Modregning skal ske ved lønindtægter (§ 17, stk. 1), ved andre indtægter,  

 der ville medføre fradrag på dagpengeområdet (§ 17, stk. 2) og ved udøvelsen  

 af selvstændig bibeskæftigelse (§ 17, stk. 3).
 Tilskud efter lov om tilskud til iværksættere modregnes ikke i  

 etableringsydelsen.
Direktoratet for  

 Arbejdsløshedsforsikringen, den 8. juni 1994 Eje Juul Jakobsen / Jan Strøbæk (* 1) Lov om arbejdsløshedsforsikring har været offentliggjort i  

 Lovtidende A som nr. 16 af 11. januar 1994, samt forefindes i  

 Retsinformation.
 (* 2) Lov om orlov har været offentliggjort i lovtidende A som  

 lovbekendtgørelse nr. 269 af 15. april 1994, samt forefindes i  

 Retsinformation.
