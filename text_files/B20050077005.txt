Bekendtgørelse  

 om elforsyningsvirksomhedernes  

  

 offentliggørelse af priser, tariffer, rabatter og vilkår  

1) I medfør af § 82, stk. 5, § 85 c og  

 § 88, i lov om elforsyning, jf. lovbekendtgørelse nr. 286 af 20. april  

 2005, fastsættes:
Bekendtgørelsens formål og anvendelsesområde § 1.  

  

 Denne  

 bekendtgørelse har til formål at fastsætte rammer for, hvordan  

 elforsyningsvirksomhederne skal offentliggøre deres priser og vilkår.
Ved  

 priser forstås i denne bekendtgørelse standardpriser, tariffer,  

 forsyningspligtpriser,  

 og standardrabatter.
Ved vilkår forstås i denne bekendtgørelse standardvilkår  

 og standardbetingelser for adgang til og brug af elleverancer.
Stk.  

  

    

  

 2.  

  

 Bekendtgørelsen finder anvendelse på  

 elforsyningsvirksomheder.
Ved elforsyningsvirksomheder forstås i denne  

 bekendtgørelse kollektive elforsyningsvirksomheder, forsyningspligtige  

 virksomheder og elhandelsvirksomheder, jf. elforsyningslovens § 5,  

 stk. 1, nr. 4, 7 og 8.
Hvilke oplysninger skal offentliggøres § 2.  

  

 Elforsyningsvirksomhederne  

 skal offentliggøre oplysninger om gældende priser og vilkår for benyttelse af  

 deres transport- og energiydelser.
 Stk. 2.  

  

 Energitilsynet kan, efter høring af repræsentanter for forbruger-, erhvervs-  

 og  

 brancheinteresser, udarbejde vejledende retningslinier for  

 elforsyningsvirksomhedernes  

 oplysning af priser, herunder retningslinier for hvilke forbrugsmængder  

 offentliggørelsen skal omfatte.
Hvor skal oplysningerne offentliggøres § 3.  

  

 Elforsyningsvirksomhederne  

 skal som minimum offentliggøre priser og vilkår, jf. § 2, stk. 1,  

 og  

 stk. 2, på egne hjemmesider på en tydelig, sammenlignelig og tilgængelig  

 måde.
Stk. 2.  

  

 Elforsyningsvirksomheder, som ikke har en hjemmeside, kan offentliggøre deres  

 priser og vilkår på anden måde.
Energitilsynet skal forinden underrettes om,  

 på  

 hvilken måde offentliggørelsen da finder sted.
 Stk. 3.  

  

 Elforsyningsvirksomhederne  

 skal indrapportere priser, jf. § 2, stk. 1, og stk. 2, til den  

 eller de af Energitilsynet udpegede forbrugerportaler.
Stk. 4.  

  

 De  

 offentliggjorte oplysninger skal være de gældende priser og vilkår.
Enhver  

 pris- og vilkårsændring skal straks og senest ved ikrafttræden være  

 offentliggjort  

 efter stk. 1, og for så vidt angår prisændringer skal disse tillige  

 senest  

 på samme tidspunkt være indrapporteret efter stk. 3.
Sanktionsbestemmelser § 4.  

  

 Energitilsynet  

 kan meddele påbud om efterkommelse af bestemmelserne i denne bekendtgørelses  

 § 2, stk. 1, og § 3.
§ 5.  

  

 Medmindre  

 højere straf er forskyldt efter anden lovgivning, straffes med bøde den, der 1)  

 	  

 undlader at  

 efterkomme påbud udstedt med hjemmel i denne bekendtgørelses § 4, eller 2)  

 	  

 undlader at foretage  

 offentliggørelse eller foretager offentliggørelse i strid med § 2,  

 stk. 1 og § 3.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
Ikrafttrædelsesbestemmelse § 6.  

  

 Bekendtgørelsen  

 træder i kraft den 1. september 2005.
Energitilsynet, den 8. august 2005 Uffe Bundgaard-Jørgensen /Mogens Kring 1)  

 Bekendtgørelsen indeholder regler, der gennemfører dele af artikel 3, stk. 5,  

 artikel  

 23, stk. 1, litra h og Bilag A, litra c, i EuropaParlamentets og Rådets  

 direktiv 2003/54/EF om fælles regler for det indre marked for elektricitet og  

 om ophævelse af direktiv 96/92/EF, (EF-Tidende 2003 nr.
L 176, side 37-56).
