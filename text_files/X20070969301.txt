Kapitalindskud i italiensk selskab   

 anskaffelsessum for aktier Spørgsmål Svar Beskrivelse af  

 de faktiske forhold A A/S er  

 moderselskab i en dansk sambeskatning, hvori der både indgår danske og  

 udenlandske datterselskaber.
I sambeskatningen indgår blandt andet det  

 italienske selskab B.
Koncernen  

 påtænker at tilføre selskabet EUR 2.827.703 med henblik på at styrke  

 kapitalgrundlaget.
Kapitalen påtænkes tilført af A A/S direkte som tilskud på  

 en egenkapitalkonto i selskabet.
Der udstedes ikke aktier i den forbindelse.  

 Kapitaltilskuddet posteres i balancen som frie reserver.
Den påtænkte  

 kapitaltilførsel skal ske efter de selskabsretlige regler i Italien.
Disse  

 regler afviger på visse punkter fra de danske selskabsretlige regler for  

 kapitaltilførsel.
 Ifølge  

 anmodningen om bindende svar er der oplyst følgende om de selskabs- og  

 skatteretlige regler om kapitaltilførsel i Italien:
 I e-mail af 28.  

 marts 2007 har spørgeren oplyst, at dispositionen er gennemført pr. 30.  

 september  

 2006.
Spørgers eventuelle opfattelse ifølge anmodning Spørgeren har  

 henvist til Ligningsrådets afgørelse i et lignende tilfælde (  


  

 SKM2002.659.LR  


  

 ),  

 hvor Ligningsrådet fandt, at indbetalinger til datterselskaber ikke var  

 skattepligtige.
SKATs indstilling og begrundelse Ifølge  

 selskabsskattelovens § 13 stk. 1 nr. 1 skal overkurs, som et selskab opnår  

 ved  

 udstedelse af aktier eller ved udvidelse af sin aktiekapital, ikke medregnes  

 til den skattepligtige indkomst.
Da der efter det oplyste ikke udstedes  

 aktier  

 i forbindelse med kapitaltilskuddet, er kapitaltilskuddet ikke omfattet af  

 denne lovbestemmelse.
På det  

 tidspunkt, hvor dispositionen blev gennemført, fandtes der ingen særregler i  

 skattelovgivningen vedrørende kapitaltilskud som det omhandlede, og  

 kapitaltilskuddet skal derfor behandles efter de almindelige regler i  

 skattelovgivningen.
I henhold til statsskattelovens § 4 må kapitaltilskuddet  

 herefter anses for skattepligtigt for datterselskabet, jf.
SKAT's  

 ligningsvejledning  

 (2007-1) afsnit E.B.6. og afsnit S.C.1.2.2.1.
Ifølge  

 aktieavancebeskatningslovens § 26 stk. 2 forstås der ved anskaffelsessummen  

 den  

 samlede anskaffelsessum for den beholdning af aktier, som den skattepligtige  

 har i det pågældende selskab.
Som udgangspunkt kan et indbetalt beløb derfor  

 kun anses som anskaffelsessum for aktier, hvis der rent faktisk er erhvervet  

 aktier i forbindelse med indbetalingen.
Dette er ikke tilfældet i nærværende  

 sag.
Ved Østre  

 Landsrets dom af 26.3.1984 (TfS 1984.189 Ø) og Landsskatterettens kendelse af  

 8.8.1988 (TfS 1988.550 LSR) blev det fastslået, at de pågældende skatteyderes  

 tab på indskud ikke kunne anses som tab på aktier, eftersom der ikke var  

 registreret en kapitaludvidelse i Aktieselskabsregisteret.
Ved  

 Landsskatterettens  

 kendelse af 29.12.1983 (TfS 1984.112 LSR) blev det fastslået, at en udvidelse  

 af aktiekapitalen først kunne anses for sket i 1978, hvor generalforsamlingen  

 traf beslutning om kapitaludvidelsen, selv om indbetaling var sket allerede i  

 1975 og 1976.
 Ved  

 Landsskatterettens kendelse af 28.2.1997 (TfS 1997.277 Ø) blev det fastslået,  

 at en hæftelse for gælden i et italiensk selskab, hvor den pågældende  

 skatteyder var eneaktionær, måtte bedømmes efter dansk ret og derfor måtte  

 anses som en lovbestemt kautionsforpligtelse.
Ved  

 Ligningsrådets afgørelse af 19.11.2002 (  


  

 SKM2002.659.LR  


  

 )  

 anerkendte Ligningsrådet, at nogle kapitalforhøjelser i sambeskattede  

 datterselskaber, beliggende i henholdsvis Tyskland og USA, ikke skulle  

 medregnes til den danske sambeskatningsindkomst.
Det fremgår af sagen, at  

 kapitaltilførslerne, der blev foretaget uden udstedelse af aktier, blev  

 foretaget efter de selskabsretlige regler i Tyskland og USA, der på visse  

 punkter afviger fra de danske selskabsretlige regler for kapitaltilførsler.  

 Det  

 fremgår af Told- og Skattestyrelsens indstilling i sagen, at hvis det blev  

 accepteret, at kapitaltilførslerne blev betragtet som skattefri overkurs, jf.  

 selskabsskattelovens § 13 stk. 1 nr. 1, ville det af hensyn til sammenhængen  

 i  

 regelsættet være nødvendigt også at betragte kapitaltilførslerne som et  

 tillæg  

 til anskaffelsessummen for de aktier, som det pågældende selskab i forvejen  

 ejede.
Ved Skatterådets  

 afgørelse af 20.6.2006 (  


  

 SKM2006.472.SR  


  

 )  

 vedtog Skatterådet, at et kapitalindskud i et svensk datterselskab, der blev  

 foretaget efter gældende svenske selskabsretlige regler og hvor der ikke  

 samtidigt blev foretaget en udvidelse af aktiekapitalen i det svenske  

 selskab,  

 skulle indgå i anskaffelsessummen for aktierne i det svenske selskab.
Der  

 blev  

 dagen efter kapitalindskuddet foretaget en aktieemission i selskab, og  

 Skatterådet fandt, at kapitalindskuddet og aktieemissionen dagen efter måtte  

 anses som én samlet transaktion.
Herudover bemærkede Skatterådet, at  

 ovennævnte  

 afgørelse fra Ligningsrådet var nævnt i ligningsvejledningen og derfor måtte  

 anses som udtryk for gældende ret.
Ved  

 Landsskatterettens kendelse af 28.6.2006 (  


  

 SKM2006.560.LSR  


  

 )  

 fandt Landsskatteretten, at et kapitaltilskud fra et polsk datterselskab til  

 dette selskabs datterselskab uden kapitalforhøjelse skulle anses som et  

 skattepligtigt tilskud ved opgørelsen af sidstnævnte selskabs indkomst som  

 grundlag for opgørelse af sambeskatningsindkomsten i Danmark.
Ifølge  

 kendelsen  

 fandt Landsskatteretten, at der efter de danske skatteregler alene er  

 mulighed  

 for at anse sådanne kapitaltilførsler for skattefri, såfremt de finder sted i  

 forbindelse med en aktieemission, jf. selskabsskattelovens § 13 stk. 1 nr. 1.  

 Kendelsen er indbragt for domstolene.
Ved Østre  

 Landsrets dom af 30.6.2006 (  


  

 SKM2006.475.ØLR  


  

 )  

 fandt landsretten, at et tysk datterselskab ved opgørelsen af den danske  

 sambeskatningsindkomst var skattepligtigt efter statsskattelovens § 4 af  

 beløb,  

 der blev ydet af det tyske moderselskab til datterselskabet.
Beløbet blev  

 ydet  

 i henhold til en aftale, hvorefter et underskud i datterselskabet skulle  

 udlignes  

 ved, at moderselskabet betalte et beløb, der svarede til underskuddet.
Dommen  

 er ikke anket til Højesteret.
Det må anses for  

 uden betydning, hvorledes det omhandlede kapitaltilskud skattemæssigt  

 behandles  

 i Italien, eftersom nærværende sag skal behandles efter danske regler.
Det er  

 derfor også uden betydning, at der i Italien er andre muligheder for  

 kapitalindskud end i Danmark.
 Den ovennævnte  

 afgørelse fra Ligningsrådet (  


  

 SKM2002.659.LR  


  

 )  

 kan ikke anses for at have præjudicerende betydning, efter at såvel  

 Landsskatteretten som Østre Landsret har truffet afgørelser i lignende sager  

 med  

 modsat resultat.
 Skatterådets  

 afgørelse af 20. juni 2006 (  


  

 SKM2006.472.SR  


  

 )  

 kan heller ikke føre til andet resultat, dels fordi der i den sag blev  

 foretaget en aktieemission dagen efter kapitalindskuddet, hvorfor Skatterådet  

 fandt, at kapitalindskuddet og aktieemissionen dagen efter måtte anses som én  

 samlet transaktion, og dels fordi såvel Landsskatteretten som Østre Landsret  

 efterfølgende har truffet afgørelser i lignende sager med modsat  

 resultat.
 Efter en  

 vurdering af samtlige foreliggende oplysninger indstilles det herefter, at  

 det  

 omhandlede kapitaltilskud ved opgørelsen af sambeskatningsindkomsten anses  

 som  

 et skattepligtigt tilskud for det italienske selskab B, jf. statsskattelovens  

 §  

 4 og selskabsskattelovens § 13 stk. 1 nr. 1 (modsætningsvist). Der henvises  

 endvidere til den ovenfor nævnte landsskatteretskendelse af 28. juni 2006 (  


  

 SKM2006.560.LSR  


  

 )  

 og den ovenfor nævnte dom fra Østre Landsret af 30. juni 2006 (  


  

 SKM2006.475.ØLR  


  

 ).
 Det indstilles  

 endvidere, at kapitaltilførslen ikke kan tillægges aktiernes anskaffelsessum,  

 jf. aktieavancebeskatningslovens § 26 stk. 2. Der ville i øvrigt i modsat  

 fald  

 ikke være sammenhæng i regelsættet.
 Både spørgsmål 1  

 og spørgsmål 2 indstilles således besvaret med "Nej".
Spørgers bemærkninger til sagsfremstilling Et udkast til  

 sagsfremstilling er den 14. februar 2007 fremsendt til spørgeren, der den 12.  

 marts 2007 har fremført følgende:
Spørgeren har  

 fremført, at selskabet ønsker at styrke kapitalgrundlaget i det italienske  

 datterselskab B.
Kapitalen i dette selskab er tabt, og efter de  

 selskabsretlige  

 regler i Italien kræves det, at kapitalen retableres for at undgå en  

 tvangslikvidation.
Kapitaltilskuddet gennemføres således for imødegåelse af  

 solvenskrav samt sikring af fremtidig drift.
 Spørgeren har  

 bemærket, at overkurs, som et selskab opnår ved udstedelse af aktier eller  

 ved  

 udvidelse af sin aktiekapital, ikke medregnes til den skattepligtige  

 indkomst,  

 jf. selskabsskattelovens § 13 stk. 1 nr. 1. Der er ikke udstedt aktier i  

 forbindelse med kapitaltilførslen til B.
Spørgeren har  

 henvist til Østre Landsrets dom af 11.12.1996 (Tidsskrift for Skatter og  

 Afgifter 1997.102), hvor Østre Landsret ikke fandt grundlag for at forhøje et  

 selskabs skattepligtige indkomst med fikserede renter.
Dommen vedrørte et  

 dansk  

 aktieselskab, der havde ydet lån til sit svenske datterselskab, hvormed det  

 var  

 sambeskattet.
Lånet var uforrentet og ydet til udligning af underskud, og  

 lånet  

 blev ydet som "villkorligt aktieägartilskott" til opfyldelse af  

 solvenskrav  

 i henhold til svensk ret.
Landsretten bemærkede, at "villkorligt  

 aktieägartilskott" efter svensk ret er en rentefri udlånsform med en  

 særegen retlig status af indskudskapital til retablering af  

 kapitalgrundlaget.  

 Spørgeren har fremhævet, at de svenske regler således har haft betydning for  

 bedømmelsen af realiteten.
 Spørgeren har  

 fremført, at der tilsvarende i nærværende sag bør henses til, at det efter de  

 italienske regler er muligt at tilføre kapital svarende til overkurs uden  

 samtidig udstedelse af aktier.
 Spørgeren har  

 fremhævet, at Ligningsrådet i den ovenfor nævnte afgørelse (  


  

 SKM2002.659.LR  


  

 )  

 ikke havde fundet, at der skulle sluttes modsætningsvis fra  

 selskabsskattelovens § 13 stk. 1 nr. 1, samt at Ligningsrådet efter en  

 konkret  

 vurdering havde fundet, at der ikke var grundlag for at anse indbetalingerne  

 til datterselskaberne for skattepligtige for disse.
 Spørgeren har  

 fremført, at Skatterådet i sin afgørelse (  


  

 SKM2006.472.SR  


  

 )  

 havde bemærket, at Ligningsrådets afgørelse (  


  

 SKM2002.659.LR  


  

 )  

 er nævnt i ligningsvejledningen og derfor måtte anses som udtryk for gældende  

 ret.
Spørgeren har  

 fremført, at den ovenfor nævnte kendelse fra Landsskatteretten (  


  

 SKM2006.560.LSR  


  

 )  

 ikke kan sammenlignes med nærværende sag.
Det skyldes, at der i den sag var  

 tale om en kapitaltilførsel fra et polsk selskab til et dansk datterselskab.  

 Spørgeren har fremført, at kapitaltilførslen derfor er gennemført efter de  

 danske selskabsretlige regler, hvormed tilførsel af kapital til Italien i  

 nærværende sag gennemføres efter de selskabsretlige regler i Italien.
Spørgeren har  

 fremført, at den ovenfor nævnte Østre Landsretsdom (  




  

 SKM2006.475.ØLR  


  

 )  

 ikke bør tages i betragtning, da der efter spørgerens opfattelse ikke er  

 sammenlignelighed mellem de to sager.
Det illustreres ved, at Ligningsrådets  

 afgørelse (  


  

 SKM2002.659.LR  


  

 )  

 er nævnt i ligningsvejledningen for 2005, uanset at Landsskatteretten som  

 tidligere instans i  




  

 SKM2006.475.ØLR  


  

 (  


  

 SKM2004.501.LSR  


  

 )  

 var nået frem til den samme afgørelse.
Afsnittet i ligningsvejledningen er  

 efterfølgende ændret på grund af nye sambeskatningsregler.
 Spørgeren har  

 afslutningsvist fremført, at Ligningsrådets afgørelse i  


  

 SKM2002.659.LR  


  

 har præjudicerende betydning, da det ikke vurderes, at Landsskatteretten  

 eller  

 Østre Landsret har truffet afgørelser i lignende sager.
 Spørgeren har  

 derfor fremhævet, at kapitaltilførslen efter spørgerens opfattelse er  

 skattefri, samt at beløbet skal tillægges anskaffelsessummen for aktierne.
 Ved  

 telefonsamtale med spørgeren den 27. marts 2007 har spørgeren bemærket, at  

 det  

 kunne være et EU-retligt problem, hvis tilskud til et udenlandsk  

 datterselskab,  

 der blev givet efter det pågældende lands regler, blev behandlet  

 skattemæssigt  

 anderledes end et tilskud til et dansk datterselskab, der ydes som overkurs i  

 forbindelse med en udvidelse af aktiekapitalen.
SKATs indstilling og begrundelse efter modtagelse af spørgers bemærkninger De fremførte  

 bemærkninger ses ikke at kunne medføre en ændring af SKATs indstilling og  

 begrundelse.
Østre Landsrets  

 dom af 11.12.1996 (TfS 1997.102) kan ikke føre til andet resultat, da der i  

 den  

 sag var tale om, at rentefrihed på et lån ikke kunne anses for en sådan  

 usædvanlig forretningsmæssig disposition, at der var fornødent grundlag for  

 at  

 forhøje selskabernes skattepligtige indkomst med fikserede renter.
Der var  

 således ikke tale om, at Østre Landsret traf en afgørelse på grundlag af  

 svenske regler.
Det fremgår i øvrigt også af Skatteministeriets kommentar,  

 offentliggjort i TfS 1997.452.SKM.
Det er korrekt,  

 at Ligningsrådets afgørelse (  


  

 SKM2002.659.LR  


  

 )  

 har været nævnt i SKAT's ligningsvejledning afsnit S.D.4.23 - dog kun til og  

 med udgaven 2005-2. Afsnittet er derefter ændret som følge af ændrede  

 sambeskatningsregler.
Da afgørelsen således var slettet fra  

 ligningsvejledningen  

 længe før dispositionen i nærværende sag blev foretaget, samt da ovennævnte  

 kendelse fra Landsskatteretten (  


  

 SKM2006.560.LSR  


  

 )  

 og dom fra Østre Landsret (  


  

 SKM2006.475.ØLR  


  

 )  

 er offentliggjort henholdsvis den 20.9.2006 og den 10.7.2006, dvs. før  

 dispositionen i nærværende sag blev foretaget, kan Ligningsrådets afgørelse i  

 hvert fald ikke anses at have præjudicerende betydning for afgørelsen i  

 nærværende sag.
Sagen skal  

 afgøres efter danske regler, og det kan derfor ikke anses som en afgørende  

 forskel, at der i ovennævnte Landsskatteretskendelse (  


  

 SKM2006.560.LSR  


  

 )  

 var tale om et tilskud fra et polsk selskab til et dansk datterselskab,  

 medens  

 der i nærværende sag er tale om et tilskud fra en dansk selskab til et  

 italiensk datterselskab.
Det skal i øvrigt bemærkes, at de polske  

 selskabsretlige regler er taget i betragtning i sagen.
Ved § 1 nr. 26 i  

 lovforslag L  

 110 A, der er  

 vedtaget af Folketinget den 12.4.2007 (lov nr.343 af 18.4.2007), indsættes  

 der  

 en ny § 31 D i selskabsskatteloven, hvorefter selskaber ikke skal medregne  

 tilskud fra koncernforbundne selskaber ved opgørelsen af den skattepligtige  

 indkomst.
Det gælder dog kun, hvis tilskudsyderen direkte eller indirekte er  

 moderselskab for tilskudsmodtageren, eller hvis tilskudsyderen og  

 tilskudsmodtageren har fælles direkte eller indirekte moderselskab  

 (søsterselskaber).  

 Visse nærmere angivne andre betingelser skal også være opfyldt.
Det fremgår  

 udtrykkeligt  

 af pkt. 3.3 i bemærkningerne til lovforslaget samt bemærkningerne til  

 lovforslagets § 1 nr. 29, at tilskud, ydet af et koncernselskab, efter de  

 hidtidige  

 regler er skattepligtige, og at forslaget skal medføre, at koncernen uden  

 skattemæssige konsekvenser skal kunne flytte kapitalen inden for koncernen.  

 Ifølge det vedtagne lovforslags § 16 stk. 6 har lovændringen imidlertid først  

 virkning for indkomstår, der påbegyndes den 1. januar 2007 eller senere.  

 Lovændringen får derfor ikke betydning for nærværende sag.
Det vedtagne  

 lovforslag indeholder ingen ændringer vedrørende spørgsmålet om, hvorvidt  

 kapitaltilførslen kan tillægges aktiernes anskaffelsessum.
Spørgsmålet er  

 heller ikke nævnt i bemærkningerne til lovforslaget.
 EU-retlige  

 forhold ses heller ikke at kunne føre til et andet resultat, dels fordi  

 afgørelsen skal træffes på grundlag af gældende dansk ret, og dels fordi  

 afgørelsen havde været den samme, uanset om der var ydet et tilskud uden  

 forhøjelse af aktiekapitalen til et dansk datterselskab eller til et  

 italiensk  

 datterselskab.
 Det indstilles  

 derfor fortsat, at kapitaltilskuddet er skattepligtigt ved opgørelsen af  

 sambeskatningsindkomsten, og at kapitaltilførslen ikke kan tillægges  

 aktiernes  

 anskaffelsessum, jf. begrundelsen ovenfor.
 Både spørgsmål 1  

 og spørgsmål 2 indstilles således fortsat besvaret med  

 "Nej".
Skatterådets afgørelse og begrundelse Skatterådet  

 tiltrådte SKAT's indstilling og begrundelse.
Svaret er bindende for skattemyndighederne i følgende periode Svaret er  

 bindende for skattemyndighederne ved skatteansættelsen for indkomstår, der er  

 påbegyndt før den 1. januar 2007. Som følge af ovennævnte lovændring er  

 bindingsperioden afkortet i forhold til den sædvanlige bindingsperiode på 5  

 år,  

 jf. skatteforvaltningslovens § 25 stk. 1.
