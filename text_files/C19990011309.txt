Cirkulære om aftale om etablering af Statens Center for  

 Kompetence- og Kvalitetsudvikling (SCKK) (Til samtlige ministerier mv.) 1.  

  

 Det  

 meddeles herved, at der mellem Finansministeriet og Statsansattes Kartel,  

 Statstjenestemændenes Centralorganisation II, Akademikernes  

 Centralorganisation, Lærernes Centralorganisation og Overenskomstansattes  

 Centralorganisation den 25. juni 1999 er indgået aftale om etablering af  

 Statens Center for Kompetence- og Kvalitetsudvikling.
 Aftalen er optrykt som bilag.
 2.  

  

 Aftalen  

 har virkning i aftaleperioden 1. april 1999   31. marts 2002.
 3.  

  

 Sammen med  

 aftalen er optrykt vedtægter for Statens Center for Kompetence- og  

 Kvalitetsudvikling.
 4.  

  

 Cirkulæret  

 har virkning fra 1. april 1999.
Finansministeriet, den 25. juni 1999 P.M.V.E.B.Louise Pihl Bilag  

 1 Aftale om etablering af Statens Center for  

 Kompetence- og Kvalitetsudvikling (SCKK) Finansministeriet og Centralorganisationernes  

 Fællesudvalg (CFU) er enige om at etablere Statens Center for Kompetence- og  

 Kvalitetsudvikling (SCKK). SCKK stiftes 1. januar 2000.
§ 1.  


  

 Formål Formålet  

 med centret er:
·  

       

 At intensivere og profilere arbejdet med kompetence- og  

 kvalitetsudvikling i staten ·  

       

 At koordinere og skabe synergi mellem de eksisterende  

 aktiviteter til fremme af kompetence- og kvalitetsudvikling.
 ·  

       

 At etablere et samlet fagligt miljø for kompetence- og  

 kvalitetsudvikling.
 ·  

       

 At rådgive og vejlede statens institutioner (samtlige  

 institutioner omfattet af aftaler mellem CFU og Finansministeriet), samt  

 statens forskellige medarbejdergrupper (AC, CO II, TOK, StK) i forbindelse  

 med  

 kompetence- og kvalitetsudvikling, herunder uddannelsesplanlægning.
 ·  

       

 At betjene Centralrådets efteruddannelsesudvalg, ESU, ELU  

 og Kvalitetsprisens bedømmelsesudvalg.
§ 2.  


  

 Statens Center for Kompetence- og  

 Kvalitetsudvikling Centret etableres med en selvstændig driftsbevilling på  

 finansloven, vedtægterne er vedlagt denne aftale som bilag.
I centret placeres sekretariatet for Udviklings- og  

 Omstillingsfonden, ELU og ESUs sekretariater og sekretariatet for  

 Kvalitetsprisen  

 for den offentlige sektor.
Desuden placeres en konsulent med speciale i  

 uddannelsesplanlægning i centret.
Konsulenten fungerer som koordinator for et  

 eksternt korps af konsulenter, der skal rådgive og vejlede statens  

 institutioner og statens forskellige medarbejdergrupper (AC, CO II, TOK, StK)  

 i  

 forbindelse med kompetence- og kvalitetsudvikling, herunder  

 uddannelsesplanlægning.
Statens Center for Kompetence- og Kvalitetsudvikling ledes af en  

 bestyrelse.
Finansministeriet og CFU udpeger hver 5 medlemmer til  

 bestyrelsen.  

 Bestyrelsen har en tværgående og initierende funktion i forhold til centret,  

 mens udvalgenes selvstændige kompetence inden for de respektive områder  

 fastholdes.
 Bestyrelsen har mulighed for, at definere særlige indsatsområder  

 og igangsætte tværgående projekter.
§ 3.  

 Etableringsplan Centrets bestyrelse nedsættes 1. august 1999. Bestyrelsen  

 fastsætter forretningsorden og fastlægger principper og indsatsområder for  

 centrets første år.
 Bestyrelsen ansætter centerlederen, så han/hun kan tiltræde den 1.  

 januar 2000, hvor centret stiftes.
Lederen planlægger i samarbejde med de eksisterende sekretariater  

 for Udviklings- og Omstillingsfonden, Kvalitetsprisen, ELU og ESU  

 realiseringen  

 af centret.
Lederen ansætter de to nye konsulenter til Udviklings- og  

 Omstillingsfonden, samt en konsulent til konsulentenheden.
Det eksterne  

 konsulentkorps etableres også.
 1. april 2000 etableres centret i fælles lokaler.  

 Sekretariatsbetjeningen af Udviklings- og Omstillingsfonden og  

 Kvalitetsprisens  

 sekretariat samt konsulentenheden bliver en del af centret fra 1. april 2000.
 Ledelsesforholdene for ELU og ESU forbliver uændret indtil  

 overførelsen til SCKK, som sker senest 1. april 2001, men ELU og ESU  

 samarbejder tæt med SCKK fra 1. april 2000.
 Sekretariaterne for ELU og ESU flytter ind i centret, med deres  

 eksisterende personale på de eksisterende løn og ansættelsesvilkår.
§ 4.  

 Eventuelle ændringer af aftalen Såfremt der sker ændringer i lovgivningen eller der måtte være  

 andre tilsvarende overordnede hensyn, som parterne ikke har taget højde for  

 ved  

 indgåelse af denne aftale, er der enighed om, at parterne søger at aftale de  

 nødvendige ændringer i aftalen.
§ 5.  

 Ikrafttræden og ophør Denne aftale træder i kraft den 1. april 1999. Aftalen kan opsiges  

 med 3 måneders varsel til en 31. marts, dog tidligst til d. 31. marts 2002.
København den 25. juni 1999 Statsansattes Kartel Niels Juul Finansministeriet Mogens Lykketoft Statstjenestemændenes Centralorganisation II Tommy Agerskov  

 Thomsen Akademikernes Centralorganisation Svend M.  

 Chrisetensen Overenskomstansattes Centralorganisation Finn Busse Jensen Lærernes Centralorganisation Anni Herfort  

 Andersen Bilag  

 2 Vedtægter for Statens Center for Kompetence- og  

 Kvalitetsudvikling (SCKK) Statens Center for Kompetence- og Kvalitetsudvikling § 1 Stk. 1.  

  

 Statens Center for Kompetence- og Kvalitetsudvikling (SCKK) er stiftet af  

 Finansministeriet og Centralorganisationernes Fællesudvalg (CFU) ved aftale-  

 og  

 overenskomstforhandlingerne 1999. Centret har hjemsted i Storkøbenhavn.
 Stk. 2.  

  

 SCKK er  

 opført på Finansloven med egen driftsbevilling.
Formål § 2 Stk. 1.  

  

 SCKK's formål er ·  

       

 at intensivere og profilere arbejdet med kompetence- og  

 kvalitetsudvikling i staten ·  

       

 at koordinere og skabe synergi mellem de eksisterende  

 aktiviteter til fremme af kompetence- og kvalitetsudvikling.
 ·  

       

 at etablere et samlet fagligt miljø for kompetence- og  

 kvalitetsudvikling.
 ·  

       

 at rådgive og vejlede statens institutioner (samtlige  

 institutioner omfattet af aftaler mellem CFU og Finansministeriet) samt  

 statens  

 forskellige medarbejdergrupper (AC, CO II, TOK, StK) i forbindelse med  

 kompetence- og kvalitetsudvikling, herunder uddannelsesplanlægning.
 ·  

       

 at betjene Udvalget for udvikling og omstilling, ESU,  

 ELU, Kvalitetsprisens bedømmelsesudvalg og eventuelt andre udvalg efter  

 bestyrelsens beslutning.
 Stk. 2.  

  

 SCKK kan  

 for offentlige eller private rekvirenter mod betaling udbyde ydelser, hvor  

 centret har naturlige forudsætninger.
Bestyrelsens sammensætning § 3 Stk. 1.  

  

 SCKK ledes af en bestyrelse på 10 stemmeberettigede medlemmer.  

 Finansministeriet og Centralorganisationernes Fællesudvalg (CFU) udpeger hver  

 5  

 medlemmer.
 Stk. 2.  

  

 Medarbejderne i SCKK har 2 repræsentanter uden stemmeret i bestyrelsen.  

 Repræsentanterne for personalet skal være fastansatte og heltidsbeskæftigede  

 i  

 SCKK.
 Stk. 3.  

  

 SCKK's leder  

 er bestyrelsens sekretær og deltager i bestyrelsens møder uden stemmeret.
Stk. 4.  

  

 Bestyrelsesmedlemmerne udpeges for en periode af 2 år løbende fra 1. januar i  

 lige år.
Den første bestyrelse får dog en virkeperiode fra den 1. august 1999  

 til den 31. december 2001.
Bestyrelsens opgaver § 4 Stk. 1.  

  

 Bestyrelsen har den overordnede ledelse af SCKK og fastlægger efter  

 indstilling  

 fra lederen det årlige program for SCKK's virksomhed samt godkender budget og  

 regnskab.
Stk. 2.  

  

 Bestyrelsen  

 ansætter og afskediger centrets leder.
Lederen ansætter og afskediger  

 centrets  

 medarbejdere efter retningslinier fra bestyrelsen.
 Stk. 3.  

  

 Bestyrelsen  

 fastsætter nærmere retningslinier for lederens virksomhed og kan bemyndige  

 lederen til i nærmere fastlagt omfang og under bestyrelsens ansvar at udøve  

 de  

 beføjelser, der er tillagt bestyrelsen.
 Stk. 4.  

  

 Bestyrelsen  

 har som overordnet organ en tværgående og initierende funktion over for  

 centret, mens de udvalg, der er henlagt til centret, har en selvstændig  

 kompetence inden for deres respektive områder.
 Regler for bestyrelsens arbejde m.v.
§ 5 Stk. 1.  

  

 Bestyrelsen vælger blandt de stemmeberettigede medlemmer, sin formand og  

 næstformand og fastlægger i en forretningsorden de nærmere bestemmelser om  

 udførelsen af sit hverv.
 Stk. 2.  

  

 Formanden  

 og næstformanden skal komme fra hver sin udpegningsgruppe.
Stk. 3.  

  

 Formanden  

 indkalder til og leder bestyrelsens møder.
Der afholdes normalt 4 møder  

 årligt.  

 Møde skal holdes, når mindst 2 bestyrelsesmedlemmer fremsætter krav herom.
Stk. 4.  

  

 Bestyrelsen  

 er beslutningsdygtig, når mindst halvdelen af medlemmerne er til stede.  

 Beslutninger træffes ved simpel stemmeflerhed.
I tilfælde af stemmelighed  

 drøftes sagen på et nyt møde.
For at beslutninger skal være gyldige kræves  

 endvidere,  

 at begge udpegningsgrupper er repræsenteret.
 Stk. 5.  

  

 For  

 centrets bestyrelse, ledelse og andre ansatte gælder bestemmelsen i  

 forvaltningslovens kapitel 2 om inhabilitet og kapitel 8 om tavshedspligt.
Stk. 6.  

  

 Bestyrelsens beslutninger noteres i en protokol.
Referat af bestyrelsesmøder  

 sendes til de i § 3 stk. 1 og 2 nævnte medlemmer samt centrets  

 leder.
 Stk. 7.  

  

 For  

 bestyrelsens medlemmer gælder dansk rets almindelige erstatningsregler.
 Stk. 8.  

  

 Bestyrelsesmedlemmernes rejseudgifter og øvrige udgifter i forbindelse med  

 hvervet afholdes af centret efter samme regler som for statens tjenestemænd.
 Stk. 9.  

  

 Medlemskab  

 af bestyrelsen er ulønnet.
Centrets daglige ledelse § 6 Stk. 1.  

  

 Bestyrelsen ansætter en leder, der varetager centrets drift inden for de  

 retningslinier, som fastlægges af bestyrelsen.
Stk. 2.  

  

 Lederen er  

 overfor bestyrelsen ansvarlig for, ·  

       

 at centret arbejder efter de i vedtægterne fastsatte  

 formål.
·  

       

 at SCKK's virksomhed udføres forsvarligt ·  

       

 at det af bestyrelsen godkendte budget overholdes ·  

       

 at SCKK's virksomhed i øvrigt er i overensstemmelse med  

 bestyrelsens beslutninger og retningslinier.
Stk. 3.  

  

 Lederen  

 skal arbejde for, ·  

       

 at SCKK's virksomhed udøves aktivt og brugerorienteret og  

 nyder respekt hos centrets interessenter, stiftere og statens arbejdspladser, ·  

       

 at standarden og kvaliteten af SCKK's ydelser har et højt  

 anerkendt niveau, ·  

       

 at SCKK's ydelser og organisation til stadighed udvikles, ·  

       

 at der mellem medarbejdere og ledelse og mellem  

 medarbejdergrupperne skabes et godt internt samarbejde, der er befordrende  

 for  

 SCKK's aktiviteter og virkemåde, og ·  

       

 at der etableres samarbejde med relevante  

 uddannelsesudvalg.
 Stk. 4.  

  

 Lederen har  

 ansvaret for sekretariatsbetjening af Udvalget for udvikling og omstilling,  

 ESU, ELU og Bedømmelsesudvalget for Kvalitetsprisen for den offentlige sektor  

 i  

 overensstemmelse med retningslinier, der er vedtaget af de enkelte udvalg.
 Stk. 5.  

  

 Lederen  

 afgiver årligt til bestyrelsen en skriftlig beretning om SCKK's virksomhed i  

 det forløbne år.
 Stk. 6.  

  

 Bestyrelsen  

 offentliggør på baggrund af den i stk. 5 nævnte beretning en  

 årsberetning.
Regnskab og revision § 7 Stk. 1.  

  

 Regnskabsåret er finansåret.
 Stk. 2.  

  

 SCKK's  

 regnskaber revideres af Rigsrevisionen.
Ikrafttrædelsesbestemmelser § 8 Stk. 1.  

  

 Centrets bestyrelse nedsættes pr. 1. august 1999. Centret stiftes pr. 1.  

 januar  

 2000.
 Stk. 2.  

  

 Pr. 1.  

 april 2000 placeres sekretariaterne for Udviklings- og Omstillingsfonden og  

 for  

 Den offentlige kvalitetspris i centret.
 Stk. 3.  

  

 Pr. 1.  

 april 2001 placeres sekretariaterne for ELU og ESU i centret.
Vedtægtsændringer og opløsning § 9 Stk. 1.  

  

 Ændring af centrets vedtægter kræver enighed mellem stifterne nævnt i  

 § 1  

 stk. 1.
 Stk. 2.  

  

 Centret  

 fortsætter sin drift medmindre aftalen opsiges af stifterne nævnt i § 1  

 stk. 1.
 Stk. 3.  

  

 Hvis det  

 besluttes at nedlægge SCKK er bestyrelsen forpligtet til at følge denne  

 beslutning.
