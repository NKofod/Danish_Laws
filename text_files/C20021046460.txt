Vejledning om udfyldelse af tvangsprotokoller  

 (registrering af anvendelse af tvang i psykiatrien) samt registrering af  

 anvendelse af udskrivningsaftaler/koordinationsplaner (Til psykiatriske afdelinger) I medfør af  lov om frihedsberøvelse og anden tvang i  

 psykiatrien, jf. lovbekendtgørelse nr. 849 af 2. december 1998, som  

 ændret ved lov nr. 377 af 6. juni 2002 om ændring af lov om  

 frihedsberøvelse og anden tvang i psykiatrien (psykiatriloven), § 20,  

 skal  der udarbejdes tvangsprotokoller for enhver form for  

 tvangsanvendelse.
 I medfør af Indenrigs- og Sundhedsministeriets  

 bekendtgørelse nr. 534 af 27. juni 2002 om tvangsbehandling,  

 fiksering, tvangsprotokoller mv. på psykiatriske afdelinger, § 40, skal  

 der kvartalsvis foretages indberetninger af de i tvangsprotokollen  

 anførte oplysninger til Sundhedsstyrelsen og til sygehusmyndigheden,  

 se denne vejlednings afsnit 1.
I medfør af psykiatrilovens § 3, stk. 4 og stk. 5, har  

 overlægen  ansvar for, at der for patienter, der efter udskrivning  

 må antages ikke selv at ville søge den behandling eller de  

 sociale tilbud, der er nødvendige for patientens helbred, indgås  

 en udskrivningsaftale, alternativt en koordinationsplan i de tilfælde,  

 hvor patienten ikke selv vil medvirke til indgåelse af en  

 udskrivningsaftale.
De psykiatriske afdelinger skal kvartalsvis indsende  

 indberetning over, i hvor høj grad denne bestemmelse er blevet  

 anvendt, se denne vejlednings afsnit 2.
De psykiatriske afdelinger skal  derfor kvartalsvis både indsende  

 tvangsprotokoller  og indsende en  indberetning af antal etablerede  

 udskrivningsaftaler/koordinationsplaner.
Disse skal indsendes til  

 embedslægeinstitutionen senest 1 måned efter kvartalets  

 afslutning.
Embedslægeinstitutionen gennemser tvangsprotokolskemaerne.  

 Såfremt der er mangler ved skemaerne, tilbagesender  

 embedslægeinstitutionen dem til afdelingen med henblik på  

 korrektion.
De rettede skemaer videresendes til Sundhedsstyrelsen med henblik  

 på statistisk bearbejdelse.
 Såfremt der er fejl eller mangler ved skemaerne tilbagesender  

 Sundhedsstyrelsen skemaerne til embedslægeinstitutionen, som tager  

 kontakt til afdelingen med henblik på  korrektion af skemaerne.
1. Registrering af tvangsforanstaltninger Alene de i Sundhedsministeriets bekendtgørelse om tvangsbehandling,  

 fiksering, tvangsprotokoller mv. på psykiatriske afdelinger,  

 nævnte oplysninger tilføres tvangsprotokollerne.
Andre relevante  

 oplysninger for patientbehandlingen skal fremgå af  

 patientjournalen.
 Formålet med   indberetningssystemet er at give valide oplysninger,  

 således at der kan foretages en reel vurdering af brugen af  

 tvangsforanstaltninger.
 Til brug for alle psykiatriske afdelinger findes 4 tvangsprotokoller  

 omhandlende henholdsvis 1) frihedsberøvelse, 2) tvangsbehandling, 3)  

 fiksering og fysisk magtanvendelse, og 4)  

 beskyttelsesfiksering/-foranstaltning.
 Til brug for Sikringsafdelingen under Psykiatrisk Center, Sygehus  

 Vestsjælland, er der udarbejdet skema 5 til brug for registrering af  

 aflåsning af patientens stuedør.
Skemaerne er fremstillet med gennemslag.
Side 1 opbevares i afdelingens  

 tvangsprotokol, side 2 opbevares i journalen, side 3 fremsendes til den  

 lokale embedslægeinstitution, som videresender denne til  

 Sundhedsstyrelsen, og side 4 sendes til  

  sygehusmyndigheden/psykiatriforvaltningen.
 På de skemaer, hvor personalets navn eller initialer skal  

 anføres, overføres disse oplysninger ikke til side 3 eller side  

 4. Patientens navn og cpr.nr. overføres også til side 3, da  

 dette som nævnt indgår i Sundhedsstyrelsens statistik.
Udfyldelse af skemaerne Det enkelte tvangsprotokolskema omhandler kun én form for  

 tvangsanvendelse.
Såfremt flere tvangsformer anvendes samtidig, skal de  

 enkelte former registreres for sig.
Fælles for de 5 skemaer For alle skemaer skal følgende angives:
 ·  

 	Patientens identitet med navn og fuldstændigt CPR-nr.
 For udenlandske patienter anvendes det erstatningsnummer, som  

 patienten  har fået ved indlæggelsen.
 ·  

 	Sted for tvangsanvendelsen (sygehus og afdeling).
Den fulde 7-cifrede hospitalskode angives.
Hospitalskoden skal  

 følge den officielle sygehusklassifikation.
 ·  

 	Indlæggelsesdatoen (dato for  

 heldøgnsindlæggelsen).
 Såfremt patienten under indlæggelsesforløbet  

 overføres til en ny afdeling (med en anden hospitalskode) udfyldes et  

 nyt skema med overflytningsdatoen som indlæggelsesdato i den modtagende  

  afdeling.
 ·  

 	Udskrivningsdato (dato for heldøgnsudskrivning).
 Hvis patienten ikke er udskrevet ved kvartalets ophør, skal  

 denne rubrik  ikke udfyldes.
 Ved overflytning til en ny  afdeling (med en anden hospitalskode),  

 afsluttes skemaet for den første afdeling med overflytningsdatoen som  

  udskrivningsdato.
 ·  

 	Registrering af den fortsatte tvangsanvendelse fortsættes på  

 et nyt skema.
 ·  

 	Ved fortsættelse af den pågældende tvangsanvendelse  

 skal alle de ovennævnte oplysninger samt andre oplysninger fra det  

 tidligere skema overføres til det nye skema.
Udfyldelse af de enkelte skemaer På bagsiden af det enkelte skema er optrykt en beskrivelse af,  

 hvordan skemaet skal udfyldes.
Disse skemavejledninger er desuden vedlagt  

 denne vejledning som bilag.
2. Registrering af anvendelse af udskrivningsaftaler/ koordinationsplaner Med henblik på en registrering af, i hvor mange tilfælde der i  

 forbindelse med udskrivning udarbejdes  en  

 udskrivningsaftale/koordinationsplan, har Sundhedsstyrelsen udarbejdet en  

 blanket, som afdelingen  udfylder kvartalsvis.
Der er sket en mindre  

 ændring af blanketten af december 1998, idet er tilføjet en  

 rubrik for "Hospitalskode". I denne anføres afdelingens 7-cifrede  

 hospitalskode.
Det angives på denne blanket,  i hvor mange tilfælde der i  

 forbindelse med udskrivning i det pågældende kvartal  er  

 udarbejdet  udskrivningsaftaler eller koordinationsplaner.
Såfremt der  

 ikke er udarbejdet udskrivningsaftaler/koordinationsplaner i det  

 pågældende kvartal indsendes blanketterne med angivelse af 0 i de  

 to felter.
Kopi af disse blanketter sendes  både til sygehusmyndigheden  

 og  til embedslægeinstitutionen, som indsender dem til  

 Sundhedsstyrelsen.
 Ikrafttræden mv.
 Denne vejledning og skemavejledningerne erstatter Sundhedsstyrelsens  

 vejledning af 10. december 1998 om udfyldelse af tvangsprotokoller  

 (registrering af anvendelse af tvang i psykiatrien) samt registrering af  

 anvendelse af udskrivningsaftaler/koordinationsplaner.
Tvangsprotokolskemaerne kan rekvireres hos Dafolo, Suderbovej 22-24, 9900  

 Frederikshavn, tlf.: 96 20 66 66,  www.dafolo.dk.
Blanketten "Indberetning af anvendelse af  

 udskrivningsaftaler/koordinationsplaner på psykiatriske afdelinger" kan  

 kopieres, rekvireres som fil ved henvendelse til Sundhedsstyrelsen, Sundhedsstatistik, tlf.: 72 22 74 00, eller den kan udskrives fra  

 Sundhedsstyrelsens hjemmeside:  www@sst.dk/blanketter.
Sundhedsstyrelsen, den 20. december  

 2002 Michael von Magnus /Kirsten Kaaber Bilag 1 Skemavejledninger til tvangsprotokollerne Skema 1 - Frihedsberøvelse Ved dato for indlæggelse og udskrivning forstås  

 heldøgnsindlæggelse.
 Det skal anføres, om skemaet er det første skema for den  

 aktuelle frihedsberøvelse, eller om det er en fortsættelse af et  

 tidligere skema som en videreførelse af samme frihedsberøvelse.
Der angives datoer for iværksættelse af  

 frihedsberøvelsen og for overlægens stillingtagen.
Det  

 anføres, om frihedsberøvelsen er iværksat som  

 tvangsindlæggelse eller som tvangstilbageholdelse.
Ved overflytning  af en frihedsberøvet person til en anden  

 psykiatrisk afdeling, skal overflytningsdatoen registreres som tidspunktet  

 for iværksættelse af frihedsberøvelsen på denne  

 afdeling.
Hvis en tvangsindlagt patient ikke modsætter sig  

 overførsel, vil der være tale om videreførelse af  

 tvangsindlæggelsen på den nye afdeling (men med ny  

 ikrafttrædelsesdato). Hvis en tvangsindlagt eller tvangstilbageholdt  

 patient modsætter sig overflytning, vil  der være tale om en  

 tvangstilbageholdelse.
 Begrundelsen anføres (helbredsgrunde eller farlighed, jf. § 5). Ved  

 tvangsindlæggelse sættes altid kun 1 kryds for begrundelse, da  

 det er en registrering af, om patienten er indlagt på "gule eller  

 røde papirer". Begge begrundelser kan være relevante for en  

 tvangstilbageholdelse, men af hensyn til opgørelsen skal der kun  

 afkrydses for den væsentligste begrundelse.
Enhver frihedsberøvelse skal efterprøves efter 3, 10, 20 og  

 30 dage og herefter mindst hver 4. uge.
Efterprøvelsen udregnes fra  

 den dag, hvor den først iværksatte frihedsberøvelse blev  

 iværksat (dag 0). Efterprøvelsesdatoerne ændres  

 således ikke, når en tvangsindlagt patient senere  

 tvangstilbageholdes.
Datoerne for efterprøvelser samt dato for  

 overlægens stillingtagen i denne forbindelse anføres i rubrikken  

 "Efterprøvelse af frihedsberøvelse".
 Såfremt en tvangsindlagt patient forlanger sig udskrevet, men  

 tvangstilbageholdes, angives også datoen for denne  

 tvangstilbageholdelse samt dato for overlægens stillingtagen samt  

 begrundelsen ( i medfør af § 5) i rubrikken  "Tvangstilbageholdelse af  

 frihedsberøvet (tvangsindlagt patient)".
 Dato for ophør med frihedsberøvelsen skal  

 anføres.
 Ved tilbageførsel angives dato for beslutning herom  samt dato for  

 overlægens stillingtagen i rubrikken  "Tilbageførsel af  

 frihedsberøvet patient".
 Såfremt frihedsberøvelsen fortsætter ind i næste  

 kvartal, overføres til det nye skema alle de ovennævnte  

 oplysninger fra det tidligere skema, herunder oplysning om hvorvidt  

 frihedsberøvelsen er startet som tvangsindlæggelse eller  

 tvangstilbageholdelse og begrundelsen herfor, (men ikke de tidligere  

 efterprøvelser).
Skema 2 - Tvangsbehandling Ved dato for indlæggelse og udskrivning forstås  

 heldøgnsindlæggelse.
 Det skal anføres, om skemaet er det første skema for den  

 aktuelle tvangsbehandling, eller om det er en fortsættelse af et  

 tidligere skema som en videreførelse af samme tvangsbehandling.
Det angives, hvilken form for tvangsbehandling der er tale om.
Skemaet  

 omhandler kun én form for tvangsbehandling (medicinering, ECT,  

 ernæring eller behandling af legemlig lidelse). Såfremt flere  

 behandlingsformer anvendes samtidig, skal de enkelte former registreres  

 på hvert sit skema.
Hvis der fx anvendes medicinering og ernæring  

 samtidigt, skal det registreres på hvert sit skema.
Dato for beslutning om iværksættelse af behandling  

 anføres samt dato for overlægens stillingtagen.
Navnet på  

 ordinerende læge anføres.
I tilfælde af tvangsbehandling  

 for legemlig lidelse anføres også navnet på den  

 ordinerende somatiske læge samt dato for somatisk overlæges  

 stillingtagen.
 I rubrikken "Begrundelse" afkrydses den konkrete begrundelse for  

 iværksættelse af den pågældende tvangsbehandling (  

 iht. § 12 eller § 13).
I rubrikken "Art og omfang" angives indholdet af tvangsbehandlingen,  

 herunder præparatnavn, startdosis, administrationsmåde og evt.  

 bivirkningsmedicin.
Den nærmere beskrivelse af  

 behandlingsforløbet, herunder dosisændringer, skal fremgå  

 af journalen.
 I rubrikken "Tilladt magtanvendelse" angives i hvilket omfang der om  

 fornødent kan anvendes magt til behandlingens gennemførelse (fx  

 fastholdelse eller aflåsning af dør). Denne magtanvendelse skal  

 derfor ikke registreres selvstændigt.
Ved hver enkelt tvangsbehandling registreres dato samt navn på den  

 tilstedeværende læge.
Det kan således forekomme, at flere  

 perorale eller injektionsmedicineringer finder sted på samme dato.
 Ved tvangsernæring angives hver gang der nedlægges sonde, men  

 ikke hvornår der ernæres gennem sonden.
 Dato for beslutning om ophør af tvangsbehandlingen  

 anføres.
 Hvis tvangsbehandlingen fortsætter ind i næste kvartal,  

 overføres til det nye skema alle de ovennævnte oplysninger,  

 herunder hvilken form for tvangsbehandling der er tale om, begrundelsen samt  

 dato for iværksættelse og for overlægens stillingtagen (men  

 ikke datoer for de enkelte tidligere tvangsbehandlinger).
Skema 3 - Fiksering og fysisk magtanvendelse Ved dato for indlæggelse og udskrivning forstås  

 heldøgnsindlæggelse.
På dette skema er der 3 "kasser" til registrering af 3  

 tilfælde af fiksering eller fysisk magtanvendelse.
Da der for de  

 forskellige indgreb skal udfyldes forskellige rubrikker (fx angående  

 begrundelse og overlægens stillingtagen), kan registreringen  

 medføre misforståelser, når der kun anvendes 1 "kasse" til  

 flere indgreb. Årsagen til, at det enkelte tvangsindgreb skal  

 registreres for sig, er, at det for det enkelte indgreb skal kunne  

 aflæses, med hvilken begrundelse indgrebet er foretaget, samt  

 hvornår indgrebet er ophørt.
Som eksempel må der i samme  

 rubrik ikke anføres fiksering med både bælte og remme,  

 eller både bælte og beroligende medicin.
 Tidspunkt for iværksættelse  og ophør angives med dato  

 og klokkeslet.
 Når det drejer sig om  fysisk magtanvendelse i form af fastholden og  

 beroligende medicin angives kun tidspunktet  for  

 iværksættelse.
 Ved enhver form for magtanvendelse der registreres på dette skema  

 anføres en begrundelse i henhold til § 14 og § 17. Det er af betydning  

 for opgørelsen, at der kun afkrydses for den væsentligste  

 begrundelse, selvom der kan være flere begrundelser for den  

 pågældende tvangsforanstaltning.
Ved fiksering med remme angives tvangsforanstaltningen  samlet med  

 angivelse  af starttidspunkt for fiksering med første rem, og  

 ophørstidspunkt når den sidste rem er løsnet.
Ved  

 ophør med bæltefiksering forstås, at bæltet har  

 været løsnet i længere tid end blot helt kortvarigt.
Der  

 vil derfor være mulighed for forsøgsvis at løsne et  

 bælte i op til en times tid.
 Såfremt beslutningen om anvendelse af remme i overlægens  

 fravær træffes af anden læge, anføres dato for  

 overlægens efterfølgende stillingtagen.
Fysisk magtanvendelse i form af fastholden omfatter tilfælde, hvor  

 personalet i kortere tid må fastholde en patient, der opfylder  

 betingelserne for tvangsfiksering, indtil patienten er faldet til ro.
Men der  

 kan også være tale om de tilfælde, hvor patienter  

 føres til et andet opholdssted på den administrative afdelings  

 enhed.
Overførelse til lukket afdeling, som patienten modsætter  

 sig, registreres ikke som fysisk magtanvendelse, men behandles efter reglerne  

 om tvangstilbageholdelse.
Hvis fastholden er et nødvendigt middel til  

 at gennemføre tvangsbehandling eller fiksering/ fysisk magtanvendelse,  

 er det ikke at betragte som en selvstændig magtanvendelse og skal  

 derfor ikke registreres på skema 3.
Ved anvendelse af beroligende medicin anføres navnet på den  

 tilstedeværende læge.
Begrundelsen urolig tilstand kan kun  

 anvendes ved beroligende medicin.
 Aflåsning af yderdøren til en afdeling må alene  

 forekomme i tilfælde af, at betingelserne for frihedsberøvelse  

 er til stede, jf. psykiatrilovens § 17. Dette kan forekomme uden at  

 betingelserne i lovens § 14 er til stede, hvorfor det i så  

 tilfælde ikke er muligt at angive en af de i skemaet beskrevne  

 begrundelser.
Skema 4 - Beskyttelsesfiksering/-foranstaltning Ved dato for indlæggelse og udskrivning forstås  

 heldøgnsindlæggelse.
 Det afkrydses, hvilken form for beskyttelsesforanstaltning, der  

 iværksættes.
Det enkelte skema omhandler kun én form for tvangsanvendelse.  

 Såfremt flere tvangsformer anvendes samtidigt, skal de enkelte former  

 registreres hver for sig.
Hvis der er tale om en anden form for  

 tvangsanvendelse end stofbælte eller lignende eller aflåsning af  

 yderdøre, beskrives kort den konkrete foranstaltning.
Dato for ordination anføres.
Navnet på den ordinerende  

 læge angives.
Ved aflåsning af yderdøre anføres  

 tillige tidspunktet samt dato for overlægens stillingtagen.
 I rubrikken "Begrundelse" angives den konkrete begrundelse for den  

 iværksatte tvangsforanstaltning (iht. § 18).
 I rubrikken "Situation" angives de(n) situation(er), hvor  

 beskyttelsesfikseringen/-foranstaltningen må anvendes.
 Vurdering finder sted på de fastsatte tidspunkter (efter 3, 10, 20  

 og 30 dage og herefter mindst hver 4. uge). Vurderingen regnes fra  

 iværksættelsestidspunktet (dag 0).
Dato for ophør angives, såfremt foranstaltningen er  

 ophørt i det pågældende kvartal som registreringerne  

 på skemaet vedrører.
Såfremt tvangsforanstaltningen  

 fortsætter ind i næste kvartal overføres alle oplysninger  

 til nyt skema, herunder angivelse af form for  

 beskyttelsesfiksering/foranstaltning, og i givet fald overlægens  

 stillingtagen  til aflåsning af yderdøre, (men ikke de tidligere  

 vurderinger).
Skema 5 - Aflåsning af patientens stuedør i  

 Sikringsafdelingen Ved dato for indlæggelse og udskrivning forstås  

 heldøgnsindlæggelse.
 På dette skema er der 3 "kasser" til registrering af 3  

 tilfælde af aflåsning af patientens stuedør.
 For hver aflåsning skal der udfyldes en af de 3 kasser, da  

 registreringen kan medføre misforståelser, hvis flere  

 aflåsninger afkrydses i samme kasse. Årsagen til, at den enkelte  

 aflåsning skal registreres for sig, er, at det for den enkelte  

 aflåsning skal kunne aflæses, med hvilken begrundelse  

 aflåsningen er foretaget, samt hvornår denne er ophørt.
 Tidspunkt for iværksættelse  og ophør angives med dato  

 og klokkeslet.
 Navnet på den ordinerende læge angives.
 Begrundelsen anføres i henhold til psykiatrilovens § 18a.
 For patienter, der er indelåst hen over et kvartalsskifte, indsendes  

 skemaet ved kvartalets afslutning uden angivelse af ophørstidspunkt,  

 og et nyt skema påbegyndes med angivelse af den oprindelige  

 iværksættelsesdato.
 For alle patienter angives, om der er tale om en forbigående  

 foranstaltning, eller om der er tale om aflåsning efter et fast  

 skema.
 For patienter, der indelåses efter fast skema afkrydses desuden en  

 af rubrikkerne om aflåsning det pågældende antal timer,  

 hvor patienten er indelåst på stuen (ud over den generelle  

 aflåsning  om natten og under konferencerne).  Hvis situationen  

 ændrer sig, således at der er behov for  at ændre i den  

 samlede tid, hvor patienten opholder sig i den aflåste stue, afsluttes  

 den pågældende tvangsprotokol (kasse) og en ny tvangsprotokol  

 udfyldes med angivelse af ny tidsperiode for indelåsning.
