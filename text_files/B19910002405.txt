 I medfør af § 25, stk. 3, § 27, nr. 5 og § 42, stk. 2 i lov nr. 306 af 4.  

 juni 1986 om saltvandsfiskeri bestemmes:
 § 1.  Ved udløbet af Kolding Å i Kolding Fjord  

 fastsættes et udvidet fredningsbælte, hvori intet fiskeri må finde sted.  

 Fredningsbæltet afgrænses af kystlinien og i øvrigt af en linie på fjordens  

 sydlige bred, hvor vejen fra Bjergegård støder til kysten, i retning af  

 Næsset i Strandhuse, til det punkt, hvor denne linie skærer sejlrenden, og  

 fra dette punkt langs sejlrendens sydside til Kolding Havns sydlige havnefyr.
 Stk. 2.  Uanset i stk. 1, er det i perioden 1. maj til  

 31. oktober for erhvervsfiskere tilladt at anvende ålevod og snurrevod i  

 fredningsbæltet.
 § 2.  Der fastsættes ingen fredet gennemgangsstrækning  

 til fredningsbæltet.
 § 3.  En kortskitse, der viser fredningsbæltet er  

 trykt som bilag til bekendtgørelsen.
 § 4.  Overtrædelse af § 1 straffes med bøde.
 § 5.  Bekendtgørelsen træder i kraft den 1. februar  

 1991, og samtidig ophæves bekendtgørelse nr. 377 af 12. juli 1984.
