Cirkulæreskrivelse om meddelelse om  

 ophør med selvstændig virksomhed, der fortsættes af  

 ægtefællen.
Een eller to virksomheder Kommentar m.v.:
Medlemmet og dennes ægtefælle drev hver deres taxavirksomhed  

 med egne bevillinger.
Virksomhederne havde i et vist omfang fælles  

 driftsudgifter.
Virksomhederne blev anset for een samlet virksomhed i  

 relation til lov om arbejdsløshedsforsikring m.v.
 Meddelelse om afgørelsen:
Medlemmet og dennes ægtefælle drev hver deres taxavirksomhed.  

 Medlemmet lukkede sin virksomhed, afleverede sin bevilling og søgte om  

 efterløn fra den 29. september 1997. Medlemmets ene hyrevogn overgik  

 til privat brug, og den anden blev overdraget til ægtefællens  

 virksomhed.
A-kassen traf afgørelse om, at medlemmet ikke kunne anses  

 for ophørt, fordi den ene hyrevogn blev overdraget til  

 ægtefællen.
Ud over at drive egen virksomhed havde medlemmet også status som  

 medarbejdende ægtefælle i ægtefællens taxavirksomhed.  

 Medlemmet varetog lønregnskab og bogføring.
Virksomhederne  

 havde i øvrigt fælles regnskab, for så vidt angik  

 fælles driftsudgifter.
Direktoratet traf afgørelse om, at medlemmets og  

 ægtefællens virksomheder var så nært tilknyttede, at  

 der var tale om én samlet virksomhed, uanset at virksomhederne i  

 momsregisteret var registreret som 2 selvstændige virksomheder.
Det  

 forhold, at en hyrevognsbevilling er personlig, er ikke til hinder for, at en  

 anden udfører arbejdet.
 Da virksomheden hverken var lukket eller overdraget opfyldte medlemmet  

 ikke betingelserne for at være ophørt den 29. september 1997,  

 ligesom medlemmet heller ikke kunne anses for udtrådt af den  

 virksomhed, der fortsattes af ægtefællen.
 I klagen til Arbejdsmarkedets Ankenævn oplyste medlemmet, at  

 virksomhedens ansatte ophørte den 1. oktober 1997, at  

 virksomheden på dette tidspunkt kun rådede over én  

 hyrevogn, som manglede 4000 km i at være frikørt, at  

 medlemmets ægtefælle påtog sig frikøringen,  

at arbejdet med lønregnskab var bortfaldet, og at arbejdet med  

 bogføring var overtaget af revisor.
 Den 5. november 1997 blev hyrevognen solgt, og den 1. december 1997 blev  

 virksomheden afmeldt momsregisteret, og ægtefællens bevilling  

 deponeret.
 På baggrund af disse oplysninger traf direktoratet ny  

 afgørelse om, at medlemmet kunne anses for ophørt den 5.  

 november 1997 ved afhændelse af virksomhedens vigtigste driftsmiddel.  

 Begrundelsen for, at medlemmet ikke kunne anses for ophørt den 1.  

 oktober 1997, er at opgaverne ved kørsel, bogføring og regnskab  

 fortsat bestod, omend i reduceret omfang.
Ankenævnet tiltrådte direktoratets afgørelse om,  

 at medlemmets og ægtefællens virksomheder skulle anses for  

 én samlet virksomhed i relation til lov om  

 arbejdsløshedsforsikring.
Ankenævnet tiltrådte videre, at  

 medlemmet tidligst den 5. november 1997 opfyldte ophørsbetingelserne.  

 Ankenævnet lagde herved vægt på, at medlemmet var  

 registreret som medarbejdende ægtefælle, og at hendes  

 arbejdsopgaver først kan anses for endeligt bortfaldet den 5. november  

 1997.
