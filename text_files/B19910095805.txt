 I medfør af § 53, stk. 5, § 53 a, stk. 3 og § 101, stk. 3-4, i  

 realkreditloven, jf. lovbekendtgørelse nr. 553 af 16. juli 1991, som ændret  

 ved lov nr. 932 af 27. december 1991 fastsættes:
Værdipapirer med ubestemt løbetid og andre kapitalindskud § 1.  Ansvarlig indskudskapital i form af værdipapirer  

 med ubestemt løbetid og andre kapitalindskud, jf. realkreditlovens § 53 c,  

 nr. 3, herefter kaldet »kapitalindskud«, kan medregnes ved  

 opgørelsen af den ansvarlige kapital, såfremt følgende betingelser er  

 opfyldt:
Andre kapitalelementer § 2.  I et realkreditinstituts supplerende kapital kan  

 medregnes solidarisk hæftelse, jf. dog stk. 2-5 samt § 21, stk. 3-5.
 Stk. 2.  Realkreditinstituttet kan højst medregne  

 solidarisk hæftelse med et beløb, der svarer til 50 pct. af kernekapitalen  

 opgjort efter realkreditlovens § 53 b og § 53 e.
 Stk. 3.  Der kan ikke medregnes solidarisk hæftelse med  

 et beløb i den ansvarlige kapital:
 Stk. 4.  Solidarisk hæftelse kan højst medregnes med et  

 beløb svarende til størrelsen af det faktiske omfang af den solidariske  

 hæftelse i de enkelte serier.
 Stk. 5.  Den samlede medregning af solidarisk hæftelse  

 for realkreditinstituttet kan ikke overstige summen af den faktisk foretagne  

 medregning af solidarisk hæftelse, jf. stk. 1-4, i henholdsvis serier med  

 seriereservefonde og realkreditinstituttet i øvrigt.
Risikovægtning af aktiver § 3.  Ved opgørelse af, hvorvidt realkreditinstituttet  

 opfylder kravet i § 53, stk. 1 og 2 i realkreditloven, risikovægtes  

 realkreditinstituttets aktiver efter reglerne i stk. 2-9, samt §§ 4-7 og  

 realkreditinstituttets ikke-balanceførte poster efter reglerne i §§ 8-12 og  

 14-16.
 Stk. 2.  Lån mod pant i beboelsesejendomme herunder  

 stuehuse til landbrugsejendomme, jf. §§ 26-32 a i realkreditloven, vægtes med  

 50 pct.
Stk. 3.  Lån mod pant i industri- og håndværksejendomme,  

 jf. § 33 i realkreditloven, vægtes med 100 pct.
Lån til medpantsatte maskiner  

 og andet tilbehør ydet efter denne bekendtgørelses ikrafttræden vægtes dog  

 med 125 pct.
 Stk. 4.  Lån mod pant i kollektive  

 energiforsyningsanlæg, jf. § 34 i realkreditloven, vægtes med 100 pct., jf.  

 dog § 5, stk. 7.
 Stk. 5.  Lån mod pant i kontor- og forretningsejendomme,  

 jf. § 35 i realkreditloven, vægtes med 100 pct., jf. dog § 21, stk. 1.
 Stk. 6.  Lån mod pant i landbrugsejendomme m.v., jf. §  

 36 i realkreditloven, vægtes med 100 pct., jf. dog stk. 2.
 Stk. 7.  Lån mod pant i ejendomme til sociale,  

 kulturelle og undervisningsmæssige formål, jf. § 37 i realkreditloven, vægtes  

 med 100 pct.
 Stk. 8.  Lån mod pant i andre ejendomme, herunder  

 ubebyggede grunde, jf. § 38 i realkreditloven, vægtes med 100 pct.
Stk. 9.  Lån mod pant i ejendomme, der består af flere  

 ejendomskategorier, vægtes særskilt for de enkelte ejendomskategorier efter  

 risikovægtene i stk. 2-8. Den del af lånet, der er henført til en særskilt  

 ejendomskategori, vægtes med den risikovægt, der er tildelt denne  

 ejendomskategori.
Såfremt en ejendomskategori udgør mindst 80 pct. af  

 ejendommens samlede bruttoetageareal, kan hele lånet vægtes med risikovægten  

 for denne ejendomskategori.
 § 4.  Obligationer udstedt af den danske stat og  

 obligationer udstedt af lokale danske myndigheder, samt  

 realkreditinstituttets beholdning af egne obligationer vægtes nul.
 Stk. 2.  Udlån til eller garanteret af den danske stat,  

 danske amtskommuner, danske kommuner samt Grønlands Hjemmestyre og  

 grønlandske kommuner, Færøernes Landsstyre og færøske kommuner vægtes nul.
 Stk. 3.  Kassebeholdning og tilsvarende poster vægtes  

 nul.
 Stk. 4.  Fordringer på De Europæiske Fællesskabers  

 institutioner, centralregeringer eller centralbanker i zone A lande, jf. §  

 17, stk. 1, samt på regionale eller lokale myndigheder i lande, der er  

 medlemmer af De Europæiske Fællesskaber, som de kompetente myndigheder i  

 medlemslandet har givet nulvægt, vægtes nul.
 Stk. 5.  Fordringer, der er garanteret af  

 centralregeringer eller centralbanker i zone A lande, jf. § 17, stk. 1, samt  

 af regionale eller lokale myndigheder i lande i De Europæiske Fællesskaber,  

 som de kompetente myndigheder i medlemslandet har givet nulvægt, vægtes nul.
 Stk. 6.  Fordringer på centralregeringer eller  

 centralbanker i zone B lande, jf. § 17, stk. 1, i disses nationale valuta  

 vægtes nul, såfremt realkreditinstituttet har finansieret sig i samme valuta.
 Stk. 7.  Fordringer garanteret af centralregeringer  

 eller centralbanker i zone B lande, jf. § 17, stk. 1, i den nationale valuta,  

 der er fælles for garantistiller og låntager, vægtes nul, såfremt  

 realkreditinstituttet har finansieret sig i samme valuta.
 Stk. 8.  Fordringer, der er sikret ved værdipapirer  

 udstedt af en centralregering eller centralbank i zone A lande, jf. § 17,  

 stk. 1, eller af EF-institutioner vægtes nul inden for 75 pct. af  

 værdipapirets officielt noterede kursværdi.
 § 5.  Fordringer på kreditinstitutter i zone A lande,  

 jf. § 17, stk. 1, og fordringer, herunder forhåndslån, garanteret af  

 kreditinstitutter i zone A lande, jf. § 17, stk. 1, dog undtaget  

 tilgodehavender, der er efterstillet andre kreditorer, vægtes med 20 pct.,  

 jf. dog stk. 8 og § 21, stk. 2.
 Stk. 2.  Fordringer på og fordringer, der er garanteret  

 af Den Europæiske Investeringsbank eller multilaterale udviklingsbanker, jf.  

 § 17, stk. 2, vægtes med 20 pct.
 Stk. 3.  Fordringer med en løbetid på til og med et år  

 på kreditinstitutter i zone B lande, jf. § 17, stk. 1, samt fordringer med en  

 løbetid på til og med et år, der er garanteret af kreditinstitutter i zone B  

 lande, jf. § 17, stk. 1, ekskl. tilgodehavender, der er efterstillet andre  

 kreditorer, vægtes med 20 pct.
 Stk. 4.  Aktivposter sikrede ved sikkerhedsstillelse af  

 værdipapirer udstedt af Den Europæiske Investeringsbank eller af  

 multilaterale udviklingsbanker, jf. § 17, stk. 2, vægtes med 20 pct. inden  

 for 75 pct. af værdipapirets officielt noterede kursværdi.
 Stk. 5.  Aktivposter sikrede ved værdipapirer udstedt af  

 regionale regeringer eller lokale myndigheder i zone A lande, jf. § 20, stk.  

 1, vægtes med 20 pct. inden for 75 pct. af værdipapirets officielt noterede  

 kursværdi.
 Stk. 6.  Fordringer på og fordringer, der er garanteret  

 af regionale regeringer eller lokale myndigheder i zone A lande, jf. § 17,  

 stk. 1, dog undtaget de i § 4, stk. 4 og 5 nævnte, vægtes med 20 pct.
 Stk. 7.  Fordringer på og fordringer, der er garanteret  

 af offentlige virksomheder i zone A lande, jf. § 17, stk. 1 og 3, vægtes med  

 20 pct.
 Stk. 8.  Fordringer på og fordringer, der er garanteret  

 af kreditinstitutter i De Europæiske Fællesskaber, der er specialiseret i  

 interbankmarkeder og markeder for offentlig gæld i hjemlandet, vægtes med 10  

 pct.
 § 6.  Realkreditinstituttets beholdning af aktier og  

 anparter vægtes med 100 pct.
Stk. 2.  Kapitalandele, der fradrages ved beregning af  

 realkreditinstituttets ansvarlige kapital vægtes dog nul.
Beholdningen  

 opgøres efter kursværdien på opgørelsestidspunktet.
 § 7.  Alle andre aktiver vægtes med 100 pct.
 Stk. 2.  Fordringer, der er fradraget ved opgørelsen af  

 realkreditinstituttets ansvarlige kapital, vægtes dog nul.
Risikovægtning af ikke-balanceførte poster § 8.  Værdien af de ikke-balanceførte poster vægtes  

 efter reglerne i stk. 2-4 samt § 9, jf. dog §§ 10-12 og 14-16.
 Stk. 2.  Med 50 pct. af postens værdi indgår:
 Stk. 3.  Andre poster indgår med 100 pct. af postens  

 værdi.
 Stk. 4.  Finanstilsynet kan dog fastsætte en lavere  

 vægtning af ikke-balanceførte poster, der ikke er nævnt i stk. 2.
 § 9.  Den vægtede værdi af ikke-balanceførte poster  

 efter § 8, multipliceres med den vægt, der er tillagt instituttets modpart,  

 jf. §§ 3-7.
 § 10.  Ikke-balanceførte rente- og  

 valutakursrelaterede poster risikovægtes efter § 14.
 § 11.  Som renterelaterede poster kan indgå:
 Stk. 2.  Ved en renteswap forstås en aftale, hvor to  

 parter aftaler at bytte rente af hver sin givne, eventuelt beregnede,  

 hovedstol, og hvor renter og hovedstole er denomineret i samme valuta.
Stk. 3.  Ved en FRA forstås en aftale mellem to parter  

 om en given rente for en given beregnet hovedstol.
På afviklingstidspunktet  

 udveksles alene forskellen mellem den aftalte rente og markedsrenten for den  

 aftalte periode.
 Stk. 4.  Ved en rentefuture forstås en aftale om  

 udveksling af aftalte renter på et givet fremtidigt tidspunkt.
 Stk. 5.  Ved en erhvervet renteoption forstås en aftale,  

 der giver instituttet ret, men ikke pligt til at få et givet beløb forrentet  

 til en aftalt rente i en given periode (call-option), eller ret, men ikke  

 pligt til at levere renten af et givet beløb i en given periode (put-option).
 Stk. 6.  Ved andre renterelaterede kontrakter forstås  

 alle andre finansielle instrumenter, der afregnes på grundlag af en rente.
 § 12.  Som valutakursrelaterede poster kan indgå:
 Stk. 2.  Ved en valutaswap forstås en aftale, hvor to  

 parter aftaler at bytte renter og eventuelt hovedstole, og hvor de to  

 hovedstole er denomineret i hver sin valuta.
 Stk. 3.  Ved en valutaterminsforretning forstås en  

 aftale mellem to parter om levering af valuta til en aftalt valutakurs til et  

 fremtidigt aftalt tidspunkt, der skal være mindst 3 arbejdsdage efter  

 indgåelsesdagen.
 Stk. 4.  Ved en valutafuture forstås en aftale om  

 levering af valuta på et givet fremtidigt tidspunkt.
 Stk. 5.  Ved en erhvervet valutaoption forstås en  

 option, jf. § 11, stk. 5, hvor det underliggende aktiv er en valuta.
 Stk. 6.  Ved andre valutakursrelaterede kontrakter  

 forstås alle andre finansielle instrumenter, hvor det underliggende aktiv er  

 en valuta.
 § 13.  De i §§ 11 og 12 nævnte poster kan ikke  

 betragtes som godkendte i forhold til realkreditlovens § 49, stk. 1, 1. pkt.
§ 14.  Rente- og valutakursrelaterede poster kan  

 opgøres efter to forskellige metoder.
Opgørelsen foretages enten ud fra  

 kontraktens resterende løbetid eller ud fra kontraktens oprindelige løbetid,  

 jf. §§ 15 og 16. Institutter, der har valgt den i § 15 angivne metode, kan  

 ikke uden Finanstilsynets godkendelse skifte til den i § 16 angivne metode.
 Stk. 2.  Rente- og valutakurskontrakter, der handles på  

 fondsbørser anerkendt af Finanstilsynet, medregnes ikke, såfremt der stilles  

 krav om daglige marginindbetalinger.
 Stk. 3.  Valutakurskontrakter med en oprindelig løbetid  

 på 14 dage eller derunder, medregnes ikke.
Stk. 4.  Kontrakter, der alene indgås for at opgøre en  

 tidligere indgået kontrakt, medregnes ikke.
Kontrakterne efter 1. pkt. skal  

 være indgået med samme modpart, med samme hovedstol, i samme valuta og med  

 samme udløbsdag.
 § 15.  Ved opgørelsesmetoden efter kontraktens  

 resterende løbetid beregnes kontraktens værdi efter den positive markedsværdi  

 med de på opgørelsestidspunktet gældende rentesatser og valutakurser.  

 Kontrakter med negativ markedsværdi medregnes ikke i opgørelsen, jf. stk.  

 2-5.
 Stk. 2.  For kontrakter med en restløbetid på et år  

 eller derunder, multipliceres den underliggende hovedstol på  

 opgørelsestidspunktet med:
 Stk. 3.  For kontrakter med en restløbetid på over et år  

 multipliceres den underliggende hovedstol på opgørelsestidspunktet med:
 Stk. 4.  For renteswaps med en oprindelig løbetid på  

 under to år, der indebærer udveksling af en variabel rente med en anden  

 variabel rente gælder stk. 2 og 3 ikke.
 Stk. 5.  De opgjorte værdier vægtes efter modpartens  

 risikovægt, jf. §§ 3-7, dog maksimalt vægtet med 50 pct.
 § 16.  Ved opgørelsesmetoden efter kontraktens  

 oprindelige løbetid beregnes kontraktens værdi efter den oprindelige  

 hovedstol.
 Stk. 2.  For kontrakter med en oprindelig løbetid på et  

 år eller derunder, multipliceres den underliggende hovedstol med:
 Stk. 3.  For kontrakter med en oprindelig løbetid på  

 over et år, dog højst to år, multipliceres den underliggende hovedstol med:
 Stk. 4.  For kontrakter med en oprindelig løbetid på  

 over to år tillægges udover de i stk. 3 nævnte procentsatser yderligere for  

 hvert følgende år:
 Stk. 5.  De opgjorte værdier vægtes efter modpartens  

 risikovægt, jf. §§ 3-7, dog maksimalt vægtet med 50 pct.
Definitioner af visse modparter § 17.  Ved zone A lande forstås i denne bekendtgørelse  

 medlemsstaterne i De Europæiske Fællesskaber, andre lande, der er fulde  

 medlemmer af Organisation for Økonomisk Samarbejde og Udvikling (OECD) samt  

 andre lande, der har indgået særlige låneoverenskomster med Den  

 Internationale Valutafond (IMF) og er tilknyttet Den almindelige  

 Låneoverenskomst (GAB). Ved zone B lande forstås alle andre lande.
 Stk. 2.  Ved multilaterale udviklingsbanker forstås i  

 denne bekendtgørelse Den Internationale Bank for Genopbygning og Økonomisk  

 Udvikling (Verdensbanken), Den Internationale Finansieringsinstitution, Den  

 Interamerikanske Udviklingsbank, Den Asiatiske Udviklingsbank, Den Afrikanske  

 Udviklingsbank, Europarådets Bosættelsesfond, Den Nordiske Investeringsbank,  

 Den Caraibiske Udviklingsbank og Den Europæiske Bank for Genopbygning og  

 Udvikling.
Stk. 3.  Ved offentlige virksomheder forstås i denne  

 bekendtgørelse virksomheder, der er 100 pct. ejet af staten, danske  

 amtskommuner, danske kommuner eller tilsvarende myndigheder i andre lande,  

 eller som kontrolleres af ovennævnte myndigheder som følge af en koncession  

 eller lignende.
Virksomhederne skal drives uden vinding for øje.  

 Virksomheder, der konkurrerer med andre erhvervsvirksomheder, er ikke  

 omfattet.
 Indberetning m.v.
§ 18.  Realkreditinstituttet indberetter 4 gange  

 årligt oplysninger til brug for Finanstilsynets kontrol af, om kravet til den  

 ansvarlige kapital er opfyldt, jf. realkreditlovens § 53, stk. 1 og 2.  

 Indberetning finder sted senest 30 arbejdsdage efter udløbet af det  

 pågældende kvartal.
Indberetningen sker efter retningslinier fastsat af  

 Finanstilsynet.
 Stk. 2.  Indberetningen skal være godkendt af  

 realkreditinstituttets direktion.
Stk. 3.  Indberetningen i forbindelse med afslutningen  

 af årsregnskabet skal tillige være godkendt af realkreditinstituttet valgte  

 revisorer.
Godkendelse efter 1. pkt. kan dog ske samtidig med protokollen  

 vedrørende årsregnskabet.
 Stk. 4.  Finanstilsynet kan træffe bestemmelse om, at  

 oplysningerne skal indberettes på edb-læsbart medium.
 § 19.  Såfremt realkreditinstituttet ikke opfylder  

 kravet til den ansvarlige kapital, jf. realkreditlovens § 53, stk. 1 eller 2,  

 meddeler Finanstilsynet instituttet, efter at instituttet har forelagt  

 Finanstilsynet en redegørelse senest samtidig med indberetningen, jf. § 18,  

 stk. 1, en frist, inden for hvilken kravet til den ansvarlige kapital skal  

 være opfyldt.
 Stk. 2.  Opfylder realkreditinstituttet efter fristens  

 udløb ikke kravet til den ansvarlige kapital, jf. realkreditlovens § 53, stk.  

 1 eller 2, kan Finanstilsynet inddrage tilladelsen til at drive  

 realkreditvirksomhed.
 Straffebestemmelser m.v.
 § 20.  Overtrædelse af § 18, stk. 1 og 2, straffes med  

 bøde.
 Stk. 2.  Er en overtrædelse efter stk. 1 begået af et  

 realkreditinstitut, kan der pålægges realkreditinstituttet som sådant  

 bødeansvar.
Overgangsregler § 21.  Lån mod pant i kontor- og forretningsejendomme  

 kan indtil 1. januar 1996 vægtes med 50 pct.
 Stk. 2.  Realkreditobligationer, jf. realkreditlovens §  

 1, stk. 4, kan indtil 1. januar 1998 vægtes med 10 pct.
 Stk. 3.  For de realkreditinstitutter, der ved lovens  

 ikrafttræden var godkendt til at drive realkreditvirksomhed, kan solidarisk  

 hæftelse, jf. § 2, stk. 2, medregnes frem til 1. januar 2001. Adgangen til at  

 medregne solidarisk hæftelse aftrappes dog fra 50 pct. i 1992 til 45 pct. i  

 1993, til 40 pct. i 1995, til 35 pct. i 1997, til 30 pct. i 1998, til 20 pct.  

 i 1999 og til 10 pct. i 2000.
 Stk. 4.  For de realkreditinstitutter, der ved lovens  

 ikrafttræden var godkendt til at drive realkreditvirksomhed og som herefter  

 omdannes til aktieselskab, jf. § 67 i realkreditloven kan maksimalt medregne  

 solidarisk hæftelse med et bestemt beløb svarende til det medregnede beløb i  

 den solvensopgørelse, der fandt sted ved udløbet af sidste kvartal 1990,  

 eller på tidspunktet for omdannelsen såfremt denne godkendes senere.
 Stk. 5.  Det maksimalt medregnede bestemte beløb, jf.  

 stk. 4, fradrages fra den 1. januar 1997 med 50 pct. af forskellen imellem  

 den indbetalte aktiekapital og overkurs ved emission, jf. § 53 b, stk. 1, nr.  

 3 og 4 i realkreditloven på opgørelsestidspunktet og på opgørelsen ved  

 udløbet af sidste kvartal 1996.
 Ikrafttræden m.v.
 § 22.  Bekendtgørelsen træder i kraft den 1. januar  

 1992 og finder første gang anvendelse for den solvensopgørelse, der  

 indberettes ved udløbet af første kvartal 1992.
 Stk. 2.  Samtidig ophæves bekendtgørelse nr. 530 af 10.  

 juli 1990 om realkreditinstitutters kapitaldækning.
