Fremsat den 18. februar 2004 af  

 trafikministeren (Flemming Hansen) Forslag til Lov om udbygning af Køge Bugt Motorvejen  

  

 mellem Hundige og Greve Syd § 1.  

  

 Trafikministeren bemyndiges til at udbygge Køge Bugt Motorvejen på  

 strækningen  

 mellem Hundige og Greve Syd med et ekstra spor i hver retning, så motorvejen  

 på  

 den nordligste del af strækningen mellem Motorring 4 og Greve Nord udvides  

 fra  

 de nuværende 8 til 10 spor og resten af strækningen udvides fra de nuværende  

 6  

 til 8 spor.
§ 2.  

  

 På  

 strækningen mellem Motorring 4 og Greve Syd kan der pålægges byggelinier med  

 en  

 indbyrdes afstand på op til 120 meter.
Reglerne i lov om offentlige veje om  

 sikring af vejanlæg finder i øvrigt anvendelse ved pålæg af byggelinier.
 § 3.  

  

 Loven træder i kraft den 1. juli 2004.
Bemærkninger til lovforslaget Almindelige bemærkninger 1. Lovforslagets baggrund og hovedindhold Lovforslaget indeholder en bemyndigelse til  

 trafikministeren til at udbygge den 6- og 8-sporede motorvej, Køge Bugt  

 Motorvejen,  

 med et spor i hver side på en ca. 5 km lang strækning mellem Hundige og Greve  

 Syd, så motorvejen på den nordligste del mellem Motorring 4 og Greve Nord  

 udvides fra 8 til 10 spor, og resten af udbygningsstrækningen udvides fra 6  

 til  

 8 spor.
Forslaget er et led i udmøntningen af den politiske aftale af 24.  

 januar 2001 om investeringer på trafikområdet mellem den daværende regering  

 (Socialdemokratiet og Det Radikale Venstre) samt Venstre, Det Konservative  

 Folkeparti og Centrum Demokraterne.
I aftalen har parterne givet principielt  

 tilsagn om at støtte den nødvendige følgelovgivning.
Køge Bugt Motorvejen er Danmarks mest trafikerede motorvej,  

 og den er vigtigste vejforbindelse fra hovedstadsområdet til Sydsjælland og  

 Lolland-Falster samt via Vestmotorvejen og Storebæltsbroen til Fyn og  

 Jylland.  

 Køge Bugt Motorvejen betjener trafik til Københavns Centrum, til Amager med  

 Ørestaden, Københavns Lufthavn samt til Sverige.
Vejen har via Motorring 3  

 forbindelse til Helsingørmotorvejen og Hillerødmotorvejen mod nord og til  

 Motorring 4 og Holbækmotorvejen mod vest.
Køge Bugt Motorvejen indgår desuden  

 i  

 de internationale ruter E20, E47 og E55 mellem Skandinavien og kontinentet.
 Strækningen mellem Hundige og Greve Syd er anlagt i  

 perioden 1968-1972 i henhold til en beslutning om projektering og anlæg af  

 Vestmotorvejen mellem Ringvej B3 og Køge truffet i overensstemmelse med  

 vejbestyrelsesloven (lov nr. 95 af 29. marts 1957) i 1961 ved aftaler mellem  

 Ministeriet for offentlige arbejder, Vejdirektoratet og amtsrådene for  

 Roskilde  

 og Københavns amter.
 Køge Bugt Motorvejen har i stadig stigende grad været  

 præget af nedsat fremkommelighed i myldretiden om morgenen og om  

 eftermiddagen.  

 Dette har ført til en trafikafvikling med hastigheder på ned til 25-30 km/t i  

 myldretiderne.
 Det nu foreliggende forslag til udbygning af strækningen af  

 Køge Bugt Motorvejen mellem Hundige og Greve Syd indebærer, at  

 fremkommeligheden på motorvejen bliver forbedret.
2. VVM-undersøgelse og høringssvar Med henblik på opfyldelse af Rådets direktiv 85/337/EØF  

 (VVM-direktivet), som ændret ved Rådets direktiv 97/11/EF, har  

 Vejdirektoratet  

 i perioden 2002-2003 gennemført en VVM-undersøgelse for udbygningen af Køge  

 Bugt Motorvejen mellem Hundige og Greve Syd.
I juni 2002 udsendte Vejdirektoratet et debatoplæg til  

 offentlig høring, som blev gennemført i perioden 20. juni  16.  

 september 2002.  

 Der blev i denne idé- og forslagsfase afholdt et borgermøde fælles for de  

 berørte kommuner, Ishøj og Greve.
Synspunkterne herfra er sammenfattet i  

 »Høringsnotat, VVM-undersøgelse for udvidelse af Køge Bugt Motorvejen mellem  

 Hundige og Greve Syd, Høringsnotat vedrørende den indledende idé- og  

 forslagsfase«, Vejdirektoratet, november 2002.
Resultatet af de gennemførte undersøgelser er sammenfattet  

 i en VVM-redegørelse, som omfatter rapport nr. 274, Sammenfattende  

 rapport og  

 rapport nr. 275, Støj og arealbehov.
Rapporterne kan ses på  

 Vejdirektoratets  

 hjemmeside www.trafikken.dk.
 VVM-redegørelsens to rapporter er med brev af 15. august  

 2003 sendt til Trafikudvalget (Trafikudvalget alm. del  bilag 1434).
VVM-redegørelsen har været fremlagt i offentlig høring på  

 rådhuse og biblioteker i Greve og Ishøj kommuner fra den 18. august 2003 til  

 20. oktober 2003. VVM-redegørelsen er endvidere udsendt til relevante  

 myndigheder, interesseorganisationer, foreninger og enkeltpersoner.
Der har i  

 tilknytning hertil været afholdt et borgermøde den 30. september 2003.
Ved høringen er der indkommet i alt 25 skriftlige  

 høringssvar med indsigelser og bemærkninger til VVM-redegørelsen.
Heraf er 17  

 fra private borgere, virksomheder, foreninger og interesseorganisationer.  

 Samtlige høringssvar og Vejdirektoratets besvarelser af disse er samlet i  

 notat  

 nr. 92: Høringsnotat, Udbygning af Køge Bugt Motorvejen mellem Hundige  

 og  

 Greve Syd, Redegørelse vedrørende den offentlige høring om  

 VVM-redegørelsen,  

 Vejdirektoratet, november 2003. Notatet kan ses på www.trafikken.dk.
3. Lovforslagets indhold Vejdirektoratet har anbefalet, at VVM-redegørelsens  

 hovedforslag for udbygning af Køge Bugt Motorvejen mellem Hundige og Greve  

 Syd  

 lægges til grund for lovforslaget.
Vejdirektoratet har samtidig indstillet,  

 at  

 det overvejes, om hovedforslaget skal suppleres med en eller flere af  

 følgende  

 to mulige tilvalgsløsninger, der er nærmere beskrevet i VVM-redegørelsen:  

 Etablering af sydvendte ramper ved Greve Centervej og etablering af sydvendte  

 ramper ved Ishøj Stationsvej.
På baggrund af en vurdering af fordele og ulemper samt  

 under hensyn til de merudgifter, som er forbundet med etablering af  

 supplerende  

 ramper, er disse tilvalgsmuligheder ikke omfattet af lovforslaget.
Disse  

 tilvalgsløsninger vil eventuelt kunne gennemføres på et senere tidspunkt.
Ud over den i VVM-redegørelsens hovedforslag forudsatte  

 Generel forbedring af de støjmæssige forhold er der i VVM-redegørelsen  

 beskrevet konsekvenserne af to alternative niveauer for støjreducerende  

 foranstaltninger langs boligområderne øst for Køge Bugt Motorvejen mellem  

 Hundige og Greve Syd.
De to alternative niveauer er henholdsvis en begrænset  

 forbedring af de støjmæssige forhold og en udvidet forbedring af de  

 støjmæssige  

 forhold.
På basis af en samlet vurdering af den støjreducerende effekt og  

 udgifter til støjdæmpende foranstaltninger omfatter lovforslaget støjdæmpende  

 foranstaltninger svarende til VVM-redegørelsens forudsatte generelle  

 forbedring  

 af de støjmæssige forhold.
Denne løsning vil betyde en generel forbedring af  

 støjforholdene, idet både den støj, der skyldes udbygningen, og den allerede  

 forekommende støj, bekæmpes.
 På baggrund af en samlet vurdering af de gennemførte  

 undersøgelser og høring af borgere og myndigheder foreslås med lovforslaget  

 en  

 bemyndigelse til trafikministeren til at gennemføre en ca. 5 km lang  

 udvidelse  

 af Køge Bugt Motorvejen mellem Hundige og Greve Syd med et spor i hver  

 retning  

 på grundlag af det i Vejdirektoratets VVM-redegørelse beskrevne hovedforslag.
4.  

  

 Beskrivelse  

 af vejanlægget 4.1. Funktion og kvalitet Forslaget omfatter en udbygning af Køge Bugt Motorvejen på  

 en ca. 5 km lang strækning mellem sammenfletningen med Motorring 4 ved  

 Hundige  

 og Greve Syd ved frakørsel 29. Ved udbygningen skal der tages hensyn til, at  

 vejen dels passerer tæt bebyggede boligområder og grønne områder på østsiden,  

 dels ligger ud til industriområder afbrudt af marker og gartnerier langs  

 vestsiden.
 Det eksisterende tracé forudsættes bibeholdt i forbindelse  

 med udbygningen.
Strækningen foreslås udbygget med et spor i hver retning.  

 Den nordligste del af udbygningsstrækningen, flettestrækningen mellem  

 Motorring  

 4 og Greve Nord, som i dag har 8 spor, får således 10 spor.
Resten af  

 udbygningsstrækningen til Greve Syd, som i dag har 6 spor, får 8 spor.
Udbygningen forudsættes udført i tidssvarende standard  

 såvel vejteknisk, sikkerhedsmæssigt, æstetisk som udstyrsmæssigt (autoværn,  

 belysning og støjafskærmning etc.). Vejen dimensioneres, så der kan tillades  

 en  

 maksimal hastighed på 110 km/t.
De eksisterende ramper udbygges og tilpasses  

 den ændrede vejudformning og den øgede trafikbelastning.
Der etableres nødspor på hele udbygningsstrækningen.
På  

 delstrækningen mellem Greve N og Greve C foreslås nødsporet forberedt til en  

 senere udnyttelse til kørespor.
Forslaget omfatter udlægning af en asfaltbelægning, som  

 støjer mindre end den eksisterende belægning.
I forbindelse med udbygningen  

 af  

 Motorring 3 vil der blive gennemført tekniske og økonomiske analyser af  

 mulighederne  

 for at anvende en særlig støjsvag belægning.
Resultatet af disse analyser vil  

 indgå i detailprojekteringen af udbygningen af Køge Bugt Motorvejen.
 Vejprojektet gennemføres, så det færdige anlæg er  

 tidssvarende og har den beskrevne funktion.
Processen, der løber fra projekteringen og  

 arealerhvervelsen via udbud i licitation til det egentlige anlægsarbejde,  

 gennemføres sådan, at projektets forløb er styret og dokumenteret.
Under og  

 efter anlægsperioden evalueres anlæggets effekt på trafikafvikling,  

 sikkerhed,  

 nabotilfredshed og miljø.
4.2. Tværprofiler Da der er væsentlige forskelle i trafikbelastningen på de  

 enkelte dele af udbygningsstrækningen, anlægges de enkelte delstrækninger med  

 forskellige tværprofiler.
Den nordlige  

 flettestrækning mellem Motorring 4 og Greve N  

  

 foreslås anlagt som en  

 10-sporet motorvej med en samlet bredde på 52,5 m bestående af: 2 kørebaner  

 med  

 hver 5 kørespor, en 6,0 m bred midterrabat med 2 x 1,0 m brede, asfalterede  

 nødrabatter og autoværn samt 2 kørebanebefæstede nødspor à 2,5 m og 2  

 yderrabatter à 1,75 m.
Kørebanerne afstribes af hensyn til de tunge  

 køretøjer,  

 så de 2 yderste spor i hver vejside hver får en bredde på 3,75 m.
De øvrige 3  

 kørespor i hver side får alle en bredde på 3,50 m.
Strækningen mellem  

 Greve N og Greve C  

  

 foreslås anlagt som en 8-sporet motorvej med en samlet  

 bredde på 47,0 m bestående af: 2 kørebaner med hver 4 kørespor, en 6,0 m bred  

 midterrabat med 2 x 1,0 m brede, asfalterede nødrabatter og autoværn samt 2  

 kørebanebefæstede nødspor à 3,5 m og 2 yderrabatter à 1,75 m.
Kørebanerne  

 afstribes, så det yderste spor i hver vejside får en bredde på 3,75 m.
De  

 øvrige 3 kørespor får alle en bredde på 3,5 m.
Strækningen mellem  

 Greve C og Greve S  

  

 foreslås anlagt som en 8-sporet motorvej med det samme  

 tværprofil som strækningen mellem Greve N og Greve C.
Dog udføres nødsporene  

 her med en bredde på 2,5 m, og yderrabatterne etableres med en bredde på 2,75  

 m, så tværprofilet arealmæssigt er forberedt til en eventuel senere ombygning  

 af nødsporet til kørespor.
4.3. Linieføring Den nuværende motorvejs centerlinie forudsættes bibeholdt i  

 forbindelse med udbygningen.
4.4. Tilslutninger og rampeanlæg Alle eksisterende til- og frakørsler bibeholdes, men  

 udbygges og tilpasses den ændrede vejudformning og den øgede  

 trafikbelastning.  

 Omfanget af ombygninger vil blive fastlagt i detailprojekteringsfasen.
Det vil være nødvendigt at udskifte eller ombygge i alt 10  

 bygværker for skærende veje, stier og vandløb i forbindelse med udbygningen.  

 Følgende broer, der fører veje eller stier over motorvejen, udskiftes: Bro  

 for  

 Hundigevej, bro mellem Pilemøllestien og Rosenstien, bro for Hundige  

 Centervej,  

 bro for Greve Centervej og bro for Grevestien.
Hertil kommer udbygning af 2  

 tunneler for cykel- og gangstier og 3 underføringer af vandløb samt udvidelse  

 af et langsgående pæledæk ved Mosede.
4.5. Sideanlæg Der forudsættes ikke anlagt sideanlæg (rastepladser,  

 samkørselspladser, busstoppesteder mv.) i forbindelse med udbygningen.
4.6. Lokalvejnet, stier og jernbaneanlæg Eksisterende over- og underføringer for veje og stier  

 bibeholdes, men ombygges i fornødent omfang.
 Der kan eventuelt blive behov for at omlægge eller nedlægge  

 enkelte langsgående stiforbindelser og etablere nye vendepladser på nogle  

 lokalveje.
 Omfanget af disse ændringer forudsættes fastlagt i  

 forbindelse med detailprojekteringen.
 Udbygningsprojektet respekterer den foreløbige  

 arealreservation for en eventuel ny baneforbindelse København   

 Ringsted.
4.7. Faunapassager Der etableres ikke faunapassager i forbindelse med  

 udbygningen af Køge Bugt Motorvejen.
4.8. Støjafskærmning For at dæmpe støjen hos vejens naboer foreslås der  

 etableret i alt ca. 6 km støjafskærmning ud for boligområder langs  

 udbygningsstrækningens  

 østside.
Heraf er ca. 3,5 km forhøjelse af eksisterende støjvolde samt  

 etablering af nye i op til 9 m over motorvejen.
Der foreslås endvidere  

 etableret ca. 2,5 km nye støjskærme i forskellige højder op til 4,0 m samt  

 støjskærme, der erstatter de støjskærme på ramperne, som må fjernes i  

 forbindelse med udbygningen.
 Overskudsjord fra anlægget påregnes bl.a. anbragt i  

 støjvolde.
Anlægsprisen for støjskærme og støjvolde er inklusiv  

 projektering m.v. anslået til ca. 38 mio. kr. (2003-priser). Omfang og  

 udformning  

 af støjafskærmning vurderes nærmere i forbindelse med detailprojekteringen og  

 vil blive endeligt fastlagt af den ekspropriationskommission, der skal  

 godkende  

 projektet ved en besigtigelsesforretning.
Der henvises i øvrigt til afsnit  

 8.2.  

 vedrørende de miljømæssige konsekvenser.
4.9. Vejudstyr og beplantning Vejen udstyres med vejtavler, autoværn, kantpæle,  

 nødtelefoner, trafikregistreringsudstyr, informationstavler og evt.  

 vintervarslingsudstyr.  

 Motorvejen er i dag ubelyst.
For at forbedre trafiksikkerheden på  

 flettestrækningen mellem Motorring 4 og Greve N påregnes der etableret  

 vejbelysning på denne strækning.
På støjvolde, som forhøjes, etableres ny beplantning i  

 fornødent omfang.
Den eksisterende beplantning ind mod boligområderne bevares  

 så vidt muligt og suppleres i fornødent omfang.
Langs erhvervsområderne vest  

 for motorvejen påregnes etableret en beplantning af én eller to rækker træer,  

 der følger vejens forløb.
Omfang og udformning af beplantning vurderes  

 nærmere  

 i forbindelse med detailprojekteringen.
4.10. Vejafvanding Udbygningen af Køge Bugt Motorvejen fra Hundige til Greve  

 Syd vil medføre behov for etablering af nye og udbygning af eksisterende  

 regnvandsbassiner.
Det lukkede afvandingssystem vil, sammen med de udbyggede  

 regnvandsbassiner, give mindre belastning af recipienterne end i dag og  

 nedsætte risikoen for forurening af grundvandet.
5. Trafikale konsekvenser Uden udbygning af Køge Bugt Motorvejen fra Hundige til  

 Greve Syd skønnes hverdagsdøgntrafikken mellem Motorring 4 og Greve N at  

 stige  

 fra ca. 104.000 biler i 2002 til ca. 125.000 biler i 2010, svarende til en  

 stigning på godt 20 %.
Udbygningen medfører, at der flyttes trafik fra parallelle  

 veje.
Især aflastes landevejen mellem Køge og Taastrup samt Greve Strandvej.
Udbygningen af Køge Bugt Motorvejen med et spor i hver  

 retning medfører, at trafikbelastningen i 2010 i det samme tværsnit øges med  

 ca. 3.000 biler pr. hverdagsdøgn eller med 2,5 % i forhold til situationen  

 uden  

 udbygning.
De gennemsnitlige rejsetider i 2010 på udbygningsstrækningen i  

 myldretiden vil blive reduceret.
6. Trafiksikkerhed På den 5 km lange udbygningsstrækning, inklusive  

 forbindelsesramperne til Motorring 4, er der i perioden 1997-2001 registreret  

 80 uheld samt 138 ekstrauheld, dvs. mindre uheld, hvor der ikke  

 er sket  

 overtrædelse af færdselsloven og skadesomfanget er under 10.000 kr.
Blandt de registrerede uheld er der 26 personskadeuheld med  

 3 dræbte, 20 alvorligt tilskadekomne og 25 lettere tilskadekomne.  

 Uheldsudviklingen er i perioden stigende.
Uheldsfrekvensen for person- og  

 materieluheld svarer på størstedelen af strækningen til uheldsfrekvensen på  

 andre danske motorveje.
På flettestrækningen mellem Motorring 4 og Greve N er  

 uheldsfrekvensen dog mere end dobbelt så høj, formentlig som et resultat af  

 tæt  

 trafik og høj hastighed på en strækning med distraherende baggrundsbelysning,  

 hvor der foretages mange ind- og udfletninger.
Antallet af uheld på den udbyggede Køge Bugt Motorvej  

 forventes at stige på grund af den stigende trafik.
Denne tendens vil  

 imidlertid blive mere end opvejet på de lokale veje, der bliver aflastet af  

 motorvejen.
Den foreslåede udbygning forventes således at reducere antallet  

 af  

 uheld pr. år på det samlede påvirkede vejnet med ca. 1,4 personskadeuheld i  

 2010 set i forhold til situationen uden udbygning.
7. Plan- og beskyttelsesforhold Strækningen, der foreslås udvidet, er i regionplanerne for  

 Københavns Amt og Roskilde Amt optaget som et vejanlæg, der ved anlægslov kan  

 etableres i regionplanperioden.
 Den foreslåede udbygning vil ikke berøre internationale  

 naturbeskyttelsesområder eller områder, der er udlagt til råstofindvinding.
 I forbindelse med etablering af regnvandsbassiner berøres  

 tre mindre områder, som er beskyttet efter naturbeskyttelseslovens § 3.
 Udbygningen berører ikke fredede områder.
Vejdirektoratet har i forbindelse med fremsendelse af  

 VVM-redegørelsen til Københavns og Roskilde Amter anmodet om en udtalelse om,  

 hvorvidt projektet kan godkendes i forhold til naturbeskyttelsesloven,  

 miljøbeskyttelsesloven og vandløbsloven.
Da motorvejsudvidelsen berører tre  

 mindre vådområder, som er beskyttet efter naturbeskyttelseslovens § 3 og  

 vandløb, som er beskyttet af naturbeskyttelseslovens § 16, skal Roskilde  

 og Københavns Amter ansøges om dispensationer i henhold til  

 naturbeskyttelseslovens  

 § 65. Da der endvidere skal afledes vejvand til vandløb, skal de to  

 amter  

 ansøges om udledningstilladelser i henhold til miljøbeskyttelsesloven og  

 vandløbsloven.
 Københavns Amt oplyser, at man vurderer, at der kan  

 meddeles dispensation fra åbeskyttelseslinien, jf. naturbeskyttelseslovens  

 § 16. Københavns Amt oplyser endvidere, at der på nuværende tidspunkt  

 ikke  

 kan tages endelig stilling til, hvilke krav der vil blive stillet i  

 forbindelse  

 med en konkret ansøgning efter miljøbeskyttelsesloven og vandløbsloven.
 Roskilde Amt oplyser, at man vurderer, at der kan meddeles tilladelse  

 til udledning af vejvand i henhold til miljøbeskyttelsesloven og  

 vandløbsloven  

 på en række vilkår, som vil blive endeligt fastlagt i forbindelse med en  

 konkret ansøgning.
 Skov- og Naturstyrelsen har, i henhold til  

 naturbeskyttelseslovens § 20 og bekendtgørelse nr. 571 af 25 juni 1992  

 om  

 godkendelse af offentlige vejanlæg og af ledningsanlæg m.v. i det åbne land,  

 meddelt principgodkendelse af hovedforslaget.
 De konkrete tilladelser og dispensationer, der er  

 nødvendige for anlæggets gennemførelse, vil blive søgt løbende i forbindelse  

 med projekteringen af anlægget.
8. Miljømæssige konsekvenser I VVM-redegørelsen har Vejdirektoratet redegjort for de  

 forventede miljømæssige konsekvenser af udbygningen.
Konsekvenserne er  

 resumeret nedenfor.
8.1. Arealindgreb og barrierevirkning Arealanvendelsen langs udbygningsstrækningens østside er  

 hovedsagelig boligbebyggelse i form af række- og parcelhusbebyggelse i 1-1½  

 etage beliggende 60-100 m fra motorvejens skel.
Enkelte boliger ligger dog  

 20-30 m fra motorvejens skel.
Boligbebyggelserne er to steder gennembrudt af  

 ubebyggede områder (grønne kiler). Mellem motorvejen og boligbebyggelsen er  

 der  

 opsat støjskærme eller opført støjvolde af varierende højde.
 Langs motorvejens vestside er arealanvendelsen hovedsagelig  

 erhverv, landbrug og gartneri.
Udbygningen vil medføre begrænsede ekspropriationer fra  

 ejendomme langs motorvejen.
Det forventes ikke, at nogen ejendomme skal  

 totaleksproprieres.
Generelt vurderes det, at ekspropriationerne ikke vil  

 have  

 væsentlig negativ indflydelse på anvendelsen af de ejendomme, der berøres af  

 vejudbygningen.
 I alt forventes der eksproprieret ca. 7-8 ha fra i alt ca.  

 35 ejendomme.
I forbindelse med forhøjelse og nyanlæg af støjvolde samt  

 ombygning af broer vil der være behov for midlertidige ekspropriationer af  

 arbejdsarealer.
Støjvolde og tilhørende arbejdsarealer vil efter anlæggets  

 færdiggørelse blive leveret tilbage til ejerne.
 Omfanget af ekspropriationer vil endeligt blive fastlagt af  

 den ekspropriationskommission, der skal godkende projektet ved en  

 besigtigelsesforretning og forestå de efterfølgende ekspropriationer.
 Vejens barrierevirkning er uforandret, da eksisterende vej-  

 og stibroer bibeholdes.
8.2. Støj, luftforurening og klima I forbindelse med vejudvidelsen forudsættes der etableret  

 ca. 6 km støjafskærmning mellem Hundige og Greve Syd.
 Såfremt der ikke gennemføres en udbygning eller  

 støjbegrænsende tiltag på Køge Bugt Motorvejen, skønnes det, at ca. 940  

 boliger  

 i 2010 vil være belastet med mere end 55 dB(A), heraf 85 med mere end 60  

 dB(A).  

 Støjen kommer fra motorvejen og de skærende veje.
 Såfremt kun støjbidraget fra motorvejen medregnes, vil  

 trafikken på vejen uden udbygning i 2010 belaste ca. 865 boliger med mere end  

 55 dB(A), heraf ca. 55 boliger med mere end 60 dB(A).
Såfremt projektet gennemføres med den forudsatte  

 støjafskærmning, vil antallet af boliger med samlet støjbidrag fra Køge Bugt  

 Motorvejen på mere end 55 dB(A) blive reduceret til ca. 525, heraf vil kun  

 nogle ganske få blive støjbelastet med mere end 60 dB.
Der vil således i  

 forbindelse med udbygningen ske en generel forbedring af støjforholdene for  

 vejens naboer i forhold til den situation, der kan forventes, hvis vejen ikke  

 udbygges, og der ikke i øvrigt gennemføres støjreducerende tiltag.
 Der gennemføres støjmålinger med tilhørende evaluering af  

 de forventede støjmæssige konsekvenser senest 2 år efter færdiggørelse af  

 udvidelsen.
Gennemførelse af forslaget vil indebære en mindre forøgelse  

 af emissioner, herunder CO, CO  

  

 2  

  

 og partikler.
Forskellen mellem  

 emissioner fra det eksisterende vejnet og det udbyggede vejnet vil i 2010  

 ligge  

 i intervallet 0,04  0,3 %.
8.3. Natur, landskab og fortidsminder Den aktuelle del af Køge Bugt Motorvejen forløber gennem et  

 fladt landskab med store boligområder på østsiden og erhvervsområder,  

 landbrugsområder og gartnerier på vestsiden.
Området gennemskæres af to  

 grønne  

 kiler.
Udbygningen af motorvejen medfører mindre arealinddragelser i de  

 grønne  

 kiler, som i regionplanen er udlagt som landskabelige interesseområder, men  

 det  

 vurderes, at motorvejsudbygningen kun vil have ubetydelig indflydelse på de  

 landskabsmæssige værdier i de grønne kiler.
 Motorvejsudbygningen berører ikke fortidsminder eller  

 kendte arkæologiske interesser.
8.4. Friluftsliv Der er til nærområdet langs Køge Bugt Motorvejen knyttet  

 betydelige rekreative interesser, især i de grønne kiler ved Lille Vejleå og  

 Olsbæk.
Den foreslåede vejudvidelse påvirker ikke de rekreative interesser  

 væsentligt.
Den foreslåede støjbeskyttelse, der hovedsageligt placeres på  

 grundejerforeningers fællesarealer mellem beboelserne og motorvejens østside,  

 vil medføre en generel forbedring af den rekreative værdi på nabosiden af  

 disse  

 arealer.
Støjforholdene i de øvrige rekreative områder langs vejen vil stort  

 set forblive uændrede.
 Alle stier i området - bortset fra enkelte stier tæt på  

 motorvejens østside - påregnes bibeholdt.
8.5. Overfladevand og grundvand I forbindelse med vejudvidelsen etableres der et lukket  

 system til opsamling og afledning af den forøgede mængde vejvand.
Dette  

 reducerer andelen af vejvand, der siver ned og nedsætter derved risikoen for  

 nedsivning af forurenende stoffer til grundvandet.
Dette er af stor  

 betydning,  

 idet størsteparten af strækningen er beliggende i kildepladszoner for  

 vandindvindingen til Greve Strand Vandværk.
 Det lukkede opsamlingssystem betyder, at al nedbør på  

 vejarealet opsamles og ledes til regnvandsbassiner med  

 benzin-/olieudskillere,  

 inden det ledes ud i recipienter eller til offentlige spildevandssystemer.  

 Eventuelt spild af miljøfarlige stoffer på vejbanen vil kunne tilbageholdes i  

 regnvandsbassinerne, der udstyres med lukkemekanismer.
8.6. Ressourceforbrug Det samlede forbrug af asfalt udgør ca. 60.000 t, svarende  

 til ca. 2 % af det samlede årlige forbrug af asfalt i Danmark.
Forbruget af  

 grus udgør ca. 45.000 t, svarende til ca. 0,5 % af det årlige forbrug i  

 hovedstadsområdet.
Forbruget af øvrige råstoffer, herunder  

 bundsikringsmaterialer, skønnes ikke at have væsentlig betydning for  

 materialernes tilgængelighed eller for miljøet.
8.7. Forurenet jord Foreløbige undersøgelser tyder ikke på, at  

 forureningsforholdene i rabatjorden langs vejanlægget afviger væsentligt fra  

 forholdene langs andre danske motorveje af tilsvarende alder.
Der er behov  

 for  

 mere detaljerede undersøgelser som grundlag for den konkrete jordhåndtering i  

 forbindelse med detailprojekteringen.
Det vurderes, at eventuel forurenet  

 jord  

 kan indbygges på forsvarlig måde på arealer i tilslutningsanlæg.
9. Alternativer Som led i Vejdirektoratets VVM-undersøgelser er der  

 undersøgt alternative udformninger af hovedforslaget, herunder:
 ·  

  

 	  

    

 Udbygning  

 med et ekstra spor i hver side, men med afbrudte nødspor ved broer.
 ·  

  

 	  

    

 Udbygning  

 med to ekstra spor i hver side.
 ·  

  

 	  

    

 Udbygning  

 med reversible spor.
 De nævnte alternativer er fravalgt efter en samlet  

 vurdering.
Alternativet med en udbygning med et ekstra spor i hver  

 side med afbrudte nødspor ved broer svarer i princippet til det i  

 lovforslaget  

 foreslåede projekt, men er noget billigere, da to broer kan bevares.  

 Kapacitet  

 og fremkommelighed er under normal trafikafvikling stort set uændret, men i  

 situationer med større uheld på motorvejen kan det manglende nødspor ved  

 broer  

 bl.a. resultere i, at politi og redningskøretøjer får problemer med at komme  

 frem.
Trafiksikkerheden i alternativet er således ringere end i  

 anlægslovforslagets projekt.
 En udvidelse af vejen med 2 spor i hver side med  

 standardprofil og gennemgående nødspor vil øge vejens kapacitet betydeligt,  

 men  

 kapaciteten på motorvejsstrækningerne nord og syd for udbygningsstrækningen  

 og  

 i tilslutningsanlæggene vil sætte en grænse for kapacitetsudnyttelsen.  

 Arealbehovet vil være væsentligt større end i det foreslåede projekt, og  

 konsekvenserne for veje og stier tæt på motorvejen vil ligeledes blive øget  

 væsentligt.
Der er vurderet to forskellige muligheder med reversible  

 vognbaner; dels reversibel drift i det eksisterende tværprofil, dels  

 udbygning  

 med 2 nye reversible spor.
Reversibel drift i den eksisterende profil, dvs. 4  

 spor i myldretidsretningen og 2 spor den modsatte vej, løser ikke  

 fremkommelighedsproblemerne  

 på motorvejen, idet der ikke er tilstrækkelig kapacitet i de 2 spor til at  

 afvikle trafikken.
En udbygning med 2 ekstra reversible spor - så der i  

 myldretidssituationen er 3 spor i den mindst belastede retning og 5 spor i  

 den  

 mest belastede retning  vil have en større kapacitet end en udbygning  

 svarende  

 til lovforslaget.
Anlægs- og driftsudgifterne for en sådan løsning er dog  

 betydelig større (40-60 %). Hertil kommer, at kapaciteten på de tilstødende  

 motorvejsstrækninger  

 vil sætte en grænse for kapacitetsudnyttelsen.
 Der er endvidere undersøgt en række såkaldte  

 0+alternativer, som enten omfatter en mindre udbygning af Køge Bugt  

 Motorvejen  

 eller udbygning af anden infrastruktur, herunder en forlængelse af Tværvej i  

 den såkaldte B5-linje.
 Fælles for disse alternativer er, at de ikke findes at  

 kunne løse de aktuelle kapacitetsproblemer på en tilfredsstillende måde.
Effekten af en række forbedringer af bus- og banetrafikken  

 samt forbedringer af samspillet mellem individuel og kollektiv trafik i Køge  

 Bugt korridoren er vurderet i et samarbejde mellem Vejdirektoratet, HUR, DSB  

 og  

 Banestyrelsen.
Forslagene vil kun få marginal effekt på Køge Bugt Motorvejens  

 nuværende kapacitetsproblemer.
10. Økonomiske og administrative konsekvenser for  

 det offentlige De samlede udgifter til projektering, administration,  

 arealerhvervelse og udbygning af Køge Bugt Motorvejen fra Hundige til Greve  

 Syd  

 med et spor i hver retning er anslået til 342 mio. kr. (middelværdi),  

 2004-priser, eksklusive moms.
 Anlægsoverslaget er behæftet med usikkerhed, da udgifterne  

 til bl.a. ekspropriationer, jord- og asfaltarbejder ikke kan beregnes præcist  

 på forhånd, ligesom konjunktur- og konkurrencesituationen på  

 licitationstidspunkterne er af væsentlig betydning for anlægsomkostningernes  

 endelige størrelse.
På basis af en usikkerhedsanalyse gennemført efter  

 succesiv-princippet fremkommer middelværdien 342 mio. kr. med en tilknyttet  

 usikkerhed, der indebærer, at der er 50 % sandsynlighed for, at udgiften  

 bliver  

 mindre end det anførte, og 50 % sandsynlighed for, at udgiften bliver større  

 end det anførte.
Usikkerhedsanalysen viser endvidere, at anlægsprisen med 90  

 %  

 sandsynlighed vil blive mindre end 402 mio. kr.
 Der er beregnet en intern rente på ca. 9 %. I beregningen  

 indgår bl.a. trafikanternes tidsbesparelser og kørselsomkostninger,  

 uheldsomkostninger, trafikstøj, luftforurening samt vejvedligeholdelse.
Projektet påregnes udført som én samlet arbejdsstrækning,  

 hvor anlægsarbejdet vil foregå i begge vejsider samtidig.
Efter  

 detailprojektering,  

 besigtigelse og ekspropriation i 2004-2005, vil der blive arbejdet på hele  

 strækningen i størstedelen af anlægsperioden, der vil ligge i 2005-2008.  

 Trafikafviklingen i anlægsperioden vil blive søgt fremmet med  

 trafikregulering,  

 trafikovervågning og trafikinformation.
Det skønnes, at op til ca. 6 % af  

 trafikken, der ellers kører på motorvejen, i anlægsperioden vil benytte  

 alternative veje.
Sammen med de pågældende vejbestyrelser vil der blive  

 tilstræbt etableret foranstaltninger, der kan fremme trafikafviklingen.
 Udgifter som følge af øget trafikbelastning på amts- og  

 kommuneveje under anlægsarbejdet afholdes af de respektive vejbestyrelser.
 Udgifterne forventes at fordele sig som følger  

 (2004-priser).
 2004:  

 .....................................
 10 mio. kr.
 2005:  

 .....................................
 45 mio. kr.
 2006:  

 .....................................
 95 mio. kr.
 2007:  

 .....................................
 96 mio. kr.
 2008:  

 .....................................
 90 mio. kr.
 2009:  

 .....................................
 5 mio. kr.
 2010:  

 .....................................
 1 mio. kr.
 Anlægsarbejdet forestås af Vejdirektoratet.
Arbejdet med at beskrive anlægget i et detailprojekt, som  

 kan danne baggrund for udbud, udføres af Vejdirektoratet i samarbejde med  

 eksterne rådgiverfirmaer.
Rådgivningsopgaver og anlægsarbejder udbydes efter  

 gældende regler herfor.
Vejdirektoratet og dets bygherrerådgivere fører  

 tilsyn  

 med entreprenørernes arbejde for at sikre, at det aftalte arbejde leveres i  

 den  

 aftalte kvalitet, tid og pris.
Herudover skal projektforløbet styres,  

 kontrolleres og dokumenteres.
Trafikafviklingen skal overvåges, og den  

 nødvendige information formidles til trafikanter og naboer.
Endelig skal  

 trafiksikkerhedsmæssige og arbejdsmiljømæssige indsatser gennemføres.
Af den samlede udgift er budgetteret med 17 % til  

 projektering, tilsyn og administration.
Heraf er ca. 5 % lønninger til  

 Vejdirektoratets  

 eget personale, ca. 7 % omkostninger til eksterne rådgivere og ca. 5 % øvrige  

 driftsudgifter.
11. Økonomiske og administrative konsekvenser for  

 erhvervslivet Udvidelsen af Køge Bugt Motorvejen vil forbedre  

 trafikafviklingen i hovedstadsområdet i myldretiden og derved reducere  

 transportudgifterne for erhvervslivet.
 I anlægsfasen skønnes der at være en direkte og indirekte  

 beskæftigelse på 800-1.000 mandår.
De afledte økonomiske virkninger vil i øvrigt primært være  

 sparet tid.
Den sparede tid har en værdi af størrelsesorden 12 mio. kr. pr.  

 år  

 i 2010 og herefter stigende med væksten i trafikken.
En del af  

 tidsbesparelsen  

 tilfalder erhvervslivet i form af reducerede transportomkostninger.
Det  

 skønnes, at op til 50 % af tidsbesparelsens værdi tilfalder erhvervslivet.
For så vidt angår de strukturelle økonomiske virkninger for  

 erhvervslivet, kan nævnes, at en forbedret fremkommelighed normalt forventes  

 at  

 give positive effekter for erhvervslivet.
I den forbindelse er det af  

 væsentlig  

 betydning, at den del af tidsbesparelserne, der ikke direkte kan henføres til  

 erhvervstrafik og dermed som afledt økonomisk effekt, i helt overvejende grad  

 er trafik mellem bolig og arbejdssted, som giver erhvervslivet en positiv  

 effekt i form af fordele for de ansatte.
 Lovforslaget har været forelagt Erhvervs- og  

 Selskabsstyrelsens Center for Kvalitet i ErhvervsRegulering, der har  

 vurderet,  

 at lovforslaget ikke indeholder administrative konsekvenser for  

 erhvervslivet.  

 Forslaget er derfor ikke blevet forelagt et af Økonomi- og  

 Erhvervsministeriets  

 virksomhedspaneler.
12. Forholdet til borgerne Vejudvidelsen vil indebære en betydelig forbedring for  

 trafikanterne på Køge Bugt Motorvejen og betyde en aflastning af trafikken på  

 alternative veje.
 Anlægget berører direkte og indirekte en del borgere bl.a.  

 i form af ekspropriationer.
 I det videre forløb i anlægsprocessen vil ejere og brugere  

 af de berørte ejendomme blive orienteret direkte ved breve fra  

 Vejdirektoratet  

 og ekspropriationsmyndighederne om anlægsarbejdets tidsplan og fremdrift,  

 ligesom borgerne i området har mulighed for at holde sig løbende orienteret  

 om  

 anlægsarbejdet på hjemmesiden www.trafikken.dk.
13. Forholdet til EU-retten De miljøundersøgelser og høringer, der er gennemført,  

 opfylder kravene i Rådets direktiv 85/337/EØF af 27. juni 1985 om vurdering  

 af  

 visse offentlige og private projekters indvirkning på miljøet (EF-Tidende  

 1985 nr.  

 L 175, side 40), som ændret ved Rådets direktiv 97/11/EF af 3. marts 1997  

 (EF-Tidende 1997 nr.
L 73, side 5). Ingen fuglebeskyttelses- eller  

 habitatområder i henhold til Rådets direktiver nr. 79/409/EØF af 2. april  

 1979  

 (beskyttelse af vilde fugle) (EF-Tidende 1979 nr.
L 103, side 1) og 92/43/EØF  

 af 21. maj 1992 (habitatdirektivet) (EF-Tidende1995 nr.
L 1, side 135) bliver  

 påvirket af motorvejen.
14. Høring over lovforslaget Lovforslaget har været i høring hos Hovedstadens  

 Udviklingsråd (HUR), Københavns Amt, Roskilde Amt, Ishøj Kommune og Greve  

 Kommune.
 Høringssvarene vil blive sendt til Folketingets  

 Trafikudvalg, ledsaget af de kommentarer, som høringssvarene måtte give  

 anledning  

 til.
Samlet  

 vurdering af lovforslagets konsekvenser Positive konsekvenser/mindreudgifter Negative  

  

 konsekvenser/merudgifter Økonomiske konsekvenser for stat, kommuner og  

 amtskommuner Færre udgifter for stat, kommuner og amtskommuner som  

 følge af færre trafikuheld Udgift for staten til anlæg på 342 mio. kr. (middelværdi,  

 2004-priser) Merudgifter til drift og vedligeholdelse Administrative konsekvenser for stat, kommuner og  

 amtskommuner Ingen Meradministration for Vejdirektoratet i anlægsfasen Økonomiske konsekvenser for erhvervslivet Reducerede transportomkostninger.
Forøget beskæftigelse  

 i bygge- og anlægssektoren i anlægsperioden Ingen Administrative konsekvenser for erhvervslivet Ingen Ingen Miljømæssige konsekvenser Formindskelse af støjgener langs vejen og forbedret  

 håndtering af vejafvandingen Mindre forøgelse af luftforurening og CO  

  

 2  

  

 -emission.  

 Begrænsede indgreb i rekreative omgivelser Forholdet til EU-retten De miljøundersøgelser og høringer, der er gennemført,  

 opfylder kravene i VVM-direktivet.
Ingen fuglebeskyttelses- eller  

 habitatområder i henhold til Rådets direktiver bliver påvirket af motorvejen Bemærkninger til lovforslagets enkelte bestemmelser Til § 1 Bestemmelsen indeholder bemyndigelse til at udbygge Køge  

 Bugt Motorvejen på strækningen mellem Hundige og Greve Syd med et spor i hver  

 retning og retablere de fornødne broer og tilslutningsramper samt etablere  

 supplerende støjbeskyttende foranstaltninger.
 Der henvises til de almindelige bemærkninger og bilaget til  

 lovforslaget.
Til § 2 Bestemmelsen udvider muligheden for at pålægge byggelinier  

 efter § 34 i lov om offentlige veje således, at Vejdirektoratet får  

 mulighed for at pålægge byggelinier med en indbyrdes afstand på op til 120 m  

 på  

 Køge Bugt Motorvejen mellem Motorring 4 og Greve Syd.
 Ved pålæg af byggelinierne finder reglerne i §§ 34, 37  

 og 38 i lov om offentlige veje i øvrigt anvendelse.
 Begrundelsen for at udvide byggeliniernes maksimumsafstand  

 er, at de almindelige bestemmelser i § 34 i lov om offentlige veje,  

 hvorefter der ved hovedlandeveje kan pålægges byggelinier på begge sider af  

 vejen med en indbyrdes afstand på op til 100 m, ikke vurderes at være  

 tilstrækkelige, når vejen etableres med 8 eller flere spor.
Til § 3 Det foreslås, at loven træder i kraft den 1. juli 2004.
