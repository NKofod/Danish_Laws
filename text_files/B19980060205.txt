Bekendtgørelse om betaling for  

 anvendelse af Det Fælles Lønindeholdelsesregister I medfør af § 6 i lov om Det Fælles  

 Lønindeholdelsesregister, jf. lovbekendtgørelse nr. 601 af 19.  

 august 1998, fastsættes:
 § 1. I forbindelse med anvendelse af Det  

 Fælles Lønindeholdelsesregister betaler myndighederne  

 følgende gebyrer:
 1)	Systemmæssig oprettelse af en afgørelse om  

 lønindeholdelse	25 kr.
 af et restance trækkort	7 kr./mdl.
 3)	Forespørgsler	1 kr./stk.
 4)	On-line transaktioner	1 kr./stk.
 5)	Udarbejdelse af standardstatistikker	25 kr./stk.
 Stk. 2. Omfatter en afgørelse om lønindeholdelse  

 flere krav, som efter lovens § 4, stk. 1 og 2, dækkes i  

 forskellig rækkefølge, skal gebyr efter stk. 1, nr. 1 og 2,  

 betales for hvert af kravene.
 Stk. 3. Det gebyr, der er nævnt under stk. 1, nr.  

 2, skal betales, uanset at en afgørelse om lønindeholdelse er  

 stillet i bero.
 Stk.4. Retter en afgørelse om lønindeholdelse sig mod 2  

 eller flere indeholdelsespligtige, betales gebyr efter stk. 1, nr. 1 og  

 2, for hver indeholdelsespligtig, uanset om afgørelsen er truffet for  

 det samme krav mod skyldneren.
Stk. 5. Gebyr efter stk. 1, nr. 1 og 2, betales ikke for  

 afgørelser om indeholdelse i beløb, som den  

 pågældende myndigheder selv udbetaler.
Det er en  

 forudsætning for gebyrfritagelsen, at myndigheden markerer  

 afgørelsen som intern, hvorved forstås, at afgørelsen  

 alene indberettes til Det Fælles Lønindeholdelsesregister til  

 orientering.
Stk. 6. Afgørelser om lønindeholdelse for krav  

 på gebyrer, herunder fx rykkergebyrer for manglende betaling o. lign.  

 er gebyrfri.
Det er dog en forudsætning, at gebyrkravet oprettes i Det  

 Fælles Lønindeholdelsesregister samtidig med det krav, det i  

 øvrigt knytter sig til.
 Stk.7. For udvikling og udarbejdelse af særlige statistikker, som  

 myndighederne udover de i stk. 1, nr. 2, nævnte statistikker,  

 rekvirerer hos Hypotekbanken, betales et vederlag på 500 kr. pr.  

 medgået time.
 § 2. Gebyrer efter § 1 opkræves af  

 Hypotekbanken og betales månedsvis bagud, jf. dog § 3,  

 stk. 2.
 § 3. Bekendtgørelsen træder i kraft  

 den 1. september 1998.
 Stk. 2. For perioden 1. september til 31. december 1998 kan  

 gebyrerne efter § 1 opkræves og betales samlet efter  

 Hypotekbankens nærmere bestemmelse.
 Stk. 3. Det i § 1 stk. 1, nr. 1, nævnte gebyr  

 betales også i forbindelse med oprettelse (konvertering) af  

 afgørelser om lønindeholdelse, truffet før lovens  

 ikrafttræden.
