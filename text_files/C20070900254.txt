Prisafslag ydet af vejbelysningsvirksomheder En virksomhed, der efter retningslinierne i  


  

 SKM2006.137.SKAT  


  

 om elafgift - vejbelysning (Højesterets dom af 16. september 2005) har fået  

 tilbagebetalt energiafgifter samt rentegodtgørelse, har spurgt, om det efter  

 momslovens regler kan anses som et prisafslag, når det modtagne afgifts- og  

 rentebeløb pr. kulance udbetales til virksomhedens kunder.
 SKAT har bekræftet, at det momsmæssigt kan anses  

 som et prisafslag, når virksomheden udbetaler det modtagne afgifts- og  

 rentebeløb til virksomhedens kunder.
Efter praksis kan prisafslag fradrages i  

 momsgrundlaget med det beløb (ekskl. moms), der godtgøres kunden.
Fradraget  

 er  

 betinget af, at der udstedes kreditnota over prisafslaget med angivelse af  

 momsen.
