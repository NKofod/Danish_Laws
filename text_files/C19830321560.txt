 Baggrund:
 - Bekendtgørelse nr. 401 af 27. juli 1945 om indretning af mekanisk drevne  

 kraner.
 - Bekendtgørelse nr. 31 af 12. februar 1969 om unge menneskers farlige  

 arbejde.
 - Arbejdstilsynets publikation nr. 65/1976 om personløft med kran.
Som hovedregel er det forbudt at løfte personer med kran.
Det er dog  

 tilladt at løfte personer i kurv eller på platform med kran, når følgende  

 krav eropfyldt:
Arbejde Personløft må kun ske, når der er tale om lejlighedsvis udførelse af  

 kortvarigt, lettere arbejde eller om forhold af helt speciel karakter.
Kran Kranen skal have en tilladelig belastning på mindst 2000 kg.
Kraner med  

 varierende udlæg, fx med bevægelig udligger eller udligger med løbekat, skal  

 have en tilladelig belastning på mindst 1500 kg i den stilling, hvori  

 personløftet sker.
 Vægten af det samlede løft, dvs. kurv eller platform med personer og  

 materialer, må ikke overstige 1/4 af den tilladelige belastning og må aldrig  

 være over 1000 kg.
Kraner med bevægelig udligger skal have et sikkert virkende endestop for  

 udliggerens opadgående bevægelser.
Løbekat må ikke kunne afspore eller kunne  

 køre ud over skinnernes ender, og den skal være sikkert fastholdt i enhver  

 stilling.
 Kranen må ikke være indrettet til fri firing, og der skal være mindst een  

 hejse- og firehastighed på højst 0,3 m/s.
 Umiddelbart inden for kranførerens rækkevidde fra hans sædvanlige  

 føreplads skal der være en hovedafbryder, der straks standser alle  

 kranbevægelser, når den betjenes.
 Hvis krankrogen under persontransporten kommer topskiven nærmere end 6 m,  

 skal der være et sikkert højdestop.
 Et personløft skal altid tilrettelægges, så krogen ikke kommer topskiven  

 nærmere end 2 m.
Kurv eller platform Kurv eller platform skal være omgivet på alle sider af et 1 m højt  

 rækværk, der slutter tæt til gulvet med en 10 cm høj fodliste.
Rækværket kan  

 bestå af håndliste og knækliste hele vejen rundt eller være udfyldt med  

 forsvarligt net eller plademateriale. 10 cm over og 10 cm inden for  

 rækværkets øverste kant skal der findes en håndliste.
 Låge i rækværket må ikke åbne udad og skal have automatisk lås.
 Gulvet skal være tæt.
Kurv eller platform skal bæres - af et stift ophængsstativ, der foroven afsluttes af et øje eller  

 lignende til fastgørelse i krankrogen, eller - af kæder eller stropper af stål, forsvarligt fastgjort mindst i højde  

 med rækværkets øverste kant.
Kæder eller stropper samles foroven på en sådan  

 måde, at ingen vinkel i lodret plan mellem stropper eller kæder er over 90  

 grader.
Hver kæde skal kunne bære den samlede belastning med en  

 sikkerhedsfaktor på 6 over for kædens garanterede mindste brudstyrke.
Der må  

 ikke bruges kæder af materiale, der er tyndere end 6 mm.
Hver strop skal kunne bære den samlede belastning med en  

 sikkerhedsfaktor på 10 over for stroppens garanterede mindste brudstyrke.
Der  

 må ikke anvendes stropper med diameter under 8 mm.
Kæder eller stropper må  

 ikke kunne fjernes fra kurv eller platform uden brug af værktøj.
 Kurv eller platform må ikke ved ugunstigste placering af lasten hælde mere  

 end 20 grader.
 Kurvens eller platformens fastgørelse til krankrogen skal være  

 afhægtningssikret.
 Kurv eller platform skal være mærket med tilladelig belastning i kg.
Brug Personløft må kun ske ved anvendelse af kurv eller platform.
 Kranen skal betjenes af en kranfører, der er fuldt fortrolig med kranens  

 individuelle manøvrering og funktion.
 Til visse krantyper kræves certifikat, se At-meddelelse nr. 2.02.1  

 om kranførercertifikat.
 Ved persontransport må krankrogens hastighed i enhver retning ikke  

 overstige 0,5 m/s.
Inden persontransporten skal materiel og arbejdsforhold gennemgås af  

 kranføreren sammen med den eller dem, der skal transporteres.
Kontrollen skal  

 især gælde kurv eller platform, dens ophæng og fastgørelse til krankrogen  

 samt kranens funktioner og sikkerhedsudstyr.
 Der må kun medtages værktøj og genstande af en sådan form og vægt, at de  

 farefrit kan håndteres af en enkelt person.
 Skal der elsvejses fra kurv eller platform, skal det sikres, at  

 svejsestrømmen ikke kan gå gennem kranens hejsetov.
 Persontransport med kran i det fri må ikke finde sted under ugunstige  

 vejrforhold.
 Sker løftet på et færdselsområde, skal der foretages trafikafspærring, så  

 påkørsel af kranen hindres, og personer ikke kan komme ind i kranens  

 arbejdsområde.
Der skal være samtaleforbindelse mellem kranføreren og mindst een person i  

 kurven eller på platformen.
Kan de ikke umiddelbart høre hinanden, skal der  

 etableres anden forbindelse, fx radio eller telefon.
Mindst een person i  

 kurven eller på platformen skal kende korrekt tegngivning ved kranarbejde.
Unge under 18 år Unge under 18 må ikke udføre arbejde med fare for nedstyrtning fra mere  

 end 5 m højde.
