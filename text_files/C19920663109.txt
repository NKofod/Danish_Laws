INDHOLD CIRKULÆRE Generelle bemærkninger Bemærkninger til de enkelte bestemmelser OVERENSKOMST GENERELLE BEMÆRKNINGER Det meddeles herved, at Finansministeriet og Chaufførernes Fagforening  

 under Specialarbejderforbundet i Danmark den 31 juli 1992 har indgået  

 medfølgende overenskomst, der afløser overenskomst af 15. juni 1990  

 vedrørende løn- og arbejdsforhold for chauffører ved Statens Seruminstitut.
 Ændringer i forhold til den hidtidige overenskomst er markeret med streger  

 i margenen.
Bemærkninger til de enkelte bestemmelser Til § 9. Pension Samtidig med etablering af pensionsordningen ophører adgangen til  

 understøttelse i henhold til cirkulære af 20. januar 1972 om ændrede regler  

 om ydelse af understøttelse til ikke-pensionssikret personale i statens  

 tjeneste.
 Der er etableret en overgangsordning for de nuværende ansatte, som har  

 forventning om understøttelse, jf. cirk. af 25. juni 1991 (APD.nr. 37/91).
 Dette cirkulære har virkning fra 1. april 1991. Samtidig ophæves cirkulære  

 af 10. juli 1990 (APD.nr. 83/90) om overenskomst for chauffører ved Statens  

 Seruminstitut.
Finansministeriet Administrations- og Personaledepartementet Den 21. august 1992 P.M.V.
 E.B.
Carsten Holm OVERENSKOMST FOR CHAUFFØRER VED STATENS SERUMINSTITUT § 1.  Løn Begyndelseslønnen udgør pr. måned 1. april 1991 1. april 1992 14.457,84 kr. 14.777,90 kr.
Stk. 2. I forbindelse med omlægning af lønreguleringstidspunktet fra 1.  

 marts til 1. april udbetales der en godtgørelse en gang for alle til hver  

 enkelt medarbejder.
Godtgørelsen udgør 387,12 kr.
§ 2.  Anciennitet Der ydes anciennitetstillæg med følgende beløb pr. måned:
§ 3.  Procentregulering Begyndelseslønnen i § 1, stk. 1, er forhøjet pr. 1. april 1992 med den  

 gennemsnitlige beløbsmæssige forhøjelse af lønnen til tjenestemænd på  

 skalatrin 8, 9, 10, 11, 12 og 13 (stedtillægsområde VI) som følge af § 12,  

 stk. 2, i aftale af 3. juni 1991 mellem Finansministeriet og tjenestemændenes  

 centralorganisationer om justering af tjenestemandslønninger mv. fra 1. april  

 1991.
§ 4.  Lønberegning og lønfradrag Medarbejderne følger de for tjenestemænd fastsatte regler om lønberegning  

 og lønfradrag, jf. for tiden cirkulære af 24. maj 1985 om lønberegning og  

 lønfradrag for tjenestemænd.
§ 5.  Lønudbetaling Lønnen udbetales månedsvis bagud og finder sted senest den 3. sidste  

 bankdag i hver måned.
 Månedsudbetalingen reduceres med det antal ferietimer, der tilkommer den  

 ansatte.
 Månedsudbetalingen reduceres på tilsvarende måde med et beløb svarende til  

 det timetal, den ansatte er fraværende på grund af sygdom, fridage mv., når  

 den pågældende efter overenskomsten ikke er berettiget til lønning.
 Opgørelsesperioderne for overarbejdsbetaling mv. fastsættes efter nærmere  

 lokal aftale, men udbetaling finder sted samtidig med den sædvanlige løn.
§ 6.  Arbejdstid Den ugentlige arbejdstid er 37 timer og kan lægges mellem kl. 06.00 til  

 17.00 med 1/2 times spisepause.
 Den ugentlige arbejdstid kan, hvis der mellem institutionen og  

 tillidsmanden er enighed herom, tilrettelægges således, at  

 arbejdstidsnedsættelsen opspares til senere afvikling.
 Tidspunktet for arbejdstidens begyndelse og ophør inden for de nævnte  

 klokkeslet samt spisetiden fastsættes efter aftale mellem instituttet og  

 chaufførerne lokalt, om fornødent under fagforeningens medvirken.
 Stk. 2. Med hensyn til frihed på 1. maj, juleaftensdag, nytårsdag og  

 grundlovsdag følges de hidtil gældende regler.
 Stk. 3. Deltidsansættelse med forholdsmæssig løn vil kunne finde sted  

 under forudsætning af forudgående godkendelse fra Chaufførernes Fag-forening  

 i hvert enkelt tilfælde.
§ 7.  Overarbejde For overarbejde betales følgende tillæg:
1., 2. og 3. time 50 pct.
Derefter 100 pct.
 For overarbejde på søn- og helligdage samt fridage betales et tillæg på  

 100 pct. af begyndelseslønnen.
Stk. 2. Hvis der forlanges overarbejde, skal dette meddeles chauføren  

 senest 3 timer inden normal arbejdstids ophør, den dag overarbejdet skal  

 udføres.
I modsat fald ydes en godtgørelse på 1 overarbejdstime a 50 pct.
 Stk. 3. Ved tilsigelse til overarbejde uden forbindelse med den normale  

 arbejdstid betales på søn- og helligdage for mindst 7,4 timer, på andre dage  

 for mindst 3,7 timer.
 Søndagsarbejde skal varsles senest dagen før inden normal arbejdstids  

 ophør, i modsat fald ydes en varskotime a 50 pct.
Stk. 4. Præsteret overarbejde skal i videst muligt omfang afspadseres.
De  

 nærmere regler for afspadseringen aftales mellem instituttet og  

 tillidsrepræsentanten, eventuelt under fagforeningens medvirken.
§ 8.  Forskudt arbejdstid Forskydes arbejdstiden således, at den begynder før kl. 06.00 eller  

 slutter efter kl. 17.00, betales for den tid, der ligger inden for tidsrummet  

 kl. 17.00 til 23.00, et tillæg på 20 pct. at begyndelseslønnen og fra kl.  

 23.00 til kl. 06.00 et tillæg på 80 pct. af begyndelseslønnen.
§ 9.  Pension For ansatte, som er fyldt 25 år, og som har i alt 4 års beskæftigelse i  

 det offentlige og har mindst 15 timer ugentlig beskæftigelse, er der oprettet  

 en pensionsordning.
Ved det offentlige forstås stat, kommuner,  

 tilskudsområder og lignende.
 Stk. 2. De pensionsgivende løndele udgør 91 pct. af grundlønnen efter § 1  

 opregnet med 100/98,9 (pr. 1. april 1992: 100/98,7).
Stk. 3. Som bidrag til den ansattes pensionering betaler styrelsen 2,2  

 pct. (pr. 1. april 1992: 2,6 pct.) af de pensionsgivende løndele.
Endvidere  

 tilbageholder styrelsen i den ansattes løn et beløb på 1,1 pct. (pr. 1. april  

 1992: 1,3 pct.) af de samme løndele.
Pensionsbedragene indbetales indtil  

 udgangen af den måned, hvor den pågældende fylder 70 år.
Stk. 4. Pensionsbidragene indbetales af styrelsen til en  

 forsikringsmæssig pensionsordning.
Pensionsordningens indhold og fremtidige  

 ændringer heri skal godkendes af Finansministeriet, der forudsættes  

 repræsenteret i pensionsordningens eventuelle bestyrelse eller lignende.
Stk. 5. Pensionsordningen baserer sig på pensionsudbetaling med løbende  

 ydelser.
Tilbagekøb kan kun ske med Finansministeriets godkendelse.
§ 10.  Ferie De ansatte er omfattet af ferieloven.
 Stk. 2. Ansatte, der holder ferie med løn, er berettiget til særlig  

 feriegodtgørelse i stedet for ferietillæg efter ferielovens § 14, stk. 1.
 Stk. 3. Beregningsgrundlaget for den særlige feriegodtgørelse er den  

 ansattes skattepligtige indkomst for tjenstligt arbejde i optjeningsåret med  

 tillæg af:
1. den ansattes egetbidrag til ATP og 2. den ansattes bidrag til AUD.
 Stk. 4. I det beløb, der beregnes efter stk. 3, fradrages udbetalt særlig  

 feriegodtgørelse.
 Stk. 5. Den særlige feriegodtgørelse udgør 1 1/2 pct. af  

 beregningsgrundlaget efter stk. 3 og 4.
Stk. 6. En ansat kan forud for et optjeningsårs begyndelse i stedet kræve  

 feriegodtgørelse af lønnen i dette optjeningsår.
Feriegodtgørelsen udgør i så  

 fald 12 1/2 pct. af lønnen i optjeningsåret, beregnet efter reglerne i  

 ferielovens § 15.
 Stk. 7. Nyansatte kan ved ansættelsen vælge at kræve feriegodtgørelse for  

 optjeningsåret.
§ 11.  Sygeløn og løn i tilfælde af ulykke I sygdomstilfælde gælder lov om dagpenge ved sygdom eller fødsel, jf.  

 lovbekendtgørelse nr. 66 af 21. februar 1978 med senere ændringer.
 I øvrigt anvendes bestemmelserne i Økonomi- og Budgetministeriets  

 reglement af 19. juni 1973 om sygeløn mv.
§ 12.  Efterindtægt Ved en chaufførs død i ansættelsestiden ydes der hans efterlevende enke  

 eller børn under 18 år, over for hvem han har forsørgerpligt, efterindtægt  

 som følger:
 Når chaufføren har været uafbrudt ansat ved Seruminstituttet i mindst 1  

 år, udgør efterindtægten 1 måneds sædvanlig løn.
 Når chaufføren har været uafbrudt ansat i mindst 5 år, udgør  

 efterindtægten 2 måneders sædvanlig løn.
 Ved sædvanlig løn forstås grundløn, dyrtidstillæg samt anciennitetstillæg  

 på tidspunktet for dødsfaldet.
 Den nævnte efterindtægt løber fra dagen efter dødsfaldet og udbetales  

 henholdsvis 1 eller 2 måneder efter dette.
 Eventuelle tilgodehavende løn udbetales snarest efter dødsfaldet.
 Der er mellem parterne enighed om, at der snarest efter udløbet af de i  

 overenskomstens § 11 omhandlede perioder, hvori der udbetales hel eller  

 delvis sygeløn, skal ske opsigelse af den pågældende chauffør, jf.  

 overenskomstens § 13, og at efterindtægt ikke kan udbetales for tiden efter  

 opsigelsesfristens udløb.
§ 13.  Antagelse og afskedigelse Opsigelsesfristen mellem institutionen og den enkelte chauffør er  

 følgende:
Arbejdere, der er fyldt 40 år og har mindst 15 års anciennitet ved institutionen 4 mdr. 1md.
 Stk. 2. De ansatte omfattes af aftale af 10. april 1991 mellem  

 Finansministeriet og centralorganisationer under CFU om frivillige  

 fratrædelsesordninger.
 Stk. 3. Seruminstituttet antager fortrinsvis chauffører, der er medlemmer  

 af en statsanerkendt arbejdsløshedskasse.
§ 14.  Beklædning Der ydes arbejdstøj efter de hidtil gældende regler og i henhold til den  

 lokale aftale ved instituttet.
§ 15.  Gruppelivsforsikring Styrelsen indbetaler for den ansatte 19,03 kr. månedlig til Forenede  

 Gruppeliv som bidrag til den gældende gruppelivsforsikring, der hjemler en  

 sumudbetaling på 75.000 kr. til den nærmeste pårørende i tilfælde af den  

 ansattes død inden udgangen af den måned, hvor den pågældende fylder 67 år.
§ 16.  Tillidsrepræsentanter De i overenskomsten mellem Finansministeriet og Lager- og  

 Handelsarbejdernes Forbund vedrørende en række statsinstitutioner i  

 hovedstadsområdet gældende regler om tillidsrepræsentanter finder tilsvarende  

 anvendelse.
§ 17.  Tjenestefrihed De ansatte har ret til tjenestefrihed uden løn til de formål, der er nævnt  

 i Finansministeriets bekendtgørelse nr. 518 af 3. juli 1991 om ret for  

 tjenestemænd til tjenestefrihed uden løn til nærmere afgrænsede formål  

 udsendt med Finansministeriets cirkulære af 3. juli 1991.
§ 18.  Faglig strid Så længe denne overenskomst er gældende, må ingen af parterne tage sig  

 selv til rette, men opstår der strid om fortolkningen af overenskomsten,  

 behandles sådanne uoverensstemmelser mellem Finansministeriet og  

 Chaufførernes Fagforening - og ingen arbejdsstandsning eller afskedigelse må  

 finde sted, før uoverensstemmelsen har været behandlet mellem parterne.
§ 19.  Hovedaftale Den mellem hovedorganisationerne den 31. oktober 1973 vedtagne  

 hoved-aftale med ændringer pr. 1 marts 1987 finder tilsvarende anvendelse på  

 nærværende overenskomstområde.
§ 20.  Ikrafttræden og opsigelse Denne overenskomst træder i kraft fra og med den 1. april 1991 og kan af  

 en af parterne opsiges med 3 måneders varsel til ophør en 31. marts - dog  

 tidligst den 31. marts 1993.
København, den 31. juli 1992 Chaufførernes Fagforening  

 Finansministeriet under Specialarbejder- P.M.V.
 forbundet i Danmark E.B.
Ussing Laursen Niels Paludan Bilag PROTOKOLLAT om projektløn Med henblik på at forstærke indsatsen for ledige unge under 30 år og  

 særligt udsatte grupper, jf. bekendtgørelse nr. 79 af 15. februar 1988 om lov  

 om beskæftigelsesmuligheder for unge mv. er parterne enige om med virkning  

 fra 1. januar 1990 at optage forhandlingen om gennemførelse af en projektløn  

 (svarende til garantibetaling på det pri- vate arbejdsmarked). Projektlønnen  

 gælder umiddelbart for unge, der ansættes i egentlige  

 beskæftigelsesprojekter.
København, den 15. juni 1990 Chaufførernes Fagforening  

 Finansministeriet under Specialarbejder- P.M.V.
 forbundet i Danmark E.B.
