I april 1997 fik patienten af sin nye praktiserende læge konstateret  

 en hård knude i skjoldbruskens venstre side.
Efter en  

 undersøgelse af knuden, som fandtes godartet, blev hun henvist til  

 medicinsk ambulatorium med henblik på nærmere  

 undersøgelse.
Ambulatoriet tilbød patienten enten at deltage i et  

 behandlingsorsøg med alkoholindsprøjtning i knuden eller at  

 henvise hende til kirurgisk afdeling med henblik på vurdering af  

 mulighederne for operation.
Patienten afslog behandlingsforsøget og  

 blev herefter henvist til kirurgisk afdeling.
Den undersøgende  

 overlæge vurderede, at en operation måtte frarådes, idet  

 den næppe ville hjælpe på hendes symptomer i forbindelse  

 med knuden.
 I juli 1997 tilbød medicinsk ambulatorium endnu engang patienten at  

 deltage i behandlingsforsøget med alkoholindsprøjtning i  

 knuden, hvilket hun atter afslog.
 Der blev klager over, at patienten oprindelige praktiserende læge  

 ikke havde diagnostiseret hendes struma, at kirurgisk afdeling ikke havde  

 tilbudt hende operation herfor, og at medicinsk ambulatorium ikke havde  

 tilbudt hende tilstrækkelige behandlingsmuligheder.
Klager over behandling af forstørret  

 skjoldbrudskirtel Patientklagenævnet fandt ikke grundlag for at  

 kritisere patientens oprindelig læge for behandlingen i perioden fra  

 januar til juli 1996, idet hendes henvendelser ikke havde drejet sig om  

 struma eller symptomer, der kunne sættes i forbindelse med struma.
Patientklagenævnet fandt endvidere ikke anledning  

 til kritik af, at overlægen på kirurgisk afdeling, ikke havde  

 tilbudt patienten en operation.
Nævnet lagde vægt på, at  

 strumaen var godartet og ringe i størrelse, og at overlægen  

 objektivt ikke fandt sammenhæng mellem patientens symptomer og den  

 påviste struma.
Patientklagenævnet kunne oplyse, at det er  

 forholdsvist sjældent, at der opereres for struma.
I de tilfælde  

 hvor der foretages operation skyldes det enten, at det drejer sig om en meget  

 stor struma, som giver klare og tydelige trykgener med besværlig  

 vejrtrækning, truende kvælning eller synkebesvær, at man  

 har mistanke om kræftudvikling, eller hvis strumaen giver svære  

 kosmetiske gener.
Nævnet fandt endelig ikke anledning til kritik af  

 den behandling, lægerne på medicinsk ambulatorium havde tilbudt  

 patienten.
Nævnet lagde vægt på, at lægerne flere  

 gange havde undersøgt patienten i henhold til sædvanlig praksis  

 og havde drøftet behandlingsmulighederne med hende.
Nævnet kunne  

 oplyse, at den eneste kendte mulighed for at behandle struma er fjernelse ved  

 operation.
Da dette tidligere var blevet frarådet af den  

 undersøgende overlæge på kirurgisk afdeling, fandt  

 Patientklagenævnet, at lægerne på medicinsk ambulatorium  

 ikke havde mulighed for at tilbyde patienten anden behandling end  

 behandlingsforsøget med alkoholindsprøjtning.
