 Baggrund:
 - Bekendtgørelse nr. 509 af 15. oktober 1976 om kranførercertifikat med  

 senere ændring.
 - Arbejdstilsynets meddelelse nr. 22/1977 om udstedelse af  

 kranførercertifikat.
 Denne At-meddelelse oplyser om bestemmelserne om kranførercertifikat.
 I kommentarer gives vejledning om bestemmelserne og oplysning om  

 arbejdstilsynets administrative praksis.
 Kranførercertifikat kræves til mekanisk drevne kraner, som kan  

 løfte en byrde fri af underlaget, og som har mindst een mekanisk bevægelse ud  

 over hejse- og firebevægelsen.
Kommentar:  »Mekanisk bevægelse« betyder, at der  

 tilføres energi fra en motor eller gennem hydrauliske eller pneumatiske  

 systemer.
Bestemmelsen medfører, at fx taljer og traverskraner, som kun har  

 motorkraft til hejs og fir, og hvis kørebevægelser sker med håndkraft, ikke  

 kræver certifikat, uanset hvor meget de kan løfte.
Kranførercertifikat kræves ikke i følgende 6 tilfælde, 1.  når det er udelukket, at fald eller svingning af byrden kan  

 forvolde skade på kranføreren eller andre Kommentar:  Det vil normalt kræve, at kranen arbejder i et helt  

 afspærret område, hvor personer ikke kan komme ind.
2.  ved serieløft med et til formålet afpasset løftegrej, fx løft  

 af ensartede emner som led i en afgrænset arbejdsproces.
Løftehøjden må ikke  

 overstige 1,5 m målt fra underlaget til byrdens nederste punkt 3.  når belastningen fra byrden altid falder inden for kranens  

 understøttelsesflade (fx traverskraner), så byrden ikke giver kranen et  

 væltende moment, og den maksimalt tilladelige belastning ikke er over 5000 kg 4.  for konsolkraner bl.a. til værkstedsbrug med en maksimal  

 tilladelig belastning på ikke over 5000 kg Kommentar:  grænsen på 5000 kg i pkt. 3 og 4 kan overholdes for  

 traverskraner og lignende med løfteevne over 5000 kg, når de forsynes med en  

 automatisk lastbegrænser, en såkaldt lastvagt, der stopper alle kranens  

 bevægelser, når byrder over 5000 kg søges løftet.
Lastvagten kan være  

 udstyret med nøgleafbyrder, som gør det muligt for en kranfører med  

 certifikat at benytte kranen til byrder over 5000 kg.
Det kan endvidere  

 tillades efter nærmere aftale med arbejdstilsynet, at en kran med tilladelig  

 belastning op til 7500 kg ommærkes til maskimalt tilladt belastning 5000 kg.
5.  for lastbilmonterede kraner på ikke over 8 tonsmeter 6.  for hejsemidler om bord på skibe.
 Kommentar:  Udover de 6 undtagelser er det endvidere  

 arbejdstilsynets praksis ikke at kræve certifikat ved afprøvning af en kran  

 efter opstilling eller reparation, når formålet er at kontrollere, at alt  

 fungerer, som det skal.
Kranførercertifikat udstedes til personer, - der er fyldt 18 år - der har tilfredsstillende lægeattest - der har bestået en teoretisk og praktisk prøve i at føre kran.
 Prøven aflægges på en specialarbejderskole, normalt som afslutning  

 på et kursus.
Kommentar:  Personer, som allerede er rutinerede kranførere - fx  

 fordi de har arbejdet som kranførere i udlandet - kan normalt aflægge prøve  

 uden forudgående kursus.
Personer, som har erhvervet certifikat i udlandet,  

 vil kunne få det ombyttet til dansk certifikat, hvis det med rimelighed kan  

 godtgøres, at de har fået en uddannelse og aflagt en prøve, der svarer til  

 den danske.
 Der er fire typer certifikater:
 A Tårndrejekraner (byggekraner), havnekraner, svingkraner, højbanekraner,  

 skibsværftskraner og lignende.
 B Mobilkraner og lastbilmonterede kraner over 18 tonsmeter.
 C Alle øvrige certifikatkrævende kraner, undtagen kraner nævnt nedenfor  

 under D.
 D Lastbilmonterede kraner over 8 tonsmeter til og med 18 tonsmeter.
Et A-certifikat gælder også for C-kraner.
Et B-certifikat gælder også for  

 C- og D-kraner.
Kommentar:  Der findes så mange krantyper, at det ikke er muligt  

 her at omtale dem alle.
Opdelingen ovenfor er derfor heller ikke dækkende.  

 Der findes havnekraner (fx visse containerkraner) og skibsværftskraner (fx  

 store portalkraner), som kun kræver C-certifikat.
Traktormonterede kraner  

 kræver normalt D-certifikat.
 Et kranførercertifikat kan inddrages af arbejdstilsynet, hvis  

 kranføreren på grund af grov forsømmelighed eller af helbredsmæssige grunde  

 må anses for uegnet til at føre kran.
