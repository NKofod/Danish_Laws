Bekendtgørelse om et  

 Tipsungdomsnævn I medfør af § 6 C, stk. 2, i lov nr. 438 af 26. juni 1998  

 om ændring af lov om visse spil, lotterier og væddemål  

 (Ændring af fordelingsnøgler m.v.), jf. lovbekendtgørelse  

 nr. 655 af 28. juli 1995, fastsættes:
Sammensætning af Tipsungdomsnævnet § 1. Undervisningsministeren nedsætter et  

 Tipsungdomsnævn med hjemsted i Københavns Kommune.
 Stk. 2. Tipsungdomsnævnet består af en formand og  

 mindst 2 yderligere medlemmer, hvoraf et medlem skal være jurist.  

 Formanden og de øvrige medlemmer udpeges af  

 undervisningsministeren.
 Stk. 3. Formand og medlemmer beskikkes for 4 år.  

 Fratræder et medlem inden udløbet af beskikkelsesperioden,  

 foretages ny beskikkelse for den resterende del af beskikkelssesperioden.  

 Genbeskikkelse af formand og medlemmer kan finde sted en gang for yderligere  

 4 år.
 Stk. 4. Tipsungdomsnævnet fastsætter selv sin  

 forretningsorden.
Stk. 5. Tipsungdomsnævnet udarbejder en  

 institutionsinstruks.
Instruksen skal godkendes af  

 Undervisningsministeriet.
Opgaver § 2. Tipsungdomsnævnet fastsætter ved  

 enstemmighed regler for Dansk Ungdoms Fællesråds fordeling af  

 tips- og lottomidler i medfør af lovens § 6 C, stk. 1, nr. 1, jf.  

 § 6 A, stk. 1, nr. 2, herunder om hvilke organisationer eller andre, der  

 er berettigede til støtte af tipsmidlerne, samt regler for udbetaling  

 og forrentning.
Stk. 2. Tipsungdomsnævnet fastsætter på  

 baggrund af Dansk Ungdoms Fællesråds ansøgning bilagt  

 budgetforslag størrelsen af det beløb, jf. stk. 1, som  

 nævnet tildeler fællesrådet til administration af  

 fordelingen af tipsmidlerne og til varetagelse af opgaver af fælles  

 interesse for medlemsorganisationerne.
Dansk Ungdoms Fællesråds  

 regnskab skal godkendes af Tipsungdomsnævnet.
 Stk. 3. Tipsungdomsnævnet påser, at Dansk Ungdoms  

 Fællesråd følger de i medfør af stk. 1,  

 fastsatte regler og kan til brug herfor indhente alle oplysninger hos Dansk  

 Ungdoms Fællesråd.
 § 3. Klage over Dansk Ungdoms  

 Fællesråds sagsbehandling og afgørelser om tildeling af  

 støtte, jf. § 2, kan indbringes for Tipsungdomsnævnet, hvis  

 afgørelse er endelig og ikke kan indbringes for anden administrativ  

 myndighed.
 § 4. Tipsungdomsnævnets  

 mødereferater, der indeholder forhandlinger og afgørelser,  

 indføres i en protokol efter godkendelse og underskrift af de på  

 mødet tilstedeværende nævnsmedlemmer. Øvrige  

 medlemmer bekræfter ved underskrift på referat, at de er gjort  

 bekendt med referatet og dets indhold.
Sekretariat § 5. Nævnet kan til varetagelse af den  

 daglige drift oprette et sekretariat eller efter indgået aftale herom  

 overdrage varetagelsen af sekretariatsopgaverne til en privat ansat, en  

 privat virksomhed eller en offentlig institution.
Aftale om overdragelse af  

 sekretariatsopgaverne skal godkendes af Undervisningsministeriet.
Stk. 2. Ved oprettelse af eget sekretariat kan  

 Tipsungdomsnævnet ansætte personale.
Aflønning m.v. af  

 personalet sker efter de for statens personale gældende regler.  

 Vilkår for aflønning m.v. af en daglig leder skal godkendes af  

 Undervisningsministeriet.
 Stk. 3. Sekretariatsbistanden kan ikke udføres af  

 personer, der er ansat hos eller har lignende tilknytning til nævnets  

 medlemmer, Dansk Ungdoms Fællesråd eller  

 støttemodtagerne.
 § 6. Nævnets medlemmer ydes vederlag efter  

 statens regler om særskilt vederlæggelse m.v.
 Stk. 2. Nævnets medlemmer ydes godtgørelse for  

 befordringsudgifter i forbindelse med deltagelse i nævnets møder  

 efter de for statens tjenestemænd gældende regler.
Dispositioner § 7. Tipsungdomsnævnet tegnes af  

 nævnets formand alene eller af det samlede nævn.
 § 8. Dispositioner vedrørende  

 Tipsungdomsnævnets administration skal ske i overensstemmelse med  

 Finansministeriets budgetvejledning.
Budget, regnskab og revision § 9. Tipsungdomsnævnets regnskabsår er  

 finansåret.
Stk. 2. Tipsungdomsnævnet aflægger regnskab for  

 Undervisningsministeriet senest den 1. maj efter udløbet af  

 finansåret og afgiver senest den 1. juni til Undervisningsministeriet  

 en beretning over nævnets virksomhed, herunder om fordeling af  

 midlerne.
Det af hele Tipsungdomsnævnet godkendte og underskrevne  

 regnskab afgives af Undervisningsministeriet til Rigsrevisionen.
 Stk. 3. Tipsungdomsnævnets regnskab revideres af  

 Rigsrevisionen i henhold til § 2, stk. 1, nr. 2, i lov om revision  

 af statens regnskaber.
Stk. 4. Regnskabet skal omfatte driftsregnskab, kasseregnskab,  

 status og beholdninger.
Tipsungdomsnævnet skal følge statens  

 kontoplan og de statslige regnskaber i øvrigt.
§ 10. Tipsungdomsnævnet udarbejder et  

 driftsbudget for finansåret med budgetoverslagsår, der skal  

 godkendes af Undervisningsministeriet.
Når budgettet er godkendt,  

 foranlediger Undervisningsministeriet udbetaling af det bevilgede  

 beløb til Tipsungdomsnævnet.
§ 11. Tipsungdomsnævnet udarbejder  

 kvartalsvise regnskabsoversigter.
Oversigterne gennemgås løbende  

 på nævnets møder og sendes til Undervisningsministeriet og  

 Rigsrevisionen.
Forskellige bestemmelser § 12. Tipsungdomsnævnet, herunder dets  

 sekretariatsvirksomhed, er underlagt forvaltningsloven, lov om offentlighed i  

 forvaltningen, lov om offentlige myndigheders registre og lov om offentlige  

 arkiver m.v.
 § 13. I tilfælde af Tipsungdomsnævnets  

 ophør tilfalder eventuelle midler den pulje, der i medfør af  

 § 6 C, stk. 1, nr. 1,i lov om visse spil, lotterier og  

 væddemål anvendes til støtte af ungdomsformål.
Ikrafttrædelses- og overgangsbestemmelser § 14. Bekendtgørelsen træder i kraft  

 den 1. januar 1999, jf. dog stk. 2.
 Stk. 2. Beskikkelsesperioden for formand og medlemmer, der  

 blev beskikket i henhold til lov om visse spil, lotterier og  

 væddemål, jf. lovbekendtgørelse nr. 655 af 28. juli 1995,  

 udløber henholdsvis til april 2001, henholdsvis til april 1999. Med  

 udløbet af beskikkelsesperioderne vil formand og medlemmer kunne  

 genbeskikkes for en periode af 4 år.
 Stk. 3. Sekretariatsvedtægt for Tipsungdomsnævnet  

 af 14. maj 1997 ophæves.
