Betænkning afgivet af Udlændinge- og Integrationsudvalget den 19. februar 2019 Betænkning over Forslag til lov om ændring af udlændingeloven (Fuld brugerbetaling for danskundervisning under au pair-ordningen) [af Martin Henriksen (DF) m.fl.]:
1. Ændringsforslag Dansk Folkepartis medlemmer af udvalget har stillet 1 ændringsforslag til lovforslaget.
2. Indstillinger Et flertal i udvalget (S, DF, RV og SF) indstiller lovforslaget til vedtagelse med det stillede ændringforslag.
Et mindretal i udvalget (V, LA, ALT og KF) indstiller lovforslaget til forkastelse ved 3. behandling.
Mindretallet vil stemme for det stillede ændringsforslag.
 Et andet mindretal i udvalget (EL) vil  ved 2. behandling af lovforslaget redegøre for sin indstilling til lovforslaget og til det stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Ændringsforslag med bemærkninger Ændringsforslag Til § 1 Af et mindretal (DF) tiltrådt af et flertal (det øvrige udvalg med undtagelse af EL):
 1) Nr. 1 affattes således:
»1. I § 9 j, stk. 6, 1. pkt., ændres »5.000 kr.« til: »14.100 kr.«, og i 2. pkt. ændres »2016« til: »2020«.« [Fastsættelse af engangsbeløbets størrelse ved au pair-ansøgninger] Bemærkninger Til nr. 1 Udlændingelovens § 9 j, stk. 6, foreslås ændret, således at det engangsbeløb, der betales ved ansøgning om opholdstilladelse for en au pair-person i højere grad afspejler de udgifter, der er i forbindelse med danskundervisning til au pair-personer.
Opholdstilladelse efter § 9 j, stk. 1, skal derfor betinges af, at værtspersonen eller dennes ægtefælle eller samlever betaler et beløb til Styrelsen for International Rekruttering og Integration, som er fastsat ud fra den reelle udgift til at tilbyde danskundervisning til udlændingen, baseret på udgiften i 2015/16, jf. bilag 17 til lovforslaget.
Ministeren har over for udvalget oplyst, at engangsudgiften pr. tilladelse pr. værtsfamilie ved fuld selvfinansiering svarer til 14.100 kr.
Det foreslås derfor, at opholdstilladelse til au pair-personer skal betinges af, at værtsfamilien indbetaler 14.100 kr. til Styrelsen for International Rekruttering og Integration.
Beløbet skal kun betales, hvis udlændingen får opholdstilladelse som au pair-person.
Beløbet skal betales, uanset om den enkelte værtsfamilies au pair-person vælger at tage imod tilbuddet om danskundervisning.
Beløbet skal desuden betales, uanset om værtsfamilien tidligere har haft en au pair, og uanset om udlændingen, der søger ophold, tidligere har haft opholdstilladelse som au pair i Danmark.
Beløbet refunderes ikke, hvis au pair-personen efter udstedt opholdstilladelse alligevel ikke indrejser i Danmark, eller hvis kontrakten mellem au pair-personen og værtsfamilien opsiges.
Beløbet er fastsat efter udgiften i 2015/16, jf. bilag 17 til lovforslaget.
På baggrund af det af ministeren oversendte notat til udvalget og ud fra rimelighedsbetragtninger foreslås det, at beløbet fra og med 2020 skal reguleres en gang årligt den 1. januar efter satsreguleringsprocenten, jf. lov om en satsregulering, dog således at det regulerede beløb afrundes til det nærmeste beløb, som er deleligt med 5.
4. Udvalgsarbejdet Lovforslaget blev fremsat den 19. december 2018 og var til 1. behandling den 8. februar 2019. Lovforslaget blev efter 1. behandling henvist til behandling i Udlændinge- og Integrationsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Lovforslaget har efter fremsættelsen været sendt i høring, og de modtagne høringssvar og et notat herom er omdelt som bilag.
Bilag Under udvalgsarbejdet er der omdelt 18 bilag på lovforslaget, heraf 14 høringssvar til lovforslaget.
Spørgsmål Udvalget har under udvalgsarbejdet stillet 2 spørgsmål til udlændinge- og integrationsministeren til skriftlig besvarelse, som ministeren har besvaret.
Martin Henriksen (DF) fmd.
Peter Skaarup (DF) Christian Langballe (DF) Marie Krarup (DF) Peter Kofod (DF) Pernille Bendixen (DF) Mads Fuglede (V) Britt Bager (V) Preben Bang Henriksen (V) Martin Geertsen (V) Erling Bonnesen (V) Carsten Kissmeyer (V) Laura Lindahl (LA) Joachim B.
Olsen (LA) Naser Khader (KF) Dan Jørgensen (S) Kaare Dybvad (S) Thomas Jensen (S) Karen J.
Klint (S) Astrid Krag (S) nfmd.
Mattias Tesfaye (S) Rosa Lund (EL) Søren Søndergaard (EL) Carolina Magdalene Maier (ALT) Julius Graakjær Grantzau (ALT) Andreas Steenberg (RV) Sofie Carsten Nielsen (RV) Jacob Mark (SF) Holger K.
Nielsen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
