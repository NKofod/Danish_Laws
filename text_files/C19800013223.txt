 Med henvisning til § 4, stk. 2, i bekendtgørelse af 30. november 1970 om  

 kvalitetsafregning af mælk fastsættes:
§ 1.  Mejeriets (virksomhedens) ledelse skal drage  

 omsorg for, at der udtages prøver af leverandørmælken på den ugedag, som  

 angives af vedkommende laboratorium, og skal sikre, at prøveudtagning foregår  

 på en sådan måde, at de udtagne prøver med sikkerhed kan identificeres.  

 Mejeriets ledelse skal gøre prøveudtagerne (herunder tankvognschauffører)  

 bekendt med instruksen og føre tilsyn med dennes overholdelse.
Mejeriets  

 ledelse skal videre gøre mælkeproducenterne bekendt med, at det er en  

 forudsætning for en korrekt udtagning af mælkeprøverne, at mælken hos  

 mælkeproducenten opbevares i beholdere, der tillader prøveudtagning, og at  

 mælken ved afhentningen er velomrørt.
Ved beholdere med røreværk skal  

 røreværket være i gang ved tankvognsafhentning.
Stk. 2.  På mejeriet skal forefindes gode  

 opbevaringsforhold (kølerum) for de nedenfor nævnte isolerede beholdere med  

 prøveglas og mælkeprøver.
Når beholdere ankommer fra laboratoriet, skal de  

 straks anbringes i kølerummet og henstå der til brugen.
Snarest muligt efter  

 prøveudtagningen skal de isolerede beholdere igen anbringes i kølerummet og  

 henstå der, til de afhentes af eller bringes til laboratoriet.
Det skal  

 sikres, at der til stadighed er is ved prøverne, indtil disse afleveres til  

 laboratoriet.
Det skal endvidere sikres, at glassene er lukket med de dertil  

 beregnede hætter.
§ 2.  Til udtagning af mælkeprøver skal anvendes øser,  

 som skal være af passende størrelse og fremstillet af velegnet materiale.  

 Såfremt engangsøser anvendes, skal de være sterile, og det anvendte materiale  

 må ikke afgive lugt- eller smagsstoffer til mælken.
I tilfælde, hvor  

 tankvognschaufførerne skal foretage omrøring af mælken, og hvor røreværk  

 eller omrører ikke forefindes på stedet, skal en speciel omrører medføres.
Stk. 2.  Til rensning og desinfektion af udstyr, der  

 anvendes ved prøveudtagninger hos flere mælkeproducenter, skal anvendes en  

 beholder forsynet med låg og indeholdende to rum.
Ved brug påfyldes rum 1  

 mindst 4 liter desinfektionsopløsning (2 ml blegeessens pr. liter vand). Rum  

 2 påfyldes mindst 4 liter rent vand.
Beholderens indhold skal udskiftes, så  

 ofte det er nødvendigt, dog i alle tilfælde efter prøveudtagning fra en rute.
 Stk. 3.  Prøveglas til indsendelse af prøverne leveres  

 af laboratoriet forsynet med hætte og anbragt i isoleret beholder påfyldt  

 krystalis.
 § 3.  Alle mælkeprøver til kvalitetsbedømmelse skal  

 udtages direkte fra mælkeleverancen inden indpumpning i tankvogn ved hjælp af  

 de i § 2, stk. 1, nævnte øser.
Stk. 2.  I tilfælde, hvor det ikke tydeligt fremgår, at  

 leverancen er vel omrørt, skal prøveudtageren (tankvognschaufføren)  

 igangsætte røreværket, hvor et sådant findes, henholdsvis foretage en  

 omrøring i mælken med den i § 2, stk. 1, nævnte omrører.
I gentagne tilfælde  

 af mangelfuld omrøring hos samme mælkeproducent skal prøveudtageren meddele  

 dette til mejeriets ledelse.
Stk. 3.  Prøveudtagningsøser m.m., der anvendes ved  

 prøveudtagning hos flere mælkeproducenter, skal forinden de tages i  

 anvendelse være rystet fri for skyllevand.
Det første mål hældes tilbage,  

 hvorefter prøven overføres til prøveglasset, som straks igen tillukkes og  

 hensættes i den isolerede, iskølede beholder.
 Stk. 4.  Mælkeprøvens størrelse skal være som  

 foreskrevet af laboratoriet.
 Stk. 5.  Opbevares mælkeleverancen i mere end 1  

 beholder, udtages en del-prøve fra hver, som overføres til samme glas.  

 Eventuelt kan blandebeholder for del-prøverne anvendes.
 Stk. 6.  Efter prøveudtagningen skal udstyr, der  

 anvendes ved prøveudtagning hos flere mælkeproducenter, rystes fri for mælk,  

 hvorefter det hensættes i desinfektionsopløsning i rensebeholderens rum 1.  

 Før prøveudtagning af næste leverance skylles udstyret i rent vand i  

 beholderens rum 2.
Stk. 7.  Prøveudtageren skal ved prøvens overførsel fra  

 øse til prøveglas drage omsorg for, at hætten og det åbne prøveglas behandles  

 på en i relation til prøven forsvarlig måde.
Hætten bør således kun i kortest  

 mulig tid være fjernet fra prøveglasset og skal herunder holdes på en sådan  

 måde, at indersiden af hætten ikke berøres eller på anden måde udsættes for  

 infektion.
Det samme gælder glassets inderside og munding.
§ 4.  Prøverne skal straks ved udtagningen hensættes i  

 den isolerede beholder, der skal være påfyldt krystalis på en sådan måde, at  

 der sikres prøverne en hurtig afkøling til 4 C eller derunder.
Krystalisen  

 skal forefindes i en sådan mængde, at der ved prøveudtagningens afslutning  

 stadig er is til stede.
 § 5.  Instruksen træder i kraft den 18. august 1980.
Stk. 2.  Samtidig ophæves landbrugsministeriets instruks  

 af 30. november 1970 om udtagning, opbevaring og indsendelse af mælkeprøver  

 til kvalitetsbedømmelse af leverandørmælk.
Landbrugsministeriet, den 7.  

 august 1980 Landbrugsministeriet, den 7. august 1980 P.
M.
V.
