 I medfør af §§ 22, 30, 45 og 61 i lov om kemiske stoffer og produkter, jf.  

 lovbekendtgørelse nr. 583 af 9. juli 1993, fastsættes:
Bekendtgørelsens område § 1.  Import og salg af alkali-mangan-batterier med  

 over 0,025 vægtprocent kviksølv er forbudt.
 Stk. 2.  Import og salg af alkali-mangan-batterier til  

 langvarig brug under ekstreme vilkår (f.eks. temperaturer under C eller over  

 5 C eller udsat for stød) indeholdende over 0,05 vægtprocent kviksølv er  

 forbudt.
 Stk. 3.  Ved kviksølv forstås grundstoffet kviksølv,  

 både i metallisk form og i kemisk forbindelse med andre stoffer.
 Stk. 4.  Alkali-mangan knapceller og batterier sammensat  

 af knapceller undtages fra forbudet i stk. 1 og 2.
 § 2.  Import og salg af batterier og akkumulatorer,  

 som indeholder:
 må kun finde sted, såfremt batteriet eller akkumulatoren er mærket med et  

 af de i bilag 1 angivne mærker, med henblik på særskilt indsamling og  

 efterfølgende nyttiggørelse eller bortskaffelse.
 § 3.  Det i bilag 1 nævnte mærke forsynes med den  

 kemiske betegnelse for det indeholdte tungmetal, henholdsvis Hg, Cd eller Pb.
Stk. 2.  Det i bilag 1 omhandlede symbol skal dække 3%  

 af overfladen af den største side af batteriet eller akkumulatoren og have en  

 dimension på maksimalt 5 cm x 5 cm.
På cylinderformede batterier skal  

 symbolet dække 3% af halvdelen af cylinderoverfladen og have en dimension på  

 maksimalt 5 cm x 5 cm.
 Hvis batteriet eller akkumulatoren har en sådan størrelse, at symbolets  

 overflade ville blive mindre end 0,5 cm x 0,5 cm kræves ingen mærkning af  

 batteriet eller akkumulatoren, men et symbol på 1 cm x 1 cm trykkes på  

 emballagen.
Stk. 3.  Den i stk. 1 omhandlede betegnelse trykkes  

 under det i bilag 1 omhandlende symbol.
Dens dimension er på mindst en  

 fjerdedel af det i stk. 2 i nærværende paragraf beskrevne symbol.
 Stk. 4.  Symbolerne påtrykkes på synlig, læselig og  

 uudslettelig måde.
 § 4.  Import og salg af apparater, der indeholder  

 indbyggede batterier eller akkumulatorer må kun ske, såfremt disse let kan  

 udtages af forbrugeren forinden apparatet bortskaffes.
 § 5.  Undtaget fra forbudet i § 4 er:
 Stk. 2.  Apparater, hvori batterier og akkumulatorer i  

 overensstemmelse med stk. 1 ikke let kan udskiftes af brugeren, skal være  

 vedlagt en brugsanvisning, der oplyser brugeren om indholdet i miljøskadelige  

 batterier og akkumulatorer, og som endvidere angiver, hvorledes brugeren kan  

 skaffe sig af med dem under betryggende forhold.
Tilsyn og kontrol § 6.  Tilsyn og kontrol med reglerne i bekendtgørelsen  

 udøves af Miljøstyrelsen, jf. lovens regler herom.
Straf og ikrafttræden § 7.  Medmindre højere straf er forskyldt efter anden  

 lovgivning, straffes den der overtræder reglerne i bekendtgørelsens §§ 1, 2,  

 3, 4 samt § 5, stk. 2, med bøde eller hæfte.
Stk. 2.  For overtrædelse, der begås af aktieselskaber,  

 andelsselskaber, anpartsselskaber eller lignende kan der pålægges selskabet  

 som sådant bødeansvar.
Er overtrædelsen begået af staten, en kommune eller et  

 kommunalt fællesskab, jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab bødeansvar, jf.  

 lovens § 62.
 § 8.  Bekendtgørelsen træder i kraft den 1. januar  

 1994.
 Stk. 2.  Batterier og akkumulatorer, der før den 1.  

 januar 1994 er produceret i eller importeret til et land, der er medlem af  

 Den Europæiske Union, kan importeres til og sælges i Danmark uden de i § 2  

 nævnte mærker indtil den 31. december 1995.
 § 9.  Miljøministeriets bekendtgørelse nr. 1200 af 23.  

 december 1992 om forbud mod import og salg af batterier indeholdende kviksølv  

 ophæves samtidig med denne bekendtgørelses ikrafttræden.
Miljøministeriet, den 13. december 1993 Svend Auken / Morten Palle Hansen Bilag 1 Symboler for angivelse af særskilt indsamling.
 (* 1) Bekendtgørelsen indeholder bestemmelser, der gennemfører Rådets  

 direktiv nr. 91/157, EF-tidende 1991 L 78 s. 38 og EF-tidende 1993 L 264 s.  

 51.
