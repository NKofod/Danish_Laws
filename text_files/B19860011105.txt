 I medfør af §§ 3 og 4 i lov nr. 372 af 23. december 1964 om valutaforhold  

 m.v. som ændret senest ved lov nr. 285 af 6. juni 1984 bestemmes herved  

 følgende:
 § 1.  Indførsel af varer kan med de i stk. 2-4 nævnte  

 undtagelser finde sted uden indførselsbevilling/ -certifikat.
 Stk. 2.  Til indførsel af de i varefortegnelsen med  

 »x« angivne varer med oprindelse i vedkommende land eller  

 landegruppe kræves indførselbevilling/ -cerfikat, jfr. endvidere stk. 4.
 Stk. 3.  Er der ved varerne i varefortegnelsen angivet  

 en tidsperiode, gælder kravet om indførselsbevilling/ -certifikat kun,  

 såfremt indførslen finder sted inden for den angivne periode.
 Stk. 4.  Til indførsel af varer, hvortil der i henhold  

 til en her i landet gældende retsakt, udstedt af Rådet eller Kommissionen for  

 De Europæiske Fællesskaber, foretages regulering af indførslen, gælder de i  

 vedkommende retsakt fastsatte bestemmelser om udstedelse af  

 indførselsbevillinger/ -certifikater m.v.
§ 2.  Bevilling/ cerfikat til indførsel af varer  

 meddeles af Industriministeriets Licenskontor.
Udstedelsen foretages på  

 grundlag af toldtariffens vareopdeling.
 Stk. 2.  Ved indførsel af danske og udenlandske  

 værdipapirer finder de i den til enhver tid gældende bekendtgørelse om  

 valutaforanstaltninger fastsatte regler anvendelse.
 § 3.  Indførsel af varer kan kun finde sted, dersom  

 betalingen for varerne sker i overensstemmelse med de i henhold til den til  

 enhver tid gældende bekendtgørelse om valutaforanstaltninger fastsatte  

 regler, eller dersom varerne leveres uden vederlag.
§ 4.  Fortoldning af varer, til hvis indførsel  

 tilladelse efter § 1 er fornøden, må kun ske mod fremlæggelse af  

 indførselsbevilling/ -certifikat udfærdiget af Industriministeriets  

 Licenskontor, hvori varepartiets indførselsværdi og eventuelt tillige mængde  

 er afskrevet.
Afskrivningen kontrolleres og afstemples af toldvæsenet.
 Stk. 2.  Industriministeriets Licenskontor fastsætter de  

 bestemmelser, efter hvilke de af § 1 omfattede varer undtagelsesvis kan  

 indføres uden fremlæggelse af indførselsbevilling/ -certifikat.
 § 5.  Industriministeriets Licenskontor fastsætter  

 nærmere bestemmelser om benyttelse, form og indhold af de i § 4 omhandlede  

 indførselsbevilinger/ -certifikater, jfr. dog stk. 2.
Stk. 2.  Ved oprindelsesland forstås det land, hvori  

 varerne er fremstillet eller, hvis to eller flere lande har deltaget i  

 fremstillingen, det land, hvor den sidste væsentlige forarbejdning har fundet  

 sted, jfr.
Rådets forordning nr. 802/ 68 af 27. juni 1968 om den fælles  

 definition af begrebet varers oprindelse samt de i medfør af forordningens  

 artikel 14 udstedte Kommissionsforordninger.
 Ompakning, sortering eller blanding betragtes ikke som forarbejdning,  

 medmindre varerne efter behandlingen ikke længere kan henføres til noget  

 andet oprindelsesland end det, hvori denne behandling har fundet sted.
 Findes der særlige regler i fællsskabsforordninger eller -konventioner til  

 fastlæggelse af varers oprindelse, angives oprindelseslandet i  

 overensstemmelse med disse regler.
 § 6.  Ansvaret for, at en vareindførsel foregår i  

 overensstemmelse med reglerne i denne bekendtgørelse og de bestemmelser, der  

 er fastsat i medfør heraf, påhviler den person eller virksomhed, for hvis  

 regning indførslen finder sted, såvel som den, der forestår fortoldningen.
 § 7.  Til gennemførelse af den i denne bekendtgørelse  

 omhandlede kontrol er Industriministeriets Licenskontor berettiget til af  

 importørerne at kræve sådan nærmere oplysning og dokumentation, som måtte  

 findes fornøden.
§ 8.  Overtrædelse af § 1 straffes med bøde, hæfte  

 eller fængsel i indtil 2 år.
For overtrædelser, der er begået af uagtsomhed,  

 kan der dog alene fastsættes straf af bøde.
 Stk. 2.  Overtrædelse af § 4 straffes med bøde.
 Stk. 3.  Med bøde straffes den, som undlader at afgive  

 oplysninger, der afkræves ham i medfør af § 7, eller som afgiver urigtige  

 eller vildledende oplysninger, medmindre strengere straf er forskyldt efter  

 den øvrige lovgivning.
 § 9.  Denne bekendtgørelse træder i kraft ved  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 376 af 21.  

 august 1979 om indførsel af varer m.v., bekendtgørelse nr. 545 af 22.  

 december 1979 samt bekendtgørelse nr. 457 af 27. oktober 1980.
Industriministeriet, den 11. marts 1986 Ib Stetter / H.
Boesgaard Varefortegnelse Til indførsel fra de nedennævnte lande og landegrupper kræves  

 indførselsbevilling for de med »x« angivne varer.
 Den danske toldtarif er anvendt ved vareopdelingen.
 Markeringen »ex« foran en position angiver, at den anførte tekst  

 ikke omfatter alle under positionen hørende varer.
 Varefortegnelsen omfatter følgende lande, nummerangivet i overensstemmelse  

 med den af Direktoratet for Toldvæsenet udfærdigede brugstarif.
