Skriftlig fremsættelse (7. oktober 2021) Udlændinge- og integrationsministeren (Mattias Tesfaye):
 Herved tillader jeg mig for Folketinget at fremsætte:
Forslag til lov om ændring af lov om dansk indfødsret og ophævelse af lov om indfødsretsprøven af 2015 (Afskaffelse af erklæringsadgangen for naturaliserede nordiske statsborgere mellem 18 og 23 år, adgang for børn af dansksindede sydslesvigere til at blive danske statsborgere som biperson, spørgsmål om danske værdier i en indfødsretsprøve, bemyndigelse til at fastsætte nærmere regler om udveksling af håndtryk ved grundlovsceremoni, og forhøjelse af gebyret, der betales ved indgivelse af en ansøgning om dansk statsborgerskab ved naturalisation) (Lovforslag nr.
L 42) Regeringspartiet Socialdemokratiet, Venstre, Det Konservative Folkeparti og Liberal Alliance indgik den 20. april 2021 en ny indfødsretsaftale.
 Lovforslaget har til formål at skabe den fornødne lovgivningsmæssige ramme for udmøntning af dele af denne aftale.
 Det foreslås, at lovforslaget træder i kraft den 23. november 2021.
 Idet jeg i øvrigt henviser til lovforslaget og de ledsagende bemærkninger, skal jeg hermed anbefale lovforslaget til det Høje Tings velvillige behandling.
