Et selskab blev solgt til et datterselskab.
En ansat i det solgte  

 selskab modtog en fratrædelsesgodtgørelse og blev samtidig sikret ansættelse  

 i det købende selskab på uændrede vilkår.
 Fratrædelsesgodtgørelsen blev anset for omfattet af lov om særlig  

 indkomstskat m.v. § 2, nr. 9.
A klagede for indkomståret 1986 over, at et beløb på 50.000 kr., som han  

 havde modtaget som fratrædelsesgodtgørelse og selvangivet som særlig indkomst  

 af de stedlige skattemyndigheder blev anset for skattepligtig som almindelig  

 indkomst.
Det fremgik af sagen, at klageren i maj 1985 blev ansat som  

 arbejdsleder i entreprenørfirmaet B A/S, pr. 1. maj 1986 blev selskabet solgt  

 til datterselskabet C A/S (senere ændret til B A/S). I forbindelse med  

 salget/omdannelsen blev klageren sikret ansættelse hos de nye ejere.
Klageren  

 havde endvidere - i lighed med andre funktionærer i selskabet - fra den  

 tidligere arbejdsgiver modtaget en fratrædelsesgodtgørelse på 50.000 kr.
De  

 udbetalte beløb havde varieret fra 50.000 kr. og op til 300.000 kr., alt  

 afhængig af ansvarsområde og ansættelsesperiodens længde.
Ydelsen til  

 klageren fremgik af en skrivelse fra arbejdsgiveren, hvori han takkede for  

 samarbejdet og samtidig oplyste, at klageren ved salget var sikret ansættelse  

 hos den nye ejer.
Det fremgik endvidere af sagen, at klageren havde fremlagt  

 en opsigelse af 29. marts 1986, hvorefter han skulle fratræde den 30. april  

 1986. Endvidere forelå der bekræftelse fra den nuværende arbejdsgiver om, at  

 klageren skulle ansættes på uændrede ansættelses- og lønvilkår.
De stedlige  

 skattemyndigheder havde fundet at beløbet var almindelig  

 indkomstskattepligtigt og henviste til, at der ikke var tale om fratræden  

 eller ændring af ansættelsesforholdet, at klageren havde været ansat som  

 timelønnet uden opsigelsesvarsel, at han ved omdannelsen/salget kun havde  

 været ansat i selskabet ca. 1 år, og at han var sikret arbejde i det nye  

 firma på uændrede løn- og ansættelsesvilkår.
Klagerens revisor gjorde  

 gældende, at det nævnte beløb var omfattet af bestemmelserne i lov om særlig  

 indkomstskat m.v. § 2, nr. 9, idet han henviste til, at beløbene måtte anses  

 som et engangsbeløb oppebåret i anledning af fratrædelse af stillingen.
Han  

 anførte i denne forbindelse, at man ikke ved bedømmelsen kunne lægge vægt på  

 ansættelsesperiodens længde, idet tidspunktet for salg af virksomheden ikke  

 var bestemt af de ansatte.
Endvidere henviste han til ligningsvejledningens  

 afsnit D 1.10.1, hvor det anføres »I forbindelse med afhændelse af en  

 virksomhed forekommer det ofte, at virksomhedens hidtidige indehaver yder  

 personalet visse godtgørelsesbeløb for lang tjeneste.
Selv om de pågældende  

 fortsætter i virksomheden på uændrede løn- og opsigelsesvilkår, beskattes en  

 sådan godtgørelse som særlig indkomst da den oprindelige stilling er  

 fratrådt«.
Efter de foreliggende oplysninger fandt Landsskatteretten, at  

 det omhandlede beløb i overensstemmelse med revisors påstand måtte henføres  

 til beskatning efter reglerne i ovennævnte lovbekendtgørelse, jf. § 2, nr. 9,  

 der omfatter særlig indkomstbeskatning af godtgørelse i anledning af  

 fratrædelse af stillingen.
Den påklagede ansættelse af klagerens  

 skattepligtige almindelige indkomst blev herefter nedsat med 50.000 kr.,  

 medens særlig indkomst blev ansat til 50.000 kr.
LV 1989, D 1.10.1.
