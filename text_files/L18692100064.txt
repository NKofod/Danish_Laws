Undertegnede, Grev Krag-Juel-Vind-Friis, Hans Majestæt Kongen af Danmarks  

 Conseilspræsident og Udenrigsminister, samt Sir Charles Lennor Wyke,  

 Commandeur af Bathordenen, Hendes Britiske Majestæts overordentlige Gesandt  

 og befuldmægtigede Minister ved Hans Majestæt Kongen af Danmarks Hof, erklære  

 herved i Kraft af den dem tilkommende Bemyndigelse, at danske Undersaatter i  

 Storbritannien med tilhørende Besiddelser og engelske Undersaatter i Danmark  

 med tilhørende Besiddelser ere fritagne for alt Slags Tvangslaan og for al  

 Militærtjeneste, det være sig i Armeen, paa Flaaden, i Militsen eller i  

 Borgervæbningen, samt for enhver Ydelse i penge eller in natura som Vederlag  

 for den personlige Militærtjeneste, Alt dog ikkun paa den Betingelse, at de  

 ikke ere blevne naturaliserede i det Land, i hvilket de ere bosatte.
Med  

 Hensyn til Militær-Reqvisitioner, som udredes af faste Eiendomme, der eies  

 eller besiddes af danske Undersaatter i Storbritannien og engelske  

 Undersaatter i Danmark, skulle de nævnte Undersaatter nyde samme Behandling  

 som Landets egne Børn.
