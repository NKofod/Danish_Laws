Vejledning om månedsvis udbetaling af  

 efterløn Efter § 75 f, stk. 1, i lov om arbejdsløshedsforsikring  

 m.v., kan den enkelte a-kasse vælge enten at udbetale efterløn  

 bagud for 4 henholdsvis 5 uger eller bagud for en måned ad gangen.
 A-kassens valgfrihed mellem de to udbetalingsformer  

 gælder dog kun for medlemmer, der er fyldt 60 år før den  

 1. juli 1999, og som ikke har valgt at arbejde efter reglerne i  

 bekendtgørelse om fleksibel efterløn.
Medlemmer, der er fyldt 60 år efter den 1. juli 1999, er omfattet af  

 lovens § 74 l, hvorefter efterlønnen alene kan udbetales bagud  

 for 4 henholdsvis 5 uger.
Dette gælder uanset om medlemmet arbejder i  

 efterlønsperioden eller ej.
Også medlemmer, der er fyldt 60  

 år før 1. juli 1999, men som i efterlønsperioden  

 vælger at arbejde mod fradrag i efterlønnen, skal have udbetalt  

 efterlønnen efter lovens § 74 l.
 Denne vejledning gælder udbetaling af efterløn til medlemmer,  

 der er fyldt 60 år, før 1. juli 1999.
 Vejledningen afløser direktoratets B-vejledning af 1. november 1996  

 om månedsvis udbetaling af efterløn.
A-kassernes tilmelding til/afmelding af ordningen om  

 månedsvis udbetaling A-kassens hovedledelse træffer beslutning om tilmelding til og  

 afmelding af ordningen om månedsvis udbetaling. Ændringerne kan  

 kun ske ved et årsskifte.
 De berørte medlemmer orienteres om ovennævnte  

 ændringer, samt om hvornår efterlønnen herefter vil  

 være til disposition.
 DfA skal også orienteres herom.
 Har en a-kasse valgt at udbetale efterløn for en måned ad  

 gangen, kan a-kassen ikke samtidig udbetale efterløn bagud for 4  

 henholdsvis 5 uger, jf. dog afsnittet om overgang til arbejde mod fradrag i  

 efterlønnen.
En a-kasse, der vælger at udbetale efterløn for en  

 måned ad gangen, skal være opmærksom på, at  

 efterløn, der udbetales månedsvis, skal være til  

 disposition for medlemmet på månedens sidste bankdag.  

 Efterlønnen kan ikke udbetales før dette tidspunkt.
Der  

 henvises til bekendtgørelse om udbetaling af forskud og acontorefusion  

 til de anerkendte arbejdsløshedskasser.
Efterlønnen pr. år/måned DfA giver hvert år a-kasserne besked om størrelsen af  

 årsefterlønnen på den maksimale sats og på 82  

 pct.-satsen i det kommende år.
 For medlemmer på individuel sats beregner a-kassen  

 årsefterlønnen med udgangspunkt i antallet af udbetalingsdage i  

 året.
 Den månedlige efterløn udgør 1/12 af  

 årsbeløbet, svarende til 160,33 timer og 106,83 timer for  

 henholdsvis fuldtids- og deltidsforsikrede.
Eksempel A-kassen overgår til månedsvise udbetalinger den 1. januar  

 2000. Seneste 4/5 ugers udbetalingsperiode er afsluttet med udgangen af uge  

 50/1999. Medlemmet får herudover efterløn for uge 51 og 52. I  

 2000 får medlemmet efterløn for 1924 eller 1282 timer, eller pr.  

 måned 160,33 eller 106,83 timer.
Medlemmets overgang til efterløn Medlemmet får i den måned, hvor overgangen sker,  

 efterløn for antallet af dage på efterløn ganget med  

 timetallet pr. måned for enten fuldtids- eller deltidsforsikrede  

 divideret med antallet af dage i den aktuelle måned.
Eksempler Et medlem overgår til efterløn den 15. maj 2000. I maj  

 måned får medlemmet efterløn i 17 dage ud af  

 månedens 31 dage.
Medlemmet får for maj måned udbetalt  

 efterløn for 17/31 del af 160,33 eller 106,83 timer.
I de  

 følgende måneder får medlemmet udbetalt efterløn  

 for 160,33 eller 106,83 timer.
 Et medlem, der overgår til efterløn den 13. juni 2000,  

 får for juni måned efterløn for 18/30 del af 160,33 eller  

 106,83 timer.
Satsskifte Medlemmets satsskiftedato beregnes efter de gældende regler.
Eksempel Medlemmet overgår til efterløn den 1. august 1999 og  

 skifter sats den 13. august 1999. Medlemmet får i august måned  

 udbetalt efterløn med den høje sats for 12/31 del af 160,33  

 eller 106,83 timer og efterløn med den lave sats for 19/31 del af  

 160,33 eller 106,83 timer.
Fradrag for indtægter fra pensioner, hverv,  

 feriegodtgørelse og afvikling af effektiv karantæne Reglerne om fradrag findes i bekendtgørelse om arbejde og  

 indtægter m.v. i efterlønsperioden.
 Selv om en a-kasse er overgået til månedsvis udbetaling, skal  

 fradragene have samme effekt som i 4/5 ugers a-kasserne.
Det følger af bekendtgørelse om arbejde og indtægter  

 m.v. i efterlønsperioden, hvordan fradrag for indtægter fra  

hverv og pension beregnes.
Pr. 1. januar 2000 indføres  

 procentvis fradrag for løbende udbetalinger af pension, der er led i  

 tidligere ansættelsesforhold.
Fradrag sker herefter på baggrund  

 af den samlede pension på årsbasis.
Eksempel Et medlem får efterløn som fuldtidsforsikret på  

 trin 2 med 82 pct. af det maksimale dagpengebeløb, og får  

 på årsbasis en pension, der medfører fradrag med 18.900  

 kr.
 Årlig efterløn før fradrag (i 1999-tal):	118.221  

 kr.
 Fradragsbeløb:	18.900 kr.
 Årlig efterløn efter fradrag:	99.321 kr.
 Efterløn pr. måned (1/12):	8.277 kr.
I den måned, hvor medlemmet skifter sats, fordeles indtægten  

 forholdsmæssigt på trin 1- og trin 2-perioden, og fradraget  

 beregnes for hver periode for sig.
Fradraget for indtægterne beregnes  

 på samme måde, når medlemmet overgår til  

 efterløn.
Eksempel Medlemmet skifter sats den 13. maj. 12/31 del af  

 pensionsindtægten skal medføre fradrag i trin 1-perioden og  

 19/31 del skal medføre fradrag i trin 2-perioden.
 Fradrag for feriegodtgørelse foretages på  

 følgende måde:
 Antallet af optjente feriedage, der skal medføre fradrag, beregnes  

 efter reglerne i bekendtgørelse om arbejde og indtægter m.v. i  

 efterlønsperioden.
 For hver feriedag, der er optjent, fratrækkes 7,4 eller 4,93 timer  

 gange medlemmets aktuelle timesats i den månedlige efterløn for  

 henholdsvis fuldtids- og deltidsforsikrede.
 Afvikling af effektiv karantæne beregnes ved, at antallet af  

 karantænetimer ganges med medlemmets aktuelle timesats.
Overgang til arbejde mod fradrag i  

 efterlønnen Hvis et medlem vælger at arbejde efter reglerne i  

 bekendtgørelse om fleksibel efterløn, skal a-kassen udbetale  

 efterløn bagud for 4 henholdsvis 5 uger, jf. lovens § 74 l.  

 Medlemmet skal orienteres herom samt om, hvornår efterlønnen  

 herefter vil være til disposition.
Fra den dato, medlemmet ønsker at arbejde mod fradrag i  

 efterlønnen, skal medlemmet fremover udfylde efterlønskort.
I  

 den måned, hvor ændringen sker, skal medlemmet frem til  

 ændringsdatoen have udbetalt efterløn månedsvis.
Fra  

 ændringsdatoen skal efterlønnen udbetales bagud for 4  

 henholdsvis 5 uger.
Eksempler Et medlem overgår til at arbejde mod fradrag i  

 efterlønnen den 1. juli 1999. Medlemmet har fået udbetalt  

 efterløn for hele juni måned.
Medlemmet begynder at udfylde  

 efterlønskort fra den 1. juli 1999. Efterlønskortet indsendes  

 til a-kassen efter den 18. juli 1999. Medlemmet får efterløn for  

 12 dage fra den 1. juli til den 18. juli 1999 (der udbetales ikke  

 efterløn for lørdage og søndage ved udbetaling af  

 efterløn bagud for 4 henholdsvis 5 uger).
Et medlem overgår til at arbejde mod fradrag i efterlønnen  

 den 15. juli 1999. Medlemmet får i juli måned efterløn  

 efter månedsvis udbetaling i 14 dage ud af månedens 31 dage.
Ved  

 udgangen af juli måned får medlemmet derfor udbetalt  

 efterløn for 14/31 del af 160,33 eller 106,83 timer.
Medlemmet skal  

 indsende efterlønskort den 18. juli 1999. Medlemmet får ved  

 udbetaling efter denne periode efterløn for 2 dage efter reglen om  

 udbetaling af efterløn bagud for 4 henholdsvis 5 uger (der udbetales  

 ikke efterløn for lørdage og søndage ved udbetaling af  

 efterløn bagud for 4 henholdsvis 5 uger).
