 § 14,  stk. 4, og § 14 stk. 6, i lov om en aktiv  

 arbejdsmarkedspolitik.
 Fortolkning af, hvordan jobtræningsperioder i henhold til § 14, stk. 4,  

 kan tilrettelægges, spørgsmål om kontrol af » samme arbejdsfunktion  

 » i § 14 stk. 4, samt fortolkning af » tilskudsperioden » i §  

 14, stk. 6.
 Arbejdsmarkedsstyrelsen er af et Arbejdsmarkedsråd i en region blevet bedt  

 om en fortolkning af tre områder i lov om en aktiv arbejdsmarkedspolitik.  

 Styrelsen har bl.a. svaret følgende: »  

....................................
Det første område tager udgangspunkt i § 14, stk. 4, hvor det  

 hedder: » Ved løntilskud svarende til sammenlagt 6 måneder eller mindre  

 er udbetaling af tilskud til private arbejdsgivere betinget af, at der ikke  

 inden for det seneste år har været ansat mere end en person med løntilskud  

 efter denne lov eller efter lov om kommunal aktivering til varetagelse af den  

 samme arbejdsfunktion i virksomheden. » Rådet ønsker i den forbindelse en fortolkning af, om i bekræftende fald  

 hvor lang en karensperiode, der er efter ophør af en person med  

 jobtræningsstøtte, inden en anden person kan ansættes til samme  

 arbejdsfunktion.
 Rådet ønsker at fastlægge en politik, der giver en karensperiode på 3  

 måneder.
 Arbejdsmarkedsstyrelsen kan hertil oplyse, at § 14 stk. 4, skal forstås  

 således, at det på tidspunktet for ansættelsen af en ledig i jobtræning  

 undersøges, om der inden for de seneste 12 måneder har været ansat  

 medarbejdere i virksomheden i jobtræning eller i et særligt tilrettelagt  

 jobtræningsforløb med løntilskud fra AF eller kommuen til varetagelse af  

 samme arbejdsfunktion, som nu tilbydes den ledige.
 Har der været ansat ingen eller en medarbejder i samme arbejdsfunktion,  

 kan den forestående jobtræning godkendes.
 Har der været ansat mere end en medarbejder, kan den forestående  

 jobtræning først påbegyndes, når der igen ved tilbageblik ( 12 måneder ) kun  

 har været ansat en medarbejder i samme arbejdsfunktion.
 Ansættes der f.eks. en ledig i jobtræning ( A) i perioden 1. januar  

 - 30. juni 1994 (6 måneder), kan der i samme arbejdsfunktion ansættes en  

 ledig i jobtræning ( B ) umiddelbart efter, d.v.s. den 1. juli 1994.
 Herefter kan der til samme arbejdsfunktion først ansætte en ledig i  

 jobtræning fra den 1. juli 1995. Fra denne dato vil der ved tilbageblik have  

 været ansat en medarbejder ( B ) i samme arbejdsfunktion, mens der i  

 tiden fra den 1. juli 1994 til den 1. juli 1995 ved tilbageblik vil have  

 været ansat to medarbejdere ( A-B ) i samme arbejdsfunktion inden for  

 de seneste 12 måneder.
 Man kan således ikke tale om en fast karensperiode, idet det vil afhænge  

 af, hvor længe de enkelte jobtræningspersoner er ansat.
 Ønsker man imidlertid at have et fast interval på 3 måneder imellem hvet  

 jobtrænignsforløb til samme arbejdsfunktion i virksomheden, kan dette  

 umiddelbart lade sig gøre, hvis jobtræningsperioderne aftales til netop 6  

 måneder.
Der vil således kunne aftales 6 måneders jobtræning, 3 måneders pause, 6  

 måneders jobtræning, 3 måneders pause o.s.v.
Betingelsen i lovens § 14, stk.  

 4, vil være opfyldt med denne model, dog forudsætter den, at der ikke  

 samtidigt ansættes personer efter lov om kommunal aktivering til samme  

 arbejdsfunktion.
 Det andet område, som Rådet ønsker en fortolknig af, tager  

 ligeledes udgangspunkt i lovens § 14, stk. 4. Spørgsmålet vedrører begrebet  

 » samme arbejdsfunktion« .
Rådet vurderer det ikke som sin eller Arbejdsformidlingens opgave at  

 kontrollere, om den ledige faktisk udfører det arbejde, som virksomheden har  

 angivet, medmindre der fremkommer klager over det.
Rådet vurderer det helle  

 ikke som muligt at kontrollere.
Hertil kan Arbejdsmarkedsstyrelsen oplyse, at arbejdsgiveren underskriver  

 på tro og love, at ovennævnte betingelse er opfyldt, jfr. § 55a stk. 1, 2.  

 pkt. , i bekendtgørelse om en aktiv arbejdsmarkedsindsats.
Underskriften på  

 tro og love sker på skemaet vedrørende » Tilbud fra private  

 arbejdsgivere om ansættelse af ledige i jobtræning«.
 En tro og love erklæring erstatter en egentlig dokumentation for det  

 pågældende forhold, og Arbejdsmarkedsstyrelsen er således enig med Rådet i ,  

 at hverken Rådet eller Arbejdsformidlingen skal kontrollere, om den ledige  

 faktisk udfører det arbejde, som virksomheden har angivet, medmindre  

 Arbejdsformidlingen / Rådet bliver opmærksom på forhold, der åbenbart tyder  

 på et modsatte.
Det tredje område, som Rådet ønsker en fortolkning af, tager  

 udgangspunkt i § 14, stk. 6, hvor det hedder: » I stedet for uddannelse,  

 jfr. stk. 5, kan private arbejdsgivere efterfølgende ansætte den ledige uden  

 tilskud i en periode, der svarer til tilskudsperioden. » Rådet vurderer » tilskudsperioden » som den periode, der ligger  

 ud over de 6 måneders tilskud, som kan gives uden særlige betingelser.
Arbejdsmarkedsstyrelsen må hertil bemærke, at hverken ordlyden i loven ( §  

 14, stk. 6 ) eller bekendtgørelsen ( § 51a ) åbner mulighed for den anførte  

 fortolkning.
Tilskudsperioden må forstås, som den periode, hvori  

 Arbejdsformidlingen yder et tilskud til den lediges ansættelse, hvilket  

 tillige inkluderer de første 6 månder i en længere jobtræningsperiode med  

 løntilskud.
