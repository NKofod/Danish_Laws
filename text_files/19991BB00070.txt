Fremsat den 20. januar 2000 af  

 Christian H.
Hansen (DF),  

 Kristian Thulesen Dahl (DF),  

 Pia Kjærsgaard (DF),  

 Birthe Skaarup (DF) og Peter Skaarup (DF) Forslag til folketingsbeslutning om at afskaffe modersmålsundervisning i den danske  

 folkeskole Folketinget pålægger regeringen at stille de  

 nødvendige forslag til ændring af folkeskoleloven, så  

 modersmålsundervisning ophæves.
Bemærkninger til forslaget Forslagsstillerne er af den opfattelse, at  

 modersmålsundervisning for indvandrere i den danske folkeskole skal  

 afskaffes.
Det er forslagsstillernes principielle opfattelse, at  

 dansk sprog skal være hovedsprog for alle elever i den danske  

 folkeskole.
Det er derfor i modstrid med denne opfattelse, at folkeskoleloven  

 opererer med bestemmelser om, at dansk alene er andetsprog for børn af  

 indvandrere.
Bestemmelserne er efter forslagsstillernes opfattelse til hinder  

 for, at børn af indvandrere lærer dansk sprog korrekt og dermed  

 lærer at forstå danske normer og værdier ordentligt.
Forslagsstillerne ønsker, at folkeskoleloven bliver  

 ændret, så bestemmelserne om, at dansk kun betragtes som  

 andetsprog for indvandrerbørn, bliver fjernet.
Det er  

 forslagsstillernes opfattelse, at alle børn, der starter i den danske  

 folkeskole, skal have dansk som hovedsprog.
Det er uacceptabelt, at man i den  

 eksisterende folkeskolelov tillader, at dansk kun er andetsprog for  

 børn med en anden etnisk baggrund end dansk.
Dansk er og skal fortsat være hovedsproget i  

 Danmark.
For tosprogede elever, der modtager modersmålsundervisning,  

 kommer dansk til at virke som et fremmedsprog på linje med, når  

 danske børn lærer f.eks. engelsk og tysk.
Det er  

 forslagsstillernes opfattelse, at hvis ikke dansk »kommer ind med  

 modermælken«, så læres dansk aldrig ordentligt, og dette er  

 til hinder for, at vedkommende kan fungere ordentligt i det danske samfund.  

 Det er naivt at tro, at man kan integrere børn af indvandrere  

 succesfuldt i det danske samfund, hvis man accepterer, at dansk læres  

 som andetsprog.
Der er efterhånden flere og flere skoler i Danmark,  

 hvor hovedparten af eleverne ikke længere er af dansk herkomst.
For  

 eksempel har Sjællandsgades Skole i København en andel af  

 tosprogede elever på 86,4 pct.
Netop på sådanne skoler er  

 det vigtigt, at dansk er hovedsproget.
Hvis ikke, vil den situation hurtigt  

 opstå, hvor dansk ikke længere er et naturligt sprog i  

 undervisningen eller på skolen.
 Det er forslagsstillernes helt principielle og bestemte  

 opfattelse, at modersmålsundervisning ikke skal være et  

 anliggende for det offentlige, men må være for forældrenes  

 egen regning.
Skriftlig fremsættelse Christian H.
Hansen (DF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om at afskaffe  

 modersmålsundervisning i den danske folkeskole.
(Beslutningsforslag nr.
B 70).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
