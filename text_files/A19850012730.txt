 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Avancebegrænsning § 1.  Virksomheder inden for industri, håndværk og  

 handel må ved erhvervsmæssigt salg af varer her i landet ikke forhøje den  

 senest før den 27. marts 1985 lovligt beregnede absolutte bruttoavance pr.  

 vareenhed med mere, end hvad der medgår til dækning af omkostningsstigninger,  

 som er indtruffet siden den seneste prisfastsættelse, og som er en følge af:
Stk. 2.  Ved bruttoavance i stk. 1 forstås for industri-  

 og håndværksvirksomheder forskellen mellem salgspris og direkte udgifter til  

 råvarer, hjælpematerialer og emballage samt direkte arbejdsløn.
For  

 importører, grossister og detaillister forstås ved bruttoavance forskellen  

 mellem salgspris og indkøbspris med tillæg af sædvanlige  

 hjemtagelsesomkostninger og omkostninger til emballage.
Stk. 3.  For tjeneste- og transportydelser finder  

 bestemmelserne i stk. 1 og 2 tilsvarende anvendelse.
For liberale erhverv  

 gælder bestemmelserne i kapitel II.
 § 2.  Offentlige virksomheders salg af varer og  

 levering af transport- og tjenesteydelser omfattes ikke af bestemmelserne i  

 denne lov.
 § 3.  Virksomheder, der tilkendegiver priser for  

 videresalg i efterfølgende omsætningsled, må ikke forhøje de i  

 videresalgspriserne den 27. marts 1985 indregnede absolutte bruttoavancer  

 eller de tilkendegivne absolutte bruttoavancer, medmindre forhøjelsen skyldes  

 forhold som nævnt i § 1.
 Liberale erhvervs takster og honorarer m.v.
 § 4.  Virksomheder inden for liberale erhverv må ikke  

 tage højere takster eller honorarer m.v. (takster) end de den 27. marts 1985  

 lovligt gældende.
 Stk. 2.  Uanset bestemmelsen i stk. 1 må takster  

 forhøjes med beløb til dækning af omkostningsstigninger, som er indtruffet  

 siden den seneste takstfastsættelse, og som er en følge af:
 § 5.  De i monopoltilsynets bekendtgørelser af 28.  

 december 1984 procentuelt fastsatte højeste takster for ejendomsmægleres og  

 ejendomshandleres salærer samt advokaters salærer ved overdragelse af fast  

 ejendom nedsættes med 10 pct., og de nævnte bekendtgørelser forbliver i  

 øvrigt uændret gældende til og med den 28. februar 1987.
Begrænsning af lønstigningers indregning i  

 priserne § 6.  Lønstigninger kan højst indregnes i priser,  

 takster m.v. for den enkelte vare eller ydelse med 2 pct. for tiden indtil  

 den 28. februar 1986 og med yderligere 1,5 pct. for tiden indtil den 28.  

 februar 1987. Endvidere kan der fra den 1. december 1986 indregnes indtil 1,7  

 pct. som følge af arbejdstidsnedsættelsen med 1 time ugentlig.
Almindelige bestemmelser § 7.  Tilsyn med lovens overholdelse udøves af  

 monopoltilsynet.
§ 8.  Virksomheder, som er omfattet af loven, skal  

 kunne dokumentere de før den 27. marts 1985 senest beregnede bruttoavancer  

 eller takster og honorarer m.v. samt fremlægge kalkulationer for senere  

 ændringer.
I mangel af fyldestgørende dokumentation, eller dersom ændringerne  

 konstateres at være i strid med lovens bestemmelser, kan tilsynet pålægge en  

 virksomhed at nedsætte bruttoavancerne eller taksterne og honorarerne m.v.  

 til beløb, der stemmer med lovens regler.
§ 9.  Tilsynet kan for bestemte virksomheder undtage  

 fra bestemmelser i loven.
Endvidere kan tilsynet undtage brancher eller  

 vareområder, hvor varens eller ydelsens karakter, produktions- eller  

 markedsforholdene taler derfor, samt hvor traktatmæssige forpligtelser gør  

 det nødvendigt.
 Stk. 2.  Tilsynet kan endvidere tillade, at de  

 omkostningsstigninger, som efter § 1, stk. 1, kan indregnes i bruttoavancen,  

 fordeles på en anden måde på enkelte varer eller varegrupper, end hvad der  

 følger af bestemmelserne i § 1, jfr. § 3. Det er en forudsætning for en sådan  

 tilladelse, at virksomhedens samlede bruttoavance ikke derved forøges.
 § 10.  Såfremt en afgørelse i en verserende sag for  

 monopol-ankenævnet indebærer ændring af de før den 27. marts 1985 beregnede  

 bruttoavancer, takster og honorarer m.v., kan de af ankenævnet fastsatte  

 bruttoavancer, takster og honorarer m.v. lægges til grund uanset  

 bestemmelserne i denne lov.
 § 11.  Med hensyn til tilsynets beføjelser til at  

 kræve oplysninger m.v. og med hensyn til klage over tilsynets afgørelser  

 finder reglerne i § 15, jfr. § 20, og i § 18 i lov om tilsyn med monopoler og  

 konkurrencebegrænsninger tilsvarende anvendelse.
 Stk. 2.  De af tilsynet i henhold til loven fastsatte  

 generelle bestemmelser bekendtgøres i Statstidende.
 § 12.  Loven omfatter ikke løn- og arbejdsforhold samt  

 virksomheder, der er under tilsyn af tilsynet med banker og sparekasser eller  

 forsikringstilsynet.
 Stk. 2.  Loven omfatter heller ikke priser og takster  

 m.v., som er fastsat eller godkendt af det offentlige.
 § 13.  Med bøde straffes den, der overtræder § 1, § 3,  

 § 4, § 5 og § 6.
 Stk. 2.  Den, som i forhold, der er omfattet af loven,  

 meddeler tilsynet eller monopol-ankenævnet urigtige eller vildledende  

 oplysninger eller fortier forhold af betydning for den pågældende sags  

 afgørelse, straffes med bøde, medmindre strengere straf er forskyldt efter  

 borgerlig straffelov.
 Stk. 3.  Den, der undlader at efterkomme et af tilsynet  

 meddelt pålæg efter § 8, 2. pkt., straffes med bøde.
 Stk. 4.  Er overtrædelsen begået af et aktieselskab,  

 anpartsselskab, andelsselskab eller lignende, kan bødeansvar pålægges  

 selskabet som sådant.
 Stk. 5.  Forældelsesfristen for strafansvar er 5 år.
 § 14.  Lovforslaget kan stadfæstes straks efter  

 vedtagelsen.
 § 15.  Loven træder i kraft ved bekendtgørelsen i  

 Lovtidende og har gyldighed til og med den 28. februar 1987.
 Stk. 2.  Bestemmelsen i § 5 har virkning for aftaler om  

 tjenesteydelser, der indgås efter den 27. marts 1985.
 § 16.  Loven gælder ikke for Færøerne og Grønland.
Givet på Marselisborg slot, den 31.  

 marts 1985 Under Vor Kongelige Hånd og Segl MARGRETHE R.
