Skriftlig fremsættelse (27. februar  

 2002) Skatteministeren Herved tillader jeg mig for Folketinget at  

 fremsætte:
 Forslag til lov om ændring af  

 pensionsbeskatningsloven, arbejdsmarkedsfondsloven, ligningsloven og andre  

 love (Konsekvensændringer som følge af  

 førtidspensionsreformen m.v.).
(Lovforslag nr.
L 136).
Lovforslaget har primært til formål at  

 foretage justeringer i skattelovgivningen som følge af  

 førtidspensionsreformen m.v.
Baggrunden er, at den tidligere regering,  

 Venstre, Det Konservative Folkeparti, Socialistisk Folkeparti, Centrum  

 Demokraterne og Kristeligt Folkeparti i december 2000 indgik »Aftale om  

 førtidspensionsreform og det rummelige arbejdsmarked«.
Aftalen  

 udmøntede sig i lovgivning på Socialministeriets område,  

 som har medført et behov for konsekvensrettelser på  

 Skatteministeriets område.
Vedtagelsen af førtidspensionsreformen  

 indebærer bl.a., at førtidspension fra  1. januar 2003 bliver  

 tilkendt efter arbejdsevnekriteriet.
Derfor foreslås det at ændre  

 begrebet »nedsat funktionsevne« til »nedsat arbejdsevne« de steder i  

 skattelovgivningen, hvor disse begreber henviser til lov om social pension.  

 Endvidere findes der efter førtidspensionsreformens ikrafttræden  

 kun ét niveau for førtidspension.
Det foreslås derfor, at  

 pensionsbeskatningsloven ændres, så det nye  

 førtidspensionsbegreb anvendes i stedet for begreberne »højeste  

 førtidspension« og »mellemste førtidspension«.
Personer, der inden førtidspensionsreformens  

 ikrafttræden den 1. januar 2003 modtager førtidspension,  

 invaliditetsydelse og bistands- og plejetillæg, eller for hvem der er  

 påbegyndt sag herom, vil fortsat være omfattet af de hidtil  

 gældende regler i sociallovgivningen.
På den baggrund tilrettes  

 skattelovgivningen, så der tages højde for dette.
Endvidere nødvendiggør  

 førtidspensionsreformen m.v. konsekvensændringer i  

 arbejdsmarkedsfondslovens § 1, som regulerer, hvilke af statens udgifter, der  

 finansieres gennem Arbejdsmarkedsfonden.
Der er alene tale om en  

 nødvendig teknisk justering som følge af  

 førtidspensionsreformen m.v., som sikrer, at henvisningerne til de  

 eksisterende udgiftsområder er korrekte.
 De skattemæssige konsekvensændringer, der  

 relaterer sig til førtidspensionsreformens regler, som træder i  

 kraft den 1. januar 2003, foreslås at have virkning fra samme dato.
 Idet jeg i øvrigt henviser til bemærkningerne  

 til lovforslaget, skal jeg anbefale lovforslaget til Folketingets velvillige  

 behandling.
