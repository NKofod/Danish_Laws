Fremsat den 25. april 2006 af  

 Jens Peter Vernersen (S), Mette Gjerskov (S),  

 Karen Hækkerup (S), Bjarne Laustsen (S),  

 Elisabeth Geday (RV), Ole Glahn (RV),  

 Kristen Touborg (SF) og Per Clausen (EL) Forslag til folketingsbeslutning om  

 styrkelse af fødevaresikkerheden ved at fratage erhvervsdrivende, der  

 gentagne  

 gange har overtrådt fødevarelovgivningen, retten til at drive  

 fødevarevirksomhed Folketinget pålægger regeringen at fremsætte lovforslag, der gør  

 det muligt at fratage erhvervsdrivende retten til at drive  

 fødevarevirksomhed,  

 hvis de pågældende har begået tre væsentlige overtrædelser af  

 fødevarelovgivningens bestemmelser eller ikke har efterlevet tre væsentlige  

 påbud fra fødevarekontrollen om at rette op på fødevaresikkerheden af hensyn  

 til forbrugerne.
Bemærkninger til forslaget De seneste fødevareskandaler, herunder sagen om Thulin Kød  

 Engros, dokumenterer et klart behov for en opstramning af  

 fødevarelovgivningen  

 med henblik på at give de relevante fødevaremyndigheder stærkere  

 sanktionsmuligheder over for erhvervsdrivende, der gentagne gange overtræder  

 bestemmelser i fødevarelovgivningen på bekostning af fødevaresikkerheden og  

 de  

 danske forbrugere.
Derfor foreslås en slags klippekortordning, hvor  

 erhvervsdrivende kan miste retten til at drive fødevarevirksomhed, hvis de  

 pågældende begår tre overtrædelser af fødevarelovgivningens bestemmelser af  

 væsentlig karakter, eller hvis tre væsentlige påbud fra fødevarekontrollen  

 ikke  

 efterleves.
Det skal bemærkes, at ordningen skal udformes således, at  

 erhvervsdrivende i alvorlige tilfælde kan miste retten til at drive  

 fødevarevirksomhed  

 ved tre væsentlige overtrædelser eller ved manglende efterlevelse af tre  

 væsentlige  

 påbud i samme »sag«.
Det vil sige, at den erhvervsdrivende kan miste tre klip  

 på én gang, hvis tre alvorlige overtrædelser har fundet sted i samme sag.
Hvis et sådan ordning gjaldt på nuværende tidspunkt, ville  

 fødevaremyndighederne kunne fratage de ansvarlige bag Thulin Kød Engros  

 retten  

 til at drive fødevarevirksomhed fremover.
I stedet har ejeren af det nu  

 opløste  

 Thulin Kød Engros på ny ansøgt fødevaremyndighederne om tilladelse til at  

 drive  

 fødevarevirksomhed, dog under et andet navn.
For nærværende oplyser  

 fødevaremyndighederne, at de principielt ifølge gældende lovgivning er  

 forpligtede til at behandle denne ansøgning på lige fod med andre ansøgninger  

 om tilladelse til at etablere fødevarevirksomhed.
Det er forslagsstillernes  

 klare overbevisning, at ovenstående forslag til klippekortordning for  

 fødevarevirksomheder er nødvendigt af hensyn til fødevaresikkerheden og de  

 danske  

 forbrugere, ligesom en sådan ordning vil medvirke til at hindre, at brodne  

 kar  

 i fødevarebranchen som Thulin Kød Engros igen udsætter forbrugerne for  

 dårligt  

 kød.
Skriftlig fremsættelse Jens Peter Vernersen  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om styrkelse af fødevaresikkerheden ved at fratage  

 erhvervsdrivende, der gentagne gange har overtrådt fødevarelovgivningen,  

 retten  

 til at drive fødevarevirksomhed.
(Beslutningsforslag nr.
B 135).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
