Bekendtgørelse om Hov Røn  

 Vildtreservat I medfør af § 33 og §  

 49, stk. 1 og 3 i lov nr. 269 af 6. maj 1993 om jagt og vildtforvaltning  

 fastsættes:
Formål § 1. Bekendtgørelsen har til formål at sikre Hov Røn  

 mod forstyrrelser af hensyn til områdets betydning som ynglelokalitet  

 for vandfugle.
Afgrænsning § 2. Hov Røn Vildtreservat i Århus Amt omfatter som angivet  

 på kortbilag:
 1)	Hov Røn, matr.  

 nr. 45 Halling By, Halling, der ligger ca. 2 km sydøst for Hov.
 2)	Tilvækstarealer  

 til de under nr. 1 nævnte områder.
 3)	Søterritoriet ud  

 for de i nr. 1 og 2 nævnte områder i en bredde af 50 meter fra  

 højeste, daglige vandstandslinie.
Reservatbestemmelser § 3. På vildtreservatets område er færdsel og ophold  

 forbudt i perioden fra 1. marts til og med 31. juli.
 Stk. 2. Bestemmelsen i stk. 1 gælder ikke for:
1)	Ejere og brugere samt  

 disses husstand og personale.
Det er dog ikke tilladt at medbringe hunde.
 2)	Sejlads i forbindelse  

 med erhvervs- og bierhvervsfiskeri, hvorunder der dog højest  må  

 medtages det personel, der er nødvendigt for fiskeriets  

 gennemførelse.
Dispensation og tilsyn § 4. Skov- og Naturstyrelsen kan, når særlige forhold taler  

 derfor, dispensere fra bestemmelserne i § 3.
 Stk. 2. Skov- og Naturstyrelsens afgørelser efter stk. 1 kan ikke  

 indbringes for anden administrativ myndighed.
 § 5. Skov- og Naturstyrelsen fører tilsyn med, at  

 reservatbestemmelserne overholdes.
Straf og ikrafttrædelse § 6. Efter § 54, stk. 1, nr. 5 i lov om jagt og vildtforvaltning straffes  

 overtrædelse af bestemmelserne i § 3 med bøde, medmindre  

 strengere straf er forskyldt efter den øvrige lovgivning.
 § 7. Bekendtgørelsen træder i kraft den 1.december 1994.
