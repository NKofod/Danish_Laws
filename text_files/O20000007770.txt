Resumé  



  

 En lektor klagede over at han var blevet afskediget.
Afskedigelsen var et  

 led i besparelser.
Et antal medarbejdere, herunder lektoren, var blevet udpeget som  

 dem læreanstalten bedst kunne undvære.
Efter aftale med de involverede  

 faglige  

 organisationer fik de udpegede tilbudt fratrædelsesordninger.
Lektoren ville  

 i  

 forhold til en uansøgt afskedigelse  

 opnå  

 en økonomisk fordel svarende til fire måneders løn.
Det var en forudsætning for at opnå økonomiske fordele at de  

 udpegede indgav ansøgning om fratrædelse.
Lektoren indgav sin  

 ansøgning på grund af det økonomiske  

 incitament.
Han og de andre ansøgere fik behandlet deres sager  

 efter de  

 lempelige krav for ansøgningssager, bl.a.  

 uden forudgående partshøring og uden ledsagende begrundelse for  

 afskedigelsen.
Ombudsmanden udtalte at læreanstalten ikke havde sagligt grundlag  

 for at gennemføre en økonomisk forskelsbehandling blandt de udpegede ansatte.  

 Det var ikke sagligt kun at favorisere udpegede som søgte om afskedigelse, og  

 som for så vidt gav afkald på at få behandlet deres afskedigelsessag efter  

 reglerne om uansøgt afskedigelse.
Denne forskelsbehandling anså ombudsmanden  

 for at være i strid med almindelige retssikkerhedsprincipper og  

 forvaltningslovens ufravigelige karakter.
Læreanstalten burde have vejledt  

 lektoren og andre udpegede om at deres sag ville blive behandlet efter  

 fratrædelsesordningen hvad enten de ansøgte om afskedigelse eller blev  

 afskediget uansøgt.
 Ombudsmanden henstillede at myndighederne genoptog sagen. (J.nr.  

 1998-2382-819).
Uansøgt afskedigelse behandlet efter reglerne for ansøgt  

 afskedigelse A klagede over en afgørelse  

 af 4. juni 1997 fra Danmarks Tekniske Universitet (DTU) som blev tiltrådt af  

 Forskningsministeriet den 7. august 1998. Ved afgørelsen af 4. juni 1997  

 bekræftede DTU at A havde opsagt sin stilling som lektor ved Institut for  

 Matematik i henhold til lokalaftale af 28. maj 1997 om frivillig fratræden  

 til  

 fratrædelse den 31. januar 1998.
A havde som et hovedpunkt  

 under sagen gjort gældende at denne fratræden ikke var frivillig, og at sagen  

 derfor fra DTUs og ministeriets side burde have været behandlet som en  

 sag om  

 uansøgt afskedigelse.
Ministeriet og DTU fastholdt under sagen at hans  

 fratræden var frivillig, og at de almindelige sagsbehandlingsregler i sager  

 om  

 uansøgt afskedigelse, herunder reglerne om sagens oplysning, partshøring og  

 begrundelse, ikke fandt anvendelse.
Det fremgik af sagens akter  

 at DTU i april 1997 besluttede at der snarest skulle gennemføres et større  

 antal afskedigelser blandt det teknisk-administrative og videnskabelige  

 personale som følge af faldende studentertal.
Sagen blev behandlet på et møde  

 i  

 det centrale samarbejdsudvalg den 1. april 1997. På mødet orienterede rektor  

 om  

 at nedskæringerne var en konsekvens af det vedtagne budget.
Konkret  

 forventede  

 man at reducere antallet af videnskabelige stillinger med 40,5 og antallet af  

 teknisk-administrative stillinger med 23,6. På mødet blev der drøftet oplæg  

 til  

 hvordan nedskæringerne skulle fordeles på de enkelte fagområder.
Beslutningen  

 om nedskæringer og deres fordeling på de enkelte fagområder blev tiltrådt af  

 konsistorium på et møde den 2. april 1997. På det institut hvor A var ansat  

   

 Institut for Matematik  skulle den videnskabelige medarbejderstab  

 reduceres  

 med tre stillinger inden for kategorien mindre forskningsaktive  

 medarbejdere.
 I brev af 2. april 1997  

 indkaldte institutlederen A til en samtale den følgende dag, torsdag den 3.  

 april kl. 11.30. Han var velkommen til at møde op med en bisidder, f.eks. en  

 tillidsrepræsentant og/eller en anden.
 A oplyste at han modtog  

 brevet torsdag morgen kl. 09.05 da han ankom på instituttet hvor han skulle  

 have en forelæsning fra kl. 09.35 til 10.55.
På mødet orienterede  

 institutbestyreren ham om besparelsessagen på grundlag af et såkaldt  

 talepapir  

 som indgår i sagens akter.
Talepapiret indeholder følgende:
 Konsistorium har besluttet,  

 at måltallet for MAT skal nedskæres med hvad der svarer til 3 medarbejdere og  

 at denne nedskæring skal foretages blandt medarbejdere, hvis indsats primært  

 er  

 knyttet til undervisningsmæssige opgaver og/eller serviceopgaver.
Begrundelsen for denne  

 beslutning er, at da universitetets økonomiske vanskeligheder skyldes et  

 voldsomt fald i studenteroptaget, og da MAT varetager en omfattende  

 undervisning, må MAT bære en del af de nødvendige nedskæringer.
Når der ikke  

 er  

 så mange studenter at undervise, tjenes der ikke så mange penge på  

 undervisning, og det er altså besluttet at skære ned på dette område.
Der er  

 simpelthen tale om, at 3 stillinger, der primært er knyttet til undervisning,  

 nedlægges på grund af institutionens dårlige økonomi.
På vores institut kan der  

 siges at være 4 stillinger, der primært er knyttet til undervisning.
Min  

 rolle  

 er herefter at pege på de 3 stillinger, der skal nedlægges.
Det skal jeg gøre  

 efter et bestemt sæt kriterier.
Jeg har her især lagt vægt på de enkeltes  

 udviklingspotentiale og betydning for instituttets faglige udvikling og har  

 herefter fundet det rigtigst at pege på din stilling, som en af dem, der  

 nedlægges. På mødet fik A endvidere  

 udleveret et bilag med tilbud om at deltage i et individuelt  

 jobsøgningsprogram  

 og et bilag med overskriften Notat om fratrædelses- og  

 seniorordninger.
Det  

 sidstnævnte notat indeholdt bl.a. følgende:
 Med overenskomstforlig 1997  

 er senior- og fratrædelsesordninger gjort permanente, og der er sket den  

 ændring, at ordningerne fra 1. april 1997 kan aftales  

  

 for enkeltpersoner.
Fratrædelsesordning Overenskomstansatte Fratrædelsesordningen består  

 af 2 dele: en tjenestefrihedsperiode og et fratrædelsesbeløb.
1) Der ydes tjenestefrihed i  

 indtil 7 måneder.
Tjenestefriheden påbegyndes den 1. juli 1997, eller når man  

 fylder 60 år og sluttes den 31. januar 1998.
 Lønnen udbetales løbende i  

 perioden, og af lønnen indbetales normalt pensionsbidrag og feriegodtgørelse.  

 Tilgodehavende ferie skal afholdes i tjenestefrihedsperioden, og der ydes  

 ikke  

 særlig betaling for arbejde, som eventuelt udføres i tjenestefrihedsperioden.
 2) Fratrædelsesbeløbets  

 størrelse afhænger af, hvor længe man har været ansat i staten.
Efter 9 års ansættelse ydes  

 2 mdrs. løn Efter 12 års ansættelse ydes  

 4 mdrs. løn Efter 15 års ansættelse ydes  

 6 mdrs. løn Fratrædelsesbeløbet  

 udbetales sammen med den sidste månedsløn i tjenestefrihedsperioden som et  

 éngangsbeløb.
 Fratrædelsesbeløbet beregnes  

 som sædvanlig løn, for TAP dog eksklusive eventuelle smuds- og svejsetillæg.  

 Der beregnes ikke feriepenge/særlig feriegodtgørelse eller pensionsbidrag af  

 beløbet.
I stedet for  

 fratrædelsesgodtgørelse og tjenestefrihed med løn kan der foretages en  

 ekstraordinær pensionsbidragsindbetaling på 48% (StK-OK) hhv. 60% af den  

 pensionsgivende årsløn. I brev af 11. april 1997  

 meddelte institutlederen personaleforvaltningen på DTU at lektorerne A og B  

 begge ønskede en frivillig fratrædelsesordning.
Hvad angik den tredje  

 stilling  

 der skulle nedlægges, bemærkede lederen at lektor C ikke ønskede en frivillig  

 fratrædelsesordning.
Den 22. april 1997 meddelte  

 personaleforvaltningen A at forvaltningen havde modtaget besked om at han var  

 interesseret i en frivillig fratrædelsesordning.
Såfremt han fortsat var  

 interesseret i en frivillig ordning, anmodede forvaltningen ham om at opsige  

 sit ansættelsesforhold i overensstemmelse med fratrædelsesordningen.
I brev af 12. maj 1997  

 rykkede personaleforvaltningen A for svar.
Hvis forvaltningen ikke havde hørt  

 fra ham senest den 22. maj 1997, ville man gå ud fra at det var udtryk for at  

 han ikke længere var interesseret i den frivillige fratrædelsesordning.
 I et brev af 14. maj 1997  

 som blev modtaget i personaleforvaltningen den 21. maj 1997, meddelte A bl.a.  

 følgende:
Inden jeg  som ønsket   

 tager endelig stilling til om jeg vil gå frivilligt eller om jeg  

 vil afskediges,  

 vil jeg godt  skriftligt  have specificeret, hvad de økonomiske  

 vilkår er  

 hvis jeg  efter 38 år ved DTH/DTU  vælger afskedigelse.
Jeg  

 finder det  

 uværdigt og dybt krænkende, for nu at udtrykke det meget mildt, at være  

 tvunget  

 til at gå frivilligt, via en dom, der er afsagt uden at jeg har  

 haft blot den  

 mindste mulighed for et forsvar, og uden at jeg kender anklagen.  

 På den anden  

 side er det begrænset hvad jeg vil betale for at blive  

 afskediget, specielt  

 da instituttet har fået lov til at besætte et lektorat (i stedet for Erik  

 Hansens professorat).
Ved lejlighed vil jeg også  

 gerne  i henhold til lov om offentlighed i forvaltningen m.m.   

 se, hvad det  

 er administrationen har som baggrund for, at netop jeg er blevet  

 udvalgt. Den 22. maj 1997 havde A et  

 møde med en medarbejder på personaleforvaltningen om sin sag.
Medarbejderen  

 fra  

 personaleforvaltningen udarbejdede følgende notat om dette møde:
Han blev orienteret om at  

 en FF [frivillig fratrædelsesordning, min bemærkning] ville give løn frem til  

 31.1.98 og derefter et fratrædelsesbeløb på 6 måneders løn.
Beregningen blev  

 udleveret.
 Hvis han blev afskediget  

 ville han få løn til 31.12.97 og 3 måneders fratrædelsesgodtgørelse.
 Han ville sende sin  

 opsigelse snarest (i dag).
Han blev orienteret om  

 hvordan processen var forløbet med udpegning og omsider vedtaget af kons.  

[konsistorium, min bemærkning], og endelig ILs [institutlederens, min  

 bemærkning] udpegning.
Jeg  

 sagde, at den  

 indstilling vi havde fået fra IL gik på FF, og derfor var der ikke en særlig  

 begrundelse med (som der ville have været, hvis han skulle afskediges).
 Vi gennemgik P-sagen (de nye  

 dokumenter), så han ved hvad der ligger (brev 11.4.97, brev af 22.4.97 og  

 udkast til aftale med DM).
(A) var tilfreds med  

 orienteringen, og ville ikke have et skriftligt svar. Den 22. maj 1997 underskrev  

 A personaleforvaltningens blanket om opsigelse.
Med håndskrift tilføjede han  

 følgende: idet jeg dog gør opmærksom på at det er frivillig  

 tvang, jævnfør  

 brev af 12. maj.
 Den 28. maj 1997 blev der  

 indgået en lokalaftale mellem Dansk Magisterforening og DTU om As  

 frivillige  

 fratræden.
 I brev af 4. juni 1997  

 bekræftede DTU at A havde opsagt sin stilling som lektor ved Institut for  

 Matematik i henhold til lokalaftalen af 28. maj 1997 om frivillig fratræden  

 til  

 fratrædelse den 31. januar 1998.
I brev af 20. januar 1998  

 rettede A henvendelse til mig i anledning af sin afskedigelse.
Han skrev at  

 han  

 hele tiden havde haft det meget dårligt med den måde sagen blev gennemført  

 på,  

 men at han først via et indlæg om partshøring i Magisterbladet var blevet  

 klar  

 over at han ifølge forvaltningsloven havde en hel del rettigheder som var  

 blevet overtrådt på det groveste.
Den 26. januar 1998  

 videresendte jeg As brev til Undervisningsministeriet.
Jeg henviste til  

 at jeg  

 ikke kunne behandle klager over forhold der kunne indbringes for en højere  

 forvaltningsmyndighed før denne myndighed havde truffet afgørelse i sagen.
 Den 9. februar 1998 anmodede  

 Undervisningsministeriet DTU om en udtalelse i anledning af As klage og  

 orienterede ham samtidig herom.
I brev af 6. marts 1998 til  

 Undervisningsministeriet redegjorde DTU nærmere for sagen.
Om As møde i  

 personaleforvaltningen den 22. maj 1997 skrev DTU bl.a.:
Det blev i den forbindelse  

 meddelt, at da han over for institutlederen havde givet udtryk for et ønske  

 om  

 en frivillig fratrædelsesordning, og da en overgang til en frivillig  

 fratrædelsesordning krævede en opsigelse af ansættelsesforholdet fra hans  

 side,  

 ville den almindelige afskedigelsesprocedure, i form af partshøring og en  

 begrundelse for afskedigelsen, ikke blive sat i værk. Undervisningsministeriet  

 sendte A en kopi af DTUs udtalelse, og i brev af 13. april 1998 til  

 Undervisningsministeriet  

 fremsatte han bemærkninger til den.
Han anførte bl.a. at han ikke over for  

 institutlederen mente at have givet udtryk for et ønske om en frivillig  

 fratrædelsesordning, tværtimod, men han havde  under protest   

 sagt at hvis  

 den eneste reelle forskel var at han ved at gå frivilligt ville få 4 måneders  

 løn mere, så ville han vælge det.
Han kunne ikke kommentere notatet fra mødet  

 den 22. maj 1997 da han aldrig havde set det.
Med hensyn til lokalaftalen  

 oplyste han at han ikke var medlem af Dansk Magisterforening, og at han ikke  

 kendte indholdet af lokalaftalen.
 Den 14. maj 1998 meddelte  

 Undervisningsministeriet A at sagsområdet med virkning fra den 23. marts 1998  

 var overgået til Forskningsministeriet, og at Undervisningsministeriet derfor  

 havde videresendt sagen og hans brev dertil.
 Med brev af 23. juni 1998  

 sendte Forskningsministeriet A en kopi af DTUs notat fra mødet den 22.  

 maj  

 1997. Samtidig anmodede Forskningsministeriet DTU om yderligere bemærkninger  

 til sagen.
 I brev af 29. juni 1998 til  

 Forskningsministeriet kommenterede A DTUs notat fra mødet den 22. maj  

 1997. I  

 brevet oplyste han bl.a. følgende:
 Man havde stort besvær med  

 at finde sagen, men det lykkedes, og jeg fik den i notatet omtalte  

 orientering.
Vedr.
FF (jeg går ud fra, at det betyder Frivillig  

 Fratræden). Jeg fik en beregning, hvor man havde ganget min løn med 6   

 det  

 kunne jeg godt selv have gjort.
Men man kendte intet til beskatning  

  .
 Vedr. afskedigelse (som man tilsyneladende ikke har en  

 forkortelse for): Løn til 31.12.97 plus 3 måneders fratrædelsesgodtgørelse.  

 Igen intet om beskatning (og dermed kun et yderst mangelfuldt  

 sammenligningsgrundlag)  det andet kendte jeg fra et møde  

 Ingeniørforeningen  

 havde holdt.
  Han blev orienteret om   og endelig ILs udpegning.  

 Jeg fik at vide, at der var et brev fra institutlederen (IL formoder jeg) med  

 tre navne og intet andet  altså ingen begrundelse.
Jeg kunne godt få en  

 kopi,  

 men så skulle man først fjerne de to andre navne, som jeg ikke  

 måtte se  men  

 som jeg naturligvis kendte.
Jeg fik bekræftet min formodning om at man INTET havde  

 på mig.
Der var noget fra begyndelsen af 70erne (jeg havde skrevet en  

 bog som  

 de studerende syntes var meget bedre end den eksisterende, og det var der en  

 (nu afgået) professor, der følte sig kaldet til at hævne ved at  

 søge mig  

 afskediget  hvad der mislykkedes totalt  ). Det undrede mig, at man  

 havde  

 dette liggende i personalemappen nu ca. 25 år efter, og intet om alt det  

 pæne,  

 der dengang blev sagt  men det er i god overensstemmelse med min  

 opfattelse af  

 DTUs nuværende personalepolitik.
(A) var ikke  som der  

 står  tilfreds med orienteringen, men det var åbenbart,  

 hvad man kunne  

 præstere.
Jeg skulle nok have insisteret på et skriftligt svar, men det hele  

 virkede så primitivt  som afslutning på 38 års arbejde  at jeg  

 ikke orkede.  

 Jeg ville videre  I brev af 9. juli 1998  

 meddelte DTU Forskningsministeriet yderligere oplysninger til sagen om det  

 genplaceringsprogram som A havde fået tilbudt.
I brev af 7. august 1998  

 meddelte Forskningsministeriet A at ministeriet ikke kunne foretage videre i  

 anledning af hans klage over afskedigelsen.
Til sagsforløbet i forbindelse  

 med  

 hans afsked bemærkede ministeriet bl.a. følgende:
 Såfremt De ikke dengang  

 fandt at kunne godtage den tilbudte fratrædelsesordning, havde De selvsagt  

 haft  

 mulighed for ikke at underskrive Deres opsigelse betinget af  

 fratrædelsesordningen.
 Dersom en  

 afskedigelsesprocedure herefter var blevet iværksat, skulle denne opsigelse  

 selvsagt set konkret i forhold til Deres forhold begrundes yderligere af DTU,  

 ligesom De ville have fået lejlighed til at udtale Dem over den påtænkte  

 afsked.
 De har imidlertid, syv uger  

 efter De blev orienteret om den tilbudte fratrædelsesordning, underskrevet og  

 indgivet Deres opsigelse.
Forskningsministeriet  

 finder, at det forudgående sagsforløb ikke er behæftet med sådanne fejl, der  

 kan begrunde ugyldighed i henhold til aftalelovens kap.
III af den indgåede  

 aftale om en fratrædelsesordning for Dem.
 Vi finder videre, at der  

 ikke grundlag for at udtale kritik af DTU i forbindelse med sagsgangen for  

 Deres afsked.
På denne baggrund finder  

 ministeriet ikke at kunne foretage videre i anledning af Deres klage." Ved brev af 14. august 1998  

 indbragte A på ny sagen for mig.
I den forbindelse oplyste han at ministeriet  

 i  

 sagen vedrørende hans tidligere kollega som ikke ville tiltræde  

 fratrædelsesaftalen, nu havde resolveret at der ikke var grundlag for at  

 nedlægge hans stilling.
I brev af 4. september 1998  

 anmodede jeg Forskningsministeriet og DTU om udtalelser i anledning af  

 As  

 klage.
I brevet anførte jeg bl.a. følgende:
 Jeg beder om at  

 Forskningsministeriet i sin udtalelse kommer nærmere ind på (A)s  

 påstand om at  

 hans accept af aftalen om frivillig fratrædelsesordning ikke var frivillig.  

 Jeg  

 henviser til at hvis (A)s fratræden må betragtes som en uansøgt  

 afskedigelse,  

 må den anses for en afgørelse i forvaltningslovens forstand, med den  

 konsekvens  

 at de forvaltningsretlige regler om bl.a. partshøring og begrundelse skal  

 være  

 fulgt.
(A) skrev i sit brev til DTU, Personaleforvaltningen som svar på  

 personaleforvaltningens brev af 12. maj 1997 at han gerne ville se hvad  

 administrationen havde som baggrund for at netop han blev udvalgt til at  

 skulle afskediges.
Da jeg på baggrund af det foreliggende materiale ikke kan  

 se noget svar herpå, anmoder jeg Forskningsministeriet om at gøre nærmere  

 rede  

 for baggrunden for at (A) blev valgt.
Endvidere beder jeg ministeriet  

 redegøre  

 for hvorfor (A)s spørgsmål tilsyneladende ikke er blevet  

 besvaret. Forskningsministeriet afgav  

 sin udtalelse i brev af 4. januar 1999 og vedlagde en udtalelse af 27.  

 oktober  

 1998 fra DTU.
DTU bemærkede bl.a. at man fortsat anså fratrædelsesordningen  

 for  

 indgået på frivilligt grundlag, og af denne grund var de procedureregler der  

 fremgår af forvaltningsloven  partshøring og begrundelse  ved  

 uansøgt  

 afskedigelse ikke blevet fulgt.
Af samme grund havde indstillingen fra  

 instituttet ikke haft anden ordlyd end at A havde ønsket at indgå en  

 frivillig  

 fratrædelsesordning.
Endvidere var DTU på baggrund af det møde A deltog i den  

 22. maj 1997, af den opfattelse at han ikke længere ønskede et skriftligt  

 svar  

 på sit brev af 14. maj 1997 idet de i brevet stillede spørgsmål var blevet  

 besvaret på mødet.
Om baggrunden for at A var blevet udvalgt til at skulle  

 afskediges, bemærkede DTU at reduktionen i antallet af VIP-ansatte på  

 Institut  

 for Matematik skulle ske inden for den gruppe af videnskabeligt personale der  

 primært varetog undervisningsmæssige opgaver.
På instituttet var der fire  

 videnskabelige medarbejdere der udelukkende varetog undervisningsopgaver, og  

 A  

 var en af disse fire.
I indstillingen af 11. april 1997 fra instituttet til  

 personaleforvaltningen  

 var der ikke nogen særlig begrundelse for hvorfor netop han var blevet  

 udpeget  

 som en af de fire.
 Forskningsministeriet  

 bemærkede i sin udtalelse bl.a. følgende til As påstand om at hans  

 accept af  

 aftalen om den frivillige fratrædelsesordning ikke var frivillig:
 Det er således korrekt, når  

 (A) gør gældende, at institutlederen til rektor ville have indstillet (A) til  

 diskretionær afsked, hvis han ikke have indgivet sin afskedsansøgning senest  

 til den fastsatte frist herfor: den 22. maj 1997. Hvis (A) imidlertid   

 som  

 sket  selv søgte sin afsked, ville denne kunne gøres betinget af en  

 fratrædelsesordning.
 Forskningsministeriet anser  

 efter de konkrete omstændigheder i den foreliggende sag ikke dette forhold  

 for  

 et sådant tvangsmoment, at dette kan medføre den ansøgte afskeds ugyldighed.
Som det fremgår af den  

 supplerende sagsfremstilling om tilrettelæggelsen mv. af den generelle  

 afskedigelsesrunde  

 ved DTU, jf. nedenfor, blev der på tilsvarende måde gennemført afskedigelser  

 ved andre institutter.
I de tilfælde, hvor den respektive ansatte var  

 omfattet  

 af muligheden for at blive omfattet af en fratrædelsesordning, ville en  

 afskedsansøgning kunne gøres betinget af en fratrædelsesordning.
 Vi finder videre, at (A) i  

 løbet af april og maj 1997 frem til den 22. maj 1997 havde mulighed for at  

 drøfte sin situation igennem med fx sin tillidsrepræsentant, såfremt (A) ikke  

 ønskede at søge sin afsked.
(A) drøftede endvidere sin  

 sag med Personalekontoret.
I den forbindelse blev (A) oplyst om, at  

 grundlaget  

 for at afskedige ham ikke var konkretiseret i institutlederens indstilling  

 om,  

 hvem der skulle fragå ved Matematisk Institut.
Det blev oplyst, at dette  

 skyldtes, at der i indstillingen om fragang fra instituttet alene var anført,  

 at (A) ønskede et tilbud om en fratrædelsesordning.
I tilfælde af, at (A) ikke  

 fandt, at han ville indgå på en fratrædelsesordning, måtte (A) som anført  

 påregne, at der ville blive indledt en afskedssag mod ham.
I forbindelse med  

 en  

 indledt afsked ville DTU have fulgt de forvaltningsretlige regler om bl.a.  

 partshøring og begrundelse, ligesom muligheden for at søge den eventuelle  

 afsked prøvet ved voldgift (ved sin organisation) eller ved en  

 domstolsafgørelse  

 ville have været til stede. I brev af 4. februar 1999  

 til mig fremsatte A bemærkninger til myndighedernes udtalelser.
Han anførte  

 bl.a. følgende:
Afskedigelsen bliver   

 efter min mening  ikke frivillig bare ved at man kalder den frivillig.  

 Jeg  

 kunne afskedige mig selv ( ved at gå frivilligt) eller jeg  

 ville blive  

 afskediget af DTU.
I begge tilfælde en af mig uønsket afslutning på 38 års  

 arbejde  en afskedigelse.
Hvis jeg afskedigede mig selv  

 ville det (måske?)  

 se lidt pænere ud, og det ville man betale med 4 måneders løn  men jo  

 stadigvæk  

 i alt meget lidt i forhold til en normal afslutning af et langt  

 (og godt!)  

 arbejdsliv  med en alder, der helt klart ville gøre det svært at finde  

 en  

 tilsvarende indtjening.
Alternativet  som der ikke var noget konkret om  

 i de  

 papirer jeg fik  ville koste de fire måneders løn (plus en  

 anden beskatning,  

 som ( ) kommune da intet kendte til). For denne pris kunne jeg få en  

 begrundelse  som jeg vidste der ikke kunne være noget  

 reelt, brugbart  

 indhold i.
Der blev henvist til en lokalaftale med Dansk  

 Magisterforening som  

 en aftale ifølge hvilken man allerede havde fået grønt lys for  

 afskedigelsen.  

 Men det var svært at få noget konkret da jeg på det tidspunkt ikke var medlem  

 af DM og oplysningspligten fungerede ikke.
Det var tydeligt, at  

 man fra  

 D.T.U.s side forsøgte at rejse en tavshedens mur  det skulle se  

 pænt ud  

 udadtil og man burde  som jeg opfattede det  føle sig så ringe,  

 at man intet  

 sagde og sneg sig væk langs husmurene.
Det var  heldigvis  en  

 helt anden  

 verden man mødte, når man talte med kollegaer fra andre DTU institutter eller  

 fra de andre universiteter  de var chokerede. Jeg forelagde As  

 bemærkninger for Forskningsministeriet som i brev af 30. marts 1999 meddelte  

 mig de yderligere bemærkninger som hans brev gav DTU og ministeriet anledning  

 til.
 I breve af henholdsvis 10.  

 april 1999 og 2. februar 2000 til mig fremsatte A sine afsluttende  

 bemærkninger  

 til sagen.
Ombudsmandens udtalelse Ved gennemførelse af besparelser som på et arbejdsområde bevirker  

 reduktioner i medarbejderstaben, er det almindeligt antaget at en myndighed  

 efter en konkret vurdering skal søge at beholde de mest kvalificerede  

 medarbejdere og således udskille de medarbejdere som myndigheden bedst kan  

 undvære, jf. f.eks. sagen der er omtalt i Ugeskrift for Retsvæsen 1995.177 H.
 På DTU blev der i overensstemmelse hermed efter møder i det centrale  

 samarbejdsudvalg og konsistorium på forskellige områder foretaget udpegninger  

 af hvem i medarbejderstaben man bedst kunne undvære.
 Efter udpegningen måtte de udpegede medarbejdere forvente at der ville blive  

 rejst sager om uansøgt afskedigelse medmindre de selv sagde op.
 De almindelige krav til sagsoplysning og sagsbehandling i de to sagstyper kan  

 kort gengives således:
Ved  

  

 uansøgt  

  

 afskedigelse påhviler det en myndighed at tilvejebringe og  

 klarlægge det fornødne grundlag for gennemførelse af en påtænkt afskedigelse,  

 jf. det almindelige forvaltningsretlige sagsoplysningsprincip.
Inden  

 afskedigelsen gennemføres, skal myndigheden ved partshøring præsentere det  

 påtænke afskedigelsesgrundlag for den ansatte og give den ansatte adgang til  

 at  

 udtale sig herom, jf. forvaltningslovens § 19. Hvis myndigheden herefter  

 træffer afgørelse om afskedigelse, skal den skriftlige afgørelse herom  

 ledsages  

 af en nærmere begrundelse, jf. forvaltningslovens § 22 og § 24, og af  

 klagevejledning, jf. forvaltningslovens § 25.
Ved  

  

 ansøgning  

  

 om afskedigelse kan en myndighed normalt imødekomme  

 ansøgningen uden nærmere undersøgelser.
Myndighedens imødekommelse anses  

 normalt for begunstigende, og myndigheden har ikke pligt til hverken at  

 foretage forudgående partshøring eller til at ledsage afgørelsen af en  

 nærmere  

 begrundelse og klagevejledning.
Disse lempelser i  

 sagsbehandlingen forudsætter dog at der ikke for myndigheden foreligger  

 oplysninger  

 som kan rejse tvivl om hvorvidt den ansatte har truffet sin beslutning om at  

 søge sin afsked på et korrekt og fyldestgørende grundlag.
Er der f.eks.  

 indikationer for at ansøgerens beslutning kan være foranlediget af  

 vildfarelser  

 eller utilbørligt pres fra myndigheden eller andre, påhviler det myndigheden  

 at  

 søge dette afklaret inden der foretages videre i sagsbehandlingen.
Som det indirekte fremgår af  

 det anførte, anses beslutninger om afskedigelse af offentligt ansatte for  

 afgørelser i forvaltningslovens forstand, jf. f.eks. sagen i Ugeskrift for  

 Retsvæsen 1996.1462 H.
Efter min opfattelse kan en forvaltningsmyndighed ikke  

 frigøre sig fra forvaltningslovens krav til sagsbehandlingen ved at søge en  

 afskedigelse og vilkårene herfor gennemført som en aftale.
Jeg henviser  

 nærmere  

 til den sag der er omtalt i Folketingets ombudsmands beretning for 1998, s.  

 491ff*.
Det fremgår af sagen at  

 fratrædelsesordningerne i forbindelse med gennemførelsen af de planlagte  

 reduktioner i medarbejderstaben på DTU blev administreret således at udpegede  

 ansatte som ansøgte om fratrædelse, kunne få en økonomisk fordel i forhold  

 til  

 udpegede ansatte som ikke ansøgte om afskedigelse, men i givet fald måtte  

 afskediges uansøgt.
Der forelå for så vidt et økonomisk incitament for de  

 udpegede til at ansøge om afskedigelse.
I de tilfælde hvor de udpegede  

 ansøgte  

 om afskedigelse, behandlede DTU sagerne efter de ovenfor omtalte lempelige  

 krav  

 for ansøgningssager, dvs. uden nærmere undersøgelse af sagen, uden  

 forudgående  

 partshøring og uden ledsagende nærmere begrundelse for afskedigelsen.
Ved at  

 administrere fratrædelsesordningen således at den favoriserede udpegede som  

 ansøgte om afsked, undgik DTU besværet med at behandle et større antal sager  

 efter reglerne for uansøgt afskedigelse.
De udpegede som ikke ønskede at  

 ansøge  

 om afskedigelse, blev for så vidt forskelsbehandlet.
Efter min opfattelse havde  

 DTU ikke sagligt grundlag for at gennemføre en sådan økonomisk  

 forskelsbehandling  

 blandt de udpegede ansatte.
I økonomisk henseende burde alle udpegede  

 behandles  

 efter samme fratrædelsesordning uanset om de blev afskediget uansøgt eller  

 efter  

 ansøgning.
Det var efter min mening ikke sagligt alene at favorisere udpegede  

 som søgte om afskedigelse, og som for så vidt gav afkald på at få behandlet  

 deres afskedigelsessag efter reglerne for uansøgt afskedigelse.
En sådan  

 forskelsbehandling er grundlæggende i strid med almindelige  

 retssikkerhedsprincipper og forvaltningslovens ufravigelige karakter.
Jeg  

 henviser endvidere til den almindelige retsgrundsætning om forbudet mod  

 procesfordrejning, jf. f.eks.
Bent Christensen, Forvaltningsret, Opgaver,  

 Hjemmel,  

 Organisation (2. udg. 1997), s.  

 200f.
I den forbindelse har jeg  

 lagt vægt på at reduktionerne i medarbejderstaben blev gennemført således at  

 DTU på forhånd udpegede de medarbejdere som man bedst kunne undvære  og  

 at de  

 udpegede medarbejdere herefter fik valget mellem selv at søge sig afskediget  

 eller at blive afskediget uansøgt.
Den valgte fremgangsmåde adskiller sig  

 således fra den situation hvor en myndighed ved gennemførelse af besparelser  

 først tilbyder en fordelagtig fratrædelsesordning til dem der  uden at  

 være  

 udpeget  vil gå frivilligt, og hvor myndigheden herefter  hvis et  

 tilstrækkeligt antal ikke går frivilligt  må gennemføre yderligere  

 afskedigelser uansøgt.
I den beskrevne situation kan det efter min opfattelse  

 næppe anses for usagligt såfremt den særlige fratrædelsesordning alene  

 anvendes  

 i forhold til ansatte som reelt selv vælger at søge sig afskediget.
 Det følger af det anførte at  

 de udpegede efter min mening burde have været vejledt om at deres sag ville  

 blive behandlet efter fratrædelsesordningen hvad enten de ansøgte om  

 afskedigelse eller de blev afskediget uansøgt.
Efter min gennemgang af  

 (A)s sag finder jeg at kunne lægge til grund at hans ansøgning om  

 afskedigelse  

 alene skyldtes det økonomiske incitament, jf. hans breve af 14. og 22. maj  

 1997  

 til DTU.
DTU havde meddelt ham at han ikke kunne få en lige så fordelagtig  

 fratrædelsesordning hvis universitetet måtte afskedige ham uansøgt.
Denne  

 forskelsbehandling mener jeg som nævnt var usaglig og uberettiget, og DTU  

 burde  

 derfor have orienteret ham om at hans sag ville blive behandlet efter samme  

 fratrædelsesordning uanset om han ansøgte om afskedigelse eller blev  

 afskediget  

 uansøgt.
 Hvis (A) således var blevet  

 vejledt om at han under alle omstændigheder ville være omfattet af samme  

 fratrædelsesordning, fremgår det af sagen at han ikke ville have ansøgt om  

 afskedigelse, men ønskede at DTU behandlede hans sag efter reglerne for  

 uansøgt  

 afskedigelse.
 På den baggrund må jeg anse  

 det for en fejl at DTU behandlede (A)s sag efter  

 sagsbehandlingsreglerne for  

 ansøgt afskedigelse.
Det er endvidere min  

 opfattelse at jeg har grundlag for at henstille til ministeriet at  

 myndighederne genoptager sagen og tager stilling til hvad det jeg har anført,  

 giver anledning til. NOTER: (*)  

 FOB 1998, s. 491.
