Et pengeinstituts domicilejendom skulle  

 nedskrives efter en forsigtig vurdering til almindelig markedsværdi.  

 Ikke grundlag for at tilsidesætte det vurderingsgrundlag som tilsynet  

 havde benyttet ved værdiansættelsen Sagen vedrører et pengeinstituts klage til  

 Erhvervsankenævnet over, at Finanstilsynet havde bestemt, at  

 instituttets domicilejendom skulle nedskrives med ca. 18 % i forhold til den  

 værdi, som pengeinstituttet selv havde bogført ejendommen  

 til.
Sagen vedrører 2 hovedspørgsmål, dels  

 spørgsmålet om fortolkningen af det retlige grundlag sagen har  

 skullet afgøres på og dels spørgsmålet om selve  

 værdiansættelsen.
Dele af ankenævnets kendelse gengives  

 nedenfor.
Oplysninger vedrørende den konkrete  

 værdiansættelse er dog udeladt:
" 1. Vedrørende det retlige grundlag.
1.1. [Pengeinstitut K] I klagen og i supplerende indlæg af 15. december  

 1997, 27. februar og 7. april 1998 har klager gjort gældende, at  

 Finanstilsynet ikke har hjemmel til at kræve, at pengeinstitutters  

 domicilejendomme skal nedskrives til værdien i handel og vandel.
Det  

  fremgår tværtimod af bank- og sparekasselovens § 32, stk. 1, nr.  

 1, hvorefter værdiansættelse skal ske i overensstemmelse med det  

 almindelige princip, at virksomheden formodes at fortsætte sin  

 virksomhed (going concernprincippet), at  værdiansættelse skal  

 ske til nytteværdi.
Det følger af, at  bank- og sparekasseloven  

 og den udstedte regnskabsbekendtgørelse bør tolkes i  

 overensstemmelse med de tilsvarende regler i årsregnskabsloven, der  

 tolkes overensstemmende med International Accounting Standards og FSR's  

 Regnskabsvejledning nr. 10. Da årsregnskabslovens § 26, stk. 1, nr. 1,  

 der er identisk med bank- og sparekasselovens § 32, stk. 1, nr. 1, netop  

 tolkes således, at værdiansættelse skal ske til  

 nytteværdi, betyder det, at også pengeinstitutters aktiver  

 bør værdiansættes til nytteværdi.
Begge bestemmelser  

 implementerer art. 31, stk. 1, litra a) i 4. selskabsdirektiv  

 (årsregnskabsdirektivet). Da endvidere årsregnskabslovens § 29,  

 stk. 1, der er identisk med regnskabsbekendtgørelsens § 61, stk. 1, og  

 som implementerer årsregnskabsdirektivets art. 35, stk. 1, litra c),  

 bb), tolkes således, at den nedskrivning, der eventuelt skal finde sted  

 også skal ske til nytteværdi, kan klager ikke godkende, at  

 nedskrivning skal ske til handelsværdi, som krævet af  

 Finanstilsynet.
Endvidere har klager gjort gældende, at det  

 også følger af bank- og sparekasselovens § 32, stk. 2,  

 modsætningsvist, at tilsynets tolkning er forkert.
Den nævnte  

 bestemmelse indeholder nemlig særskilt hjemmel for Finanstilsynet til i  

 nærmere bestemte tilfælde at fastsætte regler om anvendelse  

 af markedsværdi for visse ikke anlægsaktiver og dermed at fravige  

 det almindelige princip i stk.1 om værdiansættelse til  

 nytteværdi.
Da en sådan hjemmel ikke findes for fast ejendom, er  

 tilsynets præcisering i vejledningen også af denne grund  

 ulovhjemlet.
 1.2. Finanstilsynet:
 I anledning af klagen har Finanstilsynet den 7. november  

 1997 om det retlige grundlag udtalt:
 "3. De regnskabsmæssige regler for  

 pengeinstitutternes værdiansættelse af anlægsaktiver  

 fremgår af bekendtgørelse af 22. december 1995 om  

 regnskabsaflæggelse m.v. for pengeinstitutter, visse kreditinstitutter  

 og visse spare- og udlånsvirksomheder, som ændret ved  

 bekendtgørelse af 21. marts 1997. Denne bekendtgørelse  

 gennemfører blandt andet rådets 4. og 7. selskabsdirektiv i  

 dansk regnskabslovgivning for pengeinstitutter.
 Værdiansættelsen af pengeinstitutternes  

 anlægsaktiver fremgår af §§ 58-64 i bekendtgørelsens  

 kapitel 7.
 Vedrørende værdiansættelsen af fast  

 ejendom er de vigtigste bestemmelser §§ 58, 59, stk. 1, 61 og 62, der alle  

 implementerer artikler i rådets 4. selskabsdirektiv.
 § 58 foreskriver, at værdiansættelsen skal  

 tage udgangspunkt i anskaffelsesprisen. § 58, stk. 2, fastlægger, at  

 anskaffelsesprisen fås ved til købsprisen at lægge de  

 omkostninger, der er foranlediget af anskaffelsen, indtil det tidspunkt,  

 på hvilket aktivet tages i brug.
 § 59, stk. 1, foreskriver, at anskaffelsesprisen for  

 materielle aktiver med en begrænset brugstid systematisk skal afskrives  

 over brugstiden.
 § 61 indeholder bestemmelser om nedskrivning.
 § 62 indeholder bestemmelser om opskrivning.
Kopi af regnskabsbekendtgørelsens kapitel 7  

 vedlægges Hjemmelen til pålægget til pengeinstitut K om  

 nedskrivning af (ejendommen) er regnskabsbekendtgørelsens § 61, stk.  

 1. Bestemmelsen, der gennemfører artikel 35, stk. 1, litra c, i  

 rådets 4. selskabsdirektiv, og i øvrigt svarer til  

 Årsregnskabslovens § 29, stk. 1, er formuleret således:
"Er værdien af immaterielle aktiver og materielle  

 aktiver lavere end den værdi, hvortil de kan opføres efter §§  

 58-60 af årsager, som ikke kan antages at være forbigående,  

 skal de pågældende aktiver nedskrives til den lavere  

 værdi" Tilsynet har på side 14 i "vejledning til  

 årsregnskabet for 1995 for pengeinstitutter m.v.", der udsendtes til  

 pengeinstitutterne 5. december 1995, angivet følgende fortolkning af  

 værdien:
 "For såvidt angår egne ejendomme, der  

 anvendes til penge- eller kreditinstitutdrift (herunder såkaldte  

 domicilejendomme), finder tilsynet anledning til at indskærpe, at  

 regnskabsbekendtgørelsens bestemmelser om værdiansættelse  

 samt af- og nedskrivninger af materielle aktiver, jf. § 58, 59, § 61 og § 62,  

 også finder anvendelse på disse.
 Den bogførte værdi af disse ejendomme  

 må således ikke være højere end værdien i  

 handel og vandel, uanset at der er tale om anlægsaktiver, som  

 instituttet tillægger en høj brugsværdi.
I tilfælde, hvor den bogførte værdi af  

 disse ejendomme af årsager, der ikke kan antages at være  

 forbigående, overstiger værdien i handel og vandel, skal  

 instituttet nedskrive ejendommene til værdien i handel og vandel, jf.  

 regnskabsbekendtgørelsens § 61, stk. 1." Kopi af afsnit 3.1.2. i vejledningen vedlægges som I "Vejledning til årsregnskabet for 1996 for  

 pengeinstitutter m.v.", der udsendtes til pengeinstitutterne den 29. november  

 1996, er ovennævnte afsnit gentaget på side 13 suppleret med  

 følgende afsnit:
" Den bogførte værdi af disse ejendomme  

 må, medmindre værdifaldet er af forbigående karakter,  

 således ikke være højere end værdien i handel og  

 vandel (markedsværdien), uanset at der er  tale om anlægsaktiver,  

 som instituttet/koncernen tillægger en høj brugsværdi.
Svingninger i det generelle prisniveau for sammenlignelige  

 ejendomme, der indebærer, at markedsværdien af  

 instituttets/koncernens ejendomme er forskellig fra forrige års  

 markedsværdi, kan ikke antages at være forbigående ." Finanstilsynet har endvidere udtalt sig i supplerende  

 udtalelser af 22. januar og 13. marts 1998 samt i den nedenfor refererede  

 udtalelse af 17. juni 1998.
 1.3. Finansrådet:
 Finansrådet, der er indtrådt i sagen til  

 støtte for pengeinstitut K for så vidt angår  

 spørgsmålet om det retlige grundlag, har i skrivelse af 6. maj  

 1998 udtalt:
"Samlet er det Finansrådets anbringender, -  at værdiansættelsen af domicilejendomme i  

 overenstemmelse med EF's     regnskabsdirektiver (4. regnskabsdirektiv og  

 bankregnskabsdirektivet), Årsregnskabsloven og Bank- og Sparekasseloven  

 samt FSR's Regnskabsvejledning nr. 10 skal finde sted på grundlag af  

 anskaffelsesværdien med tillæg af opskrivninger og fradrag af  

 løbende afskrivninger og nedskrivninger ud fra den forudsætning,  

 at pengeinstituttet fortsætter sin drift (nytteværdien), -  at EU's bankregnskabsdirektiv og 4. regnskabsdirektiv  

 ikke giver hjemmel til at fastsætte andre  

 værdiansættelsesbestemmelser for pengeinstitutter  

 vedrørende materielle anlægsaktiver end dem, der gælder  

 for andre erhvervsvirksomheder, samt - at Finanstilsynets "Vejledning vedrørende  

 årsregnskabet for 1996 for pengeinstitutter m.v.", hvorefter  

 markedsværdier skal danne grundlag for nedskrivninger af værdien  

 af pengeinstituttets domicilejendomme samtidig med, at der skal foretages  

 løbende afskrivninger, er en sammenkædning af  

 grundlæggende forskellige værdiansættelsesprincipper.
 Det ligger   klart, at 4. regnskabsdirektivs bestemmelser  

 om værdiansættelse af anlægsaktiver, jf. direktivets  

 artikel 35, er implementeret identisk i såvel Årsregnskabsloven  

 §§ 27-30 (ÅRL) som i Regnskabsbekendtgørelsen for  

 pengeinstitutter m.v., jf. §§ 58-64.
 ÅRLs bestemmelser om værdiansættelse af  

 materielle anlægsaktiver er fortolket blandt andet i FSRs  

 Regnskabsvejledning nr. 10 "Materielle Anlægsaktiver" fra juni 1995,  

 mens Regnskabsbekendtgørelsens bestemmelser om samme er fortolket  

 senest i Finanstilsynets "Vejledninger vedrørende årsregnskabet  

 for 1996 for pengeinstitutter m.v.", det såkaldte Julebrev for  

 1996.
 I disse to fortolkninger afviger formuleringerne  

 imidlertid fra hinanden, idet Regnskabsvejledning nr. 10 fortolker den  

 værdi, der skal nedskrives til, til at være det materielle aktivs  

 nytteværdi, jf. vejledningens § 14 og § 62. Julebrevet for 1996  

 fortolker derimod den værdi, der skal nedskrives til, til at være  

 markedsværdien.
 I 4. regnskabsdirektiv, jf. direktivets artikel 31,  

 fastlægges de overordnede principper for værdiansættelse.  

 Artikel 31 i 4. regnskabsdirektiv er implementeret i såvel ÅRL  

 som i Lov om Banker og Sparekasser m.v. (BSL). I BSL er 4. regnskabsdirektivs  

 artikel 31, stk. 1 og 2 således stort set ordret gengivet i lovens §  

 32, stk. 1 og 3. § 32, stk. 2 er derimod en afvigelse fra ordlyden i 4.  

 regnskabsdirektiv artikel 31:
 "Finanstilsynet kan fastsætte regler, hvorefter  

 værdipapirer, der ikke er anlægsaktiver, finansielle  

 instrumenter, gældsposter og hensættelser, opføres til  

 markedsværdi".
Hjemlen til afvigelsen i § 32, stk. 2 findes i  

 bankregnskabsdirektivet (86/635/EØF), som endnu ikke har været  

 inddraget i sagen Finanstilsynets hjemmel for fortolkning I skrivelse af 27. februar gør   K  

 gældende, at Finanstilsynets præcisering i julebrevet af 1996 af  

 Regnskabsbekendtgørelsen om, at en nedskrivning skal ske til  

 ejendommens markedsværdi, strider imod BSL § 32, stk. 2, jf. ovenfor,  

 hvorefter § 32, stk. 2, ikke vedrører anlægsaktiver.
Finansrådet støtter dette synspunkt med  

 baggrund i 4. regnskabsdirektiv og bankregnskabsdirektivet.  

 Bankregnskabsdirektivet sætter efter Finansrådets opfattelse  

 klare grænser for omfanget af afvigelser mellem  

 værdiansættelsesreglerne for kreditinstitutter og andre  

 erhvervsvirksomheder.
Disse grænser må gælde for  

 såvel deres implementering i lovgivning og bekendtgørelser som  

 deres fortolkning i vejledninger m.v.
Finanstilsynet kan således ikke  

 frit fortolke værdiansættelsesreglerne.
Bankregnskabsdirektivet indledes med en beskrivelse af  

 baggrunden for behovet for et særligt bankregnskabsdirektiv.
Her  

 nævnes i indledningen, at "i betragtning af de særlige forhold, der gør  

 sig gældende for kreditinstitutter, (red.: herunder pengeinstitutter),  

 fandtes det hensigtsmæssigt at udstede et særskilt direktiv for  

 sådanne institutters årsregnskaber og konsoliderede regnskaber,  

 men dette er dog ikke ensbetydende med, at de nye regler dermed adskiller sig  

 fra reglerne i direktiv 78/660/EØF (red.: 4. regnskabsdirektiv og  

 83/349/EØF (red.: 7. regnskabsdirektiv); noget sådant ville  

 nemlig ikke være hensigtsmæssigt eller foreneligt med  

 grundprincipperne for samordning af selskabslovgivningen, da  

 kreditinstitutter på grund af deres centrale placering i  

 Fællesskabets økonomi ikke kan holdes uden for de regler, der  

 tager sigte på alle virksomheder; der er derfor kun taget hensyn til de  

 særlige branchespecifikke forhold, der gælder for  

 kreditinstitutter, således at dette direktiv kun indeholder de  

 bestemmelser, som afviger fra direktiv 78/660/EØF og  

 83/349/EØF; Det følger heraf, at i det omfang der ikke ud fra  

 kreditinstitutters særlige forhold er fastsat specifikke regler i  

 bankregnskabsdirektivet, gælder 4. regnskabsdirektiv, hvilket som  

 nævnt ovenfor skal respekteres i forbindelse med den nationale  

 implementering af direktiverne  i såvel lovgivning som  

 vejledninger.
Bankregnskabsdirektivets afdeling 7 om  

 værdiansættelse omtaler netop ikke en særlig  

 værdiansættelse for materielle anlægsaktiver.
Dette  

 følger af direktivets artikel 35, hvor det fremgår, at  

 "Aktivpost 9 og 10 (red.: immaterielle og materielle  

 anlægsaktiver) skal altid værdiansættes som  

 anlægsaktiver". Indholdet af aktivpost 10 er specificeret i  

 direktivets afdeling 3, hvor opstillingen af balancen er angivet.
Her  

 nævnes i artikel 4, at aktivpost 10 skal omfatte materielle aktiver, og  

 der henvises i denne forbindelse eksplicit til 4. regnskabsdirektivs  

 definition af materielle anlægsaktiver.
Bankregnskabs-direktivet giver  

 således ikke mulighed for særlige bestemmelser for  

 pengeinstitutter i forbindelse med værdiansættelsen af materielle  

 anlægsaktiver, herunder for pengeinstitutternes domicilejendomme, som  

 afviger fra reglerne for andre erhvervsvirksomheder, jf. 4.  

 regnskabsdirektiv.
 De områder, hvor bankregnskabsdirektivet giver  

 mulighed for at afvige fra 4. regnskabsdirektiv, er blandt andet omfattet af  

 ovennævnte afvigelse i BSL § 32, stk. 2.
Markedsværdiregulering af domicilejendomme Julebrevet for 1996 præciserer, at den værdi,  

 der skal danne grundlag for nedskrivninger og kan danne grundlag for  

 opskrivninger af en domicilejendom, er ejendommens markedsværdi.
Op- og  

 nedskrivninger kan/skal foretages medmindre værdiændringerne er  

 af forbigående karakter.
Samtidig præciseres i  Julebrevet, at  

 "svingninger i det generelle prisniveau for sammenlignelige ejendomme, der  

 indebærer, at markedsværdien af instituttets koncernens ejendomme  

 er forskellig fra forrige års nedskrivninger og opskrivninger skal  

 korrigeres/opløses i forhold til markedsværdien, jf.  

 regnskabsbekendtgørelsens § 61, stk. 2 samt § 62, stk. 3. I praksis  

 kan dette medføre, at der reelt foretages en løbende  

 markedsværdiregulering af ejendommene.
 Derudover kræver Finanstilsynet i Julebrevet, at  

 FSRs Regnskabsvejledning nr. 10, som fortolker ÅRL, der efter  

 Finanstilsynets eget udsagn, jf. skrivelse af 22. januar d.å. til  

 Erhvervsankenævnet ikke gælder for pengeinstitutter,  

 følges for så vidt angår løbende afskrivninger.
Ved på den ene side indirekte at kræve, at der  

 foretages en løbende markedsværdiregulering og på den  

 anden side at kræve, at der foretages løbende afskrivninger,  

 foretager Finanstilsynet efter Finansrådets opfattelse en  

 sammenkædning af to grundlæggende forskellige  

 værdiansættelsesprincipper.
Dette begrundes nedenfor.
Det grundlæggende princip for den regnskabsmæssige  

 værdiansættelse af et aktiv er, at aktivet i regnskabet som  

 udgangspunkt føres til anskaffelsesværdi/kostpris, som for  

 materielle anlægsaktiver afskrives over en årrække.  

 Såfremt værdien (som for anlægsaktiver fortolkes som  

 nytteværdien jf. "Årsregnskaber, kommentarer til  

 regnskabslovgivningen" ved Olaf Hasselager og Aksel Runge Johansen, 1992 s.  

 455-474) af aktivet af årsager, som ikke kan antages at være  

 forbigående, er lavere henholdsvis højere end de afskrevne  

 beløb, skal værdien nedskrives, henholdsvis kan værdien  

 opskrives til denne nye værdi.
Det præciseres i kommentarerne, at  

 "falder markedsprisen på et anlægsaktiv, skal der ikke  

 nedskrives, hvis aktivets nytteværdi ikke forringes".
Markedsværdiregulering er en ofte anvendt undtagelse  

 fra ovennævnte princip for så vidt angår  

 omsætningsaktiver navnlig finansielle omsætningsaktiver.
I de  

 senere år har markedsværdiprincippet vundet frem i forbindelse  

 med udarbejdelsen af internationale regnskabsstandarder, og udviklingen  

 forventes at gå i retning af, at alle finansielle instrumenter  

 værdiansættes til markedsværdi.
En af årsagerne til,  

 at markedsværdireguleringer vurderes at kunne benyttes, er, at  

 finansielle instrumenter i stigende grad er omsættelige og ofte ikke  

 erhverves med henblik på vedvarende eje.
Derimod er der ingen initiativer i retning af, at  

 erhvervsvirksomheders domicilejendomme, skal føres til  

 markedsværdi.
Dette beror på, at særligt domicilejendomme  

 opføres eller erhverves med henblik på vedvarende brug.
Markedsværdiregulering har til dels vundet indpas i  

 bankregnskabsdirektivet.
Ifølge bankregnskabsdirektivet kan  

 værdipapirer, som ikke er finansielle anlægsaktiver,  

 således opføres til markedsværdien på  

 balancetidspunktet jf. bankregnskabsdirektivets artikel 36, stk. 2. Dette er  

 implementeret i den danske regnskabsbekendtgørelse, hvor finansielle  

 omsætningsaktiver værdiansættes til markedsværdi.
De  

 danske regler for pengeinstitutter er i forhold til andre lande længere  

 fremme i retningen af en udbredt anvendelse af markedsværdiregulering  

 for så vidt angår finansielle omsætningsaktiver.
I det omfang regnskabsstandarder og regnskabsdirektiver  

 åbner for anvendelse af markedsværdiregulering fremfor det  

 grundlæggende princip, knyttes dette imidlertid ikke sammen med, at der  

 også samtidig skal foretages en løbende afskrivning.
Den  

 løbende markedsværdiregulering, som Finanstilsynets fortolkning  

 i Julebrevet for 1996 kan give anledning til, kombineret med afskrivninger er  

 ikke hensigtsmæssig og strider grundlæggende imod de to  

 værdiansættelsesmetoders principper.
For det første vil  

 sådanne markedsværdier til stadighed ændres af forhold, som  

 ikke direkte behøver at vedrøre virksomhedens drift.
For det  

 andet må det normalt antages, at markedsværdien af en  

 domicilejendom ændrer sig løbende, mens nytteværdien, dvs.  

 virksomhedens driftsmæssige værdi af ejendommen, ligger  

 nogenlunde konstant. Ændringer af markedsværdien kan ofte ikke  

 betegnes som vedvarende.
 Hvis Finanstilsynet med fortolkningen i Julebrevet for  

 1996 har ønsket at indføre en løbende  

 markedsværdiregulering af pengeinstitutters domicil-ejendomme, må  

 konsekvensen således være, at der ikke skal foretages  

 løbende afskrivninger.
Hvis Finanstilsynets motiv med at indføre  

 markedsværdibegrebet yderligere har været at indføre  

 skærpede regler for pengeinstitutter i forhold til andre  

 erhvervsvirksomheder ud fra et særligt hensyn til sikkerheden for  

 indskyderne i et pengeinstitut, må dette klart afvises.
Hvorvidt en  

 markedsværdiansættelse giver anledning til en mere forsigtig  

 værdiansættelse end en nytteværdiansættelse  

 afhænger helt af den aktuelle markedsværdi for ejendommen." 1.4. Finanstilsynet Finanstilsynet har kommenteret Finansrådets  

 indlæg i skrivelse af 17. juni 1998 således:
 "Finansrådets 1. anbringende sammenfattes  

 således: "at værdiansættelsen af domicilejendomme i  

 overensstemmelse med EF's regnskabsdirektiver (4. regnskabsdirektiv og  

 bankregnskabsdirektivet), Årsregnskabsloven og Bank- og Sparekasseloven  

 samt FSRs Regnskabsvejledning nr. 10 skal finde sted på grundlag af  

 anskaffelsesværdien med tillæg af opskrivninger og fradrag af  

 løbende afskrivning og nedskrivninger ud fra den forudsætning,  

 at pengeinstituttet fortsætter sin drift (nytteværdien)".
 Finanstilsynet forstår ikke, hvorledes dette  

 anbringende anfægter Finanstilsynets afgørelse i sagen  

 vedrørende pengeinstitut K's ejendom.
 Finanstilsynet deler den opfattelse, at pengeinstitutters  

 ejendomme, herunder domicilejendomme, skal værdiansættes til  

 anskaffelsesværdi med fradrag af løbende afskrivninger.  

 Herudover er der pligt til at foretage nedskrivning, når ejendommens  

 værdi er faldet, og det er tilladt at foretage opskrivning, hvis  

 værdien er steget.
 Dette følger af bestemmelserne i  

 bekendtgørelse om regnskabsaflæggelse mv. for pengeinstitutter,  

 som beskrevet i Finanstilsynets indlæg af 7. november 1997. Disse  

 bestemmelser er i overensstemmelse med de krav til regnskabsregler for  

 pengeinstitutter, der er fastlagt i EUs direktiver.
 Finanstilsynet deler endvidere den opfattelse, at  

 værdiansættelse af et pengeinstituts ejendom skal foretages under  

 den forudsætning, at "pengeinstituttet formodes at fortsætte sin  

 drift", som anført i bank- og sparekasseloven § 32, stk. 1, nr. 1.  

 Finanstilsynet savner en påvisning fra klageren af, at den vurdering af  

 K's ejendom, som Finanstilsynet har foretaget, er i strid med denne  

 bestemmelse.
Finanstilsynet har værdiansat ejendommen til  

 markedsværdi og ikke til realisationsværdi.
Dette er i  

 overensstemmelse med bank- og sparekasselovens § 32, stk. 1, nr. 1.
 Finansrådet henviser til, at der er en  

 uoverensstemmelse mellem Foreningen af Statsautoriserede Revisorers  

 (FSR)regnskabsvejledning nr. 10 og Finans-tilsynets julebrev af 1996. I FSRs  

 regnskabsvejledning nr. 10 er den værdi, hvortil der skal foretages  

 nedskrivning angivet som aktivets "nytteværdi",  mens  

 nedskrivningspligten i henhold til Finanstilsynets vejledning knytter sig til  

 en ejendoms "markedsværdi".
 Finanstilsynet skal hertil bemærke:
 Henvisningen til begrebet "nytteværdi" er i  

 øvrigt uden betydning, når klageren ikke påviser, at en  

 værdiansættelse med udgangspunkt i dette begreb generelt og/eller  

 konkret fører til en højere værdi, end den værdi,  

 som Finanstilsynet mener, at K's ejendom højst kan ansættes  

 til.
 Som Finanstilsynet har påpeget i indlæg af 22.  

 januar 1998 har K ikke redegjort for, hvorledes den værdi, som K mener  

 at kunne tillægge ejendommen, svarer til dennes "nytteværdi".
 Finanstilsynet skal i den forbindelse henlede  

 opmærksomheden på, at begrebet "nytteværdi" i henhold til  

 FSRs regnskabsvejledning nr. 10 har en ganske præcis definition.  

 "Nytteværdien" er i henhold til vejledningen "den af virksomheden  

 forventede indtjening ved fremtidig anvendelse af aktivet inklusiv eventuel  

 scrapværdi".
"Den forventede indtjening ved fremtidig anvendelse" af en  

 administrations- og forretningsejendom, som der her er tale om, kan  

 fornuftigvis og realistisk ansættes til det, ejeren sparer ved ikke at  

 skulle leje sig ind i ejendommen, i det tilfælde ejeren var en anden  

 end brugeren.
Ud fra et sådant ræsonnement vil en  

 værdiansættelse med udgangspunkt i "nytteværdien", som  

 dette begreb er defineret i FSRs regnskabsvejledning nr. 10, føre til  

 samme resultat som en værdiansættelse med udgangspunkt i  

 "markedsværdien", som denne anvendes af Finanstilsynet.
 Finanstilsynet er ikke bekendt med nogen anden anvendelig  

 og realistisk måde, hvorpå en domicilejendoms "nytteværdi"  

 i praksis kan fastlægges, end den her nævnte.
 Finansrådet henviser til, at bank- og  

 sparekasselovens § 32, stk. 2, alene giver Finanstilsynet hjemmel til at  

 fastsætte regler for, at diverse aktiver skal opføres til  

 markedsværdi, i tilfælde hvor der ikke er tale om  

  anlægsaktiver.
Finanstilsynet skal hertil endnu engang gøre  

 opmærksom på, at Finanstilsynet ikke har fastsat eller  

 krævet, at ejendomme skal opføres til markedsværdi.  

 Ejendomme skal, efter de regler Finanstilsynet har fastsat og følger  

 og i overensstemmelse med de krav, EU-direktiverne opstiller,  

 værdiansættes til anskaffelsespris med løbende  

 afskrivninger.
Denne hovedregel er imidlertid, som også krævet af  

 EU-direktiverne, suppleret med en pligt til at foretage nedskrivning,  

 når værdien er lavere.
Som følge heraf  angiver  

 markedsværdien et maksimum for, hvad en ejendom kan opføres til  

 i regnskabet.
Dette er et helt sædvanligt forsigtighedsprincip (laveste  

 værdis princip), som traditionelt anvendes, når  

 anskaffelsesprisprincippet lægges til grund i regnskabsregler.
Finansrådets 2. anbringende sammenfattes  

 således: "at EU's bank-regnskabsdirektiv og 4. regnskabsdirektiv ikke  

 giver hjemmel til at fastsætte andre  

 værdiansættelsesbestemmelser for pengeinstitutter  

 vedrørende materielle anlægsaktiver end dem, der gælder  

 for andre erhvervsvirksomheder." Finanstilsynet er ikke bekendt med, at der er fastsat  

 værdiansættelses-bestemmelser for pengeinstitutter  

 vedrørende materielle anlægsaktiver, der afviger fra dem, der  

 gælder for andre erhvervsvirksomheder, underforstået virksomheder  

 omfattet af årsregnskabsloven.
 Som Finansrådet selv anfører side   er 4.  

 selskabsdirektivs bestemmelser om værdiansættelse af  

 anlægsaktiver implementeret identisk i årsregnskabsloven og i  

 regnskabsbekendtgørelsen for pengeinstitutter.
Den forskel, som Finansrådet peger på,  

 angår en forskel i den gengivelse af reglerne i  

 årsregnskabsloven, som FSR har anlagt i regnskabsvejledning nr. 10 og  

 den præcisering af regnskabsbekendtgørelsen, som Finanstilsynet  

 har anlagt i "Vejledning vedrørende årsregnskabet for 1996 for  

 pengeinstitutter m.v." Forskellen indebærer, at FSR i sin vejledning  

 anvender begrebet "nytteværdi", mens Finanstilsynet anvender begrebet  

 "markedsværdi", som betegnelse for den værdi, hvortil der skal  

 foretages nedskrivning.
 Til denne forskel gør Finanstilsynet principielt  

 gældende, at Finanstilsynet ikke er bundet af vejledninger, som FSR  

 måtte udsende.
 Herudover gør Finanstilsynet gældende, jf.  

 ovenfor, at det ikke i praksis for så vidt angår ejendomme af den  

 karakter, som pengeinstitutter besidder, fører til forskelle, om man  

 tager udgangspunkt i nytteværdibegrebet, som defineret af FSR, eller i  

 markedsværdibegrebet, som anvendt af Finanstilsynet.
Finansrådets 3. anbringende sammenfattes  

 således: "at Finanstilsynets "Vejledning vedrørende  

 årsregnskabet for 1996 for pengeinstituttter m.v.", hvorefter  

 markedsværdier skal danne grundlag for nedskrivning af værdien af  

 pengeinstituttets domicilejendomme samtidig med, at der skal foretages  

 løbende afskrivninger, er en sammenkædning af  

 grundlæggende forskellige værdiansættelsesprincipper." Man kan mene, at samtidige krav om at foretage  

 løbende afskrivninger på ejendomme og om at foretage  

 nedskrivning, når værdien er faldet, er en uheldig sammenblanding  

 af forskellige regnskabsprincipper.
Forholdet er imidlertid, at begge krav er  

 indeholdt i de regler pengeinstitutterne er underlagt, hvilket er en  

 følge af, at Danmark i henhold til EU's regnskabsdirektiver har pligt  

 til at fastsætte regnskabsregler, hvorefter såvel  

 afskrivningspligten som nedskrivningspligten skal gælde for materielle  

 anlægsaktiver, herunder pengeinstitutters ejendomme.
Finanstilsynet har ikke stillet krav om en løbende  

 markedsværdiregulering af ejendomme.
Det er imidlertid Finanstilsynets  

 opfattelse, at nedskrivnings-pligten i regnskabsbekendtgørelsens § 61  

 (art. 35, stk. 1, litra c, bb, i 4. selskabsdirektiv) har et reelt indhold,  

 som skal efterleves, jf. § 32, stk. 1, nr. 3, litra c, i bank- og  

 sparekasseloven (art. 31, stk. 1, litra c, cc, i 4. selskabsdirektiv).
Finanstilsynet er af den opfattelse, at det ikke i praksis  

 er muligt at sondre mellem "den driftsmæssige værdi") af en  

 ejendom og dennes markedsværdi, således som det gøres i  

 Finansrådets indlæg.
Klageren har da også alene henvist  

 til, at ejendommen skal værdiansættes til anskaffelsespris med  

 fradrag af afskrivninger.
 Finanstilsynet må derfor fastholde, at klageren ikke  

 har efterlevet nedskrivningspligten i regnskabsbekendtgørelsens § 61,  

 og at ejendommen på vurderingstidspunktet, når der tages  

 højde herfor, højst kunne værdiansættes til 35 mio.  

 kr.
Finanstilsynet var følgelig berettiget til at  

 kræve ejendommen nedskrevet til dette beløb." 1.5. Finansrådet:
Finanstilsynets indlæg har Finansrådet  

 kommenteret ved skrivelse af 27. juli 1998. Med henvisning til tilsynets  

 udtalelse om, at den forventede indtjening ved fremtidig anvendelse  

 (nytteværdi) kan ansættes til det, ejeren sparer ved ikke at  

 skulle leje sig ind i ejendommen (markedsværdi) har Finansrådet  

 bemærket, at særindretninger til pengeinstitutbrug i så  

 fald vil kunne kapitaliseres som en del af markedsværdien, idet en  

 udlejers udgifter til særindretninger vil blive pålagt  

 lejeudgiften.
Da det vil kunne forekomme, at særindretninger ikke vil  

 blive honoreret ved salg, er Finansrådet ikke enig i at  

 nytteværdi og handelsværdi vil være identisk.
I  

 modsætning til Finanstilsynet mener Finansrådet ikke at  

 afskrivningspligt og nedskrivningspligt er en uheldig sammenblanding af  

 forskellige regnskabsprincipper, når bare nedskrivningspligten baseres  

 på nytteværdien.
Dermed bliver nedskrivningspligten til en  

 korrigerende faktor i forhold til den vurdering af scrapværdi og  

 brugstid, som afskrivningspligten baseres på.
Denne sammenhæng  

 fremgår blandt andet af regnskabsvejledning nr. 10. Der er efter  

 rådets opfattelse alene tale om en uheldig sammenblanding af  

 forskellige regnskabsprincipper, når tilsynet vejledning  

 fastslår, at nedskrivning skal ske til markedsværdi.  

 Nedskrivningspligt til markedsværdi indebærer derudover, at  

 værdiansættelsesbestemmelserne for pengeinstitutter vil komme til  

 at afvige fra andre virksomheders  

 værdiansættelsesbestemmelser.
 Pengeinstitut K har ved skrivelse af 3. august 1998  

 meddelt ankenævnet ikke at have bemærkninger til tilsynets  

 indlæg af 17. juni 1998.
 2. Vedrørende værdiansættelsen.
(udeladt) Ankenævnet udtaler:
Det følger af bank- og sparekasseloven og den i  

 medfør af loven af Finanstilsynet udstedte bekendtgørelse om  

 regnskabsaflæggelse m.v. for pengeinstitutter m.fl. jf.  

 bankårsregnskabsdirektivet (86/635/EØF), at faste ejendomme,  

 herunder domicilejendomme, er anlægsaktiver, der skal  

 værdiansættes med udgangspunkt i anskaffelsesprisen, men at de,  

 hvis værdien er lavere af ikke forbigående årsager, skal  

 nedskrives til den lavere værdi.
Efter bank- og sparekasseloven  

 påhviler der Finanstilsynet en forpligtelse bl.a. til at påse, at  

 sådan nedskrivning finder sted med henblik på at sikre, at  

 regnskabet giver et retvisende billede særlig i relation til reglerne i  

 bank- og sparekasselovens kapitel 5-6.
Ankenævnet finder ikke, at der er anledning til  

 principielt at tilsidesætte som usagligt eller stridende mod det  

 nævnte regelsæt den metode eller det grundlag, som Finanstilsynet  

 benytter og har foreskrevet benyttet til konstatering i det nævnte  

 øjemed af pligten til nedskrivning af værdien af en ejendom.
Det  

 bemærkes herved, at den omstændighed, at der på grundlag af  

 bankårsregnskabsdirektivet i bank- og sparekasselovens § 32, stk. 2, er  

 gennemført en særlig regel om eventuel opførelse til  

 markedsværdi for visse værdipapirer, der ikke er  

 anlægsaktiver m.fl., ikke medfører, at de retningslinier som  

 Finanstilsynet benytter til konstatering af grundlaget for pligten til  

 nedskrivning af et pengeinstituts faste ejendom, der er et anlægsaktiv,  

 er ulovlige.
Det samme gælder, selvom de fastsatte  

 bankårsregnskabsregler i øvrigt er identiske med de  

 årsregnskabsregler, der gælder for andre selskaber, idet  

 regelsættet ikke fastlægger eller forudsætter, at det  

 udfyldes efter bestemte retningslinier.
Det bemærkes herved, at det  

 forhold at der efter regelsættet altid skal ske afskrivning, også  

 såfremt der er sket pligtmæssig nedskrivning til en lavere  

 værdi end anskaffelsesværdien eller såfremt der er sket  

 opskrivning til en højere værdi end anskaffelsesprisen, ikke i  

 sig selv ses at indeholde en forudsætning om, at den lavere værdi  

 ved nedskrivning eller den højere værdi ved opskrivning ikke  

 må eller kan ansættes til markedsværdi efter de af  

 Finanstilsynet fastlagte og anvendte retningslinier.
Det tilføjes i  

 denne sammenhæng, at ankenævnet ikke finder anledning til at tage  

 stilling til det nærmere indhold af det af Foreningen af  

 Statsautoriserede Revisorer opstillede begreb "nytteværdi", fordi  

 begrebet hverken genfindes i dansk regnskabslovgivning direkte eller i de af  

 EØF fastsatte regler, og fordi det som nævnt er Finanstilsynet,  

 der har ansvaret efter bank- og sparekasselovens § 49 for at udfylde rammerne  

 for pligten til nedskrivning for så vidt angår  

 pengeinstitutter.
