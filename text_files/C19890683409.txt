1. Finansministeriet og Dansk Funktionærforbund har  

 indgået vedlagte overenkomst af 15. november 1989 for tilsynsfunktionærer  

 (tilsynsassistenter/ tilsynsteknikere) ved eksportautoriserede slagterier  

 samt eksportautoriserede kød- og kødvarevirksomheder.
Overenskomsten træder i  

 stedet for overenskomsten af 3. juni 1987.
Almindelige bemærkninger Der henvises til Finansministeriets cirkulære af 22. maj 1989 om  

 ministeriepuljer med tilhørende vejledning.
Tjenestefrihed 2. Tilsynsfunktionærer har ret til tjenestefrihed uden  

 løn til de formål og af den varighed, der er nævnt i Finansministeriets  

 bekendtgørelse nr. 851 af 28. november 1986 om ret for tjenestemænd til  

 tjenestefrihed uden løn til nærmere afgrænsede formål.
Deltagelse i uddannelseskurser 3. Til tilsynsteknikere og tilsynsassistenter vil der  

 kunne gives støtte til deltagelse i kurser i henhold til ministeriet for  

 statens lønnings- og pensionsvæsens cirkulæreskrivelse af 23. juni 1971 om  

 deltagelse i uddannelseskurser for det i staten og folkekirken ansatte  

 personale.
Ikrafttræden 4. Cirkulæret har virkning fra 1. april 1989. Samtidig  

 ophæves cirkulære af 3. juni 1987 LP.nr. 089/87 om overenskomst for  

 tilsynsfunktionærer ved slagterier m.v.
København, den 15. november 1989 Finansministeriet P.M.V.
 E.B.
Lone Retoft OVERENSKOMST FOR TILSYNSFUNKTIONÆRER VED SLAGTERIER M.V.
Overenskomstens område § 1.  Overenskomsten omfatter tilsynsfunktionærer der  

 er ansat ved eksportautoriserede slagterier og  

 eksportautoriserede kød & Ansættelse § 2.  Veterinærdirektoratet ansætter og afskediger  

 tilsynsfunktionærer.
Disse får ved ansættelsen tilsendt et ansættelsesbrev.  

 Ansættelse finder som regel ikke sted efter det fyldte 40. år.
Når en  

 stilling som tilsynsfunktionær skal besættes, vil Veterinærdirektoratet  

 normalt give Foreningen af tilsynsfunktionærer ved levnedsmiddelindustrien  

 meddelelse herom, således at interesserede tilsynsfunktionærer kan få  

 lejlighed til at melde sig som ansøgere.
Tilsynsfunktionærerne stiler  

 ansøgningen til Landbrugsministeriet der indsender denne til  

 veterinærdirektoratet.
Vikarer § 3.  Vikarer vil kun blive ansat til tjeneste af  

 midlertidig karakter, f.eks. under sygdom, ferie m.m. samt i tilfælde af  

 midlertidige autorisationer.
 Vikarer for tilsynsassistenter skal være slagteriuddannede.
 Vikarer for tilsynsteknikere skal have gennemgået kursus og bestået  

 eksamen som tilsynstekniker.
Løn § 4.  Tilsynsfunktionærer (tilsynsteknikere og  

 tilsynsassistenter) aflønnes efter skalatrin 21, 22, 23, 24 og 25, der alle  

 er to-årige (stedtillægssats III), i den for perioden 1. april 1989 - 31.  

 marts 1991 gældende lønjusteringsaftale for tjenestemænd.
Lønanciennitet § 5.  Ved ansættelse som tilsynsfunktionær kan  

 medregnes anciennitet optjent inden for de seneste 6 år som tilsynsfunktionær  

 i henhold til nærværende overenskomst.
Pension § 6.  Til den for tilsynsfunktionærer gældende  

 pensionsordning, som er godkendt af Finansministeriet, indbetales årligt 8,5  

 pct. af et beløb på 51.708,00 kr., mens tilsynsfunktionæren indbetaler 6,5  

 pct. heraf til pensionsordningen.
 Stk. 2.  Tilsynsfunktionærer, der er ansat før 1. juli  

 1981, og for hvem der inden dette tidspunkt er indgået en gyldig aftale om  

 opsparing i pensionsøjemed og/eller kapitalforsikring, viderefører den  

 hidtidige pensionsordning for det i stk. 1 nævnte bidrag og -tilskud.
 Stk. 3.  Tilsynsfunktionærer, der fra tidligere  

 ansættelse i en stilling som tilsynsfunktionær har bevaret en  

 kapitalpensionsordning, d.v.s. opsparing i pensionsøjemed og/eller  

 kapitalforsikring, kan ved genansættelsen som tilsynsfunktionær meddele  

 Veterinærdirektoratet, at pensionsbidrag og -tilskud ønskes anvendt til  

 videreførelse af kapitalpensionsordningen i stedet for at blive indbetalt til  

 den i stk. 1 omtalte pensionsordning.
 En tilsynsfunktionær, der fratræder mellem det 60. og 67. år for at overgå  

 til efterløn i henhold til lov om arbejdsformidling og  

 arbejdsløshedsforsikring, kan udsætte hævningen af alderspensionen fra den  

 ovenfor under stk. 1 nævnte pensionsordning til det 67. år.
Lønberegning & lønfradrag § 7.  Tilsynsfunktionærer er omfattet af de for  

 tjenestemænd gældende regler om lønfradrag/lønberegning, jf. for tiden  

 cirkulære af 24. maj 1985 om lønfradrag/-beregning for tjenestemænd.
Lønudbetaling § 8.  Den faste løn incl. eventuel båndtillæg  

 udbetales månedsvis forud.
Såfremt den første dag i en måned er en søn- eller  

 helligdag, betales lønnen senest på sidste hverdag forud for søn- og  

 helligdagen.
Overarbejdspenge udbetales månedsvis bagud i den følgende måned.
Stk. 2.  Udbetalingen sker gennem Veterinærdirektoratet  

 eller gennem en af Landbrugsministeriet dertil godkendt bank eller  

 sparekasse.
I tilfælde, hvor udbetaling sker gennem bank eller sparekasse,  

 skal der ved indbetaling til pengeinstituttet af overarbejdspenge, der  

 tilkommer tilsynsfunktionæren for den forløbne måned, medfølge en erklæring  

 om overarbejdet fra den ved virksomheden ansatte kontrollerende dyrlæge.
Arbejdsbestemte tillæg § 9.  Til tilsynsteknikere ved kreatur og  

 svineslagterierne ydes der et båndtillæg på 1150,00 kr. pr. måned.
Nattillæg § 10.  For arbejde i tiden fra kl. 17 til kl. 6 ydes  

 der tilsynsfunktionærer et tillæg på 7,65 kr. pr. time, med mindre der er  

 tale om overarbejde eller skifteholdsarbejde.
Tillægget udbetales pr.  

 påbegyndt halve time.
 Stk. 2.  Hvor en del af den normale arbejdstid falder  

 uden for perioden kl. 06-17, og hvor der ikke er tale om skifteholds- eller  

 overarbejde, betales for den del af arbejdstiden, der falder i tiden kl 02-06  

 et tillæg svarende til forskellen mellem sædvanlig overtimebetaling (50 pct.)  

 og timeløn, jf. § 2, stk. 1. I disse tilfælde ydes ikke ovennævnte tillæg på  

 7,65 kr. pr. time.
 Stk. 3.  Overarbejde i nævnte tidsrum, der ikke står i  

 forbindelse med den normale arbejdstid, beregnes til mindst 3 timer og  

 betales med sædvanlig timeløn med tillæg af 50 pct.
Arbejdstiden § 11.  Arbejdstiden er 38 timer ugentlig og pr. 1.  

 september 1990 nedsættes den til 37 timer ugentlig.
 Ved ugen forstås i denne overenskomst tiden fra mandag til løndag incl.
 Arbejdstiden placeres under hensyntagen til kontrolarbejdet på den  

 pågældende virksomhed i videst muligt omfang mellem kl. 6.00 og 17.00.
 Tilsynsteknikere beskæftiget ved båndkontrollen følger slagteliniens  

 arbejdstid.
 Stk. 2.  Er der ved en virksomhed kun ansat 1  

 tilsynsfunktionær svarer arbejdstiden som hovedregel til virksomhedens  

 almindelige arbejdstid.
 Stk. 3.  Er der ansat 2 eller flere tilsynsfunktionærer  

 ved en virksomhed, der ikke arbejder på skift, skal hver tilsynsfunktionærs  

 daglige arbejdstid fastsættes under hensyntagen til kontrolarbejdet på den  

 pågældende virksomhed.
 Stk. 4.  Ved etablering af arbejde i holddrift  

 (skifteholdsarbejde) gælder bestemmelserne i overenskomst af 1989 mellem  

 Nærings- og Nydelsesmiddelarbejderforbundet og Slagteriernes  

 Arbejdsgiverforening, jf. bilag 1. Dog sker nedsættelsen af arbejdstiden på  

 2. og 3. skift pr. 1. september 1990 til 35 timer ugentlig.
Spisepauser § 12.  Spisepauser fastsættes, i det omfang det er  

 muligt, efter de for virksomhedens arbejdere gældende regler.
Spisepauser i  

 forbindelse med overarbejde og arbejde på søn- og helligdage kan ikke  

 afkortes i lønnen.
Fastlagte pauser skal holdes, og kun forskydning op til en  

 time kan finde sted.
Der betales ikke for forskydning.
Suspension og andet fravær § 13.  En tilsynsfunktionær, der suspenderes fra sin  

 stilling, har ikke ret til at få løn udbetalt under suspensionen.
I tilfælde,  

 hvor lønudbetalingen sker gennem et pengeinstitut, jf. § 7, stk. 2, skal den  

 pågældende virksomhed i suspensionsperioden deponere lønnen i  

 pengeinstituttet.
Fører suspensionen til afsked af tilsynsfunktionæren,  

 falder et således deponeret lønbeløb tilbage til virksomheden.
Fører  

 suspensionen ikke til afsked, skal lønbeløb, der er tilbageholdt i  

 suspensionsperioden udbetales tilsynsfunktionæren, når suspensionen hæves,  

 medmindre særlige forhold gør sig gældende.
 Stk. 2.  Tilsynsfunktionæren har ret til at møde med  

 bisidder ved afhøringer.
Overarbejde § 14.  Overarbejde på samtlige ugedage betales med  

 sædvanlig timeløn, jf. § 4 plus et tillæg på 50 pct. heraf.  

 Overarbejdsbetalingen beregnes pr. påbegyndt halve time, idet der dog mindst  

 betales for 1 times overarbejde i forbindelse med normal arbejdstids  

 begyndelse og ophør.
 Stk. 2.  Overarbejde i weekender uden tilslutning til  

 den normale arbejdstid og overarbejde på søn- og helligdage beregnes med  

 mindst 2 timer og betales med sædvanlig timeløn, jf. § 4, med tillæg af 50  

 pct.
Stk. 3.  Overarbejde af længere varighed end 1 time skal  

 varsles senest den foregående dag inden normal arbejdstids ophør.
I modsat  

 fald ydes et tillæg på 50 pct. af en kvotatimeløn som tillæg til  

 overarbejdsbetalingen i øvrigt.
På dage umiddelbart efter en søn- og  

 helligdag kan sådant overarbejde dog varsles inden første spisepause den  

 pågældende dag.
En tilsynsfunktionær, der af personlige grunde er forhindret  

 i at deltage i overarbejde, skal meddele overdyrlægen dette ved tilsigelsen  

 til overarbejde.
Varsling bortfalder i tilfælde af maskinskade og andre  

 forhold, som arbejdsgiveren ikke er herre over.
Stk. 4.  For hver påbegyndt 3 timers overarbejde i  

 tilslutning til arbejdstiden (dog ikke for en enkelt time) har  

 tilsynsfunktionærer krav på 1/2 times spisepause.
Såfremt det ikke har været  

 muligt at afholde sådanne pauser, kan de tillægges og betales som  

 overarbejde.
 Stk. 5.  Varslede antal timer til overarbejde på  

 lørdage/søndage og andre fridage skal betales, selv om de ikke kommer til  

 udførelse.
Ferie § 15.  Tilsynsfunktionærer er omfattet af ferieloven.  

 Tilsynsfunktionærer, der holder ferie med løn, er berettiget til særlig  

 feriegodtgørelse i stedet for ferietillæg efter ferielovens § 14, stk. 1.
Stk. 2.  Beregningsgrundlaget for den særlige  

 feriegodtgørelse er den ansattes skattepligtige indkomst for tjenstligt  

 arbejde i optjeningsåret med tillæg af 1)den ansattes egetbidrag til ATP og 2)den ansattes bidrag til AUD Stk. 3.  I det beløb, der er beregnet efter stk. 2,  

 fradrages 1)den ansattes eget pensionsbidrag og 2)udbetalt særlig feriegodtgørelse Stk. 4.  Den særlige feriegodtgørelse udgør 1,5 pct. af  

 beregningsgrundlaget efter stk. 2-3.
 Opsigelsesvarsel, løn under sygdom, militærtjeneste m.v.
 § 16.  De i funktionærloven omhandlede regler om  

 opsigelse, fratrædelsesgodtgørelse, løn under fravær på grund af sygdom og  

 afskedigelse som følge af sygdom, indkaldelse til militærtjeneste, og  

 efterløn finder anvendelse for tilsynsfunktionærer.
 Stk. 2.  En tilsynsfunktionær er pligtig at søge sin  

 afsked fra udgangen af den måned, hvori pågældende fylder 67 år.
 Stk. 3.  Ved afskedigelse af tilsynsfunktionærer gælder  

 den mellem Finansministeriet og Statsansattes Kartel indgåede hovedaftale jf.  

 § 21.
Barns 1. sygedag § 17.  Institutionen kan give den ansatte hel eller  

 delvis tjenestefrihed til pasning af et sygt barn, når 1)det er barnets første sygedag, 2)hensynet til barnets forhold gør dette nødvendigt, 3)forholdene på tjenestestedet tillader det, 4)barnet er under 18 år og 5)barnet er hjemmeværende.
 Stk. 2.  Fravær efter stk. 1 noteres på de lister, der  

 føres om de ansattes sygefravær.
 Stk. 3.  Den ansatte oppebærer under tjenestefriheden  

 indtægt, svarende til den indtægt, som den ansatte ville have oppebåret i  

 sygdomstilfælde, idet der dog i denne fraværssituation ikke indgår de særlige  

 ydelser, som er omhandlet i Finansministeriets vejledninger om udbetaling af  

 visse særlige ydelser under sygdom, jf. cirkulærer af 25. maj 1977 og 2. maj  

 1978.
 Stk. 4.  Adgangen til tjenestefrihed efter stk. 1, kan  

 for den enkelte ansatte inddrages ved misbrug.
Graviditet, barsel og adoption § 18.  Tilsynsfunktionærer er omfattet af aftale af 5.  

 september 1989 mellem Finansministeriet og centralorganisationernes  

 Fællesudvalg om fravær i tjenesten i forbindelse graviditet, barsel og  

 adoption.
 Stk. 2.  For ansatte, der ikke opfylder kravet om  

 karenstid i ovennævnte aftale, gælder reglerne i dagpengeloven og  

 barselsorlovsloven.
Flyttegodtgørelse § 19.  Såfremt en tilsynsfunktionær forflyttes til  

 andet tjenestested og derfor er nødt til at foretage flytning af husstand og  

 bohave, ydes der godtgørelse efter de for statens tjenestemænd gældende  

 regler.
 Udlevering af arbejdstøj m.v.
§ 20.  Tilsynsfunktionærerne får af virksomheden  

 udleveret arbejdstøj i form af kitler, overtræksbenklæder, forklæder, huer og  

 fodtøj efter behov.
Tilsynsfunktionærer ved frysehuse og på virksomheder med  

 fryserum får herudover af virksomheden udleveret varmt overtrækstøj efter  

 behov.
 Stk. 2.  I den daglige arbejdstid indgår fornøden tid  

 til vask af knive og forklæder.
Hovedaftale § 21.  Den mellem Finansministeriet og Statsansattes  

 Kartel indgåede hovedaftale af 20. juni 1988, finder anvendelse på denne  

 overenskomst.
Ikrafttræden og opsigelse § 22.  Overenskomsten træder i kraft fra 1. april 1989  

 og er gældende, til den af en af parterne skriftligt opsiges med 3 måneders  

 varsel til ophør en 31. marts, dog tidligst den 31. marts 1991.
 Stk. 2.  Aflønningen af tilsynsfunktionærer sker - fra  

 det tidspunkt da en opsigelse af overenskomsten får gyldighed, og indtil en  

 ny overenskomst indgås - på grundlag af den på overenskomstens sidste  

 gyldighedsdag gældende lønjusteringsaftale for statens tjenestemænd.
København, den 15. november 1989 Dansk Funktionærforbund  

 Finansministeriet P.M.V.
Tony Rytkønen / Niels Paludan Knud Erik Johansen Bilag 1 Skifteholdsbestemmelser (Uddrag af overenskomst mellem Nærings- og Nydelsesmiddelarbejder  

 Forbundet og Slagteriernes Arbejdsgiverforeninger 1989).
2 holds drift 1. 1. hold: Arbejdstiden for 1. hold lægges inden for  

 tiden kl. 06.00 til 16.00. Det ugentlige antal normale arbejdstimer på 1.  

 hold er overenskomstens ordinære antal effektive timer.
2. 2. hold: Arbejdstiden for 2. hold lægges i  

 tilslutning til 1. holds arbejdstid.
Det ugentlige antal normale arbejdstimer  

 for 2. hold er 37 effektive timer, for hvilke der betales fuld ugeløn.  

 Individuel overlapning eller slip kan finde sted.
 For alle timer ydet en tillægsbetaling på kr. 6,60 kr. pr. time.
 3. Skiftning mellem holdene, såfremt andet ikke er  

 aftalt lokalt.
 4. Eventuelle tillæg, ydet i henhold til  

 overenskomsten, bibeholdes.
3 holds drift 1. Det ugentlige antal normale arbejdstimer ved 3  

 holds drift er for 1. hold 38 timer, for 2. og 3. hold 37 timer, for hvilke  

 der betales fuld ugeløn.
Arbejdstiden for 2. og 3. hold lægges normalt i tilslutning til  

 forudgående holds afslutningstidspunkt.
Individuel overlapning eller slip kan  

 finde sted.
 3. For 2. hold ydes et tillæg på kr. 6,60 pr. time.
 4. For 3. hold ydes et tillæg på kr. 10,34 pr. time.
 5. Skiftning mellem holdene såfremt andet ikke aftales  

 lokalt.
 6. Eventuelle tillæg, ydet i henhold til  

 overenskomsten, bibeholdes.
Fællesregler for 2 og 3 holds drift 1. Hvor der indføres 2 eller 3 holds drift, kan der  

 kun beskæftiges det i holdene antagne mandskab, dog har virksomheden ret til  

 at sætte mandskab fra et skiftehold til at udføre arbejde på et daghold eller  

 omvendt - når de gældende arbejderes arbejdstid inden for ugen ikke ændres.
2. Holdene i 2 og 3 holds drift behøver ikke at bestå  

 af samme antal arbejdere.
Skiftning mellem holdene finder sted mandag morgen.
 3. Påbegyndelse af holddrift varsles mindst 1 uge  

 forud og kan etableres på en hvilken som helst dag i ugen, men kan kun ophøre  

 sidste arbejdsdag i ugen ved arbejdstidens slutning for sidste hold.
 4. Spisepausernes længde og lægning kan fastsættes  

 efter aftale mellem de lokale parter.
 5. Hvor produktionen nødvendiggør en længere driftstid  

 end den samlede overenskomstmæssige arbejdstid for 1., 2. og 3. skift, kan  

 den resterende driftstid udfyldes ved indsættelse af afløsere eller fordeling  

 af arbejdstiden på flere hold.
 6. For holddriftsarbejde om lørdagen betales følgende  

 tillæg:
Fra kl. 14.00 til kl. 22.00 kr. 22,50 Fra kl. 22.00 til kl. 06.00 kr. 30,00 7. For holddriftsarbejde om lørdagen betales følgende  

 tillæg:
 Fra kl. 14.00 til kl. 22.00 kr.
Fra kl. 22.00 til kl. 06.00 8. Holddriftsarbejde indenfor et søn- og  

 helligdagsdøgn betales med et tillæg på kr. 40,00 kr.
Arbejdstidsnedsættelse Den 1. september 1988 nedsættes arbejdstiden på 2. og 3. hold til 36 timer  

 og den 1. september 1990 til 35 timer.
 Den 1. september 1990 nedsættes arbejdstiden for daghold på 3 holdsskift  

 til 37 timer.
