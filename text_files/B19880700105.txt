I.
Regulativets område.
§ 1 Nærværende regulativ gælder for fiskeriet i Vester Vandet sø, men ikke  

 dens tilløb og afløb.
§ 2 Medlemmer af regulativet er enhver bredejer ved regulativområdet.
Ingen  

 anden kan være medlem.
Medlemmer af regulativet danner en forening, hvis navn  

 er »Fiskeriforeningen for Vester Vandet Sø«.
Medlemsskabet fortabes  

 ved salg af ejendommen og overgår dermed automatisk til den nye ejer.
II.
Bestemmelser om fiskeriet.
§ 3 Fiskeriet i søen skal drives i overensstemmelse med den til enhver tid  

 gældende ferskvandsfiskerilovgivningen og efter de af Danmarks Fiskeri- og  

 Havundersøgelser givne retningslinier efter beslutning på en lovlig  

 generalforsamling.
§ 4 Retten til at drive fiskeri forvaltes efter gældende lov om  

 ferskvandsfiskeri, dog kan foreningen efter beslutning på en lovlig  

 generalforsamling og de berørte bredejeres accept udleje eller bortforpagte  

 fiskeriet i hele søen eller dele af søen, enten det samlede fiskeri eller  

 opdelt som lyst- og erhvervsfiskeri eller bestemte fiskearter, hvilket ikke  

 berører dem enkelte bredejers fiskeret.
§ 5 Bestyrelsen vælger et af foreningens medlemmer som opsynsmand.
Valget af  

 opsynsmand skal godkendes af fiskeriministeren, der forsyner opsynsmanden med  

 et fiskeripolitiskilt.
Opsynsmandens instruks skal godkendes af  

 fiskeriministeren, jfr. i øvrigt gældende lov om ferskvandsfiskeri.
§ 6 Fangstresultater skal opgives til bestyrelsen, som en gang om året  

 foranlediger disse indsendt til Fiskeriministeriet.
III.
Foreningens opgaver.
§ 7 Foreningens bestyrelse skal bestræbe sig for at ophjælpe fiskebestanden,  

 og søg den udnyttet bedst muligt f.eks. ved 1. bekæmpelse af uønskede fiskearter, indfangning af  

 legefisk til afstrygning, klækning og udsætning af yngel, eventuelt opdræt og  

 udsætning af sættefisk, samt sikring af den størst mulige naturlige  

 opvandring af åleyngel til søen; 2. hensigtmæssig befiskning af de værdifulde  

 fiskearter på de tider, da prisen på disse er størst, 3. at påtale alle forureninger af vandet, som kan  

 antages at skade fiskeriet, og i det hele varetage dettes interesser over for  

 andre for fiskeriets uheldige indgreb i søens naturlige tilstand.
IV.
Foreningens indre forhold.
§ 8 Foreningen ledes af en bestyrelse bestående af 3 personer, valgt blandt  

 medlemmerne.
Formanden, der tillige er kasserer, er ulønnet.
Bestyrelsen og  

 en revisor vælges på den ordinære generalforsamling med simpel majoritet for  

 eet år ad gangen.
Genvalg kan finde sted.
Bestyrelsen vælger ud af sin midte  

 en formand, ligeledes for eet år ad gangen.
Stk. 2 Når bestyrelsen er valgt, sker der indberetning til Fiskeriministeriet om,  

 hvem der er valgt, ligesom der gives indberetning til Fiskeriministeriet om  

 senere stedfundne ændringer i bestyrelsens sammensætning.
§ 9 Regnskabsåret følger kalenderåret.
Stk. 2 Såvel udgifter som indtægter fordeles på samtlige medlemmer i forhold til  

 loddernes bredlængde for det forløbne regnskabsår.
§ 10 Den ordinære generalforsamling, der skal afholdes inden udgangen af juli,  

 sammenkaldes af formanden med 14 dages varsel, enten ved bekendtgørelse i  

 lokale blade, eller ved skriftlig indvarsling med opgivelse af dagsorden til  

 hvert enkelt medlem.
På den ordinære generalforsamling aflægger formanden  

 beretning om foreningens virksomhed, og det reviderede regnskab fremlægges  

 til godkendelse.
Desuden skal der ske valg af bestyrelse.
Ekstraordinær  

 generalforsamling bekendtgøres som den ordinære generalforsamling og  

 sammenkaldes som denne så ofte, formanden finder det nødvendigt, eller når  

 mindst halvdelen af medlemmerne tilstiller formanden en af disse underskreven  

 begæring herom indeholdende dagsorden, hvorefter formanden inden 8 dage skal  

 bekendtgøre generalforsamlingen.
Stk. 2 Indkaldelse til generalforsamling tilstilles tillige Fiskeriministeriet  

 med meddelelse om dagsorden.
Stk. 3 Fiskeriministeren eller dennes stedfortræder har ret til at overvære  

 generalforsamlingen og deltage i forhandlingerne, men har ingen stemmeret.
§ 11 Enhver lovlig generalforsamling er beslutningsdygtig og tager sine  

 bestemmelser med simpel majoritet, se dog § 4.
Stk. 2 Skriftlig fuldmagt er gyldig.
Hvert medlem har 1 stemme.
§ 12 Overtrædelse af regulativets § 3 straffes med bøde, i øvrigt kan  

 overtrædelse af regulativets bestemmelser forebringes for  

 generalforsamlingen, der tager bestemmelse om, hvorledes overtrædelsen skal  

 straffes.
§ 13 Forandringer i, tillæg til eller ophævelse af regulativet skal vedtages på  

 en generalforsamling og godkendes af Fiskeriministeriet, jfr. i øvrigt  

 gældende lov om ferskvandsfiskeri.
§ 14 For alle forhold, hvorom der ikke i regulativet er givet særlige  

 bestemmelser, gælder bestemmelserne i den til enhver tid gældende lov om  

 ferskvandsfiskeri.
§ 15 Overtrædelse af bestemmelsen i § 3 straffes bøde, jfr. lovens § 64, stk.  

 3.
§ 16 Foranstående regulativ afløser regulativet af 25. august 1931 med tillæg  

 af 11. september 1970 og træder i kraft den 1. november 1988.
 Fiskeriministeriet, den 6. oktober 1988.
P.
M.
V.
 E.B.
