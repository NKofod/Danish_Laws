 Told- og Skattestyrelsen har foretaget en praksisændring vedrørende  

 fradragsret for nul-stillede A-skatter og bidrag til arbejdsmarkedsfonde.
Af det ophævede SD-cirkulære 1982-16, pkt. 4.5 fremgår, at en nul-stillet  

 indkomstmodtager kan anmelde det nul-stillede beløb som en fordring i et  

 eventuelt bo.
Endvidere kan indkomstmodtageren ved opgørelsen af sin  

 skattepligtige indkomst fradrage et eventuelt tab, hvis fordringen ikke opnår  

 fuld dækning i boet.
Landsskatteretten fastholdt ved kendelse af 29/10 1996 en tidligere afsagt  

 kendelse af 7/12 1995, som er offentliggjort i TfS 1996, 165. Ved kendelsen  

 statuerede Landsskatteretten, at der ikke findes hjemmel til fradrag for tab  

 på fordringer, som en lønmodtager opnår mod sin arbejdsgiver i forbindelse  

 med nul-stilling af den pågældendes A-skat.
Lønmodtageren indrømmedes dog et  

 ligningsmæssigtfradrag, idet Landsskatteretten henså til, at der på baggrund  

 af SD-cirkulære 1982-16 må antages at være udviklet en praksis, hvorefter der  

 gives fradrag for de herom omhandlede tab.
 Told- og Skattestyrelsen har bl.a. foranlediget af  

 Landsskatteretskendelsen foretaget en revidering af ovennævnte cirkulære.
Af TS-cirkulære 1997-9, pkt. 4.5 fremgår, at en nul-stillet  

 indkomstmodtager kan anmelde det nulstillede beløb som en fordring i et  

 eventuelt bo, og at indkomstmodtageren ikke har fradragsret for beløbet ved  

 opgørelsen af den skattepligtige indkomst.
Praksisændringen vedrørende  

 fradragsretten for nul-stillede beløb har virkning fra 1. maj 1997, jf.  

 cirkulærets pkt. 4.7.
