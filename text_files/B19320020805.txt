 I Medfør af § 12 i Lov om Tilsyn med Skibe af 29. Marts 1920 med senere  

 Ændringer fastsættes herved følgende:
§ 1 Varekolli, der har en Bruttovægt af 1000 kg. eller derover, og som skal  

 transporteres med Skib, skal - hvad enten Afskibningen foregaar i dansk eller  

 udenlandsk Havn - forinden Afskibningen henholdsvis Afsendelsen paa anden  

 Maade her fra Landet forsynes med Angivelse af Bruttovægten i Kilogram.  

 Vægtangivelsen skal mærkes udvendig paa Godset (Emballagen) paa tydelig og  

 holdbar Maade.
 Dersom Godsets nøjagtige Vægt paa Grund af særlige Forhold ikke lader sig  

 fastslaa, er det tilladt at paamærke Godset en anslaaet Vægt; men det skal i  

 saa Fald af Paamærkningen tydeligt fremgaa, at Vægtangivelsen er omtrentlig.
§ 2 Naar Varekolli som i § 1 omhandlet indlades i Skib i dansk Havn eller paa  

 dansk Søterritorium, har Afladeren Ansvaret for, at Godset er forsynet med  

 behørig Vægtangivelse; i modsat fald paahviler dette Ansvar den, som her fra  

 Landet afsender Godset.
Forpligtelsen til at sørge for, at Vægtangivelsen er paamærket,  

 bortfalder, saafremt Afsendelsen af Godset fra vedkommende danske  

 Afsendelsessted sker i Henhold til et i Udlandet udstedt, gennemgaaende  

 Fragtbrev.
Sker Videreforsendelsen paa nyt her i Landet udstedt Fragtbrev,  

 bortfalder Forpligtelen, forsaavidt Godset allerede i Forvejen er forsynet  

 med en tydelig Vægtangivelse, der skønnes at være rigtig.
§ 3 Overtrædelse af denne Bekendtgørelse straffes i Henhold til § 43 i Lov om  

 Tilsyn med Skibe af 29. Marts 1920 med senere Ændringer, jfr. § 6 i Lov om  

 Ikrafttræden af Borgerlig Straffelov m.v. af 15. April 1930, med Bøder fra 10  

 Kr., forsaavidt ikke Forholdet efter den almindelig Lovgivning medfører  

 højere Straf.
§ 4 Denne Bekendtgørelse træder i Kraft den 1. Januar 1933.
 Ministeriet for Søfart og Fiskeri, den  

 9. Juli 1932.
Th.
Stauning.
 Emil Krogh.
