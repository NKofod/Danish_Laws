Cirkulæreskrivelse  

 om hurtig eftersøgning og anholdelse af fængselsdømte, der udebliver efter  

 tilsigelse til afsoning I juni måned 2004 strammede kriminalforsorgen kursen over for  

 fængselsdømte, der udebliver efter tilsigelse til afsoning.
Det blev i den  

 forbindelse  

 besluttet, at udeblivelse efter tilsigelse til afsoning forringer de  

 indsattes  

 muligheder for tidlig prøveløsladelse i medfør af straffelovens §  

 40 a.
Dette er nu særligt fremhævet i  

 den blanket, der anvendes ved tilsigelse af dømte til afsoning, ligesom det  

 fremgår tydeligt,  

  

 at  

 ude  

 blivelse  

 vil medføre anholdelse,  

  

 at  

 udeblivelse kan medføre, at afsoningen vil  

 ske i et lukket fængsel, og  

  

 at  

 udeblivelse kan begrænse muligheden for udgang.
Den strengere kurs har resulteret i et fald i andelen af udeblevne  

 afsonere.
I perioden januar 2005  maj 2005 var andelen af  

 fængselsdømte, der  

 udeblev fra tilsigelse til afsoning i gennemsnit 20,9 pct.
Til sammenligning  

 var andelen i samme periode i 2004 24,2 pct.
Der er således i 2005 sket et  

 fald  

 i andelen af fængselsdømte, der udeblev fra tilsigelse til afsoning på 13,6  

 pct.
Det er imidlertid fortsat for mange, der udebliver efter  

 tilsigelse til afsoning.
Justitsministeriet finder det uacceptabelt, at dømte  

 ikke møder op til afsoning i overensstemmelse med tilsigelsen.
Hertil kommer,  

 at udeblivelserne vanskeliggør kriminalforsorgens planlægning med henblik på  

 den bedst mulige udnyttelse af fængselskapaciteten.
 Justitsministeriet finder det på den baggrund nødvendigt, at der  

 gennemføres yderligere stramninger over for fængselsdømte, der udebliver  

 efter  

 tilsigelse til afsoning.
 Som led i en styrket indsats forventer Justitsministeriet om  

 kort tid at fremsætte et lovforslag, hvorefter fængselsdømte, der udebliver  

 fra  

 tilsigelse til afsoning uden lovlig grund, fratages muligheden for at få  

 sædvanlig udgang i de første tre måneder efter indsættelsen  

 (udgangskarantæne).
Som et yderligere led i indsatsen er det efter  

 Justitsministeriets opfattelse væsentligt, at der fra politiets side reageres  

 hurtigt og konsekvent over for fængselsdømte, der udebliver efter tilsigelse  

 til afsoning.
Det er nærliggende at antage, at det vil kunne begrænse  

 antallet  

 af udeblivelser, hvis politiet hurtigst muligt efter kriminalforsorgens  

 underretning om, at den dømte er udeblevet efter tilsigelse til afsoning,  

 iværksætter eftersøgning og anholdelse af de pågældende personer.
 Justitsministeriet skal  

 på den baggrund understrege vigtigheden af, at politiet i sager om  

 fængselsdømte, der udebliver efter tilsigelse til afsoning, hurtigst muligt  

 iværksætter  

 eftersøgning og anholdelse af de pågældende med henblik på afsoning.
