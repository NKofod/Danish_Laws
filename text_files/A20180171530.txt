Lov om ændring af lov om planlægning (Strategisk planlægning for landsbyer) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om planlægning, jf. lovbekendtgørelse nr. 287 af 16. april 2018, foretages følgende ændringer:
 1. Efter kapitel 2 a indsættes:
»Kapitel 2 b Strategisk planlægning for landsbyer § 5 c.
Kommuneplanlægningen skal under hensyn til lokale forhold indeholde en strategisk planlægning, der sammenhængende tager stilling til muligheder for udvikling af landsbyer, jf. § 5 d.
 Stk. 2. Kommunalbestyrelsen skal koordinere den strategiske planlægning for landsbyer med nabokommuner, hvis muligheder for udvikling af landsbyer også er afhængig af udviklingen af landsbyer i disse kommuner.
 Stk. 3. Erhvervsministeren kan fastsætte regler om grundlaget for kommunalbestyrelsens strategiske planlægning for landsbyer.
§ 5 d.
Kommuneplanlægningen for landsbyer skal 1) understøtte en udvikling af levedygtige lokalsamfund i landsbyer, 2) fremme en differentieret og målrettet udvikling af landsbyer og 3) angive overordnede målsætninger og virkemidler for udviklingen af landsbyer.« 2. I § 11 a, stk. 1, indsættes efter nr. 22 som nyt nummer:
 »23) udviklingen af landsbyer,«.
 Nr. 23-27 bliver herefter nr. 24-28.
 3. I § 11 a, stk. 1, nr. 25, der bliver nr. 26, ændres »nr. 24« til: »nr. 25«.
 4. I § 11 a, stk. 1, nr. 26, der bliver nr. 27, ændres »nr. 25« til: »nr. 26«.
 5. I § 11 e indsættes efter stk. 2 som nyt stykke:
»Stk. 3. Redegørelsen for den del af kommuneplanen, som indeholder en strategisk planlægning for landsbyer, jf. § 5 c, stk. 1, skal indeholde 1) oplysninger om grundlaget for den strategiske planlægning for landsbyer og 2) en redegørelse for, hvordan kommuneplanlægningen understøtter den ønskede udvikling af landsbyer.« Stk. 3-5 bliver herefter stk. 4-6.
 6. I § 15 b, stk. 2, ændres »nr. 25« til: »nr. 26«.
 7. I § 37, stk. 6, nr. 2, ændres »nr. 27« til: »nr. 28«.
§ 2 Stk. 1. Loven træder i kraft den 1. januar 2019.
 Stk. 2. §§ 5 c og 5 d, § 11 a, stk. 1, nr. 23, og § 11 e, stk. 3, i lov om planlægning som affattet ved denne lovs § 1, nr. 1, 2 og 5, finder ikke anvendelse for kommuneplaner, hvortil forslag er offentliggjort inden den 1. juli 2019.
Givet på Marselisborg Slot, den 27. december 2018 Under Vor Kongelige Hånd og Segl MARGRETHE R.
