Betænkning afgivet af Beskæftigelsesudvalget den 7. december 2016 Betænkning over Forslag til lov om ændring af lov om arbejdsløshedsforsikring m.v.
(Tidspunkt for skift af dagpengesats for unge under 25 år og ph.d.-studerendes ret til arbejdsløshedsdagpenge) [af beskæftigelsesministeren (Jørn Neergaard Larsen)]:
1. Ændringsforslag Der er stillet 5 ændringsforslag til lovforslaget.
Beskæftigelsesministeren har stillet ændringsforslag nr. 5 og Enhedslistens, Alternativets og Socialistisk Folkepartis medlemmer af udvalget har stillet ændringsforslag nr. 1-4.
2. Udvalgsarbejdet Lovforslaget blev fremsat den 9. november 2016 og var til 1. behandling den 15. november 2016. Lovforslaget blev efter 1. behandling henvist til behandling i Beskæftigelsesudvalget.
Møder Udvalget har behandlet lovforslaget i 3 møder.
Høring Den 10. november 2016 sendte beskæftigelsesministeren de indkomne høringssvar og et notat herom til udvalget.
Spørgsmål Udvalget har stillet 8 spørgsmål til beskæftigelsesministeren til skriftlig besvarelse, som denne har besvaret.
3. Indstillinger Et flertal i udvalget (S, DF, V, LA, RV og KF) indstiller lovforslaget til vedtagelse med det af beskæftigelsesministeren stillede ændringsforslag.
 Et mindretal i udvalget (EL, ALT og SF) indstiller lovforslaget til vedtagelse med de af mindretallet stillede ændringsforslag.
 Hvis de af mindretallet stillede ændringsforslag ikke vedtages, vil mindretallet stemme for det af beskæftigelsesministeren stillede ændringsforslag, og mindretallet vil stemme imod lovforslaget ved 3. behandling.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til titlen Af et mindretal (EL, ALT og SF):
 1) I undertitlen udgår »og ph.d.-studerendes ret til arbejdsløshedsdagpenge«.
[Konsekvensændring] Til § 1 2) Nr. 3 udgår.
[Besparelse vedrørende ph.d.-studerende udgår] Til § 2 3) Paragraffen affattes således:
»Loven træder i kraft den 1. juli 2017.« [Konsekvensændring] Til § 3 4) Paragraffen udgår.
[Konsekvensændring] Af beskæftigelsesministeren, tiltrådt af et flertal (S, DF, V, LA, RV og KF):
 5) Som stk. 2 indsættes:
»Stk. 2. Lovens § 1, nr. 3, finder ikke anvendelse på medlemmer, som fra den 2. januar 2017 til og med den 30. juni 2017 overgår til at modtage dagpenge under deltagelse i en ph.d.-uddannelse, hvis uddannelsen gennemføres som en deltidsuddannelse med et timetal på under 20 timer om ugen.
For sådanne medlemmer finder de hidtil gældende regler i § 62 a i lov om arbejdsløshedsforsikring m.v. fortsat anvendelse i perioden fra den 2. januar 2017 til og med den 30. juni 2017. 1. og 2. pkt. omfatter medlemmer, som er indplaceret i, eller som indplaceres i en dagpengeperiode, jf. § 55 i lov om arbejdsløshedsforsikring m.v., i den omtalte periode.« [Lempeligere indfasning af ophævelse af ph.d.-studerendes ret til arbejdsløshedsdagpenge] Bemærkninger Til nr. 1-4 Enhedslisten, Alternativet og Socialistisk Folkeparti kan stemme for loven med de af de pågældende partier stillede ændringsforslag om, at ph.d.-delen udgår af lovforslaget.
Såfremt ændringsforslagene ikke vedtages, stemmer partierne imod lovforslaget, da EL, ALT og SF finder det urimeligt at forringe mulighederne for, at ph.d.-studerende kan færdiggøre deres uddannelse.
Til nr. 5 Det følger af § 3, at ophævelsen af ret til arbejdsløshedsdagpenge samtidig med deltagelse i en ph.d.-uddannelse på under 20 timer om ugen ikke finder anvendelse på medlemmer, som forud for den 2. januar 2017 modtager dagpenge under deltagelse i en ph.d.-uddannelse, hvor uddannelsen gennemføres som en deltidsuddannelse med et timetal på under 20 timer om ugen.
For sådanne medlemmer finder de hidtil gældende regler i § 62 a i lov om arbejdsløshedsforsikring m.v. fortsat anvendelse.
 I forbindelsen med 1. behandling af lovforslaget blev der fra flere sider peget på behovet for en mere lempelig indfasning af denne del af lovforslaget således, at de studerende og uddannelsesinstitutionerne får et mere rimeligt varsel om de nye regler.
 Det ønske er regeringen indstillet på at opfylde.
 Det foreslås derfor, at den allerede foreslåede indfasning i lovforslagets § 3 udvides.
Konkret foreslås det, at lovens § 1, nr. 3, ikke finder anvendelse på medlemmer, som fra den 2. januar 2017 til og med den 30. juni 2017 overgår til at modtage dagpenge under deltagelse i en ph.d.-uddannelse, hvor uddannelsen gennemføres som en deltidsuddannelse med et timetal på under 20 timer om ugen.
For sådanne medlemmer finder de hidtil gældende regler i § 62 a i lov om arbejdsløshedsforsikring m.v. fortsat anvendelse i perioden fra den 2. januar 2017 til og med den 30. juni 2017.
 Det foreslås videre, at 1. og 2. pkt. alene omfatter medlemmer, som er indplaceret i eller som indplaceres i en dagpengeperiode, jf. § 55 i lov om arbejdsløshedsforsikring m.v., i den omtalte periode.
 I forhold til den i lovforslaget foreslåede indfasningsregel i § 3 omfatter ændringsforslaget således kun medlemmer, som fra den 2. januar 2017 begynder at modtage arbejdsløshedsdagpenge under gennemførelsen af et deltids-ph.d.-studium.
 Det vil for denne gruppe af dagpengemodtagere, i modsætning til medlemmer omfattet af indfasningen i lovforslagets nuværende § 3, ikke være muligt at modtage arbejdsløshedsdagpenge samtidig med deltagelse i et ph.d.-deltidsstudium længere end til den 30. juni 2017. Dette gælder, uanset på hvilket tidspunkt i perioden medlemmet påbegynder at modtage arbejdsløshedsdagpenge under deltagelse i et ph.d.-deltidsstudium.
 Økonomiske og administrative konsekvenser for det offentlige.
 Den ændrede indfasning, der følger af ændringsforslaget, medfører, at flere ph.d.-studerende vil kunne modtage dagpenge i perioden fra den 2. januar 2017 til den 30. juni 2017, svarende til i alt ca. 50 flere helårspersoner i 2017.
 Ændringsforslaget skønnes at medføre direkte offentlige merudgifter til dagpenge og aktivering af dagpengemodtagere på 10,7 mio. kr. i 2017 opgjort før skat og tilbageløb, jf. nedenstående tabel.
Tabel: Samlede økonomiske konsekvenser af ændringsforslaget i 2017 Merudgifterne i 2017 som følge af ændringsforslaget optages på lov om tillægsbevilling for 2017.
 De samlede økonomiske konsekvenser for kommunerne af ændringsforslaget skal forhandles med de kommunale parter.
Bent Bøgsted (DF) fmd.
Jens Henrik Thulesen Dahl (DF) Claus Kvist Hansen (DF) Karina Adsbøl (DF) Marlene Harpsøe (DF) Karina Due (DF) Hans Andersen (V) Peter Juel Jensen (V) Louise Schack Elholm (V) Carl Holst (V) Anni Matthiesen (V) Britt Bager (V) Joachim B.
Olsen (LA) Danny K.
Malkowski (LA) Rasmus Jarlov (KF) Ane Halsboe-Jørgensen (S) Bjarne Laustsen (S) nfmd.
Mattias Tesfaye (S) Leif Lahn Jensen (S) Lennart Damsbo-Andersen (S) Pernille Rosenkrantz-Theil (S) Jan Johansen (S) Henning Hyllested (EL) Christian Juhl (EL) Finn Sørensen (EL) Josephine Fock (ALT) Torsten Gejl (ALT) Sofie Carsten Nielsen (RV) Karsten Hønge (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
