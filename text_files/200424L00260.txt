Betænkning afgivet af Det Energipolitiske Udvalg den 11. maj  

 2005 Betænkning over Forslag til lov om ændring  

 af lov om CO2  

 -kvoter (Anvendelse af kreditter i kvoteordningen) [af  

 transport‑ og energiministeren (Flemming Hansen)] 1. Ændringsforslag Der er stillet 4 ændringsforslag til lovforslaget.
Transport- og  

 energiministeren har stillet ændringsforslag nr. 4. Socialdemokratiets, Det  

 Radikale Venstres og Socialistisk Folkepartis medlemmer af udvalget har  

 stillet  

 ændringsforslag nr. 1-3.
2. Udvalgsarbejdet Lovforslaget blev fremsat den 2. marts 2005 og var til 1.  

 behandling den 12. april 2005. Lovfor-  

  

 slaget blev efter 1. behandling henvist til behandling i Det Energipolitiske  

 Udvalg.
Møder Udvalget har behandlet lovforslaget i 4 møder.
Tidligere behandling og høring Lovforslaget er en genfremsættelse af lovforslag nr.
L 139 fra  

 folketingsåret 2004-05, 1. samling.
Udvalget har fået omdelt det materiale,  

 der  

 forelå i forbindelse med behandlingen af L 139, herunder de høringssvar, som  

 økonomi- og erhvervsministeren sendte til udvalget.
Et udkast til lovforslag nr.
L 139 havde inden fremsættelsen  

 været sendt i høring, og økonomi- og erhvervsministeren sendte den 5.  

 november  

 2004 dette udkast til udvalget, jf. folketingsåret 2004-05, 1. samling, alm.  

 del  bilag 49.
Spørgsmål Udvalget har stillet 17 spørgsmål til transport- og  

 energiministeren til skriftlig besvarelse, som denne har besvaret.
Nogle af  

 udvalgets spørgsmål og transport- og energiministerens svar herpå er optrykt  

 som bilag 2 til betænkningen.
3. Indstillinger og politiske bemærkninger Et  

  

 flertal  

  

 i udvalget  

 (V, DF og KF) indstiller lovforslaget til  

  

 vedtagelse  

  

 med det af transport- og energiministeren stillede ændringsforslag.
 Et  

  

 mindretal  

  

 i  

 udvalget (S, RV og SF) indstiller lovforslaget til  

  

 vedtagelse  

  

 med de stillede ændringsforslag.
EUs kvotedirektiv kunne efter mindretallets opfattelse være et  

 effektivt instrument til at sikre en målrettet gennemførelse af EU-15s  

 samlede  

 reduktionsforpligtelse på 8 pct.
Desværre har EU med regeringens støtte  

 vedtaget  

 det såkaldte linkingdirektiv uden at sætte nogen fast grænse for, hvor stor  

 en  

 del af forpligtelserne der skal opfyldes i EU.
Hermed punkterer man den  

 samlede  

 reduktionsforpligtelse ved at gøre det muligt at opfylde sin forpligtelse ved  

 at købe billige kreditter uden for EU hos andre lande, der har  

 reduktionsforpligtelser (JI-projekter), eller i udviklingslande, der ikke er  

 forpligtede til at reducere emissionen af drivhusgasser (CDM-projekter).  

 Herved  

 udsættes de nødvendige reduktioner af drivhusgasser i EU til kommende  

 budgetperioder, som endnu ikke er fastlagt.
Teknologioverførsel fra velstillede lande er nødvendig, hvis  

 alle skal have adgang til energi.
Mindretallet støtter teknologioverførsel af  

 høj kvalitet.
Det er nødvendigt at omlægge energiproduktionen til vedvarende  

 energikilder for at gøre den bæredygtig, ligesom energibesparelser bør være  

 et  

 centralt element i enhver energi- og klimapolitik.
Mindretallet foreslår, at  

 danske virksomheder skal overholde kvalitetskrav til de projekter, der opnår  

 kreditter,  

 og har derfor stillet ændringsforslag om, at de danske regler for opnåelse af  

 kreditter i udlandet som et minimum skal overholde betingelserne i WWFs  

 Gold  

 Standard.
Miljøministeren har oplyst, at et enkelt af statens projekter ikke  

 lever op til WWFs Gold Standard, nemlig reduktion af emissionen af  

 drivhusgassen lattergas fra en gødningsfabrik.
Mindretallet opfordrer  

 regeringen til at overholde retningslinjerne i Gold Standard, når der  

 fremover  

 aftales projekter, der skal krediteres det danske CO2  

 -regnskab.  

 Herved sikres de samme høje standarder for staten og de kvotebelagte  

 virksomheder.
Mindretallet foreslår samtidig, at regeringen arbejder for at  

 gøre Gold Standard til et fælles EU-kvalitetskrav.
Mindretallet har endvidere stillet ændringsforslag om, at  

 Danmark maksimalt kan købe kreditter i udlandet svarende til 20 pct. af  

 Danmarks reduktionsforpligtelse i første Kyotoperiode.
Dette svarer til de  

 ekstra 5 mio. t, der skyldes valget af 1990 som referenceår for de  

 internationale reduktioner.
Danmark bidrager til EUs  

 reduktionsforpligtelse  

 gennem den nationale reduktionsforpligtelse på 21 pct. af udledningen i 1990  

 i  

 perioden 2008-12. Danmarks reduktionsforpligtelse skal bl.a. ses i lyset af,  

 at  

 Danmark målt i emission pr. indbygger er blandt de mest forurenende lande i  

 verden  

 og absolut storforurener i Europa, jf. besvarelsen af spørgsmål 16.
Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet kan stemme for de stillede ændringsforslag.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af et  

  

 mindretal  

  

 (S, RV  

 og SF),  

 tiltrådt af et  

  

 mindretal  

  

 (EL):
Til § 1 1)  

  

 I det under  

  

 nr. 17  

  

 foreslåede  

  

 §  

 26 a, stk. 1,  

  

 indsættes som  

  

 2. pkt:
»En driftsleder kan  

 årligt højst anvende kreditter svarende til 20 pct. af forpligtelsen efter  

 bestemmelsen  

 i § 26, stk. 1 eller 2.« [Fastlæggelse af et loft på 20 pct. for anvendelse af  

 kreditter] 2)  

  

 I det under  

  

 nr. 17  

  

 foreslåede  

  

 §  

 26 a, stk. 2,  

  

 indsættes efter »stk. 3-4,«:  

 »stk. 6,«.
[Konsekvensændring som følge af kravet om Gold Standard i stk.  

 6] 3)  

  

 I den under  

  

 nr. 17  

  

 foreslåede  

  

 §  

 26 a  

  

 indsættes efter stk. 5 som nyt stykke:
»Stk. 6.  

  

 CDM- og  

 JI-kreditter kan kun anvendes til opfyldelse af forpligtelsen i § 26, stk. 1  

 eller 2, såfremt projektet bag kreditterne opfylder kriterierne for Gold  

 Standard.
Ved Gold Standard forstås de standarder og miljømæssige krav, som  

 er  

 opstillet på initiativ af WWF Verdensnaturfonden som anbefalelsesværdige for  

 CDM- og JI-projekter.
Efter forudgående forelæggelse for et af Folketinget  

 nedsat udvalg kan miljøministeren dog godkende anvendelsen af kreditter, som  

 ikke fuldt ud opfylder kriterierne for Gold Standard, såfremt det skønnes, at  

 projektet bag disse på en miljømæssig forsvarlig og effektiv måde begrænser  

 udslippet af drivhusgasser.« Stk. 6 bliver herefter stk. 7.
[Begrænsning af kreditter til dem, som opfylder Gold Standard] Af  

  

 transport- og  

 energiministeren,  

  

 tiltrådt af  

  

 udvalget:
Til § 2 4)  

  

 I  

  

 stk. 2  

  

 ændres datoen »den 1. maj 2005« til: »den 1. juli 2005«.
[Ændring af dato som konsekvens af genfremsættelse af  

 lovforslaget] Bemærkninger Til nr. 1 Ændringsdirektivet, som implementeres med lovforslaget,  

 indeholder en bestemmelse om, at der fra 2008 skal fastlægges et nationalt  

 loft  

 for produktionsenhedernes anvendelse af projektkreditter under  

 kvoteordningen.  

 Med ændringsforslaget sikres, at der allerede nu fastlægges et loft for, hvor  

 mange kreditter de enkelte driftsledere kan anvende ved opfyldelse af deres  

 forpligtelser efter lovens § 26, stk. 1 og 2. Efter ændringsforslaget  

 fastsættes dette loft til 20 pct. Ændringsforslaget indebærer, at  

 driftslederen  

 højst kan anvende én CDM- eller JI-kredit for hver 4 CO2  

 -kvoter, som  

 anvendes til dækning af udledningerne.
 Da JI-kreditter først kan anvendes fra 2008, vil forslaget i 1.  

 periode kun have betydning for anvendelsen af CDM-kreditter.
Til nr. 2 Ændringsforslaget er en konsekvens af, at reglen om Gold Standard  

 indsættes som et nyt stk. 6, jf. ændringsforslag nr. 3.
Til nr. 3 Med ændringsforslaget sikres, at de kreditter, som anvendes af  

 driftslederne til opfyldelse af CO2  

 -forpligtelserne, som  

 altovervejende hovedregel skal opfylde de kriterier, som er udviklet på  

 initiativ af WWF Verdensnaturfonden, og som af en række ngoer støttes  

 som  

 anbefalelsesværdige for CDM- og JI-projekter.
 Kravet indebærer, at det som udgangspunkt kun er  

 vedvarende energiprojekter og projekter for energibesparelser, som kan udløse  

 kreditter, der kan anvendes.
Der kan imidlertid være behov for, at enkelte andre  

 projektkreditter tillades anvendt, idet projekterne bag disse på en  

 miljømæssig  

 forsvarlig og effektiv måde begrænser udledningen af drivhusgasser.
Som  

 eksempel herpå kan nævnes begrænsning af lattergasemissioner fra  

 landbrugssektoren,  

 herunder fra produktion af gødning.
Efter ændringsforslaget får  

 miljøministeren  

 derfor mulighed for at godkende anvendelsen af sådanne kreditter efter  

 forudgående forelæggelse for et af Folketinget nedsat udvalg.
Til nr. 4 Ved genfremsættelsen af lovforslaget blev datoen for  

 ikrafttrædelsen ændret fra den 1. maj 2005 til den 1. juli 2005, jf. § 2,  

 stk.  

 1, og lovforslagets almindelige bemærkninger.
Ved en fejltagelse blev denne  

 ændring ikke konsekvensrettet i lovforslagets § 2, stk. 2. Ændringsforslaget  

 retter  

 op på dette forhold.
Joan Erlandsen (V)   

 Eyvind Vesselbo (V)  

  

  fmd.  

  

 Jens Kirk (V)   

 Lars Christian Lilleholt (V)   

  

 Ellen Trane Nørby (V)   

 Tina Petersen (DF)   

 Hans Kristian Skibby (DF)   

 Charlotte Dyremose (KF)   

 Christian Wedell‑Neergaard (KF)   

 Arne Toft (S)   

 Kim Mortensen (S)   

 Jens Christian Lund (S)   

 Niels Sindal (S)   

 Torben Hansen (S)   

 Johs.
Poulsen (RV)   

 Anne Grete Holmsgaard (SF)  

  

  nfmd.  

  

 Per Clausen (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 119 Bilagsnr.
Titel 1 Meddelelse om materiale, der forelå i forbindelse med  

 behandlingen af L 139 i folketingsåret 2004-05, 1. samling 2 Tidsplan for udvalgets behandling af lovforslaget 3 1. udkast til betænkning 4 Ændringsforslag fra transport- og energiministeren 5 Revideret tidsplan for udvalgets behandling af  

 lovforslaget 6 2. udkast til betænkning Oversigt over spørgsmål og svar vedrørende L 119 Spm.nr.
Titel 1 Spm. om miljøministerens fastsættelse af regler om  

 tildeling, beholdning, overdragelse og annulering af kvoter og kreditter i  

 forbindelse med CO2,  

 til transport- og energiministeren, og ministerens svar herpå 2 Spm. om, hvorfor Miljø- og Planlægningsudvalget og Det  

 Energipolitiske Udvalg ikke fortsat er med som beslutningstagere ved  

 fastsættelse af regler, til transport- og energiministeren, og ministerens  

 svar herpå 3 Spm. om, hvorvidt registreringen af så vigtige  

 virksomhedsoplysninger kan oplyses til offentligheden, eller om dette bryder  

 med persondataloven, til transport- og energiministeren, og ministerens svar  

 herpå 4 Spm. om, hvor regeringen forestiller sig, at loftet for  

 anvendelse af kreditter skal ligge, når det  som det fremgår af  

 lovforslaget  

  skal fastlægges i forbindelse med fastlæggelsen af kvotetildelingen  

 for  

 perioden 2008-12, til transport- og energiministeren, og ministerens svar  

 herpå 5 Spm., om ministeren ikke mener, at ånden i Kyotoaftalen  

 er, at kreditter kun skal benyttes som et supplement til de eksisterende  

 CO2  

 -kvoter, til transport- og  

 energiministeren, og ministerens svar herpå 6 Spm., om ministeren er indstillet på at sikre, at 75 pct.  

 af Danmarks CO2  

 -reduktionsforpligtelse  

 foretages gennem indenlandske initiativer, til transport- og  

 energiministeren, og ministerens svar herpå 7 Spm. om, hvilke kontrakter om JI- eller CDM-projekter der  

 er indgået eller er under forhandling af danske virksomheder, til transport-  

 og energiministeren, og ministerens svar herpå 8 Spm. om, hvilke af disse projekter der opfylder  

 kriterierne i kvalitetsgarantien »Gold Standard«, til transport- og  

 energiministeren, og ministerens svar herpå 9 Spm., om ministeren vil fremsende en opdateret liste over  

 statslige CDM- og JI-projekter samt oplyse, hvilke der opfylder  

 kvalitetskriterierne  

 i »Gold Standard«, til transport- og energiministeren, og ministerens svar  

 herpå 10 Spm. om, hvilke JI-projekttyper der vil kunne iværksættes  

 i Danmark, og om ministeren vil oplyse kriterierne herfor, til transport- og  

 energiministeren, og ministerens svar herpå 11 Spm., om ministeren  eventuelt gennem en udtalelse i  

 udvalgets betænkning  vil tilkendegive, at den danske  

 godkendelsesordning,  

 som vil blive udarbejdet af Miljøministeriet, vil være i overensstemmelse med  

 principperne i »Gold Standard«, til transport- og energiministeren, og  

 ministerens svar herpå 12 Spm. om, hvordan regeringen fortolker  

 supplementaritetsprincippet i Kyotoprotokollen, og om regeringen har  

 overvejelser om, hvordan princippet gennemføres, til transport- og  

 energiministeren, og ministerens svar herpå 13 Spm. om  som teknisk bistand  at udarbejde et  

 ændringsforslag, som begrænser anvendelsen af fleksible mekanismer til  

 WWFs  

 Gold Standard, til transport- og energiministeren, og ministerens svar herpå 14 Spm. om  som teknisk bistand  at udarbejde et  

 ændringsforslag, der fastsætter et loft på 20 pct. for udenlandske kreditter,  

 til transport- og energiministeren, og ministerens svar herpå 15 Spm. om, hvor stor en andel af Danmarks  

 reduktionsforpligtelser der er eller forventes gennemført i 1990-2001, 2002  

 til dato, i perioden frem til 1. budgetperiode og i 1. budgetperiode 2008-12  

 samt andelen af hjemlige reduktioner heraf, til transport- og  

 energiministeren, og ministerens svar herpå 16 Spm. om emissionen af CO2, henholdsvis CO2  

 -ækvivalenter målt pr. indbygger for hvert af årene fra  

 1990 til dato i »Top 25« blandt verdens lande, til transport- og  

 energiministeren, og ministerens svar herpå 17 Spm. om, hvordan det lovteknisk eller administrativt vil  

 kunne sikres, at EUs medlemslande og EU samlet lever op til  

 supplementaritetsforpligtelsen,  

 til transport- og energiministeren, og ministerens svar herpå Bilag 2 Nogle af udvalgets spørgsmål til transport- og  

 energiministeren og dennes svar herpå Udvalgets spørgsmål og ministerens svar er optrykt efter ønske  

 fra S, RV og SF.
 Spørgsmål 9:
Vil ministeren fremsende en opdateret liste over statslige CDM-  

 og JI-projekter samt oplyse, hvilke der opfylder kvalitetskriterierne i »Gold  

 Standard«? Svar:
 Jeg har forelagt spørgsmålet for miljøministeren, der oplyser følgende:
»I Central- og Østeuropa er der indgået aftaler med fem konkrete  

 JI-projekter, to i Rumænien og et hver i Bulgarien, Estland og Polen.
Det  

 første projekt i Rumænien handler om at udnytte savsmuld fra skovdrift i den  

 rumænske energiforsyning i 5 byer i stedet for olie og naturgas.
Det andet  

 projekt i Rumænien omfatter udvidelse af forsyningen med geotermisk energi i  

 to  

 byer, hvor det erstatter hhv. kul- og gasfyret kraftvarme fra et gammelt  

 nedslidt kraftvarmeværk og oliefyret fjernvarme.
Projektet i Bulgarien medfører, at gødningsfabrikken  

 Agropolychim ved Sortehavskysten reducerer sit udslip af lattergas fra  

 produktionen af kvælstofgødning.
Lattergas er en kraftig drivhusgas med en  

 virkning, der er 310 gange så stor som almindelig CO2. Som et  

 vigtigt led i kontrakten skal det overskud, som fabrikken opnår ved salget af  

 CO2  

 -reduktionerne, bruges til at etablere et rensningsanlæg, der  

 renser fabrikkens spildevand for kvælstof og fosfor.
Fabrikkens spildevand er  

 i  

 dag en af de helt store kilder til forurening af Sortehavet med især  

 kvælstof.
Projektet i Estland er en vindmøllepark.
Der vil blive opført 13  

 vindmøller med en samlet kapacitet på 21,45 MW på en nedlagt sovjetisk  

 missilbase i Türisalu uden for Estlands hovedstad Tallinn.
Møllerne vil  

 producere ren og vedvarende energi, der erstatter strøm produceret på  

 Estlands  

 olieskiffer-fyrede kraftværker.
Projektet i Polen vil opsamle metangassen fra lossepladsen og  

 fra rensningsanlæggets slambehandling i byen Zakopane.
Gassen vil blive  

 udnyttet i gasmotorer, der skal producere varme og el til byen.
Der er endvidere indgået tre kontrakter om indirekte køb af CO2  

 -kreditter  

 gennem internationale kvotebanker og -fonde.
Den første kontrakt er indgået  

 med  

 et samarbejde mellem konsulentfirmaet EcoSecurities og Standard Bank London  

 (ESSB). Den anden kontrakt er indgået med den såkaldte Testing Ground  

 facilitet  

 under det nordiske miljøfinansieringsselskab NEFCO, og den tredje kontrakt er  

 indgået med Verdensbanken.
Der er endnu ikke identificeret konkrete projekter  

 under kontrakterne med de internationale kvotebanker og -fonde.
Fire af de fem projekter, vi har indgået direkte kontrakter med,  

 falder inden for de projektkategorier, som er omfattet af WWFs »Gold  

 Standard«,  

 mens projektet på gødningsfabrikken i Bulgarien falder uden for.
De fire  

 projekter etablerer vedvarende energiproduktion, der sikrer reelle  

 besparelser  

 i udledningen af drivhusgasser, og som bidrager til en bæredygtig udvikling i  

 værtslandet.
Projektet på gødningsfabrikken vurderes også at være et godt  

 klimaprojekt.
Projektet sikrer en meget stor reduktion i udledningen af  

 drivhusgasser, og betalingen for CO2  

 -kreditterne er med til at  

 sikre, at der opføres et spildevandsrensningsanlæg.
Vedr. statslige CDM-projekter har jeg forelagt spørgsmålet for  

 Udenrigsministeriet.
Udenrigsministeriet oplyser, at der ikke på dette  

 tidspunkt er indgået aftaler om køb af CO2  

 -kreditter fra CDM-  

 projekter i udviklingslande, og der foreligger ikke godkendelser af projekter  

 under udvikling.« Spørgsmål 10:
Hvilke JI-projekttyper vil kunne iværksættes i Danmark, og vil  

 ministeren oplyse kriterierne herfor? Svar:
Som det fremgår af lovforslagets §  

 21 a, stk. 3, kan der kun igangsættes  

 projekter i Danmark efter tilladelse fra miljøministeren.
Loven angiver i §  

 21 a  

 alene en afgrænsning af de  

 projekttyper, som ikke kan godkendes.
 Følgende JI-projekter kan efter lovforslaget ikke godkendes til  

 iværksættelse i Danmark:
 Projekter, som ikke er i overensstemmelse med  

 dansk klimastrategi.
 Projekter, der udføres af fysiske eller  

 juridiske personer, som er hjemmehørende i Danmark.
 Projekter, der direkte eller indirekte begrænser  

 drivhusgasudledninger fra produktionsenheder, der er omfattet af lov om  

 CO2  

 -kvoter.
 Projekter, som er i strid med dansk lovgivning  

 eller EU-retten.
 Projekter, der er i strid med internationale  

 forpligtelser, herunder retningslinjer m.m. vedtaget i henhold til FNs  

 klimakonvention  

 og Kyotoprotokollen.
 Projekter, hvor ansøgeren ikke skønnes at have  

 de fornødne tekniske eller økonomiske forudsætninger.
Miljøministeren kan efter forslaget til §  

 21 a, stk. 9, fastsætte nærmere regler  

 for tilladelse efter bestemmelsen.
Fastsættelse af sådanne regler vil efter  

 sædvanlig praksis ske efter høring af berørte parter, herunder en orientering  

 af Folketingets Energipolitiske Udvalg.
 Spørgsmål 11:
Vil ministeren  eventuelt gennem en udtalelse i udvalgets  

 betænkning  tilkendegive, at den danske godkendelsesordning, som vil  

 blive  

 udarbejdet af Miljøministeriet, vil være i overensstemmelse med principperne  

 i »Gold  

 Standard«? Svar:
 Jeg har forelagt spørgsmålet for miljøministeren, der oplyser følgende:
»Som det fremgår af mit svar på udvalgets spørgsmål 8, finder  

 jeg WWFs »Gold Standard« for restriktiv.
Der findes mange gode  

 klimaprojekter,  

 der ikke er omfattet af denne standard.
Klimaprojekter skal godkendes efter  

 FN-reglerne, som sikrer, at projekterne resulterer i reelle besparelser i  

 udledningen  

 af drivhusgasser.
Jeg vil derfor ikke begrænse den danske godkendelsesordning til  

 projekter, der falder inden for »Gold Standard«.« Spørgsmål 12:
Hvordan fortolker regeringen supplementaritetsprincippet i  

 Kyotoprotokollen, og har regeringen overvejelser om, hvordan princippet  

 gennemføres,  

 herunder hvilke virkemidler der kan bringes i anvendelse? Svar:
Princippet om supplementaritet handler om, at vi i de  

 industrialiserede lande skal gå foran og opfylde en væsentlig del af vores  

 forpligtelser hjemme.
Dermed demonstrerer vi vilje til at »feje for egen  

 dør«,  

 og vi baner vejen for den teknologiske udvikling, der er nødvendig for at  

 løse  

 klimaproblemet på længere sigt.
Miljøministeren har vedrørende fortolkning af  

 supplementaritetsprincippet oplyst, at der ikke internationalt er en præcis  

 fortolkning af supplementaritetskravet med en kvantitativ angivelse af, hvor  

 stor en del af indsatsen der skal ske indenlandsk, og hvordan det præcist  

 skal  

 gøres op.
Det giver derfor ikke mening at operere med en international fast  

 kvantificerbar supplementaritetsforpligtelse.
Den endelige vurdering af om  

 det  

 enkelte land overholder supplementaritetsforpligtelsen vil blive foretaget af  

 FNs kommende såkaldte overholdelseskomite efter 2012, når de nødvendige  

 oplysninger foreligger.
Miljøministeren har endvidere oplyst, at  

 supplementaritetsprincippet vedrører reduktionsforpligtelserne i medfør af  

 Kyotoprotokollen.
Den nationale allokeringsplan for 2008-12 vil indeholde en  

 redegørelse for, hvilke tiltag Danmark vil gennemføre for at opfylde  

 reduktionsforpligtelsen.
Et af de hensyn, der vil indgå i overvejelserne, er  

 supplementaritetsforpligtelsen.
Kvoteallokeringsplanen skal gennemføres ved  

 en  

 ændring af CO2  

 -kvoteloven, hvor der også vil skulle tages stilling  

 til spørgsmålet om et loft for anvendelsen af JI og CDM.
Regeringen  

 undersøger  

 p.t. de nærmere aspekter vedrørende EU kvoters status i forhold til  

 supplementaritetsforpligtelsen.
Miljøministeriets rapport om den historiske klimaindsats  

 konkluderer, at den globale effekt af de betragtede tiltag siden 1990 vil  

 give  

 anledning til CO2  

 -reduktioner på 20,6 mio. tons/år i 2008-2012 alt  

 andet lige.
Desuden konkluderer rapporten, at effekten i forhold til Danmarks  

 Kyoto-målopfyldelse vil være 15,6 mio. tons/år.
Rapporten dokumenterer  

 dermed,  

 at Danmark dermed allerede har gjort en væsentlig indsats herhjemme og  

 samtidig  

 været med til at drive teknologiudviklingen fremad.
Det er regeringens mål, at den danske klimaindsats skal være  

 omkostningseffektiv.
Det indebærer, at der ikke lægges unødige begrænsninger  

 på  

 anvendelsen af kvoter i CO2  

 -kvotesystemet til opfyldelse af Danmarks  

 internationale klimaforpligtelser.
EU-kvotedirektivet betyder, at Danmark er  

 forpligtet til fri handel med kvoter indenfor EU.
På grund af drivhusgassernes globale karakter er det  

 underordnet, hvor reduktionerne finder sted.
Udledningen fra de kvotedækkede  

 sektorer og dermed miljøvirkningen for perioden 2008-12 er således bestemt af  

 den samlede kvote for alle EU-landene.
I forbindelse med fastlæggelsen af kvoteallokeringsplanen for  

 2008-12 er der ingen tvivl om, at der vil skulle ske en væsentlig stramning i  

 tildelingen af gratiskvoter.
Miljøministeriet er herudover ved at gennemgå  

 virkemidler og potentialer uden for de kvotebelagte sektorer.
Iværksættelsen  

 af  

 yderligere virkemidler vil blive vurderet samlet som grundlag for den næste  

 allokeringsplan for perioden 2008-2012.
 Der er således ingen tvivl om, at Danmark  uafhængigt af  

 afklaringen af de nærmere aspekter af supplementaritetsprincippet  vil  

 leve op  

 til formålet med supplementaritetsforpligtelsen i forbindelse med opfyldelsen  

 af Kyotoforpligtelsen.
 Spørgsmål 15:
Vil ministeren oplyse, hvor stor en andel af Danmarks  

 reduktionsforpligtelser der er eller forventes gennemført i 1990-2001, 2002  

 til  

 dato, i perioden frem til 1. budgetperiode og i 1. budgetperiode 2008-12 samt  

 andelen af hjemlige reduktioner heraf? Svar:
 Miljøministeriets rapport om den historiske klimaindsats  

 konkluderer, at den samlede effekt af de betragtede tiltag implementeret i  

 perioden 1990-2001 vil give anledning til CO2  

 -reduktioner på 20,6  

 mio. tons/år i 2008-2012. Desuden konkluderer rapporten, at effekten på dansk  

 grund, og dermed effekten i forhold til Danmarks målopfyldelse vil være 15,6  

 mio. tons/år.
 Rapporten dokumenterer dermed, at Danmark allerede har gjort en  

 væsentlig indsats for at reducere udslippet af CO2  

 gennem  

 indenlandske tiltag, og dermed også for at leve op til vores forpligtelser i  

 henhold til Kyotoprotokollen.
Grundlaget for opfyldelsen af klimaforpligtelsen er regeringens  

 klimastrategi.
Den kommende allokeringsplan for 2008-12 vil gøre rede for den  

 samlede opfyldelse af klimaforpligtelsen i 2008-12 med hensyn til  

 kvotetildeling  

 og øvrige virkemidler.
Hovedvirkemidlet for den resterende del af Danmarks  

 klimaindsats vil være EUs CO2  

 -kvoteordning.
I den danske allokeringsplan for perioden 2005-7 er den  

 forventede udledning og indsats i denne periode beskrevet.
Uden  

 kvoteordningen  

 forventes Danmarks samlede udledninger i 2005-7 at ligge på 78,3 mio. ton  

 CO2  

 om året, heraf 39,5 mio. tons indenfor de kvotebelagte virksomheder.  

 Allokeringsplanen  

 fastlægger, at der i alt gennemsnitligt kan tildeles og sælges 33,5 mio.  

 gratiskvoter om året.
Det giver en reduktion i forhold til de forventede  

 udledninger for de omfattede virksomheder på knap 6 mio. tons CO2  

 om  

 året.
EU-kvoterne betyder, at Danmark er forpligtet til fri handel med  

 kvoter indenfor EU.
Udledningen fra de kvotedækkede sektorer og dermed  

 miljøvirkningen er således bestemt af den samlede kvote for alle EU-landene.  

 Derfor  

 kan den faktiske CO2  

 -udledning i Danmark vise sige at blive både  

 større eller mindre end de tildelte kvoter til danske virksomheder.
På grund  

 af  

 drivhusgassernes globale karakter er det underordnet, hvor reduktionerne  

 finder  

 sted.
Regeringen skal senest sommeren 2006 sende allokeringsplanen for  

 2008-12 til EU-Kommissionen.
Der kan ikke på nuværende tidspunkt siges noget  

 præcist om, hvor mange gratiskvoter, der vil blive uddelt i 2008-12. Men  

 Danmarks meget ambitiøse klimaforpligtelse, må forventes at føre til, at  

 kvoterne for 2. periode blive strammere, end det vi har uddelt i 1. periode.
 Spørgsmål 16:
Kan ministeren oplyse  

 emissionen af CO2, henholdsvis CO2  

 -ækvivalenter målt pr.  

 indbygger for hvert af årene fra 1990 til dato i »Top 25« blandt verdens  

 lande? Svar:
Under FNs Klimakonvention er industrilandene forpligtede til at  

 aflevere årlige opgørelser af drivhusgasudledningerne.
Disse oplysninger er  

 tilgængelige på Klimakonventionens Sekretariats hjemmeside (ghg.unfccc.org),  

 hvor sekretariatet endvidere har foretaget en sammenstilling af  

 oplysningerne.  

 For udviklingslandenes vedkommende fremgår disse oplysninger af nationale  

 kommunikationer,  

 som landene dog ikke er forpligtede til at aflevere.
Det er derfor ikke  

 muligt  

 at lave en sammenstilling af drivhusgasemissionen pr. indbygger for alle  

 verdens lande.
 Tabellen nedenfor er fra IEAs landestatistik, der dog kun  

 angiver emissioner fra fossile brændsler og ikke fra de øvrige drivhusgasser.
 Seneste udgave af IEAs statistik på området er udgivet i 2004,  

 og har data til og med 2002. I overensstemmelse med kildematerialet er der  

 opgivet data fra 1998-2002, samt for 1995 og 1990.
CO2  

 -emissioner fra fossile brændsler*,  

 1990-2002 »Top 25«  

 i  

 emissioner pr. indbygger globalt, (enhed: ton CO2  

 pr. indbygger) Land 1990 1995 1998 1999 2000 2001 2002 1. Qatar 28,91 55,54 57,25 57,13 59,99 40,99 45,18 2. F.  

 Arabiske Emirater 23,86 25,90 28,58 28,35 28,48 27,89 27,54 3. Kuwait 8,99 27,11 28,73 28,80 26,51 24,62 24,68 4. Bahrain 23,26 20,15 21,44 21,02 21,09 21,54 22,35 5. Luxembourg 27,39 19,95 16,77 17,28 18,32 19,03 20,80 6. USA 19,37 19,18 19,88 19,81 20,16 19,71 19,66 7. Gibraltar 6,73 14,74 16,46 16,53 17,30 17,86 18,08 8. Australien 15,12 15,39 16,91 17,00 17,08 17,52 17,36 9.  

 Canada 15,53 15,71 16,42 16,63 17,19 16,75 16,93 10. Hollandske Antiller 15,16 15,18 15,49 15,14 15,23 15,08 15,72 11. Brunei 12,45 14,88 15,25 14,90 14,95 14,90 15,32 12. Saudi Arabien 10,86 11,51 12,57 12,73 12,90 13,29 13,75 13. Trinidad & Tobago 8,98 9,14 11,03 11,48 11,44 12,22 12,69 14. Finland 11,03 11,05 11,13 10,88 10,59 11,65 12,21 15. Tjekkiet 14,84 11,72 11,02 10,60 11,52 11,61 11,27 16. Holland 10,51 11,04 11,07 10,71 10,89 11,08 11,02 17. Belgien 10,72 11,19 11,78 11,38 11,57 11,63 10,90 18. Irland 8,63 9,06 10,23 10,59 10,86 11,19 10,86 19. Estland 16,05 11,16 11,53 10,79 10,58 10,82 10,54 20. Rusland 13,64 10,73 9,76 10,07 10,40 10,48 10,43 21. Taiwan 5,60 7,45 8,67 9,00 9,69 9,97 10,31 22. Oman 6,56 7,30 7,35 8,37 8,87 9,59 10,29 23. Tyskland 12,18 10,71 10,58 10,21 10,16 10,32 10,15 24. Singapore 9,45 10,78 10,46 9,93 9,37 10,00 10,01 25. Israel 7,21 8,49 8,98 8,98 9,37 9,72 9,53 26. Danmark 9,84 11,05 10,80 10,18 9,37 9,63 9,52 * Inklusive  

 transportemissioner.
Kilde: »CO2  

 emissions from fuel combustion,  

 1971-2002«, International Energy Agency, OECD/IEA 2004.
 Spørgsmål 17:
Hvordan vil det lovteknisk eller administrativt kunne sikres, at  

 EUs medlemslande og EU samlet lever op til  

 supplementaritetsforpligtelsen? Svar:
 Supplementaritetsforpligtelsen gælder for alle parter, der har  

 påtaget sig en kvantitativ reduktionsforpligtelse under Kyotoprotokollen.  

 Forpligtelsen gælder således såvel de enkelte EU-lande som EU samlet, da EU  

 indgår som part i forhold til Kyotoprotokollen med en samlet  

 reduktionsforpligtelse.  

 Dog har Malta og Cypern ingen kvantificeret reduktionsforpligtelse og er  

 derfor  

 ikke omfattet af supplementaritetsforpligtelsen.
 Det vil være et nationalt anliggende for medlemslandene at  

 sikre, at forpligtelsen overholdes for det enkelte land.
 Ændringsdirektivet, som implementeres ved lovforslag L 119,  

 indeholder en bestemmelse om, at der fra 2008 skal fastlægges et nationalt  

 loft  

 for produktionsenhedernes anvendelse af projektkreditter under  

 kvoteordningen.  

 Loftet skal ifølge direktivets præampel bidrage til at opfylde  

 supplementaritetsforpligtelsen.  

 EU-kommissionen skal i forbindelse med godkendelsen af allokeringsplanerne  

 for  

 perioden 2008-12 påse, at medlemslandene lever op til denne bestemmelse.
