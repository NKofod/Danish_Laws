 Skilsmisse meddelt på den marrokanske ambassade i Danmark kunne ikke  

 anerkendes, idet kompetencen til at meddele skilsmisse her i landet tilkommer  

 statsamterne og domstolene.
 Et statsamt forelagde spørgsmål om godkendelse af skilsmissedokument,  

 udstedt på den marokkanske ambassade i Danmark, som tilstrækkeligt bevis for,  

 at ægteskabet var endeligt opløst.
 Da skilsmissen var foretaget på en udenlandsk repræsentation i Danmark,  

 kunne den ikke anerkendes, idet kompetencen til at meddele skilsmisse her i  

 landet tilkommer statsamterne og domstolene, jf. reglerne i ægteskabsloven og  

 retsplejelovens kapitel 42.
 Det var uden betydning, hvorvidt skilsmissen var gyldig efter marokkansk  

 ret.
