 Cirkulære om arrestafdelinger placeret i statsfængsler.
 (til kriminalforsorgens anstalter, arresthusene og politiet).
 Direktoratet fastsætter herved følgende retningslinier for  

 arrestafdelinger, der er placeret i et statsfængsel.
 Kompetence.
§ 1. Fængselsinspektøren er leder af arrestafdelingen, der er en  

 integreret del af statsfængslet.
Fængselsinspektøren indtræder således i alle  

 funktioner, som ved cirkulærer mv. er tillagt arrestinspektøren.
 Belæg.
§ 2. I arrestafdelingen anbringes anholdte og  

 varetægtsarrestanter samt fængselsdømte.
Endvidere kan personer, der anholdes  

 til udståelse af hæfte, herunder bødeforvandlingsstraf, kortvarigt anbringes  

 i afdelingen, indtil overførsel til anden institution kan finde sted.
 Udnyttelse af kapaciteten.
 § 3. Fængselsinspektøren er ansvarlig for udnyttelsen af  

 arrestafdelingen og for at skaffe pladser til den lokale politikreds, såfremt  

 arrestafdelingen er fuldt udnyttet.
 Anmeldelse og tilsigelse.
 § 4. Træffer direktoratet i medfør af § 7, stk. 1, i  

 iværksættelsescirkulæret af 26. august 1983 afgørelse om, at straffen skal  

 udstås i arresthus efter nærmere bestemmelse af fængselsinspektøren, vil  

 blanketterne 2 - 8 og straffesagens akter blive sendt til statsfængslet.  

 Anmeldelsespapirerne vil så vidt muligt blive påført oplysning om, hvorvidt  

 den domfældte ville være anmeldt til strafudståelse i åben eller lukket  

 anstalt, såfremt pågældende ikke var anmeldt til strafudståelse i arresthus.
 Stk. 2. Såfremt fængselsinspektøren træffer afgørelse om, at  

 straffen skal udstås i statsfængslets arrestafdeling, foretages tilsigelsen  

 af statsfængslet, medmindre anden procedure lokalt er aftalt.
 Overførsel fra arrestafdelingen til statsfængslet.
§ 5. I henhold til § 2, stk. 2, i anbringelsescirkulæret af 29.  

 august 1983 kan fængselsdømte anbringes i arresthus, såfremt strafudståelsen  

 bliver kortvarig eller særlige forhold taler derfor.
En domfældt, der er  

 anbragt i arrestafdelingen i henhold til denne bestemmelse, men ellers ville  

 være anmeldt til strafudståelse i lukket anstalt, kan overføres til  

 statsfængslet, såfremt pladsforholdene eller andre særlige forhold taler  

 derfor, jf. § 8 i ovennævnte cirkulære.
En domfældt, der ville være anmeldt  

 til strafudståelse i åben anstalt, kan kun overføres til statsfængslet,  

 såfremt betingelserne i § 12 eller § 15, stk. 2, i ovennævnte cirkulære er  

 opfyldt.
Stk. 2. En domfældt, der er anbragt i arrestafdelingen og  

 afventer overførsel til fuldbyrdelsesanstalt, kan overføres til  

 statsfængslet, såfremt pågældende er anmeldt til strafudståelse i lukket  

 anstalt, og betingelserne i øvrigt for overførsel mellem lukkede anstalter  

 indbyrdes er opfyldt.
Såfremt den domfældte er anmeldt til strafudståelse i  

 åben anstalt, kan pågældende kun overføres til statsfængslet, såfremt  

 betingelserne i § 12 eller § 15, stk. 2, i ovennævnte cirkulære er opfyldt.
 Stk. 3. Overførsel fra arrestafdelingen til statsfængslet sker i  

 overensstemmelse med reglerne i ovennævnte cirkulære.
 Stk. 4. Overføres en indsat i arrestafdelingen til fortsat  

 strafudståelse i statsfængslet, kan der i overensstemmelse med § 26 i  

 udgangscirkulæret af 18. marts 1986 gives tilladelse til udgang, når 1/4 af  

 straffen er udstået, dog tidligst når der er forløbet 10 uger fra  

 indsættelsen, og den pågældende har opholdt sig 7 uger i statsfængslet.
 Overførsel fra statsfængslet til arrestafdelingen.
 § 6. Overførsel fra statsfængslet til arrestafdelingen kan i  

 overensstemmelse med § 15, stk. 2, i anbringelsescirkulæret af 29. august  

 1983 ske med den indsattes samtykke, såfremt uddannelsesmæssige eller andre  

 særlige grunde taler derfor.
 Behandling af indsatte i arrestafdelingen.
§ 7. Den til statsfængslet knyttede læge, sygeplejerske,  

 tandlæge, psykiater, præst m.fl. varetager betjeningen af de indsatte i  

 arrestafdelingen.
Den forsorgsmæssige virksomhed varetages for så vidt angår  

 varetægtsarrestanterne af vedkommende afdeling af kriminalforsorgen i frihed  

 og for så vidt angår afsonere af anstaltens forsorgspersonale, medmindre  

 andet lokalt er aftalt.
