 Bekendtgørelse  

 om sambeskatning af selskaber m.v.
 I medfør af § 31 B, stk. 1, i lov om  

 indkomstbeskatning af aktieselskaber m.v., jf. lovbekendtgørelse nr. 1125 af  

 21. november 2005, fastsættes:
Kapitel 1 Anvendelsesområdet, frister m.v.
 § 1.  

  

 Denne bekendtgørelse finder anvendelse på selskaber m.v., der indgår i en  

 national eller international sambeskatning, jf. selskabsskattelovens  

 §§ 31  

 og  

 31 A.
 Stk. 2.  

  

 I § 1,  

 stk. 1, og §§ 2-18  

  

 sidestilles henholdsvis faste  

 ejendomme og faste driftssteder med selskaber m.v., således at bestemmelserne  

  

 finder  

 tilsvarende anvendelse på henholdsvis faste driftssteder og faste ejendomme,  

 i  

 det omfang bestemmelserne er anvendelige herpå.
 § 2.  


  

 Medmindre andet fremgår af bestemmelserne i §§ 3-18  

 påhviler det administrationsselskabet at indgive meddelelser, oplysninger  

 m.v.  

 efter bestemmelserne i denne bekendtgørelse.
 Stk. 2.  




  

 Medmindre andet fremgår af  

 bestemmelserne i §§ 3-18 skal meddelelser, oplysninger m.v. efter  

 bestemmelserne i denne bekendtgørelse indgives til told- og  

 skatteforvaltningen.
 Stk. 3.  




  

 Medmindre andet fremgår af  

 bestemmelserne i §§ 3-18 skal meddelelser, oplysninger m.v. efter  

 bestemmelserne i denne bekendtgørelse indgives senest i forbindelse med  

 rettidig indgivelse af selvangivelse, jf. dog stk. 4 og 5.
 Stk. 4.  

  

 Meddelelse  

 m.v. efter § 4 skal indgives hurtigst muligt efter udpegningen af det  

 nye  

 administrationsselskab.
 Stk. 5.  

  

 Meddelelser  

 m.v. efter § 5, stk. 1, 1. pkt., og stk. 2, 1. pkt., skal  

 indgives hurtigst muligt efter selskabets m.v. indtræden henholdsvis  

 udtræden.
Kapitel 2 National sambeskatning.
 § 3.  

  

 Der  

 skal indgives meddelelse om, hvilket selskab m.v. der er  

 administrationsselskab, jf. selskabsskattelovens § 31, stk. 4.
 Stk. 2.  

  

 Meddelelsen  

 efter stk. 1 skal indgives senest i forbindelse med indgivelse af  

 rettidig  

 selvangivelse for det indkomstår, hvor sambeskatning efter  

 selskabsskattelovens  

 § 31 som affattet ved lov nr. 426 af 6. juni 2005 påbegyndes.
 § 4.  

  

 Hvis der udpeges et nyt administrationsselskab, jf. selskabsskattelovens  

 § 31, stk. 4, skal det nye administrationsselskab indgive  

 meddelelse  

 om udpegningen og datoen for dets indtræden.
§ 5.  

  

 Indtræder et selskab m.v. i en sambeskatning, skal der indgives meddelelse om  

 datoen for selskabets m.v. indtræden.
Der skal endvidere indgives meddelelse  

 om  

 den indkomstperiode for det indtrædende selskab m.v., der skal medregnes i  

 sambeskatningsindkomsten.
Stk. 2.  

  

 Udtræder et  

 selskab af en sambeskatning, skal der indgives meddelelse om datoen for  

 selskabets  

 udtræden.
Der skal endvidere indgives meddelelse om den indkomstperiode for  

 det  

 udtrædende selskab m.v., der skal medregnes i sambeskatningsindkomsten.
 § 6.  

  

 For  

 hvert indkomstår skal der afgives en redegørelse for koncernen, jf.  

 selskabsskattelovens § 31 C, samt ændringer heri, herunder en  

 redegørelse  

 for hvilke selskaber m.v., der indgår i sambeskatningen henholdsvis ikke  

 indgår  

 i sambeskatningen, samt baggrunden herfor.
 Stk. 2.  

  

 Hvis der  

 ikke er overensstemmelse mellem de selskaber m.v., der indgår i  

 koncernregnskabet,  

 og de selskaber m.v., der indgår i sambeskatningen, skal baggrunden herfor  

 tillige oplyses.
 § 7.  

  

 Der  

 skal indgives oplysning om fordeling af overskud og underskud mellem de  

 sambeskattede selskaber m.v., herunder oplysning om fremførselsberettigede  

 underskud for det enkelte selskab m.v.
 Stk. 2.  

  

 Hvis der er  

 valgt at se bort fra underskud, skal der tillige for hvert selskab indgives  

 oplysning herom, herunder indgives oplysning om efter hvilken bestemmelse,  

 der  

 bortses fra underskuddet.
Kapitel 3 International sambeskatning.
 § 8.  

  

 §§ 3-7 finder tilsvarende anvendelse ved international sambeskatning med  

 de ændringer, der følger af selskabsskattelovens § 31 A.
 § 9.  

  

 Udenlandske selskaber m.v. skal ved omregning af årets resultat fra fremmed  

 valuta til danske kroner ved påbegyndelse af international sambeskatning gå  

 frem efter bestemmelserne i stk. 2-4.
Stk. 2.  

  

 For  

 indkomstår, der påbegyndes før den 1. juli 2005 skal regnskaber for  

 udenlandske  

 selskaber m.v., der er aflagt i fremmed valuta, omregnes på statustidspunktet  

 til kursen på dette tidspunkt eller til en gennemsnitskurs.
Det er den  

 skattepligtige indkomst for det udenlandske selskab m.v. - opgjort efter  

 danske  

 regler - der omregnes til danske kroner.
Tilladelse til ændring af princip  

 fra  

 gennemsnitskurs til anvendelse af kursen på statustidspunktet træffes af den  

 skatteansættende myndighed.
Er anmodningen om tilladelse til ændring af  

 princip  

 efter 3. pkt. indgivet efter den 1. november 2005, træffer told- og  

 skatteforvaltningen afgørelse herom.
 Stk. 3.  

  

 For  

 indkomstår, der påbegyndes den 1. juli 2005 eller senere, kan regnskaber for  

 udenlandske selskaber m.v., der er aflagt i fremmed valuta, alene omregnes  

 til  

 danske kroner efter danske regler, herunder skattekontrollovens § 3 C,  

 stk. 3-14. Anvendes omregning efter skattekontrollovens § 3 C,  

 stk. 3-14, anses meddelelse om, hvilken valuta der ønskes anvendt, og  

 om,  

 hvilken centralbanks kurs der ønskes anvendt ved omregningen af resultatet,  

 uanset bestemmelsen i skattekontrollovens § 3 C, stk. 3, 3. pkt.,  

 for  

 rettidig, hvis meddelelsen indgives senest samtidig med, at valget af  

 international sambeskatning foretages.
 Stk. 4.  

  

 For  

 udenlandske selskaber m.v., der i medfør af lov om ændring af  

 skattekontrolloven, kursgevinstloven og skattestyrelsesloven, lov nr. 422 af  

 6.  

 juni 2005, § 4, stk. 3, anvender reglerne i skattekontrollovens  

 § 3 C, stk. 3-14, for indkomstår, der påbegyndes den 1. januar 2005  

 eller senere, finder stk. 3 tilsvarende anvendelse.
§ 10.  

  

 Administrationsselskabet i en international sambeskatning, jf.  

 selskabsskattelovens § 31 A, skal drage omsorg for, at bogføringen m.v.  

 vedrørende de udenlandske selskaber m.v., der er omfattet af den  

 internationale  

 sambeskatning, tilrettelægges således, at resultatopgørelse og balance kan  

 danne grundlag for ligningen af administrationsselskabet, og at  

 regnskabsmateriale  

 m.v. vedrørende de udenlandske selskaber m.v., der er omfattet af den  

 internationale sambeskatning, opbevares i overensstemmelse med de her i  

 landet  

 gældende bestemmelser.
Regnskabsmateriale m.v. for udenlandske selskaber  

 m.v.,  

 der i øvrigt opbevares i overensstemmelse med de her i landet gældende  

 bestemmelser, kan fysisk være placeret i udlandet.
 Stk. 2.  

  

 Såfremt et  

 eller flere af regnskaberne for de udenlandske selskaber m.v., der er  

 omfattet  

 af den internationale sambeskatning, ikke er udarbejdet på en sådan måde, at  

 det kan danne grundlag for ligningen, påhviler det administrationsselskabet,  

 at  

 der vedlægges selvangivelsen et særligt bilag, hvorpå resultatopgørelsen i  

 regnskaberne for de udenlandske selskaber m.v., der er omfattet af den  

 internationale  

 sambeskatning, omformes til at udvise et resultat opgjort efter dansk  

 skattelovgivning.
Stk. 3.  

  

 Det  

 regnskab, der vedlægges selvangivelsen, skal være affattet på dansk, norsk,  

 svensk, engelsk, tysk eller fransk.
Told- og skatteforvaltningen er  

 berettiget  

 til at kræve et regnskab oversat til dansk.
 Stk. 4.  

  

 På begæring  

 skal regnskabsmateriale, dokumenter m.v., som har betydning for ligningen,  

 indsendes til told- og skatteforvaltningen, ligesom der på begæring skal  

 meddeles oplysninger i øvrigt, som har betydning for ligningen.
 § 11.  

  

 Indtræder et udenlandsk selskab m.v. i international sambeskatning, skal der  

 afgives oplysning om opgørelsen af indgangsværdier efter selskabsskattelovens  

 § 31 A, stk. 7-9, herunder i hvilket omfang de pågældende aktiver  

 er  

 erhvervet fra koncernforbundne selskaber.
 § 12.  

  

 Hvis administrationsselskabets indkomst i et indkomstår skal forhøjes som  

 følge  

 af ordinær eller fuld genbeskatning, jf. selskabsskattelovens § 31 A,  

 stk. 10 og 11, skal der afgives en redegørelse for grundlaget for  

 beregningen af det beløb, som administrationsselskabets indkomst skal  

 forhøjes  

 med.
 § 13.  

  

 Der skal gives oplysning om, hvorvidt bestemmelserne i ligningslovens  

 § 5  

 G om dobbelt fradrag er opfyldt.
 § 14.  

  

 Hvis mulighederne for credit for betalte skatter i udlandet efter reglerne i  

 ligningslovens § 33, stk. 5, anvendes, skal der indsendes  

 dokumentation  

 for den betalte skat i domicillandet samt oplysning om efterfølgende ændring  

 af  

 den udenlandske betalte skat for tidligere år.
Stk. 2.  

  

 Såfremt  

 dokumentationen efter stk. 1 ikke foreligger på  

 selvangivelsestidspunktet,  

 skal dokumentationen fremsendes straks ved modtagelsen.
I dette tilfælde skal  

 det fremgå af selvangivelsen, at dokumentationen ikke foreligger.
 § 15.  

  

 Der skal afgives oplysning om, hvorledes det udenlandske selskab m.v. har  

 opgjort den skattepligtige indkomst i domicillandet med hensyn til reglerne i  

 ligningslovens § 5 I og reglerne om maksimering af credit.
 § 16.  

  

 Det  

 interne regnskab for det udenlandske selskab m.v., der indgår i det øverste  

 danske  

 moderselskabs koncernregnskab (koncernkonsolidering) eller det ultimative  

 moderselskabs koncernregnskab, hvor det øverste danske moderselskab er  

 fritaget  

 for at udarbejde koncernregnskab efter regnskabslovgivningen, skal indsendes,  

 ligesom der skal indsendes en redegørelse for sammenhængen mellem det  

 udenlandske  

 selskabs m.v. årsregnskab og interne regnskab.
 § 17.  

  

 Såfremt oplysningerne m.v. som nævnt i §§ 8-16 ikke fremlægges, kan  

 dette  

 anses for, at der ikke er fremlagt tilstrækkelige oplysninger, jf.  

 selskabsskattelovens § 31 B, stk. 3.
Kapitel 4 Skatteansættelsen for sambeskattede selskaber  

 m.v.
 § 18.  

  

 Skatteansættelsen for de sambeskattede selskaber m.v. foretages af den  

 myndighed, som foretager skatteansættelsen af administrationsselskabet, jf.  

 selskabsskattelovens §§ 31, stk. 4, og  

 31 A, stk. 4.
 Stk. 2.  

  

 Selvangivelse  

 for samtlige de af sambeskatningen omfattede selskaber m.v. indgives  

 ligeledes  

 til den myndighed, som foretager skatteansættelsen af  

 administrationsselskabet.
Kapitel 5 Ikrafttrædelsesbestemmelser.
 § 19.  

  

 Denne bekendtgørelse træder i kraft den 2. januar 2006.
 Stk. 2.  

  

 Bekendtgørelsen  

 har virkning fra samme tidspunkt som selskabsskattelovens §§ 31   

 31 C  

 som affattet ved lov nr. 426 af 6.  

 juni 2005, jf. lov nr. 426 af 6. juni 2005 § 15, stk. 3 og 4.
 Stk. 3.  

  

 Med denne  

 bekendtgørelse ophæves cirkulære om sambeskatning af selskaber m.v.,  

 cirkulære  

 nr. 130 af 20. december 2004 (TSS-cirkulære 2004-42). Cirkulære om  

 sambeskatning af selskaber, cirkulære nr. 130 af 20. december 2004  

 (TSS-cirkulære  

 2004-42), finder anvendelse frem til denne bekendtgørelses  

 virkningstidspunkt.
 Stk. 4.  

  

 For  

 selskaber m.v., hvor fristen for indgivelse af rettidig selvangivelse for det  

 indkomstår, hvor sambeskatning efter selskabsskattelovens § 31 som  

 affattet ved lov nr. 426 af 6. juni 2005 påbegyndes, er udløbet inden denne  

 bekendtgørelses  

 ikrafttræden, skal meddelelser, oplysninger m.v. som nævnt i §§ 3-18,  

 uanset bestemmelserne i § 2, § 3, stk. 2, og § 14, stk. 2,  

 indgives  

 senest 8 uger efter denne bekendtgørelses ikrafttræden.
 Stk. 5.  

  

 For  

 selskaber m.v., hvor fristen for indgivelse af rettidig selvangivelse for det  

 indkomstår, hvor sambeskatning efter selskabsskattelovens § 31 som  

 affattet ved lov nr. 426 af 6. juni 2005 påbegyndes, udløber inden 8 uger  

 efter  

 denne bekendtgørelses ikrafttræden, skal meddelelser, oplysninger m.v. som  

 nævnt i §§ 3-18, uanset bestemmelserne i § 2, § 3, stk. 2, og  

 § 14, stk. 2, indgives senest inden for en frist, der ikke må være  

 mindre  

 end 8 uger efter denne bekendtgørelses ikrafttræden.
