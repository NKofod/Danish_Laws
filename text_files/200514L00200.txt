Betænkning afgivet af Socialudvalget den 24. november 2005 Betænkning over Forslag til lov om ændring af lov om social  

 service (Nedsættelse af den maksimale forældrebetalingsandel for  

 en plads i dagtilbud til børn og privat pasning) 1. Udvalgsarbejdet Lovforslaget blev fremsat den 6. oktober 2005 og var til 1.  

 behandling den 12. oktober 2005. Lovforslaget blev efter 1. behandling  

 henvist  

 til behandling i Socialudvalget.
Møder Udvalget har behandlet lovforslaget i 3 møder.
Høring Den 7. oktober 2005 sendte familie- og forbrugerministeren de  

 indkomne høringssvar og et notat herom til udvalget.
Spørgsmål Udvalget har stillet 6 spørgsmål til familie- og  

 forbrugerministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (udvalget med undtagelse af RV) indstiller lovforslaget til  

  

 vedtagelse  

 uændret.
 Socialdemokratiets medlemmer af udvalget konstaterer, at siden  

 den borgerlige regering trådte til i 2001, er gennemsnitsprisen på  

 børnepasning  

 ifølge Danmarks Statistik steget med 19 pct.
 Socialdemokratiet har længe arbejdet for at få nedsat  

 forældrebetalingen, og derfor er Socialdemokratiet også tilfredse med, at det  

 omsider er lykkedes at få regeringen til at ville arbejde for det samme.
 Socialdemokratiet havde gerne set, at også forældre til børn  

 over 2 år med det samme fik en prisnedsættelse, men derfor er  

 Socialdemokratiet  

 stemmer for forslaget, fordi det på sigt også vil lette forældrebetalingen  

 for  

 forældre til de større børn.
 Prisnedsættelserne må ikke føre til ringere kvalitet på  

 daginstitutionsområdet, og derfor hæfter  

 Socialdemokratiet sig ved, at der skal ske en  

 efterregulering.
 Socialdemokratiet arbejder for at forbedre kvaliteten i  

 daginstitutionerne for herigennem at få et bedre værktøj til at bekæmpe den  

 negative sociale arv, ligesom derfor er Socialdemokratiet også mener, at den  

 stigning i forældrebetalingen, der har fundet sted i de sidste år, er  

 uacceptabel.
Gennemførelsen af lovforslaget indebærer, at kommunerne vil få  

 færre indtægter i form af forældrebetaling.
Indtægtstabet bør kompenseres på  

 grundlag af det konkrete tab i den enkelte kommune og ikke efter de  

 almindelige  

 regler for bloktilskud, der i perioden frem til en ny udligningsreform giver  

 en  

 helt skæv kompensation.
Dette princip har Socialdemokratiet tidligere stillet  

 forslag om i Folketinget (beslutningsforslag nr.
B 168, folketingsåret  

 2002-03).  

 Siden 2003 har alle partier i Folketinget erkendt, at det hidtidige  

 udligningssystem på grund af væsentlige ændringer i den økonomiske og sociale  

 udvikling er blevet utidsvarende og skævvridende.
Regeringen har desværre  

 ikke  

 prioriteret arbejdet med en ændring af udligningssystemet så højt, at en  

 reform  

 er blevet gennemført, hverken i 2003, 2004 eller 2005.
I perioden frem til ikrafttrædelsen af en udligningsreform  

 (forventeligt den 1. januar 2007) bør større initiativer vedtaget af  

 Folketinget eller pålagt kommunerne af regeringen kompenseres konkret for  

 hver  

 enkelt kommune.
Særlig indlysende er denne form for kompensation, hvor  

 der  

 som med dette lovforslag er tale om et indgreb i et budget for 2006, der er  

 vedtaget.
En anvendelse af de almindelige regler giver det resultat, at der  

 for  

 cirka halvdelen af kommunerne vil være et indtægtstab, som er direkte påført  

 dem af regeringen, og som regeringen ikke dækker ind.
Dansk Folkepartis  

 medlemmer af udvalget har den opfattelse, at forslaget lægger op til at sænke  

 den maksimale forældrebetaling for et pasningstilbud for et barn under 3 år  

 fra  

 33 til 25 pct. af udgifterne.
Derudover lægges der op til, at man fra den 1.  

 januar 2007 ligeledes vil sænke forældrebetalingen fra 3-års-alderen og op  

 til  

 skolealderen.
Det er en udmærket og fornuftig tanke.
Dansk Folkeparti finder,  

 at dette forslag er et sympatisk forslag, men det er partiets opfattelse at  

 visse kommuner ikke bliver kompenseret godt nok med det nuværende system.  

 Derfor har Dansk Folkeparti i forbindelse med finansloven fået afsat en pulje  

 på 10 mio. kr. ud af det samlede beløb til dette formål.
Derudover vil Dansk  

 Folkeparti i forbindelse med udligningsreformen arbejde for en bedre  

 fordeling  

 kommunerne imellem.
Mange familier, som har  

 brug for det, vil få et løft i deres privatøkonomi.
Der er gode og reelle  

 argumenter for at nedsætte forældrebetalingen.
 Dansk Folkeparti støtter  

 de danske familier og dermed også lovforslaget.
Socialistisk Folkepartis medlem af udvalget kan støtte  

 lovforslaget.
SFs politik på daginstitutionsområdet indbefatter lavere  

 forældrebetaling, hvorfor SF støtter lovforslaget om lavere forældrebetaling  

 i  

 daginstitutioner, som til forveksling ligner et forslag, SF har fremsat  

 tidligere.
 Forslaget fra regeringen tager dog hverken initiativ til øget  

 kvalitet i daginstitutionerne, eller hensyn til de svageste børn, ligesom det  

 ikke tilgodeser børn, der i dag har økonomisk friplads, hvilket for SF og for  

 de pågældende familier og børn havde været ønskeligt.
Selv om kommunerne kompenseres over bloktilskuddet i forbindelse  

 med implementeringen af dette forslag, så er det dog til næste år kun med 400  

 mio. af de 500 mio. kr., som forslaget koster.
Desuden bør kommunerne  

 kompenseres for den reelle økonomiske udgift i den enkelte kommune, og ikke,  

 som det er tilfældet med forslaget, hvor der mangler kompensation til flere  

 kommuner.
 Enhedslistens medlem af udvalget kan støtte forslaget,  

 selv om partiet hellere havde set, at den øvre grænse for økonomisk friplads  

 var blevet hævet til fordel for forældre med mellemindkomster frem for den  

 foreslåede model, som indebærer en generel nedsættelse af forældreandelen.
Dernæst frygter partiet, at nogle kommuner vil bruge dette  

 lovforslag til at forringe kvaliteten i dagtilbuddene, fordi de ikke  

 kompenseres økonomisk fra staten.
Enhedslisten mener, at den mest retfærdige  

 model til kompensation er at fordele statstilskuddet efter antallet af børn  

 frem for beskatningsgrundlaget i den enkelte kommune.
I høringsnotatet fra  

 ministeriet  

 står, at det gælder for alle lovforslag, at kompensationen sker over  

 bloktilskuddet.
Det er ikke rigtigt.
I forbindelse med loven om frit valg af  

 ældrebolig og frit valg af leverandør af personlig og praktisk hjælp  

 udbetales  

 fra den 1. januar 2003 og frem et statstilskud til kommunerne efter antallet  

 af  

 ældre.
Under 1.-behandlingen af nærværende forslag lovede Dansk  

 Folkeparti, at der ville ske en krone til krone-kompensation.
Det viste sig,  

 at  

 Dansk Folkeparti i forbindelse med indgåelse af finanslovsforliget rendte fra  

 dette løfte.
Det havde nok også været et besværligt regnestykke og virket  

 uretfærdigt for de kommuner, som i forvejen har nedsat  

 forældrebetalingsandelen.  

 Men tilbage står nu, at kommuner med et højt beskatningsgrundlag pr.  

 indbygger  

 får mere end kommuner med et lavt beskatningsgrundlag, og det er naturligvis  

 uretfærdigt for den fattige kommune, som har mange børn i dagtilbud.
Dermed  

 er det  

 igen blevet bevist, at bloktilskudsfordelingen er hamrende uretfærdig, og at  

 regeringen og Dansk Folkeparti har øget uligheden mellem kommunerne ved i  

 flere  

 år at udskyde en udligningsreform.
 Sluttelig skal det nævnes, at det er helt barokt, at der ikke  

 samtidig er en maksimumgrænse for forældrebetalingen i de profitbørnehaver,  

 som  

 regeringen og Dansk Folkeparti har ønsket.
 Et  

  

 mindretal  

  

 i  

 udvalget (RV) indstiller lovforslaget til  

  

 forkastelse  

  

 ved 3. behandling.
Det Radikale Venstres  

 medlemmer af udvalget stemmer imod forslaget.
For det første favoriserer  

 forslaget de 75 pct. rigeste familier i landet i forhold til de 25 pct.  

 fattigste, der allerede har en friplads.
Forslaget er derfor i bund og grund  

 asocialt.
For det andet ville pengene være langt bedre brugt til netop at  

 give  

 kommunerne det økonomiske råderum til − alt efter behovet og den  

 politiske vilje i den enkelte kommune og institution −  

 at forbedre kvaliteten og have større fokus på de socialt udsatte børn i  

 dagsinstitutionerne.
Behovet for en sådan indsats er langt større end behovet  

 for at lette de rige børnefamilier for nogle hundrede kroner om måneden.
Et  

 løft i kvaliteten er i øvrigt det, som både rige og fattige familier  

 ønsker, jf. de sidste undersøgelser på området.
For det tredje har regeringen  

 selv regnet sig frem til, at forslaget ligefrem vil koste penge og føre  

 til besparelser − det vil sige ringere kvalitet og mindre fokus på de  

 svageste − i 150 ud af de eksisterende kommuner.
Forslaget vil altså  

 direkte påtvinge 150 kommuner i Danmark at forringe deres tilbud inden  

 for  

 daginstitutioner eller alternativt finde anden finansiering.
Dermed  

 bryder  

 forslaget både med det kommunale selvstyre og kan få skadelige konsekvenser  

 for  

 den udførte socialpolitik for en meget stor del af den danske befolkning.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Hans Andersen (V)   

 Anne‑Mette Winther Christiansen (V)   

 Inge‑Lene Ebdrup (V)  

  

  nfmd.  

  

 Inger Støjberg (V)   

 Pia Kristensen (DF)  

  

  fmd.  

  

 Mia Falkenberg (DF)   

 Tina Petersen (DF)   

 Tom Behnke (KF)   

 Per Ørum Jørgensen (KF)   

 Mette Frederiksen (S)   

 Hüseyin Arac (S)   

 Karen Hækkerup (S)   

 Lise von Seelen (S)   

 Martin Lidegaard (RV)   

 Bente Dahl (RV)   

 Villy Søvndal (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 25 Bilagsnr.
Titel 1 Høringssvar og høringsnotat, fra familie- og  

 forbrugerministeren 2 Tidsplan for udvalgets behandling af lovforslaget 3 1. udkast til betænkning Oversigt over spørgsmål og svar vedrørende L 25 Spm.nr.
