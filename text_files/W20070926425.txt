Landsskatteretskendelse vedr.
Internetvirksomhed   

 efteropkrævning af moms Klagen skyldes, at A  

 (herefter benævnt virksomheden) er efteropkrævet 33.377 kr. i moms vedrørende  

 levering af ydelser i perioden 1. januar 2002 til 30. juni 2003, idet de  

 leverede ydelser er anset for momspligtige i Danmark.
Landsskatterettens  

 afgørelse Den påklagede afgørelse  

 ændres.
Sagens oplysninger Virksomheden er en  

 Internetvirksomhed, hvis aktivitet bl.a. består i salg af reklameydelser via  

 links, bannere eller tekst.
Reklameydelserne sælges til amerikanske aftagere.  

 Salget sker via virksomhedens hjemmesider.
Besøgende på virksomhedens  

 hjemmeside kan klikke videre til andre hjemmesider, hvor det er muligt at  

 abonnere på billeder m.v. med erotisk indhold (betalingssider).  

 Betalingssiderne er placeret i USA.
Hver gang en kunde klikker videre fra  

 virksomhedens hjemmeside og ind på betalingssiderne og tegner et abonnement,  

 får virksomheden en andel af salget.
Der udskrives ikke fakturaer og  

 betalingen  

 er afhængig af, at ejerne af betalingssiderne fremsender de korrekte  

 oplysninger til den billingvirksomhed, der gennemfører selve betalingen.  

 Virksomheden kan i et vist omfang følge udviklingen, idet virksomheden har  

 adgang til en webmasters hjemmeside, hvor der via virksomhedens  

 Site-id kan  

 forespørges på antal medlemmer og sign-ups today.
Betalingen sker  

 ved, at der  

 løbende modtages checks fra ejerne af betalingssiderne.
 Virksomhedens hjemmesider er  

 alle udformet på engelsk og alle sider er registreret som.com domainer.
Der er fremlagt  

 benyttelsesstatistikker for hjemmesiderne for en efterfølgende periode.
Heraf  

 fremgår, at omkring 1 % af brugerne på hjemmesiderne kommer fra Danmark.
Regionens afgørelse Regionen har anset  

 virksomheden for at levere momspligtige reklameydelser i henhold til  

 dagældende  

 momslovs § 18, stk. 1, nr. 2. Virksomheden efteropkræves 33.377 kr. i moms  

 for  

 perioden 1. januar 20021 til 30. juni 2003. Beløbet er beregnet som 20 % af  

 omsætningen vedrørende bannerreklamer i perioden.
 Der er tale om levering af  

 reklameydelser, som skal informere brugerne af virksomhedens hjemmeside om  

 eksistensen og kvaliteten af betalingssidernes indhold.
De leverede ydelser må anse  

 for at have leveringssted i Danmark, idet ydelserne må anses for benyttet  

 både  

 inden for og uden for EU.
Da ydelserne således ikke udelukkende er benyttet  

 eller udnyttet uden for EU, jf. momslovens § 18, stk. 3, nr. 3, er de således  

 momspligtige i Danmark.
Virksomhedens påstand og  

 argumenter Virksomhedens repræsentant  

 har nedlagt påstand om, at der ikke skal betales moms her i landet ved salget  

 af reklameydelserne, idet den faktiske benyttelse eller udnyttelse af  

 ydelserne  

 sker uden for EU, hvorfor ydelserne ikke har leveringssted i Danmark.
Virksomhedens hjemmesider er  

 udfærdiget på engelsk, og i omkring 99 % af tilfældene kommer brugerne fra  

 andre lande end Danmark.
De leverede reklameydelser henvender sig således  

 ikke  

 direkte til danske brugere, men er derimod målrettet mod alle brugere på det  

 globale marked.
Landsskatterettens  

 bemærkninger og begrundelse Den dagældende momslovs § 18  

 havde følgende formulering:
 Leveringsstedet er her i  

 landet for følgende ydelser, som leveres til aftagere her i landet, eller som  

 leveres her i landet, jf. dog stk. 2 og stk. 3:
[ ..] 2) Reklameydelser [ ..] Stk. 3. Leveringsstedet, når  

 de i stk. 1 omhandlede ydelser leveres her fra landet er ikke her i landet i  

 følgende tilfælde:
[ ..] 3) Når ydelsen leveres til  

 aftagere uden for EU og ydelsen udelukkende benyttes eller udnyttes uden for  

 EU Det fremgår af 6.  

 momsdirektiv art. 9, stk. 2, litra e, at leveringsstedet for bl.a.  

 reklamevirksomhed, som præsteres for aftagere, der er etableret uden for  

 Fællesskabet, er det sted, hvor aftageren har etableret enten sit hjemsted  

 eller et fast forretningssted.
 Det fremgår endvidere af 6.  

 momsdirektiv art. 9, stk. 3, pkt. b, at medlemsstaterne med henblik på at  

 undgå  

 dobbelt påligning af afgifter, ikke-påligning af sådanne eller  

 konkurrencefordrejning med hensyn til bl.a. reklameydelser kan anse  

 leveringsstedet, når dette i henhold til denne artikel er beliggende uden for  

 Fællesskabet, som beliggende i indlandet, såfremt den faktiske benyttelse  

 eller  

 udnyttelse finder sted i indlandet.
De leverede ydelser  

 vedrørende links til betalingssider med erotisk indhold må anses for at være  

 reklameydelser som nævnt i den dagældende momslovs § 18, stk. 1, nr. 2 og 6.  

 momsdirektivs art. 9, stk. 2, litra e.
Der er herved lagt vægt på, at  

 formålet  

 med virksomhedens opsætning af hjemmesiden er at sprede information om  

 eksistensen og kvaliteten af betalingssidernes tjenesteydelser.
 Landsskatteretten lægger til  

 grund, at ydelserne afsættes til aftagere beliggende uden for EU.
 Den dagældende bestemmelse i  

 momslovens § 18, stk. 3, nr. 3, må fortolkes i overensstemmelse med 6.  

 momsdirektivs artikel 9, stk. 3, hvorfor der ved fastlæggelsen af  

 leveringsstedet for de pågældende ydelser må lægges vægt på, om disse må  

 anses  

 for faktisk benyttet/udnyttet i Danmark.
 Landsskatteretten finder  

 ikke, at ydelserne kan anses for faktisk benyttet eller udnyttet i Danmark.  

 Der  

 er herved lagt vægt på det oplyste omkring antallet af brugere fra Danmark,  

 samt at der ikke er andre særlige tilknytningsmomenter eller lignende, der  

 kan  

 medføre, at ydelserne skal anses for faktisk benyttet eller udnyttet i  

 Danmark.  

 Ydelserne kan således ikke anses for faktisk benyttet eller udnyttet i  

 Danmark.
Reklameydelserne må således  

 anses for at have leveringssted uden for EU i de tilfælde, hvor aftageren af  

 ydelserne er placeret uden for EU.
Der skal derfor ikke opkræves moms af  

 leverancerne her i landet i disse situationer.
 Den påklagede afgørelse  

 ændres således.
