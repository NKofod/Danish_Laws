Den 5. november 1990 undertegnedes i Kairo en overenskomst mellem Danmark og Egypten, ifølge hvilken den danske regering yder et beløb på 160 millioner kroner til et vandforsynings- og kloakeringsprojekt i Edfu i Øvre Egypten.
Projektet har til formål at bidrage til at forbedre sundhedstilstanden og  

 levevilkårene for befolkningen i Edfu i Aswan guvernoratet, der er et af de  

 fattigste områder i Egypten.
Man vil således etablere vandforsyning i Edfu by  

 og ti landsbyer i disktriktet med en befolkning på 100.000, kloakering af  

 Edfu by, et sanitetsprogram i udvalgte landbyer, og et  

 sundhedsoplysningsprogram.
Der vil i vid udstrækning blive tale om danske  

 leverancer og tjenesteydelser.
 Projektet skal ses på baggrund af reorienteringen af det dansk-egyptiske  

 bistandssamarbejde, der indebærer, at en del af den fremtidige bistand også  

 mere direkte skal komme det befolkningflertal til gode, der lever i den  

 traditionelle sektor i økonomien.
 Overenskomsten er gældende i 31/2 år.
