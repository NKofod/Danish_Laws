 I henhold til § 1, stk. 3, § 3, stk. 3, § 7, § 8, stk. 2, § 9, stk. 1, §  

 11, § 13, stk. 2, § 19, stk. 1, og § 23 i lov om de erhvervsgymnasiale  

 uddannelser til højere handelseksamen og højere teknisk eksamen og til § 2,  

 stk. 2, i lov nr. 456 af 1. juni 1994 om ændring af lov om de  

 erhvervsgymnasiale uddannelser, jf. lovbekendtgørelse nr. 495 af 10. juni  

 1994, fastsættes:
Optagelse § 1.  Skolen optager de egnede ansøgere, der melder  

 sig inden udløbet af de frister, der er fastsat i § 4. Hvis der rettidigt  

 melder sig flere egnede ansøgere, end skolen har plads til, sørger skolen med  

 udgangspunkt i elevernes angivelser ved ansøgningen for, at en anden skole  

 med den søgte uddannelse tilbyder at optage egnede ansøgere, som skolen ikke  

 har plads til.
Skolerne skal samarbejde med naboskolerne og andre søgte  

 skoler om både egnethedsvurderingen efter § 2, stk. 3, og § 3 og optagelsen.
 Stk. 2.  En skole, der har optaget alle rettidigt  

 tilmeldte, egnede ansøgere, herunder ansøgere, der er henvist fra en anden  

 skole, jf. stk. 1, kan, hvis den har plads, optage egnede ansøgere, dersøger  

 optagelse efter udløbet af fristen, jf. § 4.
§ 2.  For at blive optaget i den indledende del skal  

 ansøgeren Stk. 2.  Skolens vurdering efter stk. 1, nr. 3, bevarer  

 sin gyldighed i 3 år.
Stk. 3.  En erhvervsskole kan optage en ansøger i den  

 indledende del uanset kravene i stk. 1 og 2, når skolen ud fra en samlet  

 vurdering af ansøgerens modenhed, selvstændighed og kundskaber forventer, at  

 ansøgeren kan følge undervisningen på tilfredsstillende måde og fuldføre  

 uddannelsen på normal tid.
Skolen kan indkalde ansøgere til samtale på skolen  

 og holde optagelsesprøve til brug ved vurderingen.
Skolen kan betinge  

 optagelsen af, at ansøgeren vælger bestemte fag eller følger supplerende  

 undervisning, når ansøgeren er egnet til optagelse men mangler forudsætninger  

 i et fag.
Stk. 4.  Skolen vejleder om, i hvilke  

 erhvervsuddannelser den indledende del kan give fritagelse for 2. eller den  

 sammenlagte 1. og 2. skoleperiode.
Hvis skolen udbyder forskellige indledende  

 forløb, vælger ansøgeren blandt dem.
§ 3.  En erhvervsskole optager en ansøger efter den  

 indledende del, jf. lovens § 6, når skolen ud fra en samlet vurdering af  

 ansøgerens modenhed, selvstændighed og kundskaber forventer, at ansøgeren kan  

 følge undervisningen på tilfredsstillende måde og fuldføre uddannelsen på  

 normal tid.
Skolen kan indkalde ansøgere til samtale og holde optagelsesprøve  

 til brug ved vurderingen.
Skolen kan betinge optagelsen af, at ansøgeren  

 vælger bestemte fag eller følger supplerende undervisning, når ansøgeren er  

 egnet til optagelse men mangler forudsætninger på enkelte faglige områder.
 § 4.  For elever, der søger optagelse i den indledende  

 del, jf. § 2, gælder ansøgningsfristen i bekendtgørelse om vejledning og om  

 tilmelding til ungdomsuddannelserne for elever i folkeskolen m.v.
 Stk. 2.  For elever, der søger optagelse efter den  

 indledende del, jf. § 3, fastsætter skolen ansøgningsfristen, jf. dog stk. 3.
 Stk. 3.  For optagelse i den 1-årige uddannelse til  

 højere handelseksamen gælder den procedure og de frister, der er fastsat for  

 den koordinerede tilmelding til de videregående uddannelser.
Elevers deltagelse i undervisningen § 5.  Eleverne har pligt til at deltage i  

 undervisningen.
Skolen fastsætter studie- og ordensregler og gør eleverne  

 bekendt med reglerne.
Studie- og ordensreglerne indeholder bl.a. regler om  

 mødepligten og fravær, om hvilke arbejder der indgår som grundlag for  

 indstilling til eksamen, jf. § 14, stk. 1, og 3, og om, under hvilke  

 betingelser skolen stiller krav om, at en elev skal aflægge prøverne ved  

 uddannelsens afslutning efter de regler om prøvernes indhold og omfang m.v.,  

 som gælder for selvstuderende, jf. § 11, stk. 3, og § 14, stk. 4.
§ 6.  Skolen kan fritage elever for at deltage i  

 undervisningen og aflægge prøve i et eller flere fag.
Fritagelsen gives, når  

 eleven i prøven eller som overført årskarakter i et tilsvarende fag på  

 tilsvarende eller højere gymnasialt niveau har opnået mindst karakteren 6.  

 Den opnåede karakter indgår i eksamen med samme vægt som karakteren for det  

 fag, der gives fritagelse for, jf. § 24, stk. 4. Er der givet mere end en  

 karakter, skal summen af karaktererne være mindst karakterernes antal  

 multipliceret med 6, idet § 24, stk. 4, finder tilsvarende anvendelse.  

 Ligeledes noteres en eventuel årskarakter på eksamensbeviset og indgår i  

 beregningen efter § 24, på samme måde som en årskarakter givet i uddannelsen.  

 Er der ikke givet årskarakter, noteres prøvekarakteren i stedet som overført  

 prøvekarakter og indgår tilsvarende i beregningen.
Stk. 2.  I en samlet eksamen kan skolen fritage en elev  

 fra undervisning og prøve i højst 3 fag på grundlag af ikke gymnasial  

 uddannelse, når eleven har nået undervisningsmålene for faget.
Skolen noterer  

 fritagelsen på eksamensbeviset, og der overføres ikke karakter.
Lærerkvalifikationer § 7.  Lærere, der underviser i gymnasiale fag i de  

 erhvervsgymnasiale uddannelser, skal, udover hvad der gælder for lærere i  

 erhvervsuddannelserne, have uddannelse på hovedfagsniveau, herunder  

 uddannelse på handelshøjskole eller universitet eller ingeniøruddannelse,  

 evt. suppleret med faglig viden erhvervet gennem beskæftigelse eller faglig  

 efteruddannelse.
Inden for de konkrete undervisningsfag skal læreren mindst  

 have side- eller bifagsniveau.
 Stk. 2.  Undervisningskompetence i de enkelte fag på  

 niveau A kan gøres betinget af, at læreren har gennemført et særlig godkendt  

 fagkursus eller har tilsvarende kvalifikationer.
 Stk. 3.  Lærere, der underviser i fag fra  

 erhvervsuddannelserne, skal opfylde kravene til lærernes kvalifikationer i  

 erhvervsuddannelserne.
Stk. 4.  Uanset bestemmelsen i stk. 1 kan en lærer, der  

 indtil den 1. juli 1994 har undervist i indledningen til de hidtidige  

 erhvervsgymnasiale uddannelser, fortsat undervise i et tilsvarende fag i den  

 indledende del.
Det er dog en betingelse, at lærerens uddannelsesmæssige  

 niveau i faget senest fire år efter fagets overgang til gymnasialt fag svarer  

 til side- eller bifagsniveau, og at skolen og læreren inden seks måneder fra  

 fagets overgang til gymnasialt fag har aftalt, hvordan læreren opnår dette  

 niveau.
Tilsyn § 8.  Undervisningsministeriets tilsyn efter lovens §  

 20 omfatter blandt andet indseende med skolernes planlægning af undervisning  

 og eksamen og lærernes kvalifikationer.
Herunder kan ministeriet fra skolerne  

 indkalde planer for undervisningen i de enkelte fag, karakteroversigter m.v.
Evaluering og årskarakterer § 9.  Undervisningen i de erhvervsgymnasiale  

 uddannelser som heltidsuddannelse evalueres løbende, så elever, lærere og  

 skole holdes informeret om udbyttet af undervisningen.
Skolen tilrettelægger  

 en procedure, der sikrer, at eleverne regelmæssigt og mindst to gange årlig  

 informeres om skolens opfattelse af den enkelte elevs standpunkt i og udbytte  

 af undervisningen i de enkelte fag og i den samlede uddannelse.
Når en elev  

 er undergivet forældremyndighed, informerer skolen tillige  

 forældremyndighedens indehaver.
Samtidig sikrer skolen, at de enkelte lærere  

 og skolen modtager information om elevernes vurdering af undervisningen i  

 hvert enkelt fag og af skolens tilrettelæggelse af uddannelsen.
§ 10.  Skolen giver årskarakterer i alle fag ved  

 afslutningen af hvert af uddannelsens år til elever i heltidsudddannelsen.
I  

 fag, der har både skriftlig og mundtlig prøve, gives en årskarakter for  

 skriftlige præstationer og en årskarakter for mundtlige præstationer.
I andre  

 fag gives en årskarakter.
 Stk. 2.  Når den indledende del varer 6 måneder, giver  

 skolen en karakter i hvert fag ved afslutningen af den indledende del.
Stk. 3.  Karakterne efter stk. 1 og 2 gives på grundlag  

 af elevens præstationer i løbet af året henholdsvis den indledende del.  

 Karakterne er skolens vurdering af elevens standpunkt i forhold til  

 undervisningens mål i faget.
Er faget ikke afsluttet, er karakteren skolens  

 vurdering af elevens standpunkt i forhold til den gennemførte undervisning.
 Stk. 4.  Skriftlig meddelelse om årskarakterer udleveres  

 til eleverne, inden skolen på et tidspunkt fastsat af  

 Undervisningsministeriet giver lærere og elever meddelelse om, hvilke prøver  

 der afholdes, jf. § 15.
Enkeltfagsundervisning og -prøver § 11.  Skoler, der gennemfører en erhvervsgymnasial  

 uddannelse som heltidsuddannelse, kan udbyde uddannelsens fag som valgfag i  

 erhvervsuddannelserne og i andre uddannelser med valgfag.
Fag, der kun  

 gennemføres på niveau B eller A i heltidsuddannelserne, kan tillige udbydes  

 på lavere gymnasiale niveauer efter de regler, der er fastsat for faget, og  

 der kan udbydes særskilte overbygningsfag hertil.
 Stk. 2.  Særskilte enkeltfag kan udbydes for  

 selvstuderende med henblik på udarbejdelse af større skriftlig opgave,  

 projekter og gennemførelse af laboratorieøvelser og forsøg m.v., der indgår i  

 eller som grundlag for eksamen.
Stk. 3.  Til enkeltfagsprøver, hvortil også  

 selvstuderende har adgang, opgives hele det krævede pensum, selv om prøven  

 for elever i heltidsuddannelse normalt kun omfatter en del af det læste.  

 Prøven kan tilrettes med længere varighed og således, at den bredt dækker  

 fagets mål.
Det er en betingelse for at deltage i prøven, at eleven har  

 gennemført øvelser, udarbejdet rapporter m.v. i det omfang, som kræves efter  

 reglerne for faget.
Stk. 4.  For at bestå eksamen og få udleveret  

 eksamensbevis på grundlag af enkeltfagsprøver kræves, at prøven er bestået i  

 hvert enkeltfag for sig.
Fag uden prøve indgår ikke.
4-årig uddannelse for eliteidrætsudøvere § 12.  Som forsøg kan skolen tilrettelægge en  

 erhvervsgymnasial uddannelse som et 4-årigt forløb for eliteidrætsudøvere med  

 de deraf følgende afvigelser i forløbet men med samme indhold af fag og  

 fagkombinationer som i den 3-årige uddannelse.
Det er en betingelse for  

 optagelse i det 4-årige forløb, at ansøgeren opfylder idrætslige kriterier  

 opstillet af Institutionen til Fremme af Eliteidræt (TEAM Danmark) og er  

 godkendt af TEAM Danmark til optagelse i det 4-årige forløb.
Uddannelsen  

 gennemføres i øvrigt efter de almindelige regler for heltidsuddannelser uden  

 deltagerbetaling.
Stk. 2.  Det samlede tilskud til det 4-årige forløb  

 svarer til tilskuddet til en elev i den treårige uddannelse, idet tilskud  

 udbetales med 3/4 af taksten for de ordinære elever.
TEAM Danmark kan dække  

 merudgifter ved den 4-årige tilrettelæggelse.
 Stk. 3.  Skolen underretter hvert år  

 Undervisningsministeriet om antallet af elever optaget i det 4-årige forløb  

 for eliteidrætsudøvere og den planlagte struktur i forløbet og om skolens  

 kortfattede vurdering af afsluttede og afbrudte forløb.
Eksamen i heltidsuddannelserne § 13.  Ved uddannelsens afslutning afholdes eksamen.  

 Elever i heltidsuddannelse skal aflægge prøverne til den samlede eksamen i  

 den samme eksamenstermin.
I fag, der afsluttes før den erhvervsgymnasiale  

 uddannelses sidste år, aflægges prøver dog ved afslutningen af det  

 undervisningsår, hvori undervisningen afsluttes.
I bekendtgørelsen for den  

 enkelte uddannelse kan fastsættes enkelte undtagelser herfra.
 Stk. 2.  Tidspunktet for afholdelse af skriftlige prøver  

 og eventuelle nærmere bestemmelser om tilrettelæggelsen fastsættes af  

 Undervisningsministeriet.
Stk. 3.  Skolen fastsætter inden for rammerne af  

 ministeriets bestemmelse efter stk. 2 en eksamensplan, der udleveres til  

 eleverne.
Eksamensplanen skal indeholde oplysning om:
 Stk. 4.  Undervisningsministeriet fastsætter frister for  

 skolernes indberetninger m.v. til brug for tilrettelæggelsen af eksamen.
§ 14.  Skolen indstiller eleverne til eksamen ved  

 afslutningen af uddannelsen.
En elev kan normalt kun indstilles til eksamen,  

 hvis eleven har deltaget i undervisningen, har afleveret de skriftlige  

 arbejder og har fået arbejderne godkendt af de pågældende lærere, alt i et  

 omfang, som skolen finder tilstrækkeligt, jf. § 5. Elever, der med de  

 allerede givne årskarakterer ikke kan bestå eksamen, jf. § 24, stk. 3, kan  

 ikke indstilles.
 Stk. 2.  Kan en lærer ikke give den i stk. 1 nævnte  

 godkendelse, afgør skolen efter drøftelse med de lærere, som har undervist  

 eleven, om eleven kan indstilles til eksamen.
Stk. 3.  Når elever ikke indstilles til eksamen, jf.  

 stk. 1, eller ikke består eksamen, jf. § 24, stk. 3, træffer skolen skriftlig  

 og begrundet afgørelse om, i hvilket omfang eleven påny skal deltage i  

 undervisningen for at blive indstillet til en senere eksamen.
En elev kan  

 normalt gå om 1 gang i løbet af uddannelsen.
 Stk. 4.  En elev kan, uanset om eleven er indstillet til  

 eksamen, vælge at deltage i eksamen efter de regler om prøvernes indhold og  

 omfang, som gælder for selvstuderende, jf. § 11, stk. 3. Valget træffes  

 samlet for samtlige fag med prøve i et uddannelsesår bortset fra fag på  

 niveau C, som ikke indgår i eksamen, jf. § 24, stk. 4. For elever, der  

 aflægger alle prøver ved den afsluttende eksamen, bortfalder årskaraktererne  

 bortset fra eventuelle overførte årskarakterer fra tidligere uddannelsesår.  

 Eleven kan dog over for skolen fremsætte begæring om, at årskarakterne samlet  

 påføres eksamensbeviset og indgår i beregningen af eksamensresultatet, jf. §  

 24. Skolerne kan samarbejde om afholdelsen af prøverne, og eleverne kan  

 henvises til at aflægge en eller flere af prøverne på andre skoler.
§ 15.  Til eksamen i heltidsuddannelserne aflægger  

 hver elev 10 skriftlige eller mundtlige prøver, elever i den 1-årige  

 hhx-uddannelse 6 skriftlige eller mundtlige prøver, jf. dog § 14, stk. 4. Den  

 3-årige hhx-uddannelse omfatter desuden en større skriftlig opgave, og  

 htx-uddannelsen omfatter projekter med yderligere mundtlige prøver tilknyttet  

 i teknologi og et teknikfag.
De øvrige prøver bortfalder, jf. stk. 3.
 Stk. 2.  Prøverne sammensættes således:
Stk. 3.  Når prøve ikke aflægges, jf. stk. 1 og 2,  

 anføres årskarakteren på eksamensbeviset i prøvekarakterens sted med  

 angivelse af, at det er en overført årskarakter.
Den indgår i  

 prøvekarakterens sted ved beregningerne efter § 24, stk. 3-5. En overført  

 årskarakter giver den samme ret som en prøvekarakter til at modtage bevis for  

 enkeltfagsprøve, jf. § 25, stk. 2.
Censorer, prøver og bedømmelse § 16.  Ved bedømmelsen af elevernes præstationer ved  

 eksamen medvirker censorer.
Stk. 2.  Censorerne skal Stk. 3.  Finder censor, at kravene efter stk. 2 ikke er  

 opfyldt, afgiver censor indberetning herom til skolen og orienterer  

 Undervisningsministeriet herom.
Skolen videresender indberetningen til  

 ministeriet med sine bemærkninger.
Desuden afgiver censor på opfordring fra  

 skolen eller fra ministeriet indberetning om eksamensafvikling og  

 eksamensresultater.
Særlige censorer, jf. § 17, stk. 2, afgiver indberetning  

 om alle prøver.
§ 17.  Censorer beskikkes af Undervisningsministeriet.  

 Censorer skal opfylde de faglige betingelser for at fungere som lærer.
I fag  

 med erhvervsmæssigt indhold tilstræbes det, at censor har tilknytning til  

 erhvervslivet.
Ministeriet kan udstede en censorvejledning.
Stk. 2.  Skolen udvælger censorer efter retningslinier  

 fastsat af Undervisningsministeriet.
Ministeriet kan dog bestemme, at særlige  

 censorer medvirker ved bestemt angivne prøver på de enkelte skoler.
 § 18.  Ved afvikling af prøver skal skolen  

 tilrettelægge forløbet og vilkårene under følgende hensyn:
§ 19.  Skolen udfærdiger et eksamensreglement under  

 hensyntagen til det, der er anført i § 18. Eksamensreglementet skal tillige  

 sikre, at projekter og større skriftlige opgaver m.v., der udarbejdes i løbet  

 af undervisningen og indgår i eksamen, er udarbejdet af eleven selv.  

 Eleverne, eksaminatorer, eventuelle tilstedeværende censorer og  

 tilsynsførende under prøveforløbet skal af skolen gøres bekendt med  

 reglementet.
Af reglementet skal det fremgå, hvilke konsekvenser overtrædelse  

 kan medføre, jf. stk. 2.
Stk. 2.  Hvis en elev under prøveforløbet overtræder  

 skolens eksamensreglement eller udviser forstyrrende adfærd, kan skolen  

 bortvise eleven fra prøven, og elevens præstation ved prøven kan herefter  

 normalt ikke bedømmes.
I mindre alvorlige tilfælde giver skolen dog først en  

 advarsel.
Skolen indberetter bortvisninger til Undervisningsministeriet med  

 angivelse af bortvisningens begrundelse.
 § 20.  Mundtlige prøver til eksamen er offentligt  

 tilgængelige, medmindre andet følger af praktiske eller ordensmæssige  

 forhold.
§ 21.  Skolen stiller opgaver til mundtlig prøve efter  

 i rimelig tid forinden at have forelagt dem for censor.
Opgaverne skal  

 tilsammen omfatte faget som helhed, og deres antal være rimeligt i forhold  

 til antallet af eksaminander.
Hver opgave skal omfatte væsentlige emner inden  

 for faget.
Opgaver til skriftlige prøver stilles af Undervisningsministeriet.  

 Det fremgår af uddannelsesbekendtgørelsen eller fagplanen, om skolen eller  

 ministeriet stiller projektopgaver og andre større skriftlige opgaver.
 Stk. 2.  Når Undervisningsministeriet stiller opgaver,  

 nedsætter ministeriet en eller flere opgavekommissioner for hvert fag.  

 Opgavekommissionerne forestår udarbejdelsen af opgaveforslag, der godkendes  

 af ministeriet.
 § 22.  Ved karaktergivning anvendes 13-skalaen efter  

 Undervisningsministeriets til enhver tid gældende bekendtgørelse om  

 karakterskala.
§ 23.  Ved bedømmelse af mundtlige prøver og projekter  

 fastsættes karakteren af censor og eksaminator i forening.
Ved bedømmelse af  

 større skriftlige opgaver fastsættes karakteren af en censor og læreren i  

 forening.
Ved bedømmelse af skriftlige prøver fastsættes karakteren af to  

 censorer i forening.
Stk. 2.  Hvis to bedømmere, jf. stk. 1, ikke efter  

 drøftelse er enige om en fælles bedømmelse, giver hver en karakter, som  

 noteres særskilt i karakterlisten.
Karakteren for prøven er gennemsnittet af  

 disse karakterer afrundet til det nærmeste tal i karakterskalaen.
Hvis  

 gennemsnittet ligger midt imellem to karakterer, er den endelige karakter  

 nærmeste højere karakter, hvis der medvirker to censorer ved bedømmelsen,  

 eller hvis der kun medvirker en censor, som har givet den højeste karakter,  

 jf. dog stk. 3, og ellers den nærmeste lavere karakter.
 Stk. 3.  Karaktererne 00 og 13 kan ikke gives ved  

 afrunding.
 Stk. 4.  Hvis de bedømmende er principielt og væsentligt  

 uenige om bedømmelsen af en besvarelse af en skriftlig prøve eller større  

 skriftlig opgave, kan de indberette bedømmelsen til Undervisningsministeriet,  

 idet de hver afgiver en redegørelse og deres begrundede karakterforslag.  

 Ministeriet kan da træffe afgørelse om, at der skal ske ny bedømmelse  

 eventuelt ved en opmand.
Eksamensbevis § 24.  Skolen udsteder eksamensbevis til elever, der  

 har bestået eksamen, jf. stk. 3. På eksamensbeviset angives, hvilken  

 erhvervsuddannelses eller hvilke erhvervsuddannelsers 2. eller 1. og 2.  

 skoleperioders mål, der er omfattet af uddannelsen.
Undervisningsministeriet  

 bestemmer bevisets udformning.
 Stk. 2.  På eksamensbeviset angiver skolen elevens fag,  

 herunder fag, hvori der er overført karakter efter § 6, og elevens  

 karakterer, der indgår, jf. stk. 4, herunder årskarakterer.
 Stk. 3.  Eksamen er bestået, når summen af  

 eksamenskaraktererne og summen af de eventuelle årskarakterer hver for sig er  

 mindst karakterernes vægtede antal multipliceret med 6. Karaktererne indgår i  

 beregningen med forskellig vægt, jf. stk. 4 og eventuelle supplerende  

 bestemmelser, som fremgår af bekendtgørelsen for den enkelte uddannelse.
Stk. 4.  Når et fag afsluttes på niveau C, indgår  

 karakteren eller karaktererne med vægten 1, medmindre andet er fastsat i  

 reglerne om det enkelte fag.
Når et fag afsluttes på niveau B, indgår  

 karakteren eller karaktererne med vægten 1. Når et fag afsluttes på niveau A,  

 indgår karakteren eller karaktererne med vægten 1,5. Når et fag videreføres  

 fra niveau C, indgår karakteren eller karaktererne fra niveau C ikke,  

 medmindre andet er fastsat i reglerne om det enkelte fag.
Når et fag på  

 niveau B videreføres til niveau A, indgår karakteren eller karaktererne på  

 niveau B med vægten 0,5 og karakteren eller karaktererne på niveau A med  

 vægten 1. Karakterer givet på samme niveau i et fag indgår med lige stor  

 vægt.
 Stk. 5.  På eksamensbeviset anfører skolen de vægtede  

 gennemsnit af eksamenskaraktererne og af de eventuelle årskarakterer.  

 Eksamensresultatet er middeltallet af de to gennemsnit, når der gives  

 årskarakterer, og ellers gennemsnittet af eksamenskaraktererne alene.  

 Gennemsnit og middeltal anføres afrundet til nærmeste tal med en decimal.
§ 25.  Til elever, der afbryder uddannelsen efter den  

 indledende del, udleverer skolen bevis for den gennemførte indledende del.
På  

 beviset angives, for hvilken erhvervsuddannelse eller hvilke  

 erhvervsuddannelser målene for 2. eller 1. og 2. skoleperiode er omfattet.  

 Desuden anføres elevens fag og karakterer ved afslutningen af den indledende  

 del.
Stk. 2.  Til elever, der afbryder uddannelsen eller ikke  

 består eksamen, udleveres efter anmodning bevis for bestået enkeltfagsprøve i  

 de fag, hvor eleven har opnået mindst karakteren 6 i prøven eller som  

 overført årskarakter.
Gives der flere end en karakter i faget, skal summen af  

 karaktererne være mindst karakterernes antal multipliceret med 6, idet § 24,  

 stk. 4, finder tilsvarende anvendelse.
Der udleveres efter anmodning  

 attestation for gennemført undervisning og opnåede resultater, når  

 enkeltfagsbevis ikke kan udleveres.
Stk. 3.  Til elever, der har bestået enkeltfagsprøver,  

 der kan udgøre en hel eksamen, udstedes eksamensbevis.
På eksamensbeviset  

 anføres den højeste karakter, hvis eleven har bestået den samme prøve flere  

 gange.
Beviser for enkeltfagsprøver, der indgår, inddrages.
Til elever, der  

 har fået udleveret eksamensbevis, kan der ikke udstedes nyt eksamensbevis på  

 grundlag af senere aflagte prøver.
Sygeeksamen § 26.  En elev kan aflægge en prøve i alt to gange,  

 jf. dog § 29, stk. 2.
§ 27.  Bliver en elev syg eller på anden måde  

 uforskyldt forhindret i at gennemføre en prøve, der indgår i eksamen, jf. §  

 28, tilrettelægger skolen en sygeeksamen, der gennemføres snarest muligt  

 efter den ordinære eksamen.
Skolen meddeler straks ministeriet, hvilke prøver  

 sygeeksamen omfatter, og giver i øvrigt andre relevante oplysninger efter  

 anmodning.
 Stk. 2.  Skolen kan fastsætte, at sygeeksamen  

 gennemføres ved forlængelse af allerede fastsatte afleveringsfrister.
§ 28.  Sygdom skal normalt være dokumenteret med en  

 erklæring fra en læge.
Andre særlige omstændigheder, hvorved eleven praktisk  

 forhindres i at møde til prøven, og særlige omstændigheder, der gør, at  

 eleven ikke med rimelighed kan forventes at kunne gennemføre prøven,  

 sidestilles efter skolens vurdering med sygdom.
 Stk. 2.  Skolen kan tillade elever at deltage i  

 sygeeksamen i stedet for ordinære prøver, når hensyn til vigtige konkurrencer  

 m.v. for eliteidrætsudøvere eller tilsvarende forhold taler for det.
Forsøg og dispensation § 29.  Undervisningsministeriet kan efter indstilling  

 fra udvalget for den erhvervsgymnasiale uddannelse tillade, at  

 bekendtgørelsens regler fraviges som led i forsøg.
Tilladelsen gives for en  

 begrænset tid på grundlag af en forsøgsplan.
Stk. 2.  Undervisningsministeriet kan endvidere i  

 enkelte tilfælde dispensere fra bekendtgørelsens regler, når det findes  

 begrundet i særlige forhold.
Dispensation gives på grundlag af en indstilling  

 fra vedkommende skole.
Klager over og mangler ved eksamen § 30.  Eleven kan indgive klage til skolen over  

 opnåede karakterer ved eksamen inden ugedagen efter, at karakteren på  

 sædvanlig måde er meddelt den pågældende.
Klagen skal være skriftlig og  

 begrundet.
 Stk. 2.  Begrundelsen kan vedrøre:
 Stk. 3.  Hvis opgaverne er stillet af  

 Undervisningsministeriet, videresender skolen straks klager, der er begrundet  

 i stk. 2, nr. 2, til ministeriet ledsaget af skolens udtalelse.
 Stk. 4.  Skolen forelægger i øvrigt straks klagen for  

 censor og eksaminator eller lærer med anmodning om en udtalelse.
Stk. 5.  Skolen træffer skriftlig og begrundet  

 afgørelse, som straks meddeles klageren og eventuelle andre berørte elever,  

 jf. § 32, stk. 4, om § 31.  Hvis skolen under eller efter eksamen  

 konstaterer mangler i eksamensproceduren eller overtrædelser af de regler,  

 der gælder for eksamen, skal skolen straks gribe ind for at sikre, at eksamen  

 afvikles i overensstemmelse med gældende regler.
 Stk. 2.  Skolen kan i de i stk. 1 nævnte tilfælde  

 beslutte at tilbyde elever omprøve, jf. dog stk. 3. Såfremt der tilbydes  

 omprøve, indsendes meddelelse til Undervisningsministeriet herom.
 Stk. 3.  Såfremt skolen skønner, at der er tale om så  

 alvorlige mangler, at det kan give anledning til indgriben fra  

 Undervisningsministeriets side, skal skolen umiddelbart efter, at manglerne  

 er konstateret, foretage indberetning, herunder afgive en redegørelse for,  

 hvorledes sagen er behandlet, og en indstilling til ministeriet.
Stk. 4.  Undervisningsministeriet indhenter gennem  

 skolen udtalelser fra sagens parter.
Ministeriet kan bestemme, at  

 eksamensbevis for den eller de pågældende elever tilbageholdes, indtil sagen  

 er afgjort.
Stk. 5.  Undervisningsministeriet afgør, om karakteren  

 skal hæves, om der skal gives tilbud om omprøve, eller om sagen afvises.
Hvis  

 manglerne eller overtrædelserne er graverende og åbenlyse, kan ministeriet  

 træffe beslutning om, at allerede afholdte prøver annulleres.
 Stk. 6.  Skolen skal straks skriftligt orientere de  

 elever, som har deltaget i prøver, om hvilke der er foretaget indberetning  

 efter stk. 3. Hvis eleven er undergivet forældremyndighed, skal  

 forældremyndighedens indehaver ligeledes orienteres skriftligt.
Stk. 7.  Hvis Undervisningsministeriet træffer afgørelse  

 om at annullere en prøve eller karakter, skal det sikres, at der påføres den  

 eller de pågældende elever mindst mulig ulempe.
Hvis der gennemføres omprøve,  

 kan ministeriet beslutte, at en anden prøve falder bort for den eller de  

 pågældende elever.
 Stk. 8.  Beslutning om annullering af en prøve eller  

 karakter skal være truffet inden en måned efter prøvens afholdelse; for  

 skriftlige prøvers vedkommende inden en måned efter, at karakteren er meddelt  

 den eller de pågældende elever.
 § 32.  Afgørelse om ombedømmelse eller tilbud om  

 omprøve træffes, hvis skolen finder, at der ved prøven eller bedømmelsen er  

 forekommet væsentlige proceduremæssige mangler, eller der er andre særlige  

 omstændigheder, der giver anledning til berettiget tvivl om bedømmelsen,  

 herunder væsentlig uoverensstemmelse mellem bedømmernes vurdering.
Stk. 2.  Ved ombedømmelse indkalder skolen efter  

 godkendelse fra Undervisningsministeriet en ny censor.
Skolen eller  

 ministeriet kan erstatte en eksaminators eller lærers deltagelse af en  

 censors.
Stk. 3.  Ved omprøve efter stk. 1 finder § 27  

 tilsvarende anvendelse, idet skolen i særlig grad skal drage omsorg for, at  

 omprøve finder sted snarest muligt.
Skolen meddeler snarest muligt de berørte  

 parter tidspunktet for omprøve.
Stk. 4.  Hvis prøven lider af samme mangel for flere  

 elever, skal ombedømmelse foretages for og omprøve tilbydes alle elever, for  

 hvem prøven lider af samme mangel.
Skolen skal straks underrette  

 Undervisningsministeriet herom.
Stk. 5.  Ombedømmelse efter stk. 1 eller stk. 4 kan ikke  

 resultere i en lavere karakter end den oprindeligt givne.
Hvis en omprøve  

 efter stk. 1 eller stk. 4 resulterer i en lavere karakter end ved den  

 oprindelige prøve, er det den oprindelige karakter, der gælder.
Klager over skolens afgørelser § 33.  Klager over skolens afgørelser efter  

 bekendtgørelsen kan indbringes for Undervisningsministeriet.
Afgørelse om  

 optagelse, jf. §§ 1-3, om anvendelse af skolens studie- og ordensreglement,  

 jf. § 5, evaluering og årskarakterer, jf. § 9 og 10, og indstilling til  

 eksamen, jf. § 14, kan dog ikke påklages.
Klager over prøvekarakterer følger  

 reglerne i § 30.
Stk. 2.  Klagen indgives til skolen senest 4 uger efter,  

 at afgørelsen er meddelt den pågældende.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
Stk. 3.  Skolen skal give ministeriet de nødvendige  

 oplysninger til behandling af sagen.
I sager om afgørelser efter §§ 30-32  

 påhviler en sådan pligt også censor og eksaminator eller lærer.
Ikrafttræden § 34.  Bekendtgørelsen træder i kraft den 1. februar  

 1995.
 Stk. 2.  Kapitel 1 om optagelse finder dog ikke  

 anvendelse for elever, der i 1995 optages i den hidtidige 2-årige  

 hhx-uddannelse.
 Stk. 3.  Kapitel 5 om evaluering og årskarakterer,  

 kapitel 8 om eksamen i heltidsuddannelserne og § 24, stk. 4, om karakterernes  

 vægt finder kun anvendelse for elever, der gennemfører en erhvervsgymnasial  

 uddannelse med henblik på eksamen i 1998 eller senere.
 Stk. 4.  I hhx-uddannelsen anvendes § 23, stk. 1, ved  

 bedømmelse af skriftlige prøver kun for elever, der gennemfører uddannelsen  

 med henblik på eksamen i 1998 eller senere.
 § 35.  Bekendtgørelse nr. 203 af 24. marts 1992  

 ophæves.
 Stk. 2.  § 19 om karakterskala i den bekendtgørelse, der  

 er nævnt i stk. 1, finder dog fortsat anvendelse, indtil en bekendtgørelse om  

 karakterskala træder i kraft.
 Stk. 3.  § 20 om bedømmelse i den bekendtgørelse, der er  

 nævnt i stk. 1, anvendes dog for skriftlige prøver i hhx-uddannelsen for  

 elever, der gennemfører uddannelsen med henblik på eksamen 1997 eller  

 tidligere.
 Stk. 4.  Reglerne om optagelse i den bekendtgørelse, der  

 er nævnt i stk. 1, finder dog anvendelse ved optagelse efter gennemført 1. og  

 2. skoleperiode i den 2-årige hhx-uddannelse i 1995.
