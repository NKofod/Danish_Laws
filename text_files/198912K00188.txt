Nr LSF 188 Forslag til Lov om ændring af forskellige skattelove (Beskatning af faste  

 bruttorevalideringsydelser og godtgørelse til forældre med alvorligt syge  

 børn samt skattefrihed for flerbørnstilskud og adoptionstilskud) Fremsat af skatteministeren (Fogh Rasmussen) den 8. februar 1990 Vedtaget ved tredjebehandling den 29. marts 1990 Lov nr. 210 af 30/03/1990 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989, som  

 ændret senest ved § 19 i lov nr. 59 af 7. februar 1990, foretages følgende  

 ændringer:
 1. § 7, litra j, affattes således:
»j.
Understøttelser og andre lignende ydelser, som offentlige  

 myndigheder og institutioner udreder i henhold til lov om social bistand.  

 Skattefriheden omfatter dog ikke faste revalideringsydelser efter lov om  

 social bistand kapitel 10, herunder hjælp, der ydes som løn eller løntilskud,  

 og heller ikke godtgørelse efter lov om social bistand kapitel 11 til  

 forældre med alvorligt syge børn under 14 år.« 2. § 7, litra p, affattes således:
»p.
Børnetilskud, forskudsvis udbetaling af børnebidrag og af særlige  

 bidrag som nævnt i § 10, stk. 1, 5. pkt., § 10 a, § 10 b og § 11, 4. pkt.,  

 samt overgangsbeløb efter § 28 i lov om børnetilskud og forskudsvis  

 udbetaling af børnebidrag.« § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 661 af 19. oktober 1989, som ændret senest ved § 22  

 i lov nr. 59 af 7. februar 1990, foretages følgende ændringer:
 1. I § 11, 1. og 2. pkt., udgår ordene »og 10«.
 2. § 11, 5. pkt., ophæves.
§ 3 Stk. 1. Bestemmelsen i § 1, nr. 1, om faste revalideringsydelser samt § 2  

 træder i kraft den 1. oktober 1990.
 Stk. 2. Bestemmelsen i § 1, nr. 1, om godtgørelse til forældre med  

 alvorligt syge børn samt § 1, nr. 2, træder i kraft den 1. april 1990.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989 som ændret  

 senest ved lov nr. 889 af 29. december 1989, foretages følgende ændringer:
 1. § 7, litra j, affattes således:
»j.
Understøttelser og andre lignende ydelser, som offentlige  

 myndigheder og institutioner udreder i henhold til lov om social bistand.  

 Skattefriheden omfatter dog ikke faste revalideringsydelser efter lov om  

 social bistand kapitel 10, herunder hjælp, der ydes som løn eller løntilskud,  

 og heller ikke godtgørelse efter lov om social bistand kapitel 11 til  

 forældre med alvorligt syge børn under 14 år.«.
 2. § 7, litra p, affattes således:
»p.
Børnetilskud, forskudsvis udbetaling af børnebidrag og af særlige  

 bidrag som nævnt i § 10, stk. 1, 5. pkt., § 10 a, § 10 b, og § 11, 4. pkt.,  

 samt overgangsbeløb efter § 28 i lov om børnetilskud og forskudsvis  

 udbetaling af børnebidrag.«.
§ 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 661 af 19. oktober 1989 som ændret senest ved lov  

 nr. 888 af 29. december 1989, foretages følgende ændringer:
 1. I § 11, 1. og 2. pkt., udgår ordene: »og 10«.
 2. § 11, 5. pkt., ophæves.
§ 3 Stk. 1. Bestemmelsen i § 1, nr. 1, om faste revalideringsydelser, samt § 2  

 træder i kraft den 1. oktober 1990.
 Stk. 2. Bestemmelsen i § 1, nr. 1, om godtgørelse til forældre med  

 alvorligt syge børn, samt § 1, nr. 2, træder i kraft den 1. april 1990.
Bemærkninger til lovforslaget Almindelige bemærkninger Forslaget indholder en række konsekvensændringer af skattelovgivningen som  

 følge af lov nr. 853 af 20. december 1989 om bl.a. indførelse af en fast,  

 skattepligtig bruttorevalideringsydelse uden efterfølgende  

 personfradragsreduktion, lov nr. 855 af 20. december 1989 om ændring af  

 børnetilskudsloven (om indførelsen af flerbørnstilskud og adoptionstilskud)  

 samt som følge af socialministerens forslag nr.
L 169 af 18. januar 1990 om  

 indførelse af en godtgørelse til forældre med alvorligt syge børn under 14  

 år.
Lov nr. 853 af 20. december 1989 om bl.a. indførelse af en fast,  

 skattepligtig bruttorevalideringsydelse går ud på, at den nugældende  

 bestemmelse i bistandslovens § 42 om økonomisk hjælp under en revalidering  

 ophæves.
I stedet indsættes et nyt kapitel 10 om hjælp til uddannelse,  

 erhvervsmæssig optræning eller omskoling m.v.
 Ved dette forslag gøres faste revalideringsydelser skattepligtige, også  

 når hjælpen ydes som løn eller løntilskud.
Økonomisk hjælp, der under en revalidering ydes efter den nu og indtil den  

 1. oktober 1990 gældende bestemmelse i bistandslovens § 42, er skattefri.
Til  

 gengæld for skattefriheden skal der ved beskatningen af modtagerens  

 eventuelle øvrige indkomst ske en forholdsmæssig nedsættelse af modtagerens  

 personfradrag, medmindre hjælpen er tilbagebetalingspligtig.
Ydelser efter bistandsloven til dækning af udgifter i forbindelse med et  

 handicap har dog ikke virkning for personfradraget.
Dette gælder udgifter  

 efter bistandslovens § 42 i det omfang, de er affødt af uddannelsen eller af  

 pågældendes handicap, f.eks. skolepenge, kursusudgifter, nødvendige bøger og  

 udgifter til transport til og fra uddannelsesstedet.
Der tilsigtes ingen  

 ændring heraf, og der vil derfor også efter forslaget kunne gives skattefrit  

 tilskud til disse særlige udgifter, der er en følge af uddannelsen eller  

 handicappet.
Lov nr. 855 af 20. december 1989 går ud på, at der indføres en særlig  

 ydelse ved flerbørnsfødsler og en særlig ydelse ved adoption.
Ydelserne  

 foreslås nu som forudsat ved gennemførelsen af finansloven i december 1989  

 gjort skattefri.
Socialministeren har ved lovforslag nr.
L 169 af 18. januar 1990  

 foreslået, at der indføres en godtgørelse til forældre med alvorligt syge  

 børn under 14 år.
Forslaget går ud på, at forældre til alvorligt syge børn  

 under 14 år har ret til en økonomisk godtgørelse, hvis de i forbindelse med  

 barnets sygdom helt eller delvis opgiver lønarbejde eller personligt arbejde  

 i selvstændig virksomhed.
Godtgørelsen svarer til de (skattepligtige)  

 sygedagpenge, som modtageren i tilfælde af egen sygdom ville være berettiget  

 til efter lov om dagpenge ved sygdom eller fødsel.
I overensstemmelse med  

 forudsætningerne i socialministerens forslag foreslås den nævnte godtgørelse  

 herved gjort skattepligtig.
Administrative konsekvenser Der må påregnes en vis meradministration i forbindelse med gennemførelsen  

 af den foreslåede skattemæssige behandling af bruttorevalideringsydelser som  

 A-indkomst.
De administrative lettelser ved afskaffelsen af  

 personfradragsreduktionen for disse ydelser antages dog at opveje denne  

 meradministration.
 Den faste, skattepligtige bruttorevalideringsydelse træder i kraft den 1.  

 oktober 1990. Der må derfor i ikrafttrædelsesåret påregnes en vis  

 meradministration i forbindelse med de nødvendige ændringer af  

 forskudsregistreringerne for modtagerne af denne ydelse.
 Der må endvidere påregnes en vis meradministration i forbindelse med den  

 foreslåede skattemæssige behandling af godtgørelsen til forældre med  

 alvorligt syge børn.
 Forslaget om skattefrihed for flerbørnstilskud og adoptionstilskud skønnes  

 ikke at have administrative konsekvenser.
Provenumæssige konsekvenser Stigningen i skatteprovenuet ved indførelse af en skattepligtig  

 bruttorevalideringsydelse er medregnet i socialministeriets skøn over de  

 økonomiske konsekvenser, jf. lovforslag nr.
L 30, og er fra 1991 skønnet til  

 knap 1.1 mia. kr. årligt, heraf 635 mill. kr. til kommunerne.
Loven om indførelse af en fast bruttorevalideringsydelse træder i kraft  

 den 1. oktober 1990, og virkningen på indkomstskatteprovenuet i 1990 anslås  

 til 220 mill. kr. årligt, heraf ca. 130 mill. kr. til kommunerne.
I skønnet  

 er ikke taget hensyn til ændringen i personfradragsreglerne.
Den foreslåede ophævelse af personfradragsreduktionen skønnes at medføre  

 et provenutab på ca. 50 mill. kr. årligt, heraf ca. 30 mill. kr. for  

 kommunerne.
For 1990 skønnes provenutabet at blive på ca. 10 mill. kr., heraf  

 ca. 5 mill. kr. for kommunerne som følge af, at loven om indførelse af en  

 fast bruttorevalideringsydelse træder i kraft den 1. oktober 1990.
I socialministerens lovforslag nr.
L 169 er bruttoudgiften til godtgørelse  

 til forældre med alvorligt syge børn skønnet til 21,75 mill. kr. for 1990 og  

 29 mill. kr. de følgende år.
Efter dette lovforslag sikres, at godtgørelsen gøres skattepligtig,  

 hvilket skønnes at medføre et skatteprovenu på ca. 11 mill. kr. i 1990 og ca.  

 15 mill. kr. de følgende år.
Heraf vedrører henholdsvis ca. 6 mill. kr. og  

 ca. 8 mill. kr. kommunerne.
Præciseringen af skattefrihed for flerbørnstilskud og adoptionstilskud  

 sidestiller disse ydelser med andre former for børnetilskud.
Der henvises til  

 Socialministeriets lovforslag vedrørende udgifterne for det offentlige til  

 disse ydelser.
 Ligningsloven er senest ændret ved lov nr. 889 af 29. december 1989, jf.  

 Folketingstidende 1989-90, sp. 2848, 3130, 3431, 4105.
Personskatteloven er senest ændret ved lov nr. 888 af 29. december 1989,  

 jf.
Folketingstidende 1989-90, sp. 65, 336, 3348, 4086.
Bemærkninger til de enkelte bestemmelser Til § 1 Til nr. 1 Det foreslås at undtage ydelser efter bistandslovens kap. 10  

 (bruttorevalideringsydelser) fra skattefriheden efter ligningslovens  

 bestemmelse.
Bruttorevalideringsydelser vil herefter være skattepligtige og  

 vil ved en efterfølgende ændring af kildeskattebekendtgørelsen blive  

 behandlet som A-indkomst.
Der henvises endvidere til de almindelige  

 bemærkninger.
 Der er tale om en konsekvensændring som følge af loven om bl.a. indførelse  

 af en fast, skattepligtig bruttorevalideringsydelse.
Det foreslås at undtage godtgørelse efter bistandslovens § 48 a (til  

 forældre med alvorligt syge børn under 14 år) fra skattefriheden efter  

 ligningslovens bestemmelse.
Godtgørelsen vil herefter være skattepligtig og  

 vil ved en efterfølgende ændring af kildeskattebekendtgørelsen blive  

 behandlet som A-indkomst.
Der henvises endvidere til de almindelige  

 bemærkninger.
 Der er tale om en konsekvensændring som følge af socialministerens forslag  

 om bl.a. indførelse af en godtgørelse til forældre med alvorligt syge børn  

 under 14 år.
Til nr. 2 Det foreslås, at flerbørnstilskud og adoptionstilskud efter lov om  

 børnetilskud og andre familieydelser ikke henregnes til den skattepligtige  

 indkomst.
Der henvises endvidere til de almindelige bemærkninger.
 Der er tale om en konsekvensændring om følge af ændringerne i  

 børnetilskudsloven i december 1989.
Til § 2 Til nr. 1 Det foreslås at afskaffe personfradragsreduktionen for ydelser efter (det  

 tidligere ophævede) kapitel 10 i bistandsloven.
 Der er tale om en konsekvensændring som følge af socialministerens forslag  

 om bl.a. indførelse af et nyt kapitel 10 i bistandsloven om en fast,  

 skattepligtig bruttorevalideringsydelse.
Til nr. 2 Der er tale om en konsekvensændring som følge af den foreslåede ophævelse  

 af bistandslovens § 42 og den foreslåede afskaffelse af  

 personfradragsreduktionen for revalideringsydelser.
Til § 3 Det foreslås, at bestemmelsen i § 1, nr. 1, om faste revalideringsydelser,  

 samt § 2 træder i kraft den 1. oktober 1990, dvs. samtidig med lov nr. 853 af  

 20. december 1989 om bl.a. indførelsen af en fast, skattepligtig  

 bruttorevalideringsydelse.
 Det foreslås, at bestemmelsen i § 1, nr. 1, om godtgørelse til forældre  

 med alvorligt syge børn under 14 år, samt § 1, nr. 2, træder i kraft den 1.  

 april 1990, dvs. samtidig med socialministerens forslag om indførelsen af en  

 godtgørelse til forældre med alvorligt syge børn.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 660 af 19. oktober 1989 som ændret  

 senest ved lov nr. 889 af 29. december 1989, foretages følgende ændringer:
 1. § 7, litra j, affattes således:
»j.
Understøttelser og andre lignende ydelser, som offentlige  

 myndigheder og institutioner udreder i henhold til lov om social bistand.  

 Skattefriheden omfatter dog ikke faste revalideringsydelser efter lov om  

 social bistand kapitel 10, herunder hjælp, der ydes som løn eller løntilskud,  

 og heller ikke godtgørelse efter lov om social bistand kapitel 11 til  

 forældre med alvorligt syge børn under 14 år.«.
 2. § 7, litra p, affattes således:
»p.
Børnetilskud, forskudsvis udbetaling af børnebidrag og af særlige  

 bidrag som nævnt i § 10, stk. 1, 5. pkt., § 10 a, § 10 b, og § 11, 4. pkt.,  

 samt overgangsbeløb efter § 28 i lov om børnetilskud og forskudsvis  

 udbetaling af børnebidrag.«.
 § 7. Til den skattepligtige indkomst medregnes ikke:
a. ---- b. ---- c. ---- d. ---- e. ---- f. ---- g. ---- h. ---- i. ---- j.
Understøttelser og andre lignende ydelser, der af offentlige  

 myndigheder og institutioner udredes i henhold til lov om social bistand.
k. ---- l. ---- m. ---- n. ---- o. ---- p.
Børnetilskud, forskudsvis udbetaling af børnebidrag og af særlige  

 bidrag som nævnt i § 10, stk. 1, 5. pkt., og § 11, 4. pkt., samt  

 overgangsbeløb efter § 28 i lov om børnetilskud og forskudsvis udbetaling af  

 børnebidrag.
r. ---- -. ---- § 2 I lov om indkomstskat og formueskat for personer m.v. (personskatteloven),  

 jf. lovbekendtgørelse nr. 661 af 19. oktober 1989 som ændret senest ved lov  

 nr. 888 af 29. december 1989, foretages følgende ændringer:
 1. I § 11, 1. og 2. pkt., udgår ordene: »og 10«.
 2. § 11, 5. pkt., ophæves.
§ 11. Hvis den skattepligtige i indkomståret har modtaget ydelser efter  

 kapitel 9 og 10 i lov om social bistand, nedsættes personfradraget, herunder  

 eventuelt overført fradrag efter § 10, stk. 4. Nedsættelsen udgør en så stor  

 del af personfradraget, som svarer til modtagne ydelser efter bistandslovens  

 kapitel 9 og 10 og på den anden side den skattepligtige indkomst med tillæg  

 af de modtagne ydelser.
Nedsættelsen kan dog ikke udgøre et større beløb end  

 ydelserne.
Ydelser til samlevende ægtefæller henføres ved denne beregning til  

 den ægtefælle, der har den højeste skattepligtige indkomst.
Ydelser efter  

 bistandslovens § 42 henføres dog til den ægtefælle, de er ydet til.
