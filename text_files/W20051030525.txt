Tvangsbehandling med depotmedicin underkendt Sundhedsvæsenets Patientklagenævn fandt, at  

 betingelserne for at tvangsbehandle patienten var opfyldt idet han var  

 sindssyg, og idet det ville være uforsvarligt ikke at tvangsbehandle ham.  

 Nævnet  

 lagde i den forbindelse bl.a. vægt på, at han befandt sig i en psykotisk  

 tilstand præget af vrangforestillinger.
Nævnet fandt endvidere, at  

 tvangsbehandlingen opfyldte kravet om mindst indgribende foranstaltning, idet  

 nævnet lagde vægt på, at patienten igennem ca. 1 måned var forsøgt motiveret  

 for frivillig behandling, før beslutningen om tvangsmedicinering blev  

 truffet.
Imidlertid fandt nævnet ud fra en konkret vurdering, at  

 Cisordinol i depotform ikke opfyldte kravet om mindst indgribende  

 behandlingsform på det tidspunkt, hvor beslutningen om tvangsbehandling blev  

 truffet.
Nævnet lagde vægt på, at det ikke fremgik af journalen eller  

 overlægens udtalelse til sagen, at peroral behandling eller daglig indgivelse  

 af injektioner ville medføre længerevarende daglig magtanvendelse.
