Bekendtgørelse om forbud mod salg og  

 eksport af kviksølv og kviksølvholdige produkter1) I medfør af §§ 8, 30, 31, stk. 1, 45, 61 og 62 i lov om  

 kemiske stoffer og produkter, jf. lovbekendtgørelse nr. 21 af 6.  

 januar 1996, og efter forhandling med erhvervs- og forbrugerorganisationer  

 fastsættes:
Kapitel 1 Bekendtgørelsens område § 1. Salg og eksport af kviksølv og  

 kviksølvholdige produkter er forbudt.
 Stk. 2. Ved kviksølv forstås grundstoffet  

 kviksølv, både i metallisk form og i kemiske forbindelser.
 Stk. 3. Ved kviksølvholdige produkter forstås  

 produkter, hvori kviksølv indgår med mere end 50 ppm i  

 produktets homogene enkeltdele.
 Stk. 4. Uanset forbudet i stk. 1 er salg og eksport af  

 kviksølv og kviksølvholdige produkter til de formål, der  

 er nævnt i bilaget til denne bekendtgørelse, fortsat tilladt  

 indtil de i bilaget anførte datoer.
 Stk. 5. Bekendtgørelsen omfatter ikke  

 affaldsprodukter.
Kapitel 2 Tilsyn og kontrol § 2. Tilsyn og kontrol med reglerne i  

 bekendtgørelsen udøves af Miljøstyrelsen, jf. lovens  

 regler herom.
Kapitel 3 Dispensation og klage § 3. Miljøstyrelsen kan i særlige  

 tilfælde tillade, at reglerne i bekendtgørelsen fraviges.  

 Miljøstyrelsens afgørelse herom kan ikke påklages til  

 anden administrativ myndighed.
Kapitel 4 Staf og ikrafttræden § 4. Medmindre højere straf er forskyldt  

 efter anden lovgivning, straffes den, der overtræder reglerne i  

 bekendtgørelsens § 1, med bøde eller hæfte.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 5. Bekendtgørelsen træder i kraft  

 den 15. oktober 1998.
 Stk. 2. Bekendtgørelse nr. 520 af 9. juni 1994  

 ophæves.
Bilag Liste over kviksølvholdige produkter og anvendelser  

 af kviksølv, hvor salg og eksport - uanset forbudet i § 1 - er  

 tilladt indtil den angivne dato Produktkategorier og anvendelsesområder Tilladt 1.	Tandfyldning af kindtænder, hvor der er slid på  

 fyldningen Indtil videre 2.	Kviksølvvædede filmafbrydere og -relæer, der  

 overholder EN 119000, til specielle anvendelser i virksomheder Indtil videre -	telekommunikation -	datakommunikation -	proces kontrol -	PLC fjernkontrol af energiforsyning -	elektriske afprøvningssystemer 3.	Termometre, der har været underkastet  

 EØF-typegodkendelse i overensstemmelse med direktiv 76/764/EØF  

 med senere ændringer Indtil 30. juni 2004 4.	Medicinsk udstyr, der er forsynet med CE-mærkning i henhold  

 til direktiv 90/385/EØF med senere ændringer eller direktiv  

 93/42/EØF samt medicinsk udstyr efter mål, der i medfør  

 af de nævnte direktiver lovligt kan markedsføres Indtil videre 5.	Termometre til specielle anvendelser -	marineindustri Indtil 31. december 1999 -	kraftvarmeværker Indtil 31. december 1999 -	kalibrering af andre termometre Indtil videre -	analyseudstyr Indtil videre 6.	Specielle lyskilder Indtil videre -	lysstofrør, herunder lavenergipærer -	til analyseudstyr -	til grafisk arbejde 7.	Elektrisk kontaktmateriale til specielle anvendelser Indtil videre -	blinkenheder til sikringsanlæg 8.	Manometre til specielle anvendelser Indtil videre -	kalibrering af andre trykmålere -	medicinsk måleapparatur til vurdering af patienter med  

 forhøjet blodtryk 9.	Barometre til specielle anvendelser Indtil videre -	kalibrering af andre manometre 10.Elektroder til specielle anvendelser Indtil videre -	polarografisk analyse -	potentiometrisk analyse -	kalomel reference 11.	Kviksølvholdige kemikalier til specielle  

 anvendelser Indtil videre -	fremstilling af analysereagenser og lægemidler -	analysereagenser -	standarder -	konservering af stivelse, vacciner og øjendråber -	isotopfortyndingsanalyse -	katalysatorer 12.	Forskning, herunder odontologisk Indtil videre 13.	Undervisning Indtil videre 14.	Livnødvendige anvendelser i fly Indtil videre 15.	Reparation af eksisterende kviksølvholdigt udstyr Indtil videre 16.	Kul (som naturlig forurening) Indtil videre 17.	Elektrolyse Indtil videre 18.	Batterier*) Indtil videre *)	Se endvidere bekendtgørelse nr. 966 af 13.  

 december 1993 om visse batterier og akkumulatorer, der indeholder farlige  

 stoffer.
Miljø- og Energiministeriet, den 22.  

 september 1998 Svend Auken /Leo Larsen 1)   

  Bekendtgørelsen er notificeret under henvisning til direktiv 83/189  

 EØF med senere ændringer.
