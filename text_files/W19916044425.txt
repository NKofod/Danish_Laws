 Filialbestyrer i bank måtte ikke drive minkfarm.
Efter bank- og sparekasselovens § 19, stk. 5, må direktører m.fl.,  

 herunder filialbestyrere, i et pengeinstitut ikke eje eller drive selvstændig  

 erhvervsvirksomhed.
De kan dog drive eje, drive og deltage i administrationen  

 af fast ejendom.
Finanstilsynet kan i særlige tilfælde dispensere fra  

 forbuddet.
K, der er chef for en bankafdeling (filialbestyrer), havde sammen med sin  

 hustru erhvervet en fast ejendom, hvorpå der blev drevet en minkfarm.
K  

 oplyste, at formålet med at købe ejendommen var at skaffe familien en  

 passende bolig, men at han ønskede at drive minkfarmen videre for at opnå den  

 »rigtige« husleje.
Ejendommen er på 14 ha. med en bolig på ca. 230  

 kvm.
Minkfarmen har plads til ca. 1.00 avlstæver, og produktionsomfanget  

 svarer til 1 persons arbejdsindsats.
Minkfarmen blev drevet som et  

 interessentskab, hvori alene K og hans hustru var interessenter.
Finanstilsynet meddelte K, at undtagelsesbestemmelsen i § 19, stk. 5,  

 giver adgang til at drive en landsbrugsejendom, men at undtagelsen ikke  

 omfatter drift af en minkfarm, der må sidestilles med enhver anden  

 erhvervsvirksomhed.
Da der endvidere ikke var grundlag for at give K  

 dispensation, anmodede Finanstilsynet K om at udtræde af interessentskabet.
 Ankenævnet udtalte:
Driften af en minkfarm som den omhandlede må sidestilles med enhver anden  

 erhvervsvirksomhed, der drives fra en fast ejendom.
Ankenævnet kan derfor  

 tiltræde, at klagerens medeje af den nævnte minkfarm ikke kan anses for  

 omfattet af undtagelsesbestemmelsen i bank- og sparekasselovens § 19, stk. 5,  

 2. pkt.
Ankenævnet kan endvidere tiltræde, at der ikke er anført sådanne  

 ganske særlige omstændigheder, som kan føre til dispensation efter  

 bestemmelsens 3. pkt.
Ankenævnet stadfæster derfor den påklagede afgørelse.
