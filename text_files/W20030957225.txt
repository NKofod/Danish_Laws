Medlemmet  

 havde drevet zoneterapi og massage fra en mobil klinik i Spanien.
Han angav  

 arbejdets omfang til 45 timer om ugen.
 Kassen  

 anså ikke beskæftigelseskravet for opfyldt ved den selvstændige virksomhed.  

 Medregnet fuldtidsbeskæftigelse som lønmodtager i Danmark indtil 1. april  

 1999  

 manglede der 10 uger med beskæftigelse på over 30 timer om ugen i den  

 selvstændige virksomhed.
 Kassen  

 henviste til, at der havde været gennemsnitligt 2 - 3 behandlinger pr. dag,  

 og  

 at omsætningen havde været ca. 72.500 kr. i 2000 og ca. 28.000 kr. i 2001  

 (indtil ophøret 31. maj 2001).
 Direktoratet  

 traf afgørelse om, at medlemmet kunne få genoprettet sit medlemskab fra 1.  

 april 1999 mod efterbetaling af medlemsbidrag, men han havde ikke ret til  

 efterløn fra 9. juni 2001, idet der manglede 10 ugers beskæftigelse i  

 væsentligt omfang med den selvstændige virksomhed.
 Ankenævnet  

 fandt, at medlemmet kunne anses for at have udøvet selvstændig virksomhed i  

 væsentligt omfang i perioden med den selvstændige virksomhed i et sådant  

 omfang, at beskæftigelseskravet var opfyldt, da han søgte efterløn pr. 9.  

 juni  

 2001.
 Ankenævnet  

 lagde til grund, at medlemmets lønarbejde indtil 31. marts 1999 kunne  

 medregnes  

 til opfyldelse af beskæftigelseskravet med 37 timer pr. uge, og at han havde  

 ret til at få genoprettet sit medlemskab af arbejdsløshedskassen med virkning  

 fra 1. april 1999 mod efterbetaling af medlemsbidrag.
 Ankenævnet  

 lagde vægt på, at medlemmet drev en nystartet virksomhed, som således blev  

 anset for at have været i opstartfasen.
 På  

 denne baggrund fandt ankenævnet tilstrækkeligt grundlag for at antage, at  

 medlemmet opfyldte kravet om at have udøvet selvstændig virksomhed i et  

 omfang,  

 der sammenlagt med hans lønarbejde indtil 31. marts 1999 opfyldte  

 beskæftigelseskravet som betingelse for overgang til efterløn.
Beskæftigelseskrav, selvstændig, efterløn, Spanien, massage,  

 zoneterapi Ankenævnet har behandlet  

 Deres klage på møde den 12. juni 2003.
Nævnet traf denne A F G Ø R E L S E De anses for at have udøvet  

 selvstændig virksomhed i væsentligt omfang inden for perioden 1. oktober 1999  

 til 31. maj 2001 i et sådant omfang, at beskæftigelseskravet som betingelse  

 for  

 ret til efterløn var opfyldt, da De søgte om overgang til efterløn pr. 9.  

 juni  

 2001.
B E G R U N D E L S E Det er en betingelse for ret  

 til efterløn, at medlemmet ved ledighed vil kunne opfylde betingelserne for  

 ret  

 til dagpenge.
 En betingelse for ret til  

 dagpenge er, at et fuldtidsforsikret medlem har haft lønarbejde i en tid, som  

 sammenlagt svarer til beskæftigelse i fagets fulde, sædvanlige arbejdstid i  

 mindst 52 uger inden for de sidste 3 år, eller i en tilsvarende periode har  

 udøvet selvstændig erhvervsvirksomhed i væsentligt omfang.
 Ankenævnet har lagt til  

 grund, at Deres lønarbejde indtil 31. marts 1999 kan medregnes til opfyldelse  

 af beskæftigelseskravet med 37 timer pr. uge, og at De har ret til at få  

 genoprettet Deres medlemskab af ... Arbejdsløshedskasse med virkning fra 1.  

 april  

 1999 mod efterbetaling af medlemsbidrag.
 Ankenævnet har lagt vægt på,  

 at De drev en nystartet virksomhed, som således anses for at have været i  

 opstartfasen.
 På denne baggrund finder  

 ankenævnet tilstrækkeligt grundlag for at antage, at De opfylder kravet om at  

 have udøvet selvstændig virksomhed i et omfang, der sammenlagt med Deres  

 lønarbejde indtil 31. marts 1999 opfylder beskæftigelseskravet som betingelse  

 for  

 overgang til efterløn.
R E G L E R Reglerne findes i Lov om  

 arbejdsløshedsforsikring m.v., jf. lovbekendtgørelse nr. 712 af 19. juli 2000  

 §  

 53, stk. 2 a, og § 74 a, stk. 1, nr. 4, og Direktoratet for  

 Arbejdsløshedsforsikringens bekendtgørelse nr. 1355 af 20. december 2000 om  

 beskæftigelseskrav, dagpengeperiode og aktivperiode § 5, stk. 1.
 Ankenævnet ændrer således  

 Arbejdsdirektoratets afgørelse af 6. december 2002.
På ankenævnets vegne De kan læse om afgørelsens  

 faktiske og retlige grundlag på de følgende sider.
 Kopi til:
Arbejdsdirektoratet ... Arbejdsløshedskasse 1. Sagsforløb Arbejdsdirektoratet  

 fremstillede sagen på denne måde:
"Det fremgår af sagen,  

 at De ved brev af 17. marts 1999 skrev til ... a-kasse, at De havde opsagt  

 Deres arbejde som ... med virkning fra den 1. april 1999. De skrev i brevet,  

 at  

 årsagen var Deres kones gigtsygdom, som fik Dem til at flytte til spanien.
De  

 spurgte i brevet blandt andet, om De kunne få understøttelse i en periode, og  

 om De kunne få efterløn i udlandet fra Deres fyldte 60. år.
 De skrev den 22. april 1999,  

 at De ikke havde fået svar på Deres tidligere brev, og at De nu ville meldes  

 ud  

 med øjeblikkelig virkning.
A-kassen skrev den 29. april  

 1999 til Dem, at det kun var muligt at opretholde retten til dagpenge i en  

 tidsbegrænset periode under ophold i udlandet, hvis betingelserne herfor var  

 opfyldt.
A-kassen skrev også, at efterlønsordningen var en rent dansk  

 ordning,  

 og at man kun kunne få udbetalt efterløn i Danmark.
 De skrev i et udateret brev  

 i maj måned 1999, at De ønskede at opretholde Deres udmeldelse af [a-kassen].  

 De blev herefter udmeldt af a-kassen med virkning fra den 1. april 1999.
De skrev i brev af 18. april  

 2001 til direktoratet, at De og Deres kone flyttede til Spanien den 28. april  

 1999. De havde fået at vide af Deres a-kasse, at når den tid kom, ville De  

 ikke  

 kunne få efterløn i udlandet.
De meldte Dem derfor ud af a-kassen.
Grunden  

 hertil var, at De på grund af Deres kones sygdom ikke kunne komme tilbage til  

 Danmark.
Deres kone lider af fibromyalgi og leddegigt og kan derfor leve et  

 tåleligt liv i den spanske solvarme.
De havde nu erfaret, at det var blevet  

 muligt at få efterløn i udlandet, og De søgte om at få bevilget efterløn fra  

 den 9. juni 2001, hvor De fyldte 60 år.
 Direktoratet sendte den 15.  

 maj 2001 sagen videre til Deres a-kasse.
De oplyste den 12. februar  

 2002 på blanket AR 256, at virksomhedens navn var..., og at branchen var  

 massage og zoneterapi.
De havde drevet virksomheden fra den 1. oktober 1999  

 til  

 den 31. maj 2001. Deres gennemsnitlige ugentlige arbejdstid var på 45 timer.
De oplyste den 12. februar  

 2002 på "Erklæring om arbejde i selvstændig virksomhed", at Deres  

 selvstændige virksomheds branche havde været massage og zoneterapi, at det  

 havde været en mobilklinik, hvor De kørte ud til klienterne og behandlede dem  

 i  

 deres hjem, at Deres arbejdsfunktioner bestod i behandling, telefonpasning,  

 kørsel,  

 rengøring, fakturering, bogføring, regnskab, drift og ledelse.
De havde ingen  

 ansatte i virksomheden, og Deres daglige åbningstid var fra kl. 8.00 til kl.  

 20.00, lørdag fra 8.00 til 15.00. De oplyste, at De ikke inden for de seneste  

 3  

 år havde haft perioder, hvor De ikke havde drevet virksomheden på grund af  

 barsel, sygdom eller lønarbejde.
De oplyste, at virksomheden ikke var  

 sæsonvirksomhed, men at hovedvægten af behandlingen lå mellem den 1.10. og  

 1.4.  

 De oplyste Deres gennemsnitlige ugentlige arbejdstid til 45 timer og Deres  

 omsætning i de sidste 12 måneder til 1.608.000 pts.
De skrev i brev af 12.  

 februar 2002, at De havde været fuldtidsansat på 37 timer om ugen i Deres  

 tidligere lønmodtagerarbejde.
De skrev, at der hermed var gjort rede for  

 1.570  

 timer for perioden den 9.6.1998 til den 1.4. 1999. De skrev, at en meget stor  

 procentdel af arbejdsindsatsen ligger i perioden fra den 1.10. til den 1.4.,  

 hvilket giver en ujævn arbejdsgang og en minimering af antal arbejdsdage.
De  

 oplyste, at De i 2000 havde haft 231 arbejdsdage og i 2001 76 arbejdsdage.
De  

 var til rådighed fra kl. 8 til 20, lørdag 8 til 15, altså 75 timer pr. uge.  

 De  

 oplyste, at Deres behandlinger varede 1 time.
De havde beregnet Deres  

 ugentlige  

 arbejdstid til 45 timer, hvilket ville give en vis spildtid.
 Deres beregning af  

 arbejdstiden så således ud:
2000 2001 antal behandlinger 579,0 207 kørsel mellem behandlinger  

 - 1/2 time pr behandling 289,4 103,5 rengøring af bil,  

 massagebriks m.m. - 1 time pr. arbejdsdag 231 76 regnskab, fakturering m.m.  

 - 1/2 time pr. arbejdsdag 115,5 38 andet forefaldende  

 arbejde, bl.a. telefon - 1 time pr. arbejdsdag 231 76 Totalt timeforbrug i  

 perioden 1.1.00 til 31.5.01 1446,0 500,5 [Totalt timeforbrug i 2000 skal være 1445,9,  

 AMAs rettelse] De oplyste, at man i Spanien  

 skal tilmeldes momsregisteret, men at man først skal betale moms, når  

 omsætningen når en vis størrelse.
En sådan omsætning har De ikke nået, så  

 Deres  

 firma har været momsfritaget.
 A-kassen skrev den 7. maj  

 2002 til Dem, at De i 2000 og 2001 havde haft i gennemsnit 2 - 3 behandlinger  

 pr. dag à 1 times varighed, og at dette ikke var nok til, at virksomheden  

 kunne  

 anses for at være drevet i væsentligt omfang.
De skrev den 14. maj 2002  

 til a-kassen vedrørende spørgsmålet om, hvorvidt De havde drevet selvstændig  

 virksomhed i væsentligt omfang, at De prøvede at oparbejde et nyt firma med  

 det  

 indhold, som tidligere var beskrevet.
Det betyder, at man skal være der, når  

 kunderne har behov, og dette kan man ikke selv styre.
De gav nogle eksempler  

 fra Deres aftalebog, der viste, hvor mange timer De måtte stå stand-by mellem  

 behandlingerne uden at kunne få penge ind og uden at kunne bruge tiden til  

 noget andet.
De skrev, at det er relativt simpelt at bevise, at Deres  

 tidsforbrug ikke har stået mål med Deres indtjening, men at De klart opfylder  

 tidskravet på 30 timer om ugen.
A-kassen traf den 14. juni  

 2002 afgørelse om, at Deres selvstændige virksomhed ved zoneterapi ikke havde  

 været drevet i væsentligt omfang, og at den derfor ikke kunne medregnes ved  

 opgørelsen af beskæftigelseskravet.
A-kassen begrundede afgørelsen med, at  

 tidsforbruget til behandlinger havde ligget væsentligt under 30 timer i  

 gennemsnit om ugen, og ventetid mellem bestillinger af behandlinger kunne  

 ikke  

 medregnes ved opgørelsen af tidsforbruget.
A-kassen oversendte sagen  

 til direktoratet den 14. juni 2002. A-kassen oplyste, at De ikke havde haft  

 lønarbejde i Spanien, og at De derfor ikke havde været omfattet af den  

 spanske  

 arbejdsløshedsforsikring.
A-kassen oplyste, at De ikke ville kunne opfylde  

 beskæftigelseskravet for ret til efterløn på Deres 60-årsdag den 9. juni  

 2001.
De klagede den 20. juni 2002  

 over afgørelsen.
De skrev, at da De flyttede til Spanien, var det nærliggende  

 at starte selvstændig virksomhed med det formål at give massage og  

 zoneterapi,  

 da De havde en del erfaring inden for disse områder.
Men som ved alle nye  

 virksomheder tager det tid at oparbejde en kundekreds.
De har brugt meget tid  

 på at køre rundt til næsten alle hoteller i Deres arbejdsområde og fortælle  

 om  

 Deres eksistens; De har opsat skilte de fleste steder og udleveret visitkort.  

 De har også et par måneder haft en aftale med et hotel, hvor De 2 gange om  

 ugen  

 kom og stillede Deres massagebriks op.
De har desuden brugt tiden imellem  

 kunderne til de mange andre gøremål, der er som selvstændig, såsom  

 telefonpasning, fakturering og regnskab, rengøring af bil og massagebriks  

 osv.
 De har videre skrevet, at  

 Deres timeløn har været virkelig høj efter canariske forhold, idet en udlært  

 håndværker tjener cirka 45 kr. i timen, og en ansat i et supermarked har fra  

 27  

 til 36 kr. i timen.
 A-kassen skrev den 21. juni  

 2002 til direktoratet, at den ikke havde fundet grundlag for at ændre sin  

 afgørelse.
De skrev den 17. september  

 2002 til direktoratet, at som De læser loven, har De ret til at genindtræde i  

 a-kassen og til at blive efterlønsmodtager, uanset Deres selvstændige  

 virksomhed i Spanien.
Helt bortset herfra har Deres selvstændige virksomhed i  

 Spanien så rigeligt givet Dem det totale timeantal, som loven kræver, også  

 uden  

 at medtage de "sidetimer" - regnskab, kørsel, rengøring m.m. - som  

 følger med at være selvstændig, og som det var et krav fra a-kassen, at De  

 prøvede at lave en opgørelse over.
De har den 20. november 2002  

 skrevet til direktør Jesper Hartvig Pedersen for at få en afgørelse på Deres  

 sag." Sekretariatet er enig i  

 fremstillingen.
2. Arbejdsdirektoratets afgørelse Direktoratet traf den 6.  

 december 2002 denne afgørelse:
 "1.
 De kan få genoprettet Deres  

 medlemskab fra den 1. april 1999.
 Det er en betingelse, at De  

 efterbetaler medlemsbidraget for perioden siden den 1. april 1999.
 2.
 De kan ikke overgå til  

 efterløn med virkning fra den 9. juni 2001.
Begrundelse Ad 1.
 Begrundelsen for, at De kan  

 få genoprettet Deres medlemskab, er, at lov om arbejdsløshedsforsikring m.v.  

 (loven)  

 blev ændret med virkning fra den 1. juli 2000 ved lov nr. 397 af 31. maj  

 2000.  

 Ved lovændringen blev lovens § 75 b, stk. 1, nr. 4, udvidet til hele  

 EØS-området, således at der efter den 1. juli 2000 kan udbetales efterløn  

 under  

 ophold i hele EØS-området uden nogen tidsmæssig begrænsning.
 Det er forudsat i  

 bemærkningerne til lovforslaget, at loven skulle have en vis tilbagevirkende  

 kraft, idet den også skulle gælde for personer, der havde fået afslag på  

 efterløn på grund af bopælskravet, og hvor kravet ikke var forældet efter  

 dansk  

 rets almindelige regler.
 Dette indebærer, at  

 medlemmer, der meldte sig ud af a-kassen i forbindelse med en flytning til et  

 EØS-land, og hvor udmeldelsen var begrundet i den manglende ret til efterløn,  

 ville kunne få genoprettet deres medlemskab fra udmeldelsestidspunktet.
Direktoratet har vurderet,  

 at De er omfattet af bestemmelsen om tilbagevirkende kraft.
Begrundelsen  

 herfor  

 er, at Deres udmeldelse af a-kassen var begrundet i, at De ikke kunne få  

 efterløn, når De var flyttet til Spanien.
Ad 2. Retten til  

 efterløn Grunden til, at De ikke kan  

 overgå til efterløn den 9. juni 2001, er, at De ikke opfylder  

 beskæftigelseskravet i arbejdsløshedsforsikringslovens (lovens) § 53, stk. 2,  

 litra a, jf. lovbekendtgørelse nr. 799 af 24. september 2002.
En af betingelserne for at  

 kunne overgå til efterløn er, at man ved ledighed ville kunne opfylde  

 betingelserne for ret til dagpenge.
Dette står i lovens § 74 a, stk. 1, nr.  

 4.
Det er en betingelse for at  

 få ret til dagpenge, at et medlem har haft arbejde, der svarer til 52 ugers  

 beskæftigelse på fuld tid inden for de seneste 3 år (normalt svarende til  

 1924  

 timers lønarbejde) eller i en tilsvarende periode har udøvet selvstændig  

 virksomhed i væsentligt omfang.
Det står i lovens § 53, stk. 2, litra a.
 Reglerne om  

 beskæftigelseskravet står i bekendtgørelse nr. 1355 af 20. december 2000 om  

 beskæftigelseskrav, dagpengeperiode og aktivperiode.
 Da De har søgt om at gå på  

 efterløn fra Deres 60-årsdag den 9. juni 2001, skal beskæftigelseskravet på  

 52  

 uger derfor være opfyldt inden for perioden fra 10. juni 1998 til den 9. juni  

 2001.
Lønarbejde For så vidt angår perioden  

 forud for den 1. april 1999 har De efter det oplyste været  

 fuldtidsbeskæftiget  

 som lønmodtager i denne periode.
Perioden fra den 10. juni 1998 til den 31.  

 marts 1999 kan derfor medregnes med 37 timer pr. uge.
Selvstændig  

 virksomhed Selv om perioden fra den 10.  

 juni 1998 til den 31. marts 1999 kan medregnes til beskæftigelseskravet,  

 "mangler" De fortsat 10 uger med beskæftigelse i Deres selvstændige  

 virksomhed i væsentligt omfang for at kunne opfylde beskæftigelseskravet i  

 lovens § 53, stk. 2, litra a.
Selvstændig virksomhed kan  

 medregnes til beskæftigelseskravet, hvis virksomheden har været udøvet i  

 væsentligt omfang.
Det betyder, at virksomheden skal have haft et omfang, der  

 kan sidestilles med lønarbejde i over 30 timer pr. uge.
Det fremgår af  

 bekendtgørelsens  

 § 5, stk. 1. Opgørelsen foretages uge for uge, og kun uger, hvor De har haft  

 beskæftigelse i væsentligt omfang, kan medregnes til beskæftigelseskravet.
 Når direktoratet vurderer,  

 om virksomheden har været drevet i væsentligt omfang, lægger vi ikke alene  

 vægt  

 på arbejdsindsatsen i virksomheden, men også på oplysninger om virksomhedens  

 art, omfang, omsætning, åbningstider, kundegrundlag, priser m.v.
Virksomhedens omsætning,  

 moms- og skatteregnskaber samt virksomhedens handelsmæssige aktiviteter ses  

 bl.a. som udtryk for en virksomheds økonomiske aktiviteter.
Disse forhold  

 skal  

 være af en sådan størrelse, at arbejdet i virksomheden samlet set kan  

 sammenlignes med arbejde som lønmodtager i mere end 30 timer pr. uge.
 Direktoratet finder ikke, at  

 det er dokumenteret, at De ved drift af Deres zoneterapi- og  

 massagevirksomhed  

 har haft uger, hvor beskæftigelsen kan sidestilles med lønarbejde i over 30  

 timer pr. uge.
Direktoratet har lagt vægt  

 på det beskedne antal klienter i virksomheden.
Direktoratet har gennemgået  

 Deres kassekladder for 2000 og 2001 og har konstateret, at det højeste  

 ugentlige antal klienter i virksomheden har været 18. Direktoratet har også  

 lagt vægt på Deres oplysning om, at hver behandling varer en time.
Det er også indgået i  

 direktoratets vurdering, at De har brugt tid på kørsel rengøring, regnskab og  

 telefonpasning.
Det bemærkes hertil, at selv om der er tale om en mobil  

 klinik,  

 skal de ikke indtægtsgivende funktioner i virksomheden stå i et rimeligt  

 forhold  

 til selve massage- og zone-terapiarbejdet.
 Det forhold, at De har haft  

 en lang åbningstid i virksomheden og været til disposition for kunder, er  

 ikke  

 ensbetydende med, at De kan anses for at have drevet virksomheden i  

 væsentligt  

 omfang.
 Det er samlet set  

 direktoratets opfattelse, at der ikke har været uger i Deres selvstændige  

 virksomhed, der kunne medregnes til beskæftigelseskravet.
 Deres manglende ret til  

 efterløn er således ikke begrundet i reglerne om ret til efterløn inden for  

 EØS, men i at De ikke opfylder de almindelige betingelser for ret til  

 efterløn.
Det skal bemærkes, at  

 direktoratet med denne afgørelse kun har taget stilling til, at De ikke kan  

 gå  

 på efterløn, fordi De ikke opfylder beskæftigelseskravet.
Direktoratet har  

 ikke  

 taget stilling til, om De opfylder de øvrige betingelser for at kunne gå på  

 efterløn." 3. Klagen til ankenævnet De skrev den 19. december  

 2002:
"Klagepunkt 1 Loven stiller krav om 1924  

 arbejdstimer inden for de sidste 3 år før mit fyldte 60. år.
Inden jeg  

 flyttede  

 fra Danmark havde jeg 1570 timer, og i Spanien har jeg haft 786 timer, i alt  

 2356 timer, altså mere end nok til at opfylde lovens krav.
Hvis en pakistaner flytter  

 til Danmark og nedsætter sig som massør og zoneterapeut, hvem vil en dansker  

 så  

 vælge, hvis man har behovet for en sådan? Vælger man en af de mange  

 danskere, der står i telefonbogen, eller vælger man pakistaneren?  

 Selvfølgelig  

 vælger man danskeren, for der er der ingen sprogvanskeligheder, hvilket man  

 jo  

 kan risikere ved pakistaneren.
Det samme gør sig  

 selvfølgelig gældende her i Spanien, hvor det er mig, der er  

 fremmedarbejderen.  

 Her er der også mange spanske massører og zoneterapister, hvilket er en af  

 grundene til min relativt langsomme start.
Jeg har dog hjulpet en del spanske  

 klienter.
I Spanien stiller  

 skattemyndighederne krav om, at man i kassekladden for min type forretning  

 skal  

 opføre hver enkelt kunde med navn og adresse.
Det er noget, som i mit  

 tilfælde  

 kommer mig til skade, for jeg har haft en arbejdsdag fra kl. 8.00 til kl.  

 20.00  

 på hverdage og fra kl. 8.00 til 15.00 på lørdage.
Jeg har stået stand-by hele  

 tiden og har i ventetiden bl.a. beskæftiget mig med de mange andre gøremål,  

 der  

 følger med at være selvstændig.
Hvis jeg havde åbnet en  

 souvenirbutik med en åbningstid fra kl. 10. til kl. 21.00, skulle jeg kun i  

 mit  

 regnskab gøre rede for dagens salg og ikke hvor mange arbejdstimer.
Min  

 indtjening kunne i sådan en situation sagtens have været meget mindre, men  

 min  

 arbejdstid i forretningen ville da have været på 11 timer hver dag.
 Jeg kan heller ikke undlade  

 at spørge, hvordan min sag havde stillet sig, såfremt jeg havde lejet eller  

 købt et lokale og havde oprettet en "rigtig" klinik? Arbejdstiden  

 havde været den samme, men ventetiden ville så have været på klinikken.
Hvor kan man se, om disse  

 forretninger har været drevet i væsentligt omfang? Hvad er forskellen? Jeg har drevet en  

 virksomhed, som har givet mig utrolig mange glæder med de mennesker, som jeg  

 har hjulpet, og det ikke mindst væsentlige i denne forbindelse - det har  

 været  

 min eneste indtjening, og vi har klaret dagen og vejen med den uden at bede  

 om  

 eller have modtaget hjælp.
Eksempelvis havde jeg en  

 opringning fra lufthavnen en fredag aften kl. 19.00. Et fly var lige landet  

 fra  

 Stockholm med bl.a. et par med to mindreårige børn, som for første gang  

 skulle  

 til udlandet.
Turen til Spanien havde ikke været så spændende, da der havde  

 været meget turbulens, og mens familiefaderen var på toilettet, var der lige  

 et  

 lufthul, der bevirkede, at maskinen faldt mange meter med det resultat, at  

 manden røg op i loftet og slog nakken, så han ikke kunne røre sig.
Da guiden  

 fik denne historie, ringede hun straks til mig, og jeg stod på hotellet, da  

 de  

 kom frem.
Jeg måtte løfte manden op på min massagebriks, men efter en omgang  

 med zoneterapi og en let massage på nakken kunne han selv kravle ned igen.  

 Jeg  

 fulgte det op de 2 næste dage med et kvarters behandling, som jeg ikke tog  

 noget for, men manden var frisk og ferien reddet, som var det vigtigste for  

 mig.
Klagepunkt 2 Det er absolut ... a-kasse  

 og deres håndtering - eller mangel på samme - af min sag.
Havde man gået ind for  

 medlemspleje hos [a-kassen], havde de meget hurtigt svaret på mit brev af 17.  

 marts 1999. Mine spørgsmål var alle nogle, som stod i lovene, så en  

 kontorelev  

 kunne såmænd hurtigt have besvaret dem.
Jeg kan slet ikke se, at en  

 fuldmægtig,  

 der åbenbart i forvejen havde for meget at se til, skulle belastes med mine  

 spørgsmål.
 Havde jeg fået et hurtigt  

 svar, havde jeg haft den mulighed, at jeg kunne have ventet med at flytte  

 til  

    

  

 Spanien til efter den 9. juni 1999,  

 for så havde mit problem været løst med hensyn til 1924 arbejdstimer inden  

 for  

 3 år før mit fyldte 60. år.
Jeg havde selvfølgelig taget  

 de 10 uger med, som jeg i dag mangler, og som jeg også havde manglet, såfremt  

 jeg var vendt tilbage til Danmark.
Det var muligt, da den brancheforening,  

 der  

 beskæftigede mig, havde flere "løse" ender i forbindelse med min  

 afrejse.
 Det er også tankevækkende,  

 at de 10 uger i dag bliver erstattet med et års arbejde, såfremt jeg vil  

 modtage efterløn, hvilket jo kan være svært nok at skaffe sig, når man er 61  

 år  

 og bor i et fremmed land, hvor arbejdsløsheden blandt de indfødte er meget  

 høj.  

 Ja selv i Danmark ville det være svært for ikke at sige umuligt at finde et  

 arbejde som 61-årig.
Endvidere kan man vel  

 bemærke, at når [a-kassen] har fået at vide, at jeg rejser fra Danmark den  

 28.  

 april 1999, er det meget flot at svare mig dagen efter, jeg er kommet til  

 Spanien!!!! Efter min klage til  

 Arbejdsdirektoratets direktør er det tankevækkende, at de kun skulle bruge 2  

 uger til at komme til den afgørelse, at mit firma ikke var drevet i  

 væsentligt  

 omfang.
Hvorfor skulle [a-kassen] så bruge 57 uger til at komme til samme  

 konklusion  

 ? Jeg læste i Fyns  

 Stiftstidende i december 2001, at en direktør var gået lidt for vidt over for  

 en kvindelig ansat til en julefrokost.
Det medførte, at jurister m.v. hos  

[a-kassen] var sat på sagen for at redde denne direktør.
Her synes jeg,  

 medlemsplejen gik for vidt, når man har så travlt, som [a-kassen] har.
Den  

 sag  

 måtte direktøren vist selv have klaret.
Klagepunkt 3 Hvorfor måtte jeg, 5 måneder  

 efter at Arbejdsdirektoratet havde modtaget mit afslag fra [a-kassen] - efter  

 at have sendt 2 e-mails, ringet 2 gange og sendt et anbefalet brev, uden én  

 eneste reaktion - til sidst skrive til dir.
Jesper Hartvig Pedersen for at  

 gøre  

 opmærksom på, at der var kommet et afslag fra [a-kassen] den 14. juni 2002 ? Jeg har fået at vide, at når  

 min sag var afgjort hos direktoratet, ville man tage fat på sagens lange  

 varighed først hos [a-kassen] og nu senest, hvor min sagsbehandler glemte at  

 læse sin post, før den blev arkiveret.
 Det kan jeg ikke bruge til  

 ret meget, for havde alle i denne sag passet deres arbejde, havde jeg i dag  

 modtaget min efterløn, som jeg har haft udsigt til det meste af mit liv.
Jeg håber med denne klage at  

 have sat fokus på nogle af de problemer, der har været i behandlingen af min  

 sag, samtidig med at jeg mener, der er grundlag for at ændre den trufne  

 afgørelse." 4. Arbejdsdirektoratets bemærkninger til klagen Direktoratet skrev den 2.  

 januar 2003:
 "Direktoratet sender  

 klage over afgørelse af 6. december 2002.
 Der er ikke kommet nye  

 oplysninger, der giver direktoratet anledning til at ændre afgørelsen.
Vedrørende Klagepunkt 1 har  

 direktoratet vurderet, om der har været uger, hvor der har været drift af  

 selvstændig virksomhed i væsentligt omfang.
Dette har der efter direktoratets  

 opfattelse ikke.
Vedrørende [medlemmets]  

 betragtninger om, hvordan sagen ville have stillet sig, hvis han havde  

 oprettet  

 en "rigtig" klinik, er det direktoratets opfattelse, at en lang  

 åbningstid ikke i sig selv er dokumentation for, at virksomheden skulle være  

 drevet i væsentligt omfang.
Også i denne situation ville antallet af  

 behandlinger være et væsentligt moment i vurderingen.
 Vedrørende Klagepunkt 2 skal  

 direktoratet bemærke, at der for så vidt angår retten til efterløn alene er  

 taget stilling til, om [medlemmet] ville kunne opfylde beskæftigelseskravet.  

 Der er ikke taget stilling til, om [medlemmet] opfylder de øvrige betingelser  

 for efterløn.
Det skal desuden bemærkes,  

 at i marts 1999, hvor [medlemmet] skrev til a-kassen om sin flytning til  

 Spanien, kunne efterløn ikke modtages i udlandet.
Dette blev først muligt fra  

 den 1. juli 2000. Der ville derfor ikke i marts/april 1999 have været noget  

 formål - i relation til retten til efterløn - i at træffe beslutning om at  

 vente med at flytte til efter den 9. juni 1999.
 Vedrørende Klagepunkt 3 skal  

 direktoratet henvise til brev af 21. november 2002, hvorefter tilsynskontor  

 T2  

 har lovet at vende tilbage til en vurdering af sagsbehandlingen.
 Bilagsfortegnelse og alle  

 bilag i sagen vedlægges.
Kopi af dette brev er sendt  

 til medlemmet og a-kassen." 5. Nyt efter klagen De skrev den 10. februar  

 2003:
 "Tak for orienteringen,  

 dateret den 3. februar 2003, om det forventede tidsforløb af behandlingen af  

 min klage over Arbejdsdirektoratets afgørelse.
 Da vi efterhånden nærmer os  

 2 års dagen for det tidspunkt, hvor jeg anmodede om at kunne genindtræde i  

 A-kassen og opnå min efterløn ved mit fyldte 60. år, er der ikke mange  

 kommentarer, der stadig kan knyttes til denne sag, men ...
 I forbindelse med min  

 ansøgning skulle jeg udfylde en formular: Erklæring om arbejde i selvstændig  

 virksomhed (dateret den 12.02.2002). I denne erklæring opgav jeg det  

 tidsforbrug, der var i en virksomhed af den art, jeg havde valgt at oprette,  

 nemlig tidsforbruget i et enkeltmandsfirma, der samtidig var en  

 "mobilklinik", hvor det var mig, der kom ud til kunden.
I den periode, der er tale  

 om, kommer jeg, når jeg anvender de satser og tider, der er medregnet i denne  

 erklæring, frem til en ugentlig arbejdstid på 45 timer.
Dette tal er udtryk  

 for  

 den reelle arbejdstid, og der er ikke medregnet nogen ventetid mellem  

 behandlingerne.
Skulle ventetiden medregnes, ville min ugentlige arbejdstid  

 komme væsentligt højere op.
De tider, der er medregnede,  

 er reelle, idet de fortæller om et faktisk tidsforbrug, som jeg blev bedt om  

 at  

 beskrive på nævnte formular.
Det, at der er lavet en formular til sådanne  

 tider  

 og opgaver, fortæller mig, at det er noget, man skal regne med, og jeg finder  

 det derfor meget mærkeligt, at Arbejdsdirektoratet i en kendelse med så store  

 konsekvenser for mig helt kan se bort fra denne ikke uvæsentlige del af min  

 arbejdstid.
Den kendelse er jeg  

 utilfreds med.
Når man starter noget nyt, skal man begynde et sted og må være  

 klar til at klare sig med en mindre indkomst.
Jeg valgte at anvende mine  

 sparepenge på det projekt, som man nu siger er uvæsentligt, og jeg valgte at  

 bruge min tid på det lønnet og ulønnet, som der var kunder til.
Og jeg finder  

 det vanskeligt at acceptere, at man kan sige, at en 45 timers arbejdsuge er  

 uvæsentlig." 6. Regler Lov om  

 arbejdsløshedsforsikring, jf. lovbekendtgørelse nr. 712 af 19. juli 2000 § 53. Ret til dagpenge opnås  

 efter 1 års medlemskab af en anerkendt arbejdsløshedskasse.
Stk. 2. Retten til at opnå  

 dagpenge i den i § 52 a, stk. 1, og § 55, stk. 1 og 5, nævnte periode er  

 endvidere betinget af, a)  

 	  

    

 at et  

 fuldtidsforsikret medlem har haft beskæftigelse som lønmodtager i en tid, som  

 sammenlagt svarer til beskæftigelse i fagets fulde, sædvanlige arbejdstid i  

 mindst 52 uger inden for de sidste 3 år, eller i en tilsvarende periode har  

 udøvet selvstændig erhvervsvirksomhed i væsentligt omfang, b) ...
§ 74 a.
Ret til efterløn har  

 et medlem af en anerkendt arbejdsløshedskasse, som 1)  

 	  

    

 ...
 2)  

 	  

    

 ...
 3)  

 	  

    

 ...
 4)  

 	  

    

 ved ledighed vil  

 kunne opfylde betingelserne for ret til dagpenge ...
 5)  

 	  

    

 ...
 6)  

 	  

    

 har bopæl her i  

 riget, bortset fra Færøerne og Grønland, eller i et andet EØS-land.
Bestemmelsen i lovens § 74  

 a, stk. 1, nr. 6, blev affattet som anført ved lov nr. 397 af 31. maj 2000 om  

 ændring af lov om arbejdsløshedsforsikring m.v. med ikrafttræden den 1. juli  

 2000. Indtil denne dato var formuleringen § 74 a, stk. 1, nr. 6) har  

 bopæl her i riget, bortset fra Færøerne og Grønland.
Direktoratet for  

 Arbejdsløshedsforsikringens bekendtgørelse nr. 1355 af 20. december 2000 om  

 beskæftigelseskrav, dagpengeperiode og aktivperiode § 5. Selvstændig virksomhed  

 medregnes til opfyldelse af beskæftigelseskravet, hvis medlemmet godtgør at  

 have udøvet virksomheden i væsentligt omfang.
Ved væsentligt omfang forstås,  

 at  

 beskæftigelsen i den selvstændige virksomhed har haft et omfang, der kan  

 sidestilles med lønarbejde i over 30 timer pr. uge.
 Direktoratet for  

 Arbejdsløshedsforsikringens vejledning nr. 191 af 20. december 2000 om  

 beskæftigelseskrav, dagpengeperiode og aktivperiode udtaler bl.a.:
 Ved ophør eller udtræden af  

 selvstændig virksomhed med ansøgning om arbejdsløshedsdagpenge eller overgang  

 til efterløn skal der ske en egentlig efterprøvelse af, om medlemmet har  

 drevet  

 selvstændig virksomhed i væsentligt omfang.
Efterprøvelsen vil i langt  

 de fleste tilfælde ikke volde problemer, når medlemmets oplysninger om det  

 personlige arbejde i virksomheden sammenholdes med virksomhedens karakter og  

 omfang.
I tvivlstilfælde skal den ledige fremlægge yderligere dokumentation  

 for, at væsentlighedskravet har været opfyldt.
Sådan dokumentation kan for  

 eksempel være annoncer med angivelse af åbningstid, dokumentation for  

 omsætningen (momsregnskab), skatteregnskaber, kassekladder, ordrebøger eller  

 erklæringer fra virksomhedens revisor eller advokat om virksomheden og den  

 selvstændiges  

 aktiviteter.
Medlemmets oplysninger om priser eller betaling pr. ydelse kan  

 sammenholdes med oplysninger om arbejdsopgavernes tidsmæssige omfang eller  

 udstrækning og indgå i vurderingen af, om beskæftigelseskravet er opfyldt.
