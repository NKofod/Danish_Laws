(Til Kriminalforsorgens anstalter og  

 arresthusene) Idet der henvises til vedlagte skrivelse af 6. september 1996 fra  

 Folketingets Ombudsmand (anonymiseret) og direktoratets svar herpå, skal  

 direktoratet anmode om, at hæftedømte, der skal udstå straffen andre steder  

 end i Statsfængslet Kærshovedgård og Statsfængslet i Gribskov, i forbindelse  

 med indsættelsen udtrykkeligt vejledes om deres ret til ikke at være anbragt  

 sammen med andre kategorier af indsatte, jf. straffelovens § 44, stk. 2.
 For hæftedømte, som skal udstå straffen i arresthus, indebærer ordningen,  

 at deres udtrykkelige samtykke skal indhentes, forinden der gives tilladelse  

 til fællesskab i arresthuset med andre kategorier af indsatte.
 Ordningen indebærer desuden, at kvindelige indsatte, der er tilsagt til  

 udståelse af straffen i Statsfængslet ved Horserød, og som ikke har reageret  

 på opfordringen i tilsigelsen til at rette henvendelse med ønske om ikke at  

 blive anbragt sammen med fængselsdømte, skal have tilbud om at blive  

 overflyttet til arresthus, hvis de ved indsættelsen ikke ønsker at give  

 samtykke til anbringelse sammen med fængselsdømte.
 Det tilføjes, at direktoratet er i færd med at ændre tilsigelserne i  

 overensstemmelse med ovenstående.
 E.B.
