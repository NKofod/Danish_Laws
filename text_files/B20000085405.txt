Bekendtgørelse om regler for anmeldelse  

 af aftaler m.v.  

 til Konkurrencestyrelsen I medfør af § 8, stk. 2, 2. pkt., § 9, 2. pkt., og  

 § 11, stk. 6, i konkurrenceloven, jf. lovbekendtgørelse nr.  

 687 af 12. juli 2000, fastsættes:
 § 1. Anmeldelse efter konkurrencelovens § 8,  

 stk. 2, 1. pkt., § 9, 1. pkt., eller § 11, stk. 5, eller  

 forespørgsel efter § 11, stk. 2, 1. pkt., kan indgives  

 af:
1)	enhver af de virksomheder, der deltager i den pågældende  

 aftale eller samordnede praksis, 2)	enhver sammenslutning af virksomheder, der deltager i den  

 pågældende aftale eller samordnede praksis, eller inden for  

 hvilken de pågældende vedtagelser eller samordnede praksis er  

 truffet eller finder sted, 3)	enhver virksomhed, der alene eller sammen med andre virksomheder kan  

 tænkes at indtage en dominerende stilling, 4)	enhver virksomhed, der alene eller sammen med andre virksomheder kan  

 tænkes at misbruge en dominerende stilling.
 Stk. 2. Hvis det kun er en eller enkelte af de deltagende  

 virksomheder, som omhandlet i stk. 1, der indgiver en anmeldelse eller  

 forespørgsel, skal det fremgå af anmeldelsen eller  

 forespørgslen, om de øvrige deltagende virksomheder er blevet  

 underrettet om anmeldelsen eller forespørgslen.
 Stk. 3. Ved fælles anmeldelser eller  

 forespørgsler angives en repræsentant, der er bemyndiget til at  

 indsende og modtage dokumenter på vegne af den eller de virksomheder,  

 der indgives en anmeldelse eller forespørgsel for.
§ 2. Ved anmeldelse i medfør af  

 konkurrencelovens § 8, stk. 2, 1. pkt., § 9, 1. pkt., og  

 § 11, stk. 5, eller forespørgsel efter § 11,  

 stk. 2, 1. pkt., skal skema K 1 benyttes, som er bilag til denne  

 bekendtgørelse.
Anmeldelsen eller forespørgslen skal indgives  

 til Konkurrencestyrelsen.
Ledsagende dokumenter kan vedlægges i  

 kopi.
 Stk. 2. Såfremt en aftale, vedtagelse eller samordnet  

 praksis er anmeldt til Europa-Kommissionen med henblik på fritagelse  

 efter artikel 81, stk. 3, i EF-traktaten, kan anmeldelse til  

 Konkurrencestyrelsen ske ved fremsendelse af kopi af den anmeldelse, som er  

 indgivet til Kommissionen, jf. konkurrencelovens § 4.
 § 3. Anmeldelsen eller forespørgslen skal  

 indeholde de oplysninger og dokumenter, der er angivet i skema K1.
 Stk. 2. Konkurrencerådet kan efter anmodning fritage fra  

 pligten til at indgive de oplysninger og dokumenter, som er angivet i skema  

 K1, hvis rådet finder, at de ikke er nødvendige for  

 undersøgelsen af sagen.
 Stk. 3. Senest to uger fra modtagelsen bekræfter  

 Konkurrencerådet, at anmeldelsen eller forespørgslen er  

 modtaget.
 Stk. 4. Konstaterer Konkurrencerådet, at oplysningerne i  

 en anmeldelse, forespørgsel eller de vedlagte dokumenter er  

 ufuldstændige, underretter rådet anmelderen skriftligt herom og  

 fastsætter en passende frist for supplering af oplysningerne.
 Stk. 5. Anmelderen skal uopfordret og omgående give  

 Konkurrencerådet meddelelse om væsentlige ændringer i de  

 forhold, der er anført i anmeldelsen eller forespørgslen, og  

 som anmelderen har eller bør have kendskab til.
 § 4. En anmeldelse eller forespørgsel  

 får retsvirkning fra det tidspunkt, hvor Konkurrencestyrelsen har  

 modtaget en fuldstændig og korrekt anmeldelse eller forespørgsel  

 som angivet i § 3.
 § 5. Bekendtgørelsen træder i kraft  

 den 1. oktober 2000.
 Stk. 2. Bekendtgørelse nr. 986 af 11. december 1997 om  

 regler for anmeldelse af aftaler m.v. til Konkurrencestyrelsen  

 ophæves.
Konkurrencerådet, den 30. august  

 2000 Svend Hylleberg /Finn Lauritzen Bilag 1 Anmeldelsesskema K1 DEL A Ansøgning om erklæring om ikke-indgreb Ansøgning om fritagelse Ansøgning om erklæring om dominerende stilling efter konkurrenceloven (lovbekendtgørelse nr. 687 af 12. juli 2000) Aftaler m.v.
 Markér med kryds, om De ansøger om:
h h Dominerende stilling m.v.
 Markér med kryds, om De ansøger om:
h h Anmeldelse til Europa-Kommissionen h h en anmeldelse vedrørende de forhold, som denne anmeldelse  

 omhandler, til Europa-Kommissionen? Angiv eventuelt Kommissionens  

 sagsnummer.
Er de øvrige parter i aftalen bekendt med  

 anmeldelsen til Konkurrencestyrelsen? JA h	NEJ  

h Oplysninger om de virksomheder, som indgiver anmeldelsen eller  

 forespørgslen Anmelder Navn CVR-nummer Adresse Postnummer og by Kontaktperson Direkte telefonnummer Telefonnummer Telefaxnummer E-post adresse Branche Repræsentant for anmelderen Navn og stilling Adresse Postnummer og by Telefonnummer Telefaxnummer E-post adresse Er denne fælles repræsentant for de deltagende  

 virksomheder Ja Anmelder Navn CVR-nummer Adresse Postnummer og by Kontaktperson Direkte telefonnummer Telefonnummer Telefaxnummer E-post adresse Branche Repræsentant for anmelderen Navn og stilling Adresse Postnummer og by Telefonnummer Telefaxnummer E-post adresse Er denne fælles repræsentant for de deltagende  

 virksomheder Ja Ved anmeldelse af aftaler m.v.:
Hvis der er udpeget en fælles repræsentant for de  

 deltagende virksomheder i aftalen Navn og stilling Adresse Postnummer og by Telefonnummer Telefaxnummer E-post adresse Alle parterne i aftalen m.v.
 Vedlæg en liste over de deltagende virksomheder i  

 aftalen, vedtagelsen eller den samordnede praksis.
Erklæring Undertegnede erklærer, at oplysningerne i denne  

 anmeldelse er korrekte, at der er vedlagt fuldstændige kopier af alle  

 de i skema K 1 krævede dokumenter samt, at alle udtalelser er afgivet i  

 god tro.
 Såfremt erklæringen afgives af en anden end de deltagende  

 virksomheder, indestår undertegnede for, at oplysningerne m.v. er  

 indgivet på vegne af samtlige anmeldende eller forespørgende  

 virksomheder.
 Undertegnede og samtlige deltagende parter er bekendt med  

 straffebestemmelserne i § 23 i konkurrenceloven, jf.  

 lovbekendtgørelse nr. 687 af 12. juli 2000.
Sted og dato Underskrift Sted og dato Underskrift Sted og dato Underskrift Sted og dato Underskrift Bemærk! DEL A i skema K1 skal udfyldes og indsendes sammen med en  

 besvarelse af de i pkt. 1-12 i DEL B nævnte spørgsmål  

 til:
Konkurrencestyrelsen, Nørregade 49, 1165 København K.
Fax. nr. 33 32 61 44, X.400: s=kr;p=kr;a=dk400;c=dk og e-post:  

 ks@ks.dk Oplysninger til anmeldelsen DEL B 1. Aftaler, vedtagelser eller samordnet praksis.
1.1. Giv en kortfattet beskrivelse af arten, indholdet  

 og formålet med den anmeldte aftale, vedtagelse eller samordnede  

 praksis.
Præcisér, om der er tale om en horisontal eller  

 vertikal aftale.
 1.2. Beskriv hvilke bestemmelser i aftalen m.v.  

 eller forhold i øvrigt, som kan begrænse en af de deltagende  

 virksomheders eller en tredjeparts frihed til at træffe  

 selvstændige kommercielle beslutninger.
 2. Økonomiske oplysninger.
(I tilfælde, hvor flere virksomheder i  

 fællesskab anmoder om en erklæring om kollektivt dominerende  

 stilling, skal pkt. 2-12 nedenfor udfyldes selvstændigt af hver enkelt  

 deltagende virksomhed. ) 2.1. Oplys i DKK for hver af de deltagende  

 virksomheder for det seneste regnskabsår:
2.2.1. Omsætning i Danmark 2.2.2. Koncernomsætning 3. Oplysninger om de deltagende virksomheder.
 3.1. Giv en kortfattet beskrivelse af de deltagende  

 virksomheders opbygning og aktiviteter.
 3.2. Hvis nogen af de deltagende virksomheder i  

 aftalen m.v. tilhører en koncern, oplys da for den/de respektive  

 virksomhed(er):
 1.	Navn, adresse, hjemsted og aktiviteter for modervirksomheder, dvs.  

 alle virksomheder og personer, der udøver bestemmende indflydelse over  

 den deltagende virksomhed.
2.	Navn, adresse og hjemsted for enhver virksomhed, der tilhører  

 samme koncern som den deltagende virksomhed, og som (a)	er aktiv på de markeder (produktmarkeder og geografiske  

 markeder), der berøres af aftalen/adfærden/den dominerende  

 stilling, eller (b)	er aktiv på et tilstødende produktmarked (angiv de  

 pågældende varer eller tjenesteydelser), eller (c)	er aktiv med de pågældende varer eller tjenesteydelser  

 på andre geografiske markeder (angiv hvilke), jf. i det hele punkt  

 4.
 3.3. Beskriv kort de virksomheder, som er aktive  

 på de relevante, berørte eller tilstødende markeder, jf.  

 pkt. 4, og som de deltagende virksomheder eller den koncern, som disse  

 virksomheder hver især indgår i, jf. pkt. 3.2., har  

 ejerinteresser eller stemmerettigheder i, som hver især eller tilsammen  

 overstiger 25%. Oplys disse virksomheders navne, adresser og eventuelt  

 telefonnumre.
 4. Markedsbeskrivelser.
 4.1. Giv en kortfattet beskrivelse af ethvert marked,  

 som har relation til aftalen m.v., adfærden eller den dominerende  

 stilling:
 1.	Relevant(e) produktmarked(er), dvs. de(t) omfattede  

 produktmarked(er), som aftalen m.v. vedrører.
 2.	Berørte markeder, dvs. ethvert produktmarked, hvor to eller  

 flere af de deltagende virksomheder opererer, og hvor deres samlede  

 markedsandel er på 15% eller derover.
 3.	Tilstødende markeder, dvs. ethvert produktmarked, hvor en  

 eller flere af de deltagende virksomheder er aktive i et tidligere eller  

 senere omsætningsled i forhold til et produktmarked, hvor en eller  

 flere af de øvrige deltagende virksomheder er aktive, og her  

 individuelt eller tilsammen har en markedsandel på 25% eller derover.  

 Dette gælder uanset, om der består et leverandør- eller  

 kundeforhold mellem de pågældende virksomheder.
 4.	Beslægtede markeder, dvs. produktmarkeder, der er forskellige  

 fra det relevante og det berørte marked, men som har nær  

 tilknytning til disse i kraft af en række fællestræk  

 så som samme teknologi, kunder eller leverandører.
 5.	Det geografiske marked (internationalt, Danmark eller en del heraf)  

 for hvert af de fire ovenfor nævnte kategorier af markeder.
 4.2. Oplys for hvert af de relevante og  

 berørte markeder, som beskrevet i punkt 4.1.:
 1.	Hver af de deltagende virksomheders samlede årlige  

 omsætning af produkterne (i værdi og volumen).
 2.	Markedsandele for hver af de deltagende virksomheder (i værdi  

 og volumen).
 3.	De nævnte oplysninger for enhver virksomhed, som indgår  

 i samme koncern som hver af de deltagende virksomheder.
 4.3. Giv en kortfattet beskrivelse af:
 1.	Leverandørstrukturen på hver af de deltagende  

 virksomheders indkøbsmarked, dvs. det marked, der leverer til de  

 deltagende virksomheder.
 2.	Udbudsstrukturen på hver af de deltagende virksomheders  

 afsætningsmarked, dvs. distributionskanaler og servicenet, herunder om  

 de deltagende virksomheders distribution foregår via virksomhederne  

 selv eller via tredjemand.
 3.	Efterspørgselsstrukturen på hver af de deltagende  

 virksomheders afsætningsmarked, herunder kundekoncentration,  

 kundekategorier, kundepræferencer og produktdifferentiering.
 4.	De vigtigste samarbejdsaftaler, som de deltagende virksomheder har  

 indgået (horisontale eller vertikale) på de relevante markeder,  

 de berørte markeder eller tilstødende markeder, f.eks. om  

 forskning og udvikling, licenser, fælles produktion, distribution  

 m.v.
 5. Konkurrenter, leverandører og kunders position på de  

 relevante og berørte markeder.
 Oplys for hver af de deltagende virksomheder:
5.1. De fem største konkurrenter, samt et  

 skøn over deres markedsandele på de relevante og de  

 berørte markeder.
Oplys navne, adresser og eventuelt telefonnumre  

 på disse virksomheder.
5.2. De fem største leverandører og  

 hver af disses andele af de deltagende virksomheders indkøb af den  

 pågældende vare eller tjenesteydelse.
Oplys navne, adresser og  

 eventuelt telefonnumre på disse virksomheder.
5.3. De fem største kunder og hver af disses  

 andele af de deltagende virksomheders salg af den pågældende vare  

 eller tjenesteydelse.
Oplys navne, adresser og eventuelt telefonnumre  

 på disse virksomheder.
 6. Adgangen til markedet og potentiel konkurrence.
 6.1. Beskriv de hindringer, der kan være for  

 virksomheder, der ønsker at opnå adgang til de relevante og de  

 berørte markeder, bl.a. under hensyn til følgende:
 1.	De samlede omkostninger ved at komme ind på markedet.
 2.	Patent-, knowhow, varemærker og andre immaterielle  

 ejendomsrettigheder.
 3.	I hvilket omfang hver af de deltagende virksomheder har meddelt  

 eller har fået meddelt licens på patenter, knowhow eller  

 lign.
 4.	Betydningen af stordriftsfordele.
 5.	Adgang til forsyninger, bl.a. til råmaterialer.
 6.	Øvrige adgangsbarrierer, såsom kontrol over  

 infrastruktur, kunde- eller leverandørloyalitet, lovbetingede  

 adgangsbarrierer m.v.
 6.2. Hvis nogen ny virksomhed inden for de seneste  

 tre år har skaffet sig adgang til de relevante og de berørte  

 produktmarkeder i de geografiske områder, hvor de deltagende  

 virksomheder markedsfører deres varer og tjenesteydelser, oplys da  

 navne, adresser og eventuelt telefonnumre på disse virksomheder.
 7. Begrundelse for erklæring om ikke-indgreb efter  

 konkurrencelovens § 9, 1. pkt.
 7.1. Oplys i forbindelse med ansøgning om en  

 erklæring om ikke-indgreb:
1.	Hvilke argumenter kan efter Deres vurdering begrunde, at  

 forbudsbestemmelsen i konkurrencelovens § 6, stk. 1, ikke finder  

 anvendelse? 7.2. Beskriv, hvorfor aftalen m.v. eller  

 adfærden ikke direkte eller indirekte har til formål eller til  

 følge at begrænse konkurrencen.
 8. Begrundelse for erklæring om, at virksomheden(erne) enkeltvis  

 eller tilsammen ikke besidder en dominerende stilling efter konkurrencelovens  

 § 11, stk. 2, 1. pkt., eller erklæring om ikke-indgreb efter  

 § 11, stk. 5.
 8.1. Hvilke forhold kan bevirke, at de(n) deltagende  

 virksomhed(er) kan tænkes ikke at besidde en dominerende stilling  

 på de(t) relevante markeder? Som eksempel på forhold, der kan  

 bevirke, at de(n) deltagende virksomhed(er) kan tænkes at besidde en  

 dominerende stilling på de(t) relevante markeder kan  

 nævnes:
markedsandel økonomisk styrke adgang til forsyningskilder patenter, licenser, varemærker eller knowhow kontrol over infrastruktur indkøb, produktion eller distribution vertikal integration eksklusivaftaler i forhold til leverandører og kunder andre forhold 8.2. Hvordan og i hvilket omfang kan den deltagende  

 virksomhed(erne) handle uafhængigt af de øvrige konkurrenter  

 på markedet eksempelvis ved fastsættelse af priser? 8.3. Hvordan og i hvilket omfang kan andre  

 virksomheder på markedet handle uafhængigt af de øvrige  

 konkurrenter på markedet eksempelvis ved fastsættelse af  

 priser? 8.4. Redegør for, hvorfor adfærden  

 ikke udgør et misbrug af en dominerende stilling.
 9. Begrundelse for fritagelse efter konkurrencelovens § 8,  

 stk. 1.
Anmeldes der for at opnå fritagelse efter § 8,  

 stk. 1, så oplys på hvilken måde aftalen  

 m.v.; 1.	bidrager til at styrke effektiviteten i produktionen eller  

 distributionen af varer eller tjenesteydelser m.v. eller fremmer den tekniske  

 eller økonomiske udvikling, 2.	sikrer forbrugerne en rimelig andel af fordelene herved, 3.	ikke pålægger virksomhederne begrænsninger, som er  

 unødvendige for at nå disse mål, og 4.	ikke giver virksomhederne mulighed for at udelukke konkurrencen for  

 en væsentlig del af de pågældende varer eller  

 tjenesteydelser m.v.
 10. Andre relevante oplysninger.
 Angiv eventuelle andre oplysninger, som kan have betydning  

 for behandlingen af sagen.
 11. Offentliggørelse.
Hvis offentliggørelse af nogle af de indsendte  

 oplysninger vil kunne skade en af de deltagende virksomheder, så angiv  

 hvilke oplysninger, dette omfatter.
Angiv også årsagen til, at  

 offentliggørelse heraf vil kunne skade virksomheden.
 12. Vedlæggelse af dokumenter.
 Til anmeldelsen skal vedlægges:
 Aftalen m.v., som er omtalt i punkt 1.
 Kopi af hver af de deltagende virksomheders årsregnskaber og  

 årsberetninger for de seneste tre år.
 Kopi af eventuelle markedsrapporter, undersøgelser og analyser  

 i relation til anmeldelsen/forespørgslen.
 En liste over de deltagende virksomheder i aftalen m.v.
