Vejledning om økologiske  

 fødevarer 1. Indledning Lovgivningen om økologiske fødevarer kan  

 inddeles i to hovedområder.
For det første er der reglerne  

 vedrørende forarbejdning, sammensætning og hvor  

 fødevarerne skal stamme fra, for at kunne kaldes økologiske.  

 For det andet er der reglerne vedrørende kontrollen med  

 økologiske fødevarer, der skal sikre, at forbrugerne kan have  

 tillid til, at de er produceret efter de økologiske regler.
 Økologiske fødevarer opdeles ofte i  

 vegetabilske landbrugsprodukter, f.eks. mel, frugt og  

 grøntsager, og animalske landbrugsprodukter, f.eks. mælk,  

 kød og æg.
Årsagen til denne opdeling er, at reglerne om  

 økologisk produktion på det vegetabilske område er  

 fastsat af EU i en økologiforordning, hvorimod reglerne om animalsk
økologisk produktion er fastsat i Danmark.
Efter 24. august 2000  

 vil økologiforordningen overordnet gælde for alle  

 økologiske produkter, dvs. både for vegetabilske og animalske.  

 Enkelte undtagelser f.eks. bestemmelserne om tilsætningsstoffer, der er  

 tilladte i animalske fødevarer, er dog ikke forhandlet færdig.  

 Der vil derfor gælde nationale regler på dette område  

 også efter 24. august 2000.
Administrationen af økologireglerne er fordelt  

 mellem flere direktorater under Fødevareministeriet.
Administrationen  

 af støtteordninger til fremme af økologisk produktion samt  

 sekretariatet for Det Økologiske Fødevareråd hører  

 under Strukturdirektoratet.
Den økologiske primærproduktion, det  

 vil sige alt, hvad der foregår på bedrifterne, administreres af  

 Plantedirektoratet, mens Fødevaredirektoratet administrerer reglerne  

 om økologiske fødevarer.
 Ifølge økologiforordningen skal de enkelte  

 medlemsstater fastsætte visse ting, f.eks. bestemmelser til  

 gennemførelse af kontrollen, samt bestemmelser om mærkning med  

 angivelse af kontrolmyndigheder eller kodenumre for kontrolmyndighederne.  

 Derudover er der mulighed for at fastsætte mere skrappe krav for  

 kontrollen, da der på dette område er tale om minimumsregler.
Derfor vil Fødevaredirektoratet altid som  

 supplement til økologiforordningen udarbejde en bekendtgørelse  

 for økologiske fødevarer.
Heri fastsættes bl.a. krav om  

 administrative forhold, kontrol og straf.
Denne vejledning vedrører  

 Fødevaredirektoratets område, dvs. markedsføring af  

 økologiske fødevarer.
Vejledningen er rettet mod virksomheder,  

 der markedsfører økologiske fødevarer, myndigheder, der  

 kontrollerer virksomhederne samt forbrugere.
2. Anvendelsesområde Reglernes anvendelsesområde er fastlagt  

 i artikel 1, 2 og 3 i økologiforordningen.
Indtil 24. august 2000 er  

 anvendelsesområdet for økologiske animalske fødevarer  

 fastlagt i § 1 i økologibekendtgørelsen.
Økologiske fødevarer reguleres indtil 24.  

 august 2000 af to forskellige regelsæt i forhold til henholdsvis  

 vegetabilske og animalske økologiske fødevarer.
Reglerne om  

 produktion og markedsføring mv. af de vegetabilske økologiske  

 fødevarer findes i økologiforordningen1, mens  

 markedsføring af animalske økologiske fødevarer vil  

 være omfattet af økologibekendtgørelsen2.
 Fra 24. august 2000 vil økologiforordningen  

 overordnet gælde for alle økologiske fødevarer.
1 Økologiforordningen: Rådsforordning nr.  

 2092/91 af 24. juni 1991 om økologisk produktionsmetode for  

 landbrugsprodukter og om angivelse heraf på landbrugsprodukter og  

 levnedsmidler (med senere ændringer) 2 Bekendtgørelse nr. 262 af 3. maj 1999 om økologiske  

 fødevarer Økologibekendtgørelsens administrative  

 bestemmelser om f.eks. kontrol og straf vil derefter stadig gælde alle  

 økologiske fødevarer.
Det der afgør, om der er tale om vegetabilske  

 henholdsvis animalske fødevarer er, om fødevarerne helt eller  

 overvejende er vegetabilske eller animalske, eller om den karaktergivende  

 bestanddel i fødevaren helt eller overvejende er vegetabilsk eller  

 animalsk.
Som eksempel kan nævnes fetaost i krydderolie, hvor lidt over  

 halvdelen kan være vegetabilsk, men hvor den karaktergivende bestanddel  

 er animalsk.
Fetaost i krydderolie vil være at betragte som en animalsk  

 fødevare.
Udgangspunktet for anvendelsesområdet er  

 fødevarer, idet grænsen dog er trukket således, at "dyr,  

 der er leveret til slagtning", også regnes som fødevarer.
Det  

 betyder at fra det tidspunkt, hvor dyrene bliver pålæsset  

 transportvognen på gården, er de omfattet af  

 økologibekendtgørelsen for økologiske fødevarer.
 Hvis en animalsk fødevare indeholder vegetabilske  

 ingredienser, skal disse overholde økologiforordningens bestemmelser.  

 Dette gælder indtil 24. august 2000, hvorefter alle ingredienser skal  

 overholde økologiforordningens bestemmelser med undtagelse af nogle  

 få tilfælde, f.eks. gælder der stadigvæk nationale  

 regler for tilsætningsstoffer for det animalske område.
 Udover de specielle regler om økologi skal  

 økologiske fødevarer overholde den almindelige lovgivning om  

 mærkning og forarbejdning af fødevarer.
I de gældende retsforskrifter henviser betegnelsen  

 økologisk til jordbrugsproduktionsmetoden.
I daglig tale - og i  

 denne vejledning - anvendes udtrykket økologiske fødevarer  

 underforstået, at det er fødevarer, der er frembragt ved  

 økologisk jordbrugsproduktion, og som markedsføres, eller skal  

 markedsføres, med henvisning til den økologiske  

 produktionsmetode.
 Fødevarer, som markedsføres med andre  

 angivelser, der giver indtryk af, at fødevarerne eller deres  

 ingredienser er økologiske, skal som minimum opfylde samme krav, som  

 fødevarer, der mærkes "økologisk". Som eksempler på  

 sådanne betegnelser kan nævnes "øko" og "biodynamisk".
3. Tilberedning Artikel 4 i økologiforordningen  

 indeholder de relevante definitioner.
Indtil 24. august 2000 er definitioner  

 vedrørende økologiske animalske fødevarer reguleret af §  

 2 i økologibekendtgørelsen.
Under definitioner er det vigtigt at være  

 særlig opmærksom på definitionen af tilberedning.
Denne  

 definition er væsentlig, da erhvervsdrivende, som bl.a. tilbereder og  

 efterfølgende markedsfører økologiske fødevarer  

 skal underlægges kontrol i henhold til økologiforordningen.  

 Endvidere kan erhvervsdrivende, der tilbereder økologiske  

 fødevarer under den danske økologikontrolordning mærke  

 med Ø-mærket, jf. afsnit 4.4.
 Ved tilberedning forstås aktiviteter i forbindelse  

 med:
·  

 	Slagtning ·  

 	Forarbejdning ·  

 	Konservering ·  

 	Emballering ·  

 	Sortering af ikke-færdigpakkede varer ·  

 	Mærkning, herunder ændringer i mærkning, der henviser  

 til den økologiske produktionsmetode.
 Da det kan være vanskeligt at afgøre,  

 hvornår der er tale om "emballering" og "mærkning", herunder  

 ændringer i mærkning der henviser til den økologiske  

 produktionsmetode, er der nedenfor givet eksempler på aktiviteter, der  

 falder inden for hhv. uden for disse begreber.
 Ved emballering forstås både  

 første emballering og omemballering, dvs.
Den første emballering af selve produktet, uanset  

 om dette er detail- eller bulkemballering Hvis der sker en opbrydning af emballager, sådan at  

 fødevaren ikke længere opfylder økologikravene til  

 lukning og mærkning ved transport, skal der altid efterfølgende  

 ske en emballering og/eller økologimærkning, såfremt  

 fødevaren engros-forhandles som økologisk.
 Derimod er der ikke ved følgende aktiviteter tale  

 om "emballering" i forhold til tilberedningsdefinitionen:
Opbrydning af transportemballage, og en eventuel deling af  

 partiet, hvis partiet består af færdigpakkede fødevarer  

 eller enheder, som hver især opfylder økologikravene til lukning  

 og mærkning ved transport.
Det er dog en forudsætning, at der  

 ikke ændres ved disse enheder.
Ekstra emballering af allerede færdigpakkede  

 fødevarer Indpakning, der sker i kundens påsyn.
 Ved mærkning, herunder ændringer i  

 mærkning, af økologiske fødevarer skal alene  

 forstås mærkning af en fødevare med enhver oplysning, der  

 giver forbrugeren indtryk af, at fødevaren er helt eller delvist  

 økologisk.
 Følgende aktiviteter falder indenfor  

 ovennævnte begreb:
 Den første mærkning på en  

 fødevare eller dens emballage med henvisninger til den  

 økologiske produktionsmetode.
Ændringer i mærkningen, som giver indtryk af,  

 at fødevaren har en højere økologisk status.
Et eksempel  

 kunne være en fødevare, der oprindeligt er anprist som  

 økologisk i ingredienslisten, men efterfølgende mærkes  

 som økologisk i forbindelse med varebetegnelsen.
 Derimod falder følgende aktiviteter ikke  

 inden for ovennævnte begreb:
 Ændringer i mærkningen, der alene består  

 i rettelse af stavefejl og lignende samt oversættelses- eller  

 gentagelsesmærkning, der ikke skjuler en eksisterende mærkning,  

 hvor der henvises til den økologiske produktionsmetode.
 Anvendelse af Ø-mærket, idet  

 Ø-mærket kun kan anvendes på fødevarer efter  

 disse er tilberedt under den danske kontrolordning.
4. Mærkning Mærkning er reguleret af artikel 5 og  

 artikel 10 i økologiforordningen.
Indtil 24. august 2000 er  

 mærkning af animalske økologiske fødevarer reguleret af  

 §§ 3   8 i økologibekendtgørelsen.
I  

 økologibekendtgørelsens § 11 og 12 er der fastsat  

 mærkningsregler, der vedrører alle økologiske  

 fødevarer.
Tilladte ingredienser af ikke-landbrugsoprindelse,  

 tekniske hjælpestoffer samt tilladte ikke-økologiske  

 landbrugsingredienser er for vegetabilske økologiske fødevarer  

 anført i bilag VI i økologiforordningen.
For økologiske  

 animalske fødevarer er de tilsvarende lister anført i bilag 1 i  

 økologibekendtgørelsen.
Fra 24. august 2000 vil bilag VI, del C  

 gælde for alle økologiske fødevarer, hvorimod bilag 1,  

 punkt A og B i økologibekendtgørelsen vil gælde for  

 animalske fødevarer, indtil bilag VI, del A og B er forhandlet til  

 også at omfatte animalske fødevarer.
 For at kunne markedsføres som økologiske  

 skal uforarbejdede fødevarer stamme fra en økologisk  

 jordbrugsbedrift, der er autoriseret af Plantedirektoratet.
 For at kunne markedsføre tilberedte  

økologiske fødevarer, skal tilberedningen være  

 sket på en økologikontrolleret virksomhed og på de  

 betingelser vedrørende tilberedning og sammensætning, der er  

 fastlagt i økologireglerne.
 Hvis der er tale om import af uforarbejdede eller  

 tilberedte økologiske fødevarer skal disse være  

 importeret i overensstemmelse med bestemmelserne fastlagt i  

 økologireglerne, jf. afsnit 7.
4.1 Sammensætning For at en forarbejdet fødevare kan kaldes  

 økologisk, er der nogle ganske særlige regler vedrørende  

 sammensætningen af fødevaren, der skal overholdes.
Der er en  

 overordnet forventning om, at økologiske fødevarer så  

 vidt muligt skal bestå af økologiske ingredienser og så  

 vidt muligt være fri for tilsætningsstoffer.
Der er visse  

 ingredienser, der er tilladte, som ikke er økologiske og visse  

 ingredienser, der betegnes som ikke af landbrugsoprindelse.
Listerne over  

 disse stoffer og ingredienser er anført i henholdsvis  

 økologiforordningen, gældende for vegetabilske fødevarer  

 og i økologibekendtgørelsen, gældende for animalske  

 fødevarer.
 Bilagene over listerne er delt op i tre dele: A, B og C.
 Del A omhandler de tilladte ingredienser, der ikke bliver  

 regnet med som ingredienser af landbrugsoprindelse, bl.a.  

 tilsætningsstoffer, salt og vand.
 Del B indeholder en liste over de tekniske  

 hjælpestoffer, der er tilladt ved fremstilling af økologiske  

 fødevarer.
 Del C omhandler en liste over de ingredienser, det er  

 tilladt at bruge som ikke-økologiske landbrugsingredienser, idet det  

 er vurderet, at de ikke findes i tilstrækkelig mængde på  

 økologisk form.
Del A, B og C i bilag VI i økologiforordningen  

 revideres ca. hvert andet år af EU-kommissionen i samarbejde med  

 medlemslandene.
Når en ny runde igangsættes anmoder  

 Fødevaredirektoratet erhvervs- og forbrugerorganisationer om forslag  

 til ændringer.
Et forslag om optagelse af stoffer skal indeholde alle  

 begrundelser, der viser, at anmodningen opfylder de fastsatte kriterier i  

 Kommissionens forordning nr. 207/933.
Hvis anvendelse af en ønsket landbrugsingrediens  

 ikke er medtaget i bilag VI, del C er der mulighed for, at medlemslandene kan  

 give en midlertidig tilladelse i henhold til forordning 207/93 i  

 første omgang for 3 måneder og efterfølgende 3 x 7  

 måneder, dvs. der er mulighed for at give tilladelser til  

 ikke-økologiske landbrugsingredienser i samlet set 24 måneder.  

 For hver gang, der gives en tilladelse, skal den sendes til notifikation i  

 alle medlemslande i EU, der således har mulighed for at meddele, at den  

 pågældende ingrediens kan fås økologisk i et af de  

 andre EU-lande.
Efter de 24 måneder kan den pågældende  

 ingrediens kun anvendes, hvis den er optaget på  

 økologiforordningens bilag VI, del C.
 Selv om EU-bestemmelserne vedrørende animalsk  

 økologisk produktion gælder fra 24. august 2000, vil de  

 nationale regler for tilsætningsstoffer og tekniske hjælpestoffer  

 til animalske økologiske fødevarer gælde, indtil del A og  

 B, i økologiforordningens bilag VI er vedtaget, således at de  

 også omfatter animalske økologiske fødevarer.  

 Økologiforordningens liste over tilladte ikke-økologiske  

 ingredienser (del C i bilag VI) vil gælde alle økologiske  

 fødevarer fra 24. august 2000.
3 Hvis en virksomhed ønsker at få  

 indføjet et nyt stof eller en ingrediens i  

 økologibekendtgørelsen, indtil EU-reglerne træder i  

 kraft, skal en ansøgning indsendes til Fødevaredirektoratet,  

 indeholdende begrundelser, der viser, at det er umuligt at producere  

 fødevaren uden brug af det pågældende  

 tilsætningsstof eller ingrediens.
Der må dog påregnes en  

 lang periode inden en eventuel ændring kan foretages, idet  

 EU-kommissionen ved notifikationen normalt angiver, at der skal gå et  

 år før ikrafttræden.
 4.1.1 Tilsætningsstoffer mv.
 Selv om økologiske fødevarer som  

 udgangspunkt skal bestå af landbrugsingredienser, så er der visse  

 ingredienser, der ikke stammer fra landbruget, der er nødvendige at  

 anvende i forarbejdede fødevarer.
 Ved ingredienser, der ikke er af landbrugsoprindelse,  

 forstås:
Tilsætningsstoffer, herunder bærestoffer til  

 tilsætningsstoffer Aromaer Vand og salt Mikroorganismepræparater Mineraler, herunder sporelementer, og vitaminer Ingredienser, tilsætningsstoffer, aromaer osv. er  

 defineret i de relevante bekendtgørelser og forordninger.
De  

 økologiske fødevarer er omfattet af de almindelige regler for  

 fødevarer, med mindre andet er foreskrevet i økologireglerne.
Det er alene listerne i økologireglerne over  

 tilladte tilsætningsstoffer, der danner grundlag for hvilke  

 tilsætningsstoffer, der må anvendes i økologiske  

 fødevarer.
Det er således underordnet, om  

 tilsætningsstofferne er fremstillet ud fra økologiske  

 landbrugsingredienser, hvis der pr. definition er tale om et  

 tilsætningsstof.
Når det derimod skal afgøres i hvilke  

 fødevaregrupper, tilsætningsstoffet er tilladt og den  

 mængde, det er tilladt i, skal de generelle regler for  

 tilsætningsstoffer overholdes, med mindre andet er fastsat i  

 økologireglerne.
 Som udgangspunkt er farvestoffer ikke tilladte til  

 hverken vegetabilske eller animalske økologiske fødevarer.  

 Ekstrakter af farvende fødevarer, som f.eks. rødbeder, paprika,  

 hibiskus o.l., betragtes som farvestoffer, hvis de tilsættes alene for  

 at give farve i produktet.
 Sødestoffer er ikke tilladt i nogen form til  

 økologiske fødevarer.
I animalske fødevarer er aromaer ikke  

 tilladt.
I vegetabilske fødevarer er kun naturlige aromastoffer og  

 naturlige aromapræparater tilladte.
Simple ekstrakter, æteriske  

 olier eller oleoresiner af fødevarer, der ikke på selektiv  

 måde koncentrerer enkeltstoffer, betragtes ikke som  

 aromapræparater, men som fødevareingredienser.
 Hvis bærestoffer, der anvendes til  

 tilsætningsstoffer, kan defineres som fødevarer, skal disse  

 fødevarer være økologiske eller være tilladte i  

 henhold til listerne over ikke-økologiske ingredienser.
Der skal være mindst én økologisk  

 ingrediens i et økologisk produkt.
Der angives ikke direkte nogen  

 grænse for mængden af økologiske ingredienser, udover at  

 der i økologiforordningen står "hovedsageligt består af  

 én eller flere ingredienser af vegetabilsk oprindelse".
Det må som udgangspunkt betyde, at et produkt skal  

 bestå af mindst 50% økologiske ingredienser.
Som en undtagelse  

 kan nævnes øl, hvor hovedparten er vand, men hvor det er muligt  

 at markedsføre den som økologisk.
I de tilfælde hvor  

 hovedparten ikke består af økologiske ingredienser, må  

 vildledningsbestemmelserne anvendes.
Der er forbud mod bestråling.
Derudover er der ikke  

 regler for hvilke processer, der er tilladt ved forarbejdning af  

 økologiske fødevarer.
Almindeligt anvendte processer anses  

 derfor for tilladte.
Den begrænsende faktor er, at der kun er tilladt  

 et begrænset antal tekniske hjælpestoffer.
4.1.2 Ikke-økologiske  

 landbrugsingredienser I forarbejdede økologiske fødevarer skal  

 alle ingredienser af landbrugsoprindelse som udgangspunkt være  

 økologiske.
De forarbejdede økologiske fødevarer kan dog  

 indeholde enkelte ikke-økologiske landbrugsingredienser, der er  

 anført på en særlig liste over ingredienser.
Listen er  

 fastlagt ud fra hvilke ingredienser, det ikke anses for muligt at få i  

 tilstrækkelig mængde på økologisk form på  

 nuværende tidspunkt.
Listen, der forefindes i bilag VI, del C i  

 økologiforordningen, er inddelt i tre dele, henholdsvis uforarbejdede,  

 forarbejdede og animalske ingredienser, der tillades i vegetabilske  

 fødevarer.
Den gælder indtil 24. august 2000 kun for  

 vegetabilske økologiske fødevarer.
Efter denne dato  

 gælder bilag VI, del C for alle økologiske fødevarer.
Uforarbejdede vegetabilske ikke-økologiske  

 landbrugsingredienser defineres som "enkeltprodukter fra landbruget og  

 produkter fremstillet heraf ved hjælp af afvaskning, rensning,  

 varmebehandling og/eller mekaniske processer og/eller fysiske processer, som  

 formindsker produktets vandindhold." Ved forarbejdede vegetabilske  

 ikke-økologiske landbrugsingredienser forstås, at der er  

 foretaget en yderligere forarbejdning end f.eks. tørring.
 Det betyder, at hvis en ikke-økologisk ingrediens  

 f.eks. uforarbejdet kolanød er tilladt, er kolaekstrakt ikke  

 automatisk tilladt, med mindre ekstrakten er anført under forarbejdede  

 vegetabilske ikke-økologiske landbrugsingredienser.
 Alt efter hvor stor en del, der må bestå af  

 ikke-økologiske landbrugsingredienser, inddeles forarbejdede  

 økologiske fødevarer i to grupper:
Forarbejdede fødevarer med højst 5%  

 ikke-økologiske landbrugsingredienser Forarbejdede fødevarer med højst 30%  

 ikke-økologiske landbrugsingredienser For fødevarer med højst 5%  

 ikke-økologiske landbrugsingredienser gælder, at disse må  

 kaldes økologiske i varebetegnelsen.
 Fødevarer med højst 30%  

 ikke-økologiske landbrugsingredienser må ikke kaldes  

 økologiske i varebetegnelsen, men der må bl.a. henvises til  

 økologiske ingredienser i ingredienslisten efter de nærmere  

 fastsatte regler.
 På fødevarer med mere end 30%  

 ikke-økologiske landbrugsingredienser, må brugen af  

 økologiske ingredienser i fødevaren ikke anprises - heller ikke  

 i ingredienslisten.
 Med hensyn til beregning af hvor stor en procentdel af  

 ingredienserne af landbrugsoprindelse, der er økologiske, henvises til  

 Kommissionens retningslinjer for beregning af ingredienser, der stammer fra  

 økologisk landbrug.
I forarbejdede økologiske fødevarer, der er  

 sammensat af flere ingredienser, skal der enten stå økologisk ud  

 for de enkelte økologiske ingredienser i ingredienslisten, eller det  

 skal i varebetegnelsen for den økologiske fødevare  

 nævnes, hvilke ingredienser, der er økologiske.
Som eksempel kan  

 nævnes, at hvis varebetegnelsen er "økologiske frikadeller",  

 skal der stå økologisk ud for hver af de økologiske  

 ingredienser f.eks. ud for svinekød, æg, mælk, mel og  

 peber i ingredienslisten.
Dette gælder også, selvom alle  

 ingredienserne er økologiske.
 Denne form for mærkning er det muligt at angive med  

 * ud for hver økologisk ingrediens, hvis der i umiddelbar nærhed  

 er anført, at * = økologisk.
Økologiske fødevarer må ikke indeholde  

 en ingrediens, der er tilsat som både en økologisk og en  

 ikke-økologisk ingrediens.
Det skal forstås på den  

 måde, at det f.eks. ikke er tilladt at anvende henholdsvis  

 økologisk rapsolie og ikke-økologisk rapsolie i samme produkt.  

 Det er derimod tilladt at anvende økologisk olivenolie og  

 ikke-økologisk rapsolie i samme fødevare.
4.2 GMO og bestråling Der er ved fremstillingen af økologiske  

 fødevarer et generelt forbud mod anvendelse af genetisk modificerede  

 organismer (GMO) og anvendelse af ingredienser, der er fremstillet på  

 grundlag af GMO er.
 For økologiske fødevarer gælder, at  

 hverken de færdige fødevarer eller ingredienser heri må  

 underkastes ioniserende stråling.
4.3 Kodenummer Vegetabilske økologiske fødevarer, der  

 tilberedes i Danmark skal mærkes med kodenummeret for den lokale  

 fødevareregion.
Det er altid den fødevareregion, der kontrollerer  

 virksomheden, hvor den seneste tilberedning fysisk foregår, der skal  

 anføres.
Dette gælder også selvom tilberedningen sker som  

 lønarbejde.
Pakkerier omfattet af kontrol i henhold til  

 økologibekendtgørelsen, skal mærke med kodenummeret for  

 den lokale fødevareregion, uanset at pakkeriet forefindes på en  

 økologisk jordbrugsbedrift, der er autoriseret af  

 Plantedirektoratet.
Udover den obligatoriske mærkning med kodenummeret  

 kan angivelsen af kodenummeret frivilligt indledes med den forklarende tekst  

 "Økologikontrolmyndighed:". Det er herudover frivilligt at mærke  

 med kontrolmyndighedens navn indledt med den forklarende tekst  

 "Økologikontrolmyndighed:". Myndighedens navn må imidlertid ikke  

 anvendes uden den forklarende tekst.
Det er vigtigt, at der ikke sås  

 tvivl om, at angivelse af myndigheden alene har med den økologiske  

 kontrol at gøre, og ikke gælder den almindelig udførte  

 fødevarekontrol.
 På fødevarer tilberedt i Danmark kan  

 oplysninger om kontrolinstans derfor f.eks. angives på følgende  

 måde:
DK-Ø-1 Økologikontrolmyndighed: DK-Ø-1 Økologikontrolmyndighed: Fødevareregion  

 Nordjylland.
DK-Ø-1 Det er ikke tilladt at oplyse om kontrolinstansen  

 på følgende måder, idet disse vil kunne give anledning til  

 vildledning af forbrugeren m.h.t. hvilke kontrolområder, der henvises  

 til i mærkningen:
Fødevareregion Nordjylland Økologikontrolmyndighed: Fødevareregion  

 Nordjylland DK-Ø-1. Fødevareregion Nordjylland Kravet om mærkning med kodenummer gælder ved  

 al markedsføring, dvs. ikke kun markedsføring af  

 færdigpakkede fødevarer.
Se dog undtagelserne nedenfor.
Hvis løssalg er omfattet af økologikontrol,  

 f.eks. hos en detailbager, der økologikontrolleres, fordi der inden  

 salget foretages en tilberedning, kan oplysningen være mundtlig eller  

 gives ved en generel skiltning med henvisning til de pågældende  

 økologiske fødevarer.
F.eks.:
 "Vi forhandler følgende økologiske  

 brød:
Økologisk markbrød  

 Økologisk bondebrød  

 Økologisk kernebrød Økologikontrolmyndighed:  

 Fødevareregion Nordjylland, DK-Ø-1" Der er ikke fastsat særlige regler om placering  

 eller skrifttyper i forbindelse med mærkning med kontrolinstans.  

 Fødevarelovgivningens bestemmelser om ikke-vildledende mærkning  

 skal imidlertid overholdes.
Angivelsen må eksempelvis ikke  

 fremhæves på en måde, der kan give forbrugeren anledning  

 til at tro, at det pågældende produkt har en højere  

 økologisk status, end det er tilfældet, f.eks. hvis det er et  

 70%-produkt.
Forbrugeren må heller ikke vildledes til at tro, at den  

 angivne myndighed har udført en ekstraordinær kontrol af  

 forhold, der ikke har relation til den økologiske status.
 Kravet om mærkning med kontrolinstans på  

 økologiske fødevarer gælder ikke for:
 Fødevarer, der importeres færdigpakkede til  

 EU fra tredjelande, og som ikke tilberedes yderligere i EU.
Råvarer, der kun kan transporteres i tankvogne eller  

 lignende, og som derfor ikke kan mærkes.
Disse skal ledsages af et  

 følgedokument med oplysning om kodenummer.
 Økologiske produkter, der forhandles ved  

 løssalg, medmindre løssalget er omfatter af  

 økologikontrol, fordi der inden salget foretages en tilberedning.
Indtil 24. august 2000 er det frivilligt at mærke  

 animalske økologiske fødevarer med kodenummer.
Såfremt  

 der mærkes med kodenummer, skal de fastsatte retningslinjer  

 følges.
 Efter 24. august 2000 vil kodenummermærkningen  

 være obligatorisk for alle økologiske fødevarer.
Det skal bemærkes, at det er op til det enkelte  

 EU-land at beslutte, om den obligatoriske mærkning med kontrolinstans  

 skal angives med navn og/eller kodenummer.
Dette kan betyde, at varer fra de  

 øvrige EU-lande ikke nødvendigvis er mærket med et  

 kodenummer, men evt. med navnet på den pågældende  

 kontrolinstans.
Ved eksport må det obligatoriske kodenummer,  

 DK-Ø-x, ikke ændres.
Kodenummeret kan ledsages af en forklarende  

 tekst.
Denne tekst skal angives i overensstemmelse med modtagerlandets  

 retningslinjer herfor.
4.4 Ø-mærket Økologikontrolmærket, også kaldet  

 Ø-mærket, er et mærke, der frivilligt kan anvendes  

 på økologiske fødevarer, som er tilberedt under  

 den danske kontrolordning.
Der henvises til afsnit 3 vedrørende  

 definition af tilberedning.
Ved Ø-mærket forstås i denne  

 vejledning det røde Ø-mærke, der er forbeholdt  

 økologiske fødevarer.
Betingelserne for at anvende Ø-mærket, udover  

 at produktet skal være tilberedt under den danske kontrolordning, er,  

 at EU-regler eller i mangel heraf danske regler overholdes.
Såfremt der  

 ikke findes EU-regler eller danske økologiregler for produktion hhv.  

 tilberedning af visse fødevarer kan disse ikke Ø-mærkes.  

 Vin kan f.eks. ikke Ø-mærkes på nuværende tidspunkt,  

 da økologiforordningens lister over tilladte ikke-økologiske  

 ingredienser og hjælpestoffer ikke gælder ved vinfremstilling.  

 Vin kan derudover ikke kaldes økologisk.
Vin kan dog forhandles  

 mærket med "Vin fremstillet ud fra økologisk dyrkede druer" i et  

 felt, der er adskilt fra den obligatoriske mærkning af vinen.
Indtil 24. august 2000 kan importerede animalske  

 fødevarer kun Ø-mærkes, hvis det kan dokumenteres, at de  

 animalske ingredienser i oprindelseslandet er produceret efter regler, som  

 svarer til de danske regler om økologisk jordbrugsproduktion.
Hvis  

 fødevarerne er tilberedt uden for Danmark, skal denne tilberedning  

 være sket i overensstemmelse med danske regler.
Importøren skal  

 kunne dokumentere, at disse betingelser er opfyldt.
Der henvises i  

 øvrigt til afsnit 7 om import.
 Autoriserede økologiske jordbrugsbedrifter, der  

 sælger økologiske fødevarer direkte fra bedriften kan  

 mærke disse med Ø-mærket, selvom der ikke sker en  

 "tilberedning".
 Ø-mærket kan ikke anvendes på  

 fødevarer, der markedsføres efter "70%-reglen".  

 Ø-mærket kan heller ikke anvendes på fødevarer, der  

 stammer fra bedrifter, der er under omlægning til økologisk  

 jordbrug.
 Ø-mærket må ikke anvendes som generelt  

 blikfang i forbindelse med skiltning eller reklame på f.eks.  

 gadeskilte, varebiler, bagrudestreamers, vinduesdekorationer eller  

 beklædning.
 Ved detailforhandling af færdigpakkede  

 økologiske fødevarer, der i forvejen er mærket med  

 Ø-mærket, kan detailledet anvende Ø-mærket i  

 skiltning og reklame i umiddelbar nærhed af disse fødevarer,  

 f.eks. ved hyldekanter.
 I reklamemateriale for Ø-mærkede  

 fødevarer kan Ø'et med krone anvendes uden tekst, hvis hele  

 Ø-mærket er gengivet i umiddelbar sammenhæng.
 Ø'et med krone uden tekst kan anvendes på  

 æg eller ostevoks eller som et særligt kødstempel på  

 slagtekroppe og organer af økologisk opdrættede dyr med henblik  

 på en sikker identifikation af de økologiske fødevarer.  

 Ved stempling på kød skal de generelle regler om farvestoffer i  

 forbindelse med stempling af kød overholdes.
 Der er ingen begrænsninger med hensyn til  

 mærkets størrelse, så længe mærket gengives  

 tydeligt og i overensstemmelse med specifikationerne, der er nærmere  

 beskrevet i økologibekendtgørelsen, og på en måde,  

 der ikke giver anledning til vildledning af forbrugeren.
Ø-mærket kan anvendes på både  

 detail- eller engrosemballager. Ø-mærket kan påtrykkes  

 etiketten eller emballagen.
Det kan endvidere gengives på en label, som  

 påklæbes emballagen.
 Det er kun erhvervsdrivende, som tilbereder  

 fødevarerne under kontrolordningen, der kan sætte  

 Ø-mærket på fødevarerne.
 Færdigtrykte Ø-mærker fremstilles ikke  

 fra officiel side, men det er muligt at rekvirere et reproark til brug ved  

 trykning af etiketter o.l. hos den lokale fødevareregion.
Strukturdirektoratet har brugsretten til  

 Ø-mærket.
Spørgsmål, der vedrører brug af  

 Ø-mærket i forbindelse med andet end fødevarer, skal  

 derfor rettes til Strukturdirektoratet.
4.5 EF-kontrolmærkning Vegetabilske fødevarer, der markedsføres som  

 økologiske i henhold til økologiforordningen, kan frivilligt  

 mærkes med følgende henvisning til EF-kontrolordningen:
"Økologisk jordbrug - EF-kontrolordning" Det er dog en betingelse herfor, at fødevarerne er  

 produceret og tilberedt indenfor EU i overensstemmelse med  

 økologiforordningen.
Er der tale om sammensatte fødevarer, skal  

 alle ingredienser, der indgår som økologiske være  

 produceret og tilberedt indenfor EU i overensstemmelse med  

 økologiforordningen.
Endvidere skal fødevarerne sælges direkte fra  

 producenten eller tilberedningsvirksomheden til den endelige forbruger i  

 lukkede emballager eller bringes i handelen i færdigpakket form.
I  

 forbindelse med direkte salg fra producenten eller tilberedningsvirksomheden  

 til den endelige forbruger er det ikke nødvendigt med lukkede  

 emballager, når det af mærkningen klart og tydeligt  

 fremgår, hvilket produkt der er tale om.
 Ved anvendelse af EF-kontrolmærkningen må  

 hverken mærkning eller reklame udformes på en måde, der  

 bibringer køberen den forestilling, at angivelsen er en garanti for  

 højere smags-, nærings- eller sundhedskvalitet.
 Fødevarer der markedsføres som delvist  

 økologiske, må ikke anvende EF-kontrolmærkningen.
 Efter 24. august 2000 kan EF-kontrolmærkningen  

 anvendes for alle økologiske fødevarer.
4.6 EU-økologikontrollogo Det er frivilligt at anvende EU s  

 økologikontrollogo.
Betingelserne for anvendelsen af logoet er de  

 samme som for EF-kontrolordningen, se afsnit 4.5. Selve udformningen af  

 logoet er dog fastlagt i en forordning, som ved vejledningens udarbejdelse  

 endnu ikke er offentliggjort.
4.7 Anprisninger Anprisninger af fødevarer er generelt reguleret af  

 bestemmelserne for vildledning i Fødevarelovens § 19.
 Økologiske fødevarer er omfattet af  

 fødevarelovgivningens almindelige bestemmelser om, at mærkning  

 ikke må være vildledende.
Det anses normalt for vildledende at anprise forhold, som  

 efter lovgivningen er almindeligt gældende for den  

 pågældende produkttype.
Det vil eksempelvis være  

 vildledende at anprise, at en økologisk spegepølse er fri for  

 nitrit, da økologilovgivningen ikke tillader brug af nitrit.
 Anprisninger af forhold, der ikke følger af  

 økologilovgivningen, skal kunne dokumenteres særskilt.
 Følgende er eksempler på anprisninger, der  

 skal dokumenteres særskilt:
Dyrket uden kunstgødning og  

 sprøjtemidler4 4 Flere af stofferne i økologiforordningens  

 bilag II, der kan anvendes ved økologisk jordbrugsproduktion ( de  

 fleste dog kun efter særlig tilladelse fra kontrolmyndigheden), kan  

 betegnes som hhv. "kunstgødning" (f.eks.  

 mikronæringsstoffer) og "sprøjtemidler" (F.eks. svovl,  

 mikroorganismer og pyrethiner).
Dyrene får ikke medicin og er ude hver dag5 Generelle oplysninger om de økologiske  

 produktions- og fremstillingsprincipper er tilladt, forudsat at oplysningerne  

 er korrekte.
Det skal fremgå, at oplysningerne gælder generelt  

 for økologiske produktion, og ikke kun for det konkrete produkt..  

 Eksempelvis som følgende:
 Ved den økologiske produktion anvendes normalt ikke  

 kunstgødning og sprøjtemidler.
 Ved fremstilling af økologiske fødevarer  

 tillades kun et begrænset antal tilsætningsstoffer.
Anvendelse af nitrit er ikke tilladt i økologiske  

 fødevarer Desuden kan der henvises til den økologiske  

 produktionsmetode, eksempelvis på følgende måde:
 Dyrket/opdrættet/fremstillet efter reglerne om  

 økologisk produktion.
5. Transport af dyr og slagtning Produktionsreglerne er reguleret af artikel 6  

 i økologiforordningen og i Plantedirektoratets bekendtgørelse  

 om økologisk produktion.
Transport af dyr og slagtning er fra 24.  

 august 2000 reguleret af økologiforordningen.
Overordnet administreres produktionsreglerne på  

 primærbedriften af Plantedirektoratet.
Transport af dyr til slagtning  

 og slagtning ligger indenfor Fødevaredirektoratets område.
Fra 24. august 2000 er der i økologiforordningen  

 fastsat krav, således at transport af dyr og derved også dyr, der  

 leveres til slagtning skal foregå på en måde, så den  

 stress dyrene udsættes for, begrænses i overensstemmelse med den  

 gældende nationale eller EU-lovgivning på området.  

 Indladning og losning skal ske forsigtigt, og der må ikke anvendes  

 nogen form for elektriske impulser til at tvinge dyrene.
Der må ikke  

 anvendes allopatiske beroligende midler før og under transporten.
I  

 perioden forud for slagtningen og på slagtetidspunktet skal dyrene  

 behandles sådan, at stress nedsættes mest muligt.
6. Kontrol Anmeldelse og kontrol er reguleret af artikel  

 8 og 9 i økologiforordningen, samt i §§ 9 og 10 i  

 økologibekendtgørelsen.
Administration og bestemmelser  

 vedrørende straf er reguleret af §§ 16-21 i  

 økologibekendtgørelsen.
Kontrollen med økologiske fødevarer  

 udføres som en integreret del af den almindelige  

 fødevarekontrol.
Kontrollen i henhold til  

 økologibekendtgørelsen foretages derfor af de myndigheder, der  

 i forvejen kontrollerer virksomhederne i henhold til den øvrige  

 fødevarelovgivning.
Det vil i praksis være de statslige  

 fødevareregioner.
 Er der tale om jordbrugsbedrifter, der ønsker at  

 udføre anmeldelsespligtige aktiviteter, skal disse kun anmeldes til  

 fødevareregionen, hvis de pågældende aktiviteter i henhold  

 til den øvrige fødevarelovgivning skal registreres, godkendes  

 eller autoriseres af fødevareregionen. Øvrige aktiviteter  

 administreres af Plantedirektoratet.
 Hvilke virksomheder, der skal anmeldes beskrives i afsnit  

 6.1. Den efterfølgende udarbejdelse af en såkaldt  

 økologirapport er nærmere beskrevet i afsnit 6.2.
5 Økologikontrollen udføres normal i  

 forbindelse med ordinære kontrolbesøg på virksomheden, og  

 mindst én gang årligt foretages en grundig gennemgang af  

 virksomhedens "økologiske aktiviteter".
Den økologikontrollerede virksomhed skal udlevere  

 alle de oplysninger, der er nødvendige for kontrollens  

 gennemførelse, også oplysninger der vedrører eventuelle  

 konventionelle fødevarer.
Ligeledes kan virksomheder, der ikke er  

 underlagt økologikontrol, anmodes om at udlevere oplysninger om  

 køb og salg til økologikontrollerede virksomheder.  

 Sådanne oplysninger kan f.eks. være nødvendigt ved  

 udførelse af krydskontrol, der beskrives nærmere i afsnit 6.3.
6.1 Anmeldelse Følgende aktiviteter skal anmeldes til den lokale  

 fødevareregion:
 Tilberedning af økologiske fødevarer (se  

 afsnit 3).
Markedsføring eller opbevaring af økologiske  

 fødevarer engros.
Kravet om anmeldelse af disse aktiviteter  

 træder i kraft 1. maj 2000.
 Import af økologiske fødevarer fra  

 tredjelande.
Indførsel af animalske økologiske  

 fødevarer fra EU-lande.
Fra 24. august 2000 skal denne  

 indførsel ikke anmeldes.
 Følgende særlige virksomhedstyper er omfattet  

 af ovennævnte anmeldelseskrav:
 Hver enkelt af en virksomheds afdelinger, når der er  

 tale om afdelinger, herunder lagre, hvor der foregår aktiviteter af  

 betydning for økologikontrollen.
 Virksomheder, der udfører anmeldelsespligtige  

 aktiviteter som lønarbejde for andre virksomheder.
 Virksomheder, der allerede er omfattet af  

 økologikontrol, men som ønsker at påbegynde nye  

 anmeldelsespligtige aktiviteter, der ikke er forudsat i  

 økologirapporten.
 Til anmeldelsen anvendes et skema som gengivet i bilag  

 1.
 De anmeldte aktiviteter vil først kunne  

 påbegyndes, når den endelige udgave af økologirapporten  

 (se afsnit 6.2) er modtaget på virksomheden.
Undtaget fra kravet om anmeldelse er detailvirksomheder,  

 der kun foretager en simpel tilberedning.
Ved simpel tilberedning  

 forstås, at denne enten sker i kundens påsyn, f.eks. formaling af  

 kaffe, eller foretages på en måde, så fødevarerne  

 efter tilberedning stadig er tydeligt mærkede som økologiske,  

 f.eks. opskæring af ost med Ø-mærket ostevoks.
Detailbutikker, der ikke tilbereder, skal ikke  

 underlægges den særlige økologikontrol, dvs. at de skal  

 ikke anmeldes.
Det drejer sig om butikker, der forhandler færdigpakkede  

 fødevarer, f.eks. et supermarked, samt butikker, der forhandler  

 fødevarer i løssalg, f.eks. en grønthandler.
I disse  

 butikker vil der dog i forbindelse med det almindelige tilsyn udføres  

 stikprøvekontrol af bl.a. mærkning og dokumentation for, at  

 fødevarerne er økologiske.
6.2 Økologirapport Økologirapporten er det dokument, der i detaljer  

 fastlægger, hvilke krav virksomheden skal opfylde for at sikre, at  

 økologireglerne overholdes.
Kravene fastsættes individuelt, da  

 kontrolbehovet afhænger af, om der f.eks. er tale om en bager, der  

 sælger 1-2 typer økologiske brød eller en egentlig  

 brødfabrik.
Efter modtagelse af en anmeldelse er  

 fødevareregionen ansvarlig for udarbejdelse af en  

 økologirapport.
Selvom fødevareregionen er ansvarlig for  

 økologirapportens udarbejdelse, sker udarbejdelsen først og  

 fremmest på baggrund af virksomhedens beskrivelse af de anmeldte  

 aktiviteter, samt virksomhedens forslag til konkrete driftsvilkår og  

 egenkontrolprocedurer.
I forbindelse med udarbejdelse af økologirapporten  

 vil fødevareregionen normalt aflægge virksomheden et  

 besøg.
Inden besøget vil virksomheden oftest blive anmodet om  

 at fremsende en række oplysninger, bl.a. om recepter, procesdiagrammer  

 og forslag til driftsvilkår og egenkontrolprocedurer.
Ved  

 besøget på virksomheden vil det bl.a. blive gennemgået om  

 de driftsvilkår og egenkontrolprocedurer, der foreslås af  

 virksomheden, forekommer tilstrækkelige, og om de foreslåede  

 regnskabsprocedurer muliggør en hensigtsmæssig kontrol.
Økologirapporten vil for en stor del bestå af  

 bilag med virksomhedens beskrivelse af de anmeldte aktiviteter samt  

 procedurer/egenkontrolprogram, der har til formål at sikre  

 økologireglernes overholdelse.
Disse bilag vil være vilkår  

 for virksomhedens udførelse af de anmeldte aktiviteter.
 Af økologirapporten vil det f.eks. skulle  

 fremgå, hvorledes virksomheden vil:
·  

 	kontrollere modtagne økologiske produkters oprindelse, art og  

 mængde, bl.a. gennem registrering af, at transportvilkårene er  

 overholdt, og at partiet fremstår i overensstemmelse med oplysningerne  

 i følgedokumenter, ·  

 	kontrollere, at kravene til dokumentation for den økologiske  

 oprindelse af indkøbte økologiske fødevarer er opfyldt, ·  

 	sikre, at importbestemmelserne overholdes, herunder bl.a. at  

 tilsynsmyndigheden underrettes om alle indførsler, og at  

 kontrolattester opbevares, således at de er tilgængelige for de  

 relevante tilsynsmyndigheder, ·  

 	sikre sig, at økologiske fødevarer, og ingredienser,  

 herunder tilsætningsstoffer, som indgår heri, hverken  

 består af, indeholder eller er fremstillet på grundlag af  

 genetisk modificerede organismer, ·  

 	sikre adskillelse af økologiske produkter fra tilsvarende  

 ikke-økologiske produkter under oplagring og tilberedning, ·  

 	opfylde kravene til transport af økologiske fødevarer til  

 og fra virksomheden, ·  

 	sikre, at kravene til forarbejdning og sammensætning overholdes,  

 herunder at virksomheden har ajourførte recepter med angivelse af de  

 økologiske ingrediensers procentandel samt oplysning om eventuel brug  

 af hjælpestoffer, ·  

 	føre regnskab over økologiske fødevarer, ·  

 	sikre, at kravene til dokumentation af salg af økologiske  

 produkter opfyldes.
For virksomheder, der kun markedsfører eller  

 opbevarer færdigpakkede økologiske fødevarer  

 engros, er det kun forholdsreglerne vedrørende regnskab og  

 dokumentation, der er relevante.
Det skyldes, at der for disse fuldt  

 mærkede fødevarer ikke er risiko for sammenblanding med  

 øvrige fødevarer.
 Hvis den anmeldte aktivitet ikke udføres  

 jævnligt, skal det anføres i økologirapporten, at  

 fødevareregionen på forhånd og inden for en nærmere  

 angiven frist underrettes om aktiviteten.
 Virksomheden må først påbegynde de  

 anmeldte aktiviteter, når den endelige økologirapport er  

 modtaget fra fødevareregionen.
Virksomheder, der allerede er omfattet af  

 økologikontrol, men som ønsker at påbegynde nye  

 anmeldelsespligtige aktiviteter, der ikke er forudsat i  

 økologirapporten, skal ligeledes anmelde disse.
De nye aktiviteter kan  

 først påbegyndes, når fødevareregionen har meddelt,  

 at de er omfattet af vilkårene i økologirapporten.
Ved ophør af de anmeldte aktiviteter bortfalder  

 økologirapporten.
Virksomheden skal derfor straks meddele  

 ophøret til fødevareregionen.
 Hvis de anmeldte aktiviteter ikke udføres i  

 løbet af et år, kan der opstå tvivl om, hvorvidt de  

 vilkår, der er fastsat i økologirapporten, stadig er aktuelle og  

 tilstrækkelige. Økologirapporten kan derfor blive tilbagekaldt.  

 Hvis dette er tilfældet, skal der anmeldes på ny, hvis  

 aktiviteterne ønskes genoptaget.
 Uanset at recepter, procedurer mv. gennemgås i  

 forbindelse med udarbejdelse af økologirapporten vil det til enhver  

 tid være virksomhedens ansvar, at gældende regler for  

 økologiske fødevarer overholdes.
6.2.1 Dokumentationskrav Der kan umiddelbart ikke måles nogen forskel  

 på f.eks. et økologisk og et ikke-økologisk æble.  

 De krav der stilles til dokumentationen, er derfor helt centrale i kontrollen  

 med økologiske fødevarer.
 I det følgende gengives de betingelser, som  

 dokumentationen for at indkøbte fødevarer er økologiske,  

 skal opfylde som minimum.
 Dokumentation for at indkøbte fødevarer er  

 økologiske, skal bestå af hhv. partidokumentation og  

 leverandørdokumentation.
Partidokumentationen skal bestå af  

 dokumenter, f.eks. en faktura/følgeseddel mv. som entydigt kan  

 relateres til partiet, og som er udstedt af en økologikontrolleret  

 leverandør.
Dokumenterne skal indeholde leverandørens navn og  

 adresse, mængde og art, herunder størrelses- og  

 kvalitetssortering af det forhandlede produkt og leveringsdato.
Ved  

 indkøb fra danske jordbrugsbedrifter, skal det sikres, at der af  

 dokumenterne desuden fremgår det autorisationsnummer, der tildeles af  

 Plantedirektoratet og navnet på ejeren eller brugeren af bedriften,  

 svarende til navnet i Plantedirektoratets meddelelse om autorisation.
 Partidokumenterne skal altid være originale  

 dokumenter udstedt af leverandøren.
Når en leverandør ikke er omfattet af  

 økologikontrol, opstår der et brud i kontrollen fra jord til  

 bord.
For at sikre, at oprindelsesdokumenterne er omfattet af  

 økologikontrol, er det derfor hensigtsmæssigt, at virksomheden  

 for uden partidokumentation fra leverandøren, kræver, at der med  

 hvert parti følger et dokument udstedt af den virksomhed, der senest  

 har været omfattet af økologikontrol.
Vælger virksomheden  

 ikke at kræve dette dokument, skal den virksomhed, der er anført  

 på transportemballagen, samt oplysning om  

 økologikontrolmyndighed, som minimum registreres ved modtagelsen.
 Leverandørdokumentation er dokumentation af,  

 at de leverandører/producenter, der har leveret de økologiske  

 varer, er underlagt økologikontrol.
Virksomheden skal inden første leverance  

 påbegyndes og herefter én gang årligt, indhente en  

 bekræftelse på, at leverandøren er omfattet af  

 økologikontrol.
Bekræftelsen skal være udstedt af den  

 instans, der udfører økologikontrollen hos  

 leverandøren.
 Undtagelsesvist kan der, såfremt der er tale om  

 levering fra en virksomhed, der ikke er underlagt økologikontrol, i  

 stedet indhentes en bekræftelse om økologikontrol fra den  

 erhvervsdrivende, som senest har været underlagt økologikontrol.  

 Denne bekræftelse skal ligeledes være udstedt af en anerkendt  

 kontrolinstans.
 Bekræftelsen kan f.eks. være en kopi af en  

 tilsyns- , avlskontrol- eller økologirapport eller en særlig  

 erklæring.
6.2.2 Adskillelse For mange virksomheders vedkommende vil der være  

 tale om, at de både forarbejder økologiske og  

 ikke-økologiske fødevarer.
For disse virksomheder skal det  

 sikres, at tilberedning, oplagring, transport og evt. detailsalg af  

 økologiske fødevarer sker på en måde, der sikrer  

 mod utilsigtet sammenblanding med ikke-økologiske fødevarer  

 eller deres ingredienser.
De konkrete vilkår for denne adskillelse  

 fastlægges bl.a. i økologirapporten.
 Dette kan gøres ved, at håndtering af  

 økologiske fødevarer udføres adskilt i tid eller sted  

 fra håndtering af tilsvarende ikke-økologiske  

 fødevarer.
 Alternativt skal virksomhedens procedurer omfatte  

 detaljerede arbejdsrutiner, der tilsammen kan hindre utilsigtet  

 sammenblanding.
Hvis der er knyttet et detailsalg til virksomheden, skal  

 forhandlingsmetoden eller udseendet af fødevaren sikre, at der ikke  

 sker utilsigtet sammenblanding.
Dette kan eksempelvis være, at  

 økologiske fødevarer sælges emballeret og  

 ikke-økologiske sælges uemballeret, alt efter mængde af de  

 to slags fødevarer.
Hvis håndtering af fødevarer adskilles  

 tidsmæssigt, f.eks. ved at der forarbejdes økologiske  

 fødevarer en dag om ugen eller to timer hver morgen, skal det sikres,  

 at der ikke sker iblanding af rester af ikke-økologiske  

 fødevarer.
Anlæg og beholdere skal således  

 rengøres, tømmes, aftørres e.l., når der skiftes  

 mellem de to produktionsformer.
Ved transport mellem virksomheder skal det sikres, at der  

 ikke sker en sammenblanding af økologiske og ikke-økologiske  

 fødevarer.
Derfor skal transport af økologiske fødevarer  

 til og fra virksomheden ske i lukkede emballager eller containere.
Dette  

 gælder f.eks. også transport fra virksomheden til  

 detailvirksomheder, der ikke er omfattet af økologikontrol.
Lukningen  

 skal sikre, at indholdet ikke kan skiftes ud, uden at der sker en synlig  

 opbrydning.
Hver enkelt emballage eller container skal desuden være  

 forsynet med en mærkning ifølge økologireglerne.
Ved transport af færdigpakkede fødevarer  

 kræves ingen yderligere emballage, forudsat at ovennævnte krav er  

 overholdt.
Kravet om transport i lukket emballage kan fraviges i enkelte  

 tilfælde, f.eks. ved transport af fødevarer fra en  

 økologisk jordbrugsbedrift til en økologikontrolleret  

 virksomhed, der tilbereder fødevarerne.
Det forudsættes dog, at  

 der altid medfølger et dokument, der opfylder ovennævnte krav  

 til mærkning af transportemballage samt til partidokumentation.  

 Derudover skal transporten i øvrigt ske under forhold, der sikrer mod  

 sammenblanding med ikke-økologiske fødevarer.
6.2.3 Regnskab Et andet vigtigt element i kontrollen af økologiske  

 fødevarer er regnskabet.
Der skal føres et regnskab, der  

 gør det muligt for virksomhed og kontrolmyndighed at konstatere, at  

 der er balance mellem indkøb og salg af økologiske  

 fødevarer, og at der er tilstrækkelig dokumentation for de  

 indeholdte data.
De nærmere regnskabsvilkår skal fastsættes  

 under hensyntagen til den enkelte virksomheds aktiviteter.
 Virksomheden skal føre og opbevare regnskabet  

 inklusiv tilhørende dokumenter, således at dette til enhver tid  

 er ajourført, og det skal være gennemskueligt og  

 tilgængeligt for kontrolmyndighederne.
 Virksomheden skal foretage periodevise opgørelser  

 af regnskabet, således at kontrolmyndigheden har mulighed for  

 stikprøvevis at udvælge en periode, som kan kontrolleres  

 nærmere m.h.t. bl.a. balance og bilagsdokumentation.
 Regnskabet skal opbevares i mindst 5 år.
6.3 Krydskontrol I forbindelse med økologikontrollen udføres  

 en såkaldt krydskontrol.
Ved krydskontrol forstås myndighedernes  

 kontrol af, om det der er bogført om modtagne og afsendte  

 økologiske fødevarer hos en virksomhed svarer til det, der er  

 bogført hos de pågældende leverandører og aftagere.  

 Ved krydskontrol kontrolleres derved balancen ved virksomhedernes indbyrdes  

 handel.
 Krydskontrol foretages dels af en særlig  

 krydskontrolgruppe placeret i Fødevaredirektoratet, dels som en  

 stikprøvekontrol udført af fødevareregionerne.
7. Indførsel/Import Indførsel/Import af økologiske  

 fødevarer er reguleret af artikel 11 i økologiforordningen.  

 Indtil 24. august 2000 er import af økologisk animalske  

 fødevarer reguleret af § 13 og 14 i  

 økologibekendtgørelsen.
Procedurerne for import er derudover  

 beskrevet i Fødevaredirektoratets vejledning om import af  

 økologiske fødevarer fra tredjelande.
 Der skelnes mellem indførsel fra andre EU-lande og  

 import fra tredjelande, dvs. lande udenfor EU.
Vegetabilske økologiske fødevarer kan frit  

 forhandles indenfor EU, når de opfylder kravene i  

 økologiforordningen, som gælder umiddelbart i alle EU-lande.  

 Økologiforordningen dækker indtil 24. august 2000 vegetabilske  

 økologiske fødevarer, derefter omfattes også animalske  

 økologiske fødevarer.
Når først fødevarer  

 er importeret til et EU-land i henhold til økologiforordningens  

 bestemmelser om import, betragtes den videre handel til et andet EU-land ikke  

 som import.
Der er derfor ikke tale om import i relation til  

 økologireglerne, når der indkøbes økologiske  

 fødevarer fra andre EU-lande.
Det skal dog bemærkes i den  

 forbindelse, at private kontrolorganer i EU ofte har suppleret  

 økologiforordningen med egne regler.
Det betyder, at fødevarer,  

 der markedsføres under private mærker, ofte opfylder supplerende  

 krav.
Aktiviteten skal anmeldes, jf. afsnit 6, medmindre der  

 således er tale om indkøb af vegetabilske fødevarer fra  

 andre EU-lande.
Fra 1. maj 2000 vil det kun være direkte import af  

 vegetabilske fødevarer til detailsalg, der er undtaget, da  

 virksomheder, der opbevarer og markedsfører engros så vil  

 være omfattet af kravet om anmeldelse.
Indtil 24. august 2000 kan animalske fødevarer, der  

 indføres fra andre EU-lande, markedsføres som økologiske  

 i Danmark, såfremt det er dokumenteret, at de lovligt kan  

 markedsføres som økologiske i oprindelseslandet.
Hvis  

 fødevarerne er frembragt efter regler, der afviger markant fra de  

 danske økologiregler, skal afvigelserne angives i mærkningen,  

 hvis undladelse heraf vil kunne give anledning til vildledning.
Det vil  

 f.eks. være vildledende at undlade at oplyse forbrugeren om, at en  

 importeret økologisk pølse indeholder nitrit, eftersom nitrit  

 kan være tilladt i henhold til andre EU-landes økologiregler,  

 men ikke er tilladt ifølge de danske økologiregler.
Import af animalske økologiske fødevarer fra  

tredjelande er indtil 24. august 2000 reguleret i  

 økologibekendtgørelsen, mens import af vegetabilske  

 økologiske fødevarer fra tredjelande er reguleret i  

 økologiforordningen.
Inden der kan importeres fra tredjelande, skal  

 importøren have indhentet tilladelse til den aktuelle import hos  

 fødevareregionen.
Der skal dog ikke indhentes tilladelse til import af  

 vegetabilske økologiske fødevarer fra lande, der findes  

 på listen over tredjelande, der er vurderet og godkendte af  

 Kommissionen, også kaldet "tredjelandslisten"6.
Importøren skal i forbindelse med  

 ansøgningen fremlægge dokumentation for, at fødevarerne  

 er produceret og kontrolleret efter regler, der svarer til de tilsvarende  

 danske regler eller regler fastsat af EU.
Den fremsendte dokumentation  

 vurderes herefter af de relevante myndigheder, f.eks. vil Plantedirektoratet  

 vurdere om de primærregler for den økologiske produktion, der  

 anvendes i tredjelandet, svarer til de regler, der gælder i Danmark.
Fødevareregionen skal meddele tilladelse til hvert  

 importarrangement, dvs. for hver kombination af land, produkt,  

 eksportør og kontrolorgan, men ikke på partiniveau.
I  

 tilladelsen stilles der krav om, at hvert importeret parti skal ledsages af  

 en original kontrolattest, der er underskrevet af et nærmere angivet  

 kontrolorgan.
Importøren skal endvidere underrette  

 fødevareregionen om alle sendinger, der importeres fra et tredjeland,  

 således at myndigheden har mulighed for stikprøvevist at  

 kontrollere det ubrudte parti sammen med kontrolattest og øvrige  

 dokumenter umiddelbart efter modtagelsen.
Krav om forhåndsanmeldelse, modtagekontrol m.v. vil  

 blive stillet i importørens økologirapport.
Herunder  

 hører også de særlige krav om, at transporten skal ske i  

 lukkede emballager eller containere, der bl.a. skal mærkes med  

 eksportørens navn og de oplysninger, der er nødvendige for at  

 fastslå overensstemmelse mellem partiet og den ledsagende  

 kontrolattest.
Lukningen skal sikre, at indholdet ikke kan udskiftes, uden at  

 der sker synlig opbrydning.
Hvis varen transporteres videre til en anden  

 virksomhed, uden at importøren har tilberedt varen, skal emballagen  

 være mærket med importørens navn og adresse.
6 Bilag 1: Økologi-anmeldelsesskema (Anm-01-2000) Økologianmeldelse Virksomheden:
Navn Adresse Postnr.            By Kontaktperson Tlf.nr.
 Fax nr.
e-mail Autoristionsnr.
 De påtænkte aktiviteter anføres på  

 bagsiden.
 ........................
 .............................................................................  

 ........          .
Dato Underskrift (anmelderen) Fremsendes til den lokale fødevareregion.
Bemærk - at virksomheden herefter vil blive kontaktet af fødevareregionen  

 henblik på fastsættelse af vilkårene for udførelse  

 af de anmeldte aktiviteter.
Vilkårene fastsættes i en  

 særlig "økologirapport". Aktiviteterne kan først  

 påbegyndes efter udarbejdelse af økologirapporten.
- at oplysningerne i dette skema vil blive anvendt til opretholdelse af et  

 register over danske virksomheder omfattet af økologikontrollen.  

 Registeret vil evt. blive anvendt til offentligt tilgængelige  

 statistiske opgørelser.
Desuden vil listen over navn og adresse  

 på virksomheder omfattet af økologikontrollen blive udleveret  

 til interesserede.
 Forbeholdt fødevareregionen.
 Det bekræftes herved, at virksomheden er omfattet af  

 tilsynsordningen i henhold til §§9-10 i bekendtgørelse nr. 263 af 3.  

 maj 1999 om økologiske fødevarer.
 .............................................................................  

 ................. Dato................
 Kopi af anmeldelsen fremsendes herefter til  

 Fødevaredirektoratet, Mørkhøj Bygade 19, 2860  

 Søborg.
 Virksomheden ønsker at påbegynde følgende  

 aktiviteter:
irkant.gif"> Indførsel af fødevarer, der ønskes  

 markedsført som økologiske irkant.gif"> Ved indførslen forventes anvendt lagre på andre adresser end  

 adressen anført på modsatte side.
En liste over disse  

 lageradresser vedlægges.
 Fødevarernes art:
 Landet hvorfra fødevarerne indføres direkte til  

 Danmark:
irkant.gif"> Tilberedning af fødevarer, der ønskes  

 markedsført som økologiske irkant.gif"> Opbevaring eller markedsføring af økologiske  

 fødevarer engros Fødevarernes art:
 Aktiviteter:
Eventuelle bemærkninger: _________ Bilag 2: Henvisning til gældende regler mv.
 Økologiforordningen: Rådets forordning (EØF) nr.  

 2092/91 af 24. juni 1991, om økologisk produktionsmetode og om  

 angivelse heraf på landbrugsprodukter og levnedsmidler m.v. (med senere  

 ændringer).
 Økologibekendtgørelsen: Bekendtgørelse nr. 263 af 3.  

 maj 1999, om økologiske fødevarer (med senere  

 ændringer).
 Kommissionens forordning (EØF) nr. 207/93 af 29. januar 1993 om  

 fastlæggelse af indholdet af bilag VI til Rådets forordning  

 2092/91 og om gennemførelsesbestemmelser til artikel 5, stk. 4 til  

 nævnte forordning (med senere ændringer).
 Kommissionens forordning (EØF) nr. 94/92 om nærmere regler  

 for indførsel fra tredjelande som omhandlet i forordning nr. 2092/91  

 (med senere ændringer).
 Kommissionens retningslinier for beregning af procentdelen af  

 ingredienser, der stammer fra økologisk landbrug udarbejdet af Den  

 Stående Komite for Økologisk Landbrug.
Fortegnelse over tilsætningsstoffer til levnedsmidler,  

 Positivlisten, 1997 Fødevareloven: Lov nr. 471 af 1. juli 1998 om fødevarer  

 m.m.
 Økologi i storkøkkener:
Økologi i storkøkkener   en vejledning til omlægning,  

 1998 OM økologi i storkøkkener, 1999 Vejledning om økologikontrol af storkøkkener, 1999 Regler, vejledninger mv. kan fås hos Fødevaredirektoratet.
En  

 del af materialet er lagt ud på Fødevaredirektoratets hjemmeside  

 under "Publikationer".
 Adresser:
