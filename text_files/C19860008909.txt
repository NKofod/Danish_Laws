 De hidtil gældende ordninger for godkendelse af materialer og  

 konstruktioner m.v. til byggeri og for godkendelse af materiel m.v. til vand-  

 og afløbsinstallationer er nærmere beskrevet i Boligministeriets cirkulære af  

 20. november 1978.
 Behovet for en almindelig ajourføring af indholdet af dette cirkulære har  

 givet anledning til udsendelse af nærværende cirkulære.
 Cirkulæret ophæver cirkulæret af 20. november 1978.
I.
Baggrunden for godkendelsesordningerne I bygningsreglementerne, som er udfærdiget af Boligministeriet i henhold  

 til byggelovens § 6, og i de bestemmelser, der knytter sig hertil, er de  

 teknisk-konstruktive krav til byggeriet i så vid udstrækning som muligt  

 udformet som funktionskrav, dvs. bestemmelser, der alene fastsætter de  

 overordnede krav til konstruktioner og installationer, uafhængigt af  

 materialevalg og teknologi.
Det har imidlertid ikke været muligt at opstille funktionskrav for alle i  

 byggeriet forekommende teknisk-konstruktive forhold, ligesom funktionskravene  

 ikke altid har kunnet udformes så entydigt, at det uden videre kan  

 konstateres, om et produkt opfylder kravene.
Der er derfor åbnet mulighed for  

 godkendelse af produkter (materialer og konstruktioner m.v. til byggeri og  

 materiel m.v. til vand- og afløbsinstalltioner). I flere tilfælde er det  

 fastsat i bestemmelserne, at der kun må anvendes godkendte produkter.
 Godkendelserne tjener til dokumentation af, at det godkendte produkt  

 opfylder de funktionskrav, som er fastsat i bygningsreglementerne.
II.
Godkendelsesordningernes omfang De nedenfor anførte retningslinier, som vil blive lagt til grund for  

 Byggestyrelsens behandling af sager om godkendelse af materialer og  

 konstruktioner m.v. til byggeri og af materiel m.v. til vand og  

 afløbsinstalltioner, omfatter alene godkendelser i henhold til byggeloven og  

 de i medfør af loven udfærdigede forskrifter.
For produkter, der er omfattet af begge godkendelsesordninger, vil  

 ansøgere modtage orientering om begge ordningers krav og vilkår.
Hvis  

 produktet kræver godkendelse i henhold til anden lovgivning, må der søges  

 særskilt herom hos rette myndighed.
I et regelforenklingsarbejde mellem  

 forskellige godkendende instanser tilstræbes det i størst muligt omfang at  

 koordinere prøvningerne for godkendelse.
 1. Materialer og konstruktioner m.v.
 Godkendelsesordningen for materialer og konstruktioner m.v. til byggeri  

 omfatter for det første de materialer og konstruktioner m.v., der ikke kan  

 bedømmes alene på grundlag af gældende bestemmelser, hvorved i denne  

 forbindelse forstås:
- bygningsreglementerne, - normer og standarder, som bygningsreglementerne henviser til, og - forskrifter eller anvisninger, der er udarbejdet i tilknytning til  

 bygningsreglementerne.
For materialer og konstruktioner i denne gruppe kan der meddeles  

 godkendelse til dokumentation af, at de opfylder de funktionskrav, som er  

 fastsat i bygningsreglementerne.
I visse tilfælde er det i reglementerne  

 foreskrevet, at der skal anvendes godkendte materialer eller konstruktioner.
 Endvidere kan der meddeles godkendelse af materialer og konstruktioner,  

 hvorom der (endnu) ikke findes bestemmelser, eller som de gældende  

 bestemmelser ikke kan finde anvendelse på.
 Derimod vil der ikke blive meddelt godkendelse i tilfælde, hvor  

 bygningsreglementerne ikke stiller særlige krav ud over det almene krav om,  

 at ethvert byggearbejde skal udføres af gode og til formålet holdbare og  

 velegnede materialer og på en teknisk og håndværksmæssig forsvarlig måde.
 Godkendelse vil endvidere ikke blive meddelt i tilfælde, hvor materialet  

 eller konstruktionen klart og utvetydigt lader sig bedømme på grundlag af  

 gældende bestemmelser samt bygningsreglementernes eksempler.
Godkendelse af alle en bygnings teknisk-konstruktive forhold vil heller  

 ikke blive meddelt, men der vil alene blive taget stilling til de materialer  

 og konstruktioner, som hver for sig kan eller skal godkendes efter  

 foranstående regler.
En oversigt over grupper af materialer og  

 konstruktioner, som for tiden er omfattet af godkendelseordningen for  

 materialer og konstruktioner m.v. til byggeri, kan rekvireres hos  

 Boligministeriets godkendelsessekretariat for materialer og konstruktioner,  

 postboks 54, 2970 Hørsholm, telefon (02) 86 55 33.
2. Materiel m.v. til vand- og afløbsinstallationer I bygningsreglementerne er det fastsat, at installationer for vand skal  

 udføres i overensstemmelse med Dansk Ingeniørforenings norm for  

 vandinstallationer, DS 439, og at afløb fra bygninger med dertil knyttede  

 afløbsinstallationer skal udføres i overensstemmelse med Dansk  

 Ingeniørforenings norm for afløbsinstallationer, DS 432.
 I overensstemmelse med normerne skal fabriksfremstillede produkter, der  

 indgår i eller tilsluttes vand- og afløbsinstallationer, være godkendt,  

 medmindre det pågældende produkt er undtaget ifølge de til enhver tid  

 gældende bestemmelser om godkendelsesordningen.
 Produkter eller sammenbyggede anlæg, der er særskilt fremstillet til  

 montering i en bestemt installation, skal godkendes af kommunalbestyrelsen  

 som bygningsmyndighed.
 En oversigt over de vigtigste materialegrupper, som for tiden skal  

 godkendes, kan rekvireres hos Boligministeriets godkendelsessekretariat for  

 vand og afløbsmateriel, postboks 54, 2970 Hørsholm, telefon (02) 86 55 33.
III.
Virkninger af godkendelser De meddelte godkendelser supplerer bygningsreglementerne og skal lægges  

 til grund ved de kommunale bygningsmyndigheders behandling af byggesagerne på  

 samme måde som bestemmelserne i bygningsreglementerne, medmindre andet  

 udtrykkeligt fremgår af godkendelsen.
Det bemærkes i denne forbindelse, at anvendelsen af godkendte produkter  

 undertiden kan være begrænset eller udelukket ved lokale bestemmelser  

 (byplanvedtægter, lokalplaner) og ved lokale vand- og afløbsregulativer, som  

 da må respekteres.
Det kan f.eks. for begrænsede områder være bestemt, at der  

 kun må anvendes nærmere angivne materialer til ydervægge og tagbeklædning,  

 eller der kan være begrænsninger, fordi vandforsynings- eller  

 afløbsanlæggenes kapacitet er begrænset.
IV.
Udstedelse af godkendelser Godkendelser af materialer og konstruktioner m.v. til byggeri  

 (MK-godkendelser) og af materiel m.v. til vand- og afløbsinstallationer  

 (VA-godkendelser) udstedes af Boligministeriet, Byggestyrelsen.
 Ansøgninger om godkendelse indsendes til det pågældende  

 godkendelsessekretariat.
 Godkendelsessekretariatet for materialer og konstruktioner m.v. har  

 følgende adresse:
Boligministeriets godkendelsessekretariat for materialer og  

 konstruktioner, postboks 54, 2970 Hørsholm.
Sekretariatets tlf.nr.: (02) 86  

 55 33.
 Godkendelsessekretariatet for vand- og afløbsmateriel har følgende  

 adresse:
Boligministeriets godkendelsessekretariat for vand- og afløbsmateriel,  

 postboks 54, 2970 Hørsholm.
Sekretariatets tlf.nr.: (02) 86 55 33.
 Ansøgninger om godkendelse skal være ledsaget af tilstrækkelige  

 oplysninger til bedømmelse af de forhold, som ønskes godkendt.
 Nærmere oplysninger om vilkårene for behandling af ansøgninger om  

 godkendelse (vejledning for ansøgere) kan rekvirere hos  

 godkendelsessekretariaterne.
 For produkter eller produktgrupper, for hvilke der findes accepterede  

 prøvningsmetoder og krav, udarbejdes og revideres løbende prøvnings- og  

 godkendelsesbetingelser, der ligeledes kan rekvireres hos  

 godkendelsessekretariaterne.
Godkendelserne udstedes normalt for en 5-årig periode.
Hvis erfaringerne  

 inden for det pågældende område endnu ikke er tilstrækkelige, kan en  

 godkendelse udstedes forsøgsvis for en kortere periode.
Efter udløbet af en  

 gyldighedsperiode kan godkendelsen forlænges for en ny periode.
Ansøgning  

 herom skal indsendes til det pågældende godkendelsessekretariat.
I forbindelse med godkendelsernes udstedelse vil der blive opkrævet et  

 gebyr.
Godkendelserne placeres i gebyrklasser afhængig af sagernes art og  

 omfang.
Størrelsen af gebyrerne i de enkelte klasser fastsættes af  

 Boligministeriet, Byggestyrelsen.
En regulering af gebyrerne på grundlag af  

 prisudviklingen finder sted en gang om året.
Oplysning om gebyrstørrelser kan  

 rekvireres hos godkendelsessekretariaterne.
Såfremt det til bedømmelse af en ansøgning er nødvendigt at lade foretage  

 videregående undersøgelser, prøvning eller lignende, vil  

 godkendelsessekretariatet i hvert enkelt tilfælde træffe aftale med ansøgeren  

 herom.
Udgifterne hertil betales særskilt af ansøgeren.
Det samme gælder  

 udgifterne ved den løbende kontrol, som eventuelt måtte blive krævet som  

 vilkår for godkendelsen.
V.
Revision og tilbagekaldelse af gældende godkendelser Gældende godkendelser kan på et hvilket som helst tidspunkt tages op til  

 revision, nægtes fornyet eller tilbagekaldes - hvis der fastsættes, ændres eller ophæves bestemmelser på det pågældende  

 område, - hvis det godkendte produkt ændres på en sådan måde, at det har betydning  

 for de forhold, som er omfattet af godkendelsen, - hvis det ved den løbende kontrol i forbindelse med godkendelsen eller på  

 anden måde påvises, at det godkendte produkt ikke længere opfylder de  

 stillede krav, eller - hvis brugen af det godkendte produkt viser sig at have uacceptable  

 virkninger for produktet eller dets omgivelser.
