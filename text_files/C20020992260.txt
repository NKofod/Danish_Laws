Projektering  

 og drift af biogasanlæg  

  

 At-vejledning D.2.7  

  

 Februar 2002 Biogasanlæg har risikofyldte aktiviteter og oplag, som  

 brandmyndighederne og Elektricitetsrådet stiller krav til.
Nogle biogasanlæg har tidligere været omfattet af  

 pligten til anmeldelse og godkendelse mv. af planer ifølge kapitel 6 i  

 bekendtgørelsen om arbejdets udførelse.
Kapitel 6 er ophævet, og reglerne er  

 erstattet af bekendtgørelsen om kontrol med arbejdsmiljøet ved risiko for  

 større uheld med farlige stoffer.
 At-vejledningen henvender sig til alle virksomheder,  

 der producerer biogas, fx følgende virksomhedstyper:
  

 	  

 Fællesbiogasanlæg   

 	  

 Gårdbiogasanlæg   

 	  

 Lossepladsgasanlæg   

 	  

 Rensningsanlæg.
Formålet med vejledningen er   

 	  

 at oplyse om krav  

 til nye anlæg   

 	  

 at foreslå  

 forbedringer til eksisterende anlæg.
1. Konstruktion Når et biogasanlæg projekteres, skal der bruges  

 anerkendte normer/standarder som grundlag for de konstruktioner, der indgår i  

 anlægget, fortrinsvis DS, DS/ISO, EN eller DIN.
 Biogasanlægget skal udføres, som det er beskrevet i  

 reglerne i bekendtgørelsen om indretning af tekniske hjælpemidler.
 Tanke og reaktorer inkl. armaturer og den øvrige  

 udrustning skal konstrueres og opstilles, så det regelmæssige  

 vedligeholdelses-  

 og reparationsarbejde kan foregå farefrit.
 Anlæggets konstruktion skal være udformet, så der ikke  

 utilsigtet kan ske returstrømning af gas eller biomasse.
 Der skal være et tilstrækkeligt antal inspektionsåbninger  

 og adgangslemme samt permanente adgangsveje, så det indvendige eftersyns- og  

 vedligeholdelsesarbejde kan udføres forsvarligt.
 Det anbefales, at der placeres observationsåbninger med  

 glas, så svømmelaget kan ses under driften af anlægget.
 Adgangslemmene skal have en størrelse, så der er adgang  

 for personer iført luftforsynet åndedrætsværn eller åndedrætsværn med  

 flasker.
 Armaturer, der er monteret indvendigt i tanke og  

 reaktorer, skal placeres så tæt på inspektionsåbninger og adgangslemme, at  

 inspektion, test og eventuel udskiftning kan udføres under rimelige  

 ergonomiske  

 forhold.
 Der bør være mulighed for at kunne pumpe biomasse ud  

 via studse i forskellige niveauer, så reaktorer eller tanke hurtigt kan  

 tømmes  

 under eventuel stormgæring.
1.1. Materialer De vigtigste kriterier for at udvælge egnet materiale  

 til konstruktion af biogasanlæg er:
   

 	  

 Fremstillingsbetingelserne  

 - det vil sige svejsbarhed, formbarhed mv.
   

 	  

 Driftsbetingelserne  

 - det vil sige sejhed, slid, korrosion mv.
 Der må ikke bruges kobberholdige materialer i  

 armaturer, der kommer i forbindelse med biomasse eller urenset gas.
Generelt skal materialer til sikkerheds- og  

 overvågningsudstyr vælges ud fra de skærpede krav, der kan stilles til  

 armaturer,  

 der skal fungere i berøring med aggressive stoffer og materialer.
Inden  

 bestilling af armaturer skal det vurderes, om armaturet vil blive udsat for  

 aggressive stoffer eller materialer, der kan have indflydelse på udstyrets  

 funktionsduelighed.
 Ved valg af materialer skelnes der mellem følgende  

 gaskategorier:
Kategori  

 1 Biogas renset til naturgaskvalitet  

  

 Vanddugpunkt fra 0-4 bar ved  

 -5  

 °C  

  

 Vanddugpunkt fra 4-80 bar ved  

 -0  

 °C.
Kategori  

 2 Biogas renset for aggressive stoffer, men ikke CO2
  

 Vanddugpunkt fra 0-4 bar ved  

 -5  

 °C.
Kategori  

 3 Biogas, hvor kun vanddugpunkt er sænket - der renses  

 eventuelt for aggressive stoffer i mindre omfang  

  

 Vanddugpunkt indendørs ved  

 20 °C  

  

 Vanddugpunkt udendørs minimum ved  

 -5  

 °C.
Kategori  

 4 Ubehandlet biogas.
1.1.1. Tanke Fortanke, blandetanke og lagertanke for afgasset  

 biomasse udføres trykløse i henhold til gældende danske normer:
 Glasfiberarmerede tanke udføres i overensstemmelse med:
  

 	  

 AD-Merkblätter N1   

 	  

 ASME X   

 	  

 De svenske  

 Plastkärlsnormer.
 Reaktortanke og gaslagertanke, hvor der indeholdes  

 eller kan udvikles et overtryk større end 0,1 bar, skal udføres, som det er  

 beskrevet i bekendtgørelsen om trykbeholdere og rørsystemer under tryk.
Reaktortanke og gaslagertanke kan udføres af  

 ikke-metalliske materialer, hvis deres egenskaber - resistens - over for  

 indvendigt tryk, medie og udvendig påvirkning kan dokumenteres.
Leverandørens  

 anvisninger om opstilling, vedligeholdelse og reparation skal følges.
1.1.2. Varmevekslere Varmevekslere til fremstilling af varmt vand skal  

 opstilles, som det er beskrevet i Arbejdstilsynets forskrifter for ufyrede  

 varmtvandsanlæg.
 Generelt skal varmevekslere indrettes, så de er  

 betjeningsvenlige, kan renses og inspiceres i nødvendigt omfang.
Materialet skal vælges, så der tages hensyn til den  

 driftsform, der benyttes.
Som udgangspunkt bør der vælges rustfrie  

 materialetyper, når der er direkte kontakt med den urensede biomasse.
Der  

 skal  

 dog tages hensyn til eventuel risiko for kloridinduceret spændingskorrosion.
1.1.3. Fundering Fundering af tanke og beholdere skal udføres efter  

 anerkendt norm/standard, så sætningsskader på anlægget undgås.
1.1.4. Isolering Isoleringen af tanke og beholdere skal udføres af et  

 ikke-brandbart materiale.  

  

 Isoleringsmaterialet skal dækkes af en klimaskærm, og isoleringsmetoden skal  

 vælges, så der ikke optræder fugt, der kan give korrosion af tankene eller  

 beholderne.
1.1.5. Dokumentation Tanke og reaktorers konstruktion, tryk- og  

 tæthedsprøvning samt fundering skal kunne dokumenteres udførligt.
 Leverandøren skal udarbejde eftersyns- og  

 vedligeholdelsesvejledninger for alle væsentlige anlægsdele.
1.1.6. Rørledninger Rørledningssystemer for henholdsvis biomasse og biogas  

 skal konstrueres og fremstilles, så de har den nødvendige styrke til at  

 modstå  

 de driftspåvirkninger i anlægget, der må forudsættes.
Rørsystemerne skal være  

 sikret mod indre og ydre beskadigelser, fx tryk, temperatur, påkørsel og  

 vejrlig.
 Slanger, fittings, formstykker, flanger, armaturer  

 m.m., der indgår i rørsystemet, hører med til rørledninger.
 Et biogasanlægs rørledninger kan opdeles efter følgende  

 anvendelsesområder:
  

 	  

 Vand-/varmerør   

 	  

 Ledninger for  

 biomasse   

 	  

 Gas- og  

 drænledninger med højst 0,1 baro, lavtryk   

 	  

 Gas-kondensatledninger  

 0,1 til 4 baro, mellemtryk   

 	  

 Gas-kondensatledninger  

 4 baro og derover, højtryk.
   

 	  

 Der bør ikke  

 fremføres urenset gas i højtryksområdet.
 Vand- og varmerør med temperatur til og med  

 120 °C  

 udføres efter relevante  

 danske normer.
 Rørsystemer til transport af biomasse over jorden kan  

 udføres i ferritisk stål i handelskvalitet, hvis ikke andre myndigheder - fx  

 miljømyndighederne - stiller skærpede krav.
Rørsystemer  

 i gaskategori 1 og 2 Rørsystemet kan dimensioneres, udføres og kontrolleres  

 i henhold til Gasreglementet afsnit B-4.
Rørsystemer  

 i gaskategori 3 Ledninger i lavtryksområdet, højst 0,1 baro, kan  

 udføres i st. 37.2 DIN 1629, syrefast, rustfrit stål som AISI  

 316 L  

 eller tilsvarende.
 Materialet skal leveres med dokumentation, der svarer  

 til værksattest efter DS/EN 10204. 3.1.B.
Samlinger skal fortrinsvis udføres som fuldsvejste  

 eller med påsvejseflanger.
Svejsere skal være certificerede i henhold til DS  

 322 (skærpet certifikat) eller DS/EN 287-1 + A1/1997.
 Kvalitetskrav: Kvalitetsniveau C efter DS/EN 25817.
 Rustfrie stålrør skal TIG-svejses under baggasdækning,  

 medmindre der efter svejsningens færdiggørelse udføres en effektiv indvendig  

 bejdsning.
 Rørsamlinger med en nominel indvendig diameter på højst  

 50 mm  

 kan samles  

 ved hjælp af flanger eller kompressionsfittings.
Der kan bruges PE-rør efter DS 2131.2 og DS 2131.3,  

 hvor ledninger er lagt i jord.
Mekaniske overgangsstykker skal udføres efter  

 DS  

 2199.0 til 2199.4.
Godstykkelsen skal dimensioneres, så der tages hensyn  

 til forekommende laster - fx egenvægt, jordlast, temperaturændringer.
Der  

 skal  

 dog som minimum regnes med et indvendigt overtryk på 10 bar, medmindre der er  

 taget højde for eksplosionsrisikoen ved etablering af flammefælder,  

 tilbageslagssikringer mv.
 Der skal desuden medregnes et korrosionstillæg på  

 minimum én mm, når der bruges stålrør af ferritisk kvalitet.
 Ledninger i mellemtryksområdet, højst 0,1 til 4 baro,  

 kan udføres i samme materialer som for lavtryksområdet og under samme  

 betingelser med følgende skærpelser:
   

 	  

 Rør, der hører til  

 kontrolklasse 2 i bekendtgørelsen om trykbeholdere og rørsystemer under tryk,  

 skal konstruktionsgodkendes.
  

 	  

 Stålrør med  

 indvendig diameter over  

 50 mm  

 skal samles med svejsning.
Svejsere skal være certificerede efter DS 322 -  

 skærpet certifikat - eller DS/EN 287-1 +A1.
 Kvalitetskrav: Kvalitetsniveau B efter DS/EN 25817.
 Rørledninger skal dimensioneres for 10 bar overtryk,  

 medmindre der er taget særlige hensyn til eksplosionsrisikoen.
 Der skal medregnes et korrosionstillæg på minimum én  

 mm, når der bruges stålrør af ferritisk kvalitet.
 Svejsesamlinger skal undersøges med radiografi i et  

 omfang, der svarer til 10 pct. af den totale svejselængde.
 Materialekvaliteten skal dokumenteres med et  

 certifikat, der svarer til DS/EN 10204, 3.1.B.
Der kan bruges PEM-rør efter DS 2131.2 til jordlagte  

 ledninger.
Svejsere skal have gyldigt udvidet plastsvejsepas med påtegning  

 GAS  

 efter DS 2383.
Rørsystemer  

 i gaskategori 4 Rørsystemer i lav- og mellemtryksområdet skal udføres  

 fuldsvejste i AISI 316L- kvalitet for jorddækkede ledninger eller som  

 PEM-rør.
 Svejsere skal have gyldigt certifikat efter DS 322 -  

 skærpet certifikat - eller DS/EN 287-1+A1. Ved svejsning i PEM-rør skal  

 svejseren have et gyldigt udvidet plastsvejsepas med påtegning GAS efter DS  

 2383.
 Kvalitetskrav for stålrør: Kvalitetsniveau B efter  

 DS/EN 25817 med et undersøgelsesomfang på mindst 10 pct. af den totale  

 svejselængde.
 Rustfrie stålrør skal TIG-svejses under baggasdækning,  

 medmindre der efter svejsningens færdiggørelse udføres en effektiv indvendig  

 bejdsning.
 Stålrør skal leveres med værksattest efter DS/EN 10204,  

 3.1.B.
 Rørledninger dimensioneres i øvrigt som for kategori 3.
1.2. Materiel 1.2.1. Armaturer Armaturer skal være velegnede til formålet med driften  

 både med hensyn til mekanisk styrke og driftssikkerhed.
Armaturer bestilles  

 efter en analyse af det pågældende medie.
For ventiler skal der tages hensyn  

 til egnetheden af de anvendte pakningsmaterialer.
Egnetheden kan vurderes på  

 baggrund af fabrikantens anbefalinger eller prøvningsrapporter fra anerkendte  

 prøvningsorganer, fx Danmarks Gasmateriel Prøvning (DGP).
1.2.2. Måleudstyr Måleudstyr skal justeres/kalibreres efter den konkrete  

 biomasse og biogas- sammensætning.
Niveaumålingsudstyr i tanke skal fungere,  

 så  

 ind- og udpumpning af biomassen er styret og overvåget effektivt.
1.2.3. Ventiler Automatiske og manuelle afspærringsventiler skal  

 monteres, så der er taget hensyn til vedligeholdelse og betjening.
1.2.4. Flammespærrer Anlægget skal etableres med flammespærrer og  

 eksplosionssikringer mv., hvor der er et sikkerhedsmæssigt behov.
Der skal fx  

 være flammespærrer ved alle gasforbrugende installationer.
Herunder  

 gasfakler,  

 gaskedler og gasmotorer, hvor der ikke sker en komprimering af gassen fra  

 reaktoren.
1.2.5. Eludstyr Eludstyr, fx omrøringsudstyr, der bruges i og ved  

 lagertanke og biogasreaktorer, skal være udført i overensstemmelse med  

 stærkstrømsbekendtgørelsen og være baseret på en zoneklassificering, der er  

 godkendt af brandmyndighederne.
1.2.6. Gaskompressorer Reglerne for gaskompressorer følger bekendtgørelsen om  

 indretningen af tekniske hjælpemidler.
1.2.7. Gasmotorer Gasmotorer skal opstilles efter kravene i DGP's  

 gasreglement B-41.
1.2.8. Gaskedel/rampe Gaskedler og ramper skal opstilles, så de opfylder  

 retningslinjerne i Arbejdstilsynets regler for den konkrete kedeltype, fx  

 Arbejdstilsynets forskrifter for fyrede varmtvandsanlæg samt DGP's regler for  

 etablering af gasramper i gasreglement B-4.
Det er normalt gasleverandøren, som skal godkende  

 gasrampen.
Det anbefales at lade det regionale gasselskab foretage  

 godkendelsen.
1.3. Tryksikring Biogasanlæggets tanke, beholdere og rørledninger skal  

 være udstyret med tryksikringsudstyr.
Det skal sikre, at de nævnte  

 anlægsafsnit  

 ikke bliver udsat for et indre overtryk, der er større, end de er beregnet  

 til.
 Anlægget kan tryksikres efter følgende metoder:
1.3.1. Sikkerhedsventiler Sikkerhedsventiler kan bruges på steder, hvor der ikke  

 er risiko for tilklæbning, tilfrysning eller tilstopning i anlægget.
 Det bør derfor primært være steder, hvor det er  

 forudsat, at der kun afblæses biogas.
 Afblæsningskapaciteten skal være beregnet på grundlag  

 af det konkrete anlægs maksimale gasproduktion og øvrige anlægsudformning.  

 Afblæsningen fra sikkerhedsventiler skal altid kunne foregå farefrit for de  

 ansatte.
 Hvis afblæsningsgas fra sikkerhedsventiler bliver  

 antændt, må flammen eller varmen fra flammen ikke kunne påvirke andre  

 anlægsdele,  

 så der kan opstå skadelige påvirkninger og uheld.
1.3.2. Vandlåse Vandlåse kan bruges som tryk- og vakuumsikring på  

 reaktorer og beholdere.
Der skal træffes forholdsregler mod tilfrysning eller  

 tilstopning.
Vandlåsene bør udstyres med en meldeanordning, der giver signal  

 om  

 gennembrud af vandlåsen, uanset om det er på grund af over- eller undertryk.  

 Vandlåse bør desuden have en automatisk vanddosering.
1.3.3. Overflodsrør Betegnelsen dækker et rør, der er i åben forbindelse  

 med atmosfæren og fra toppen af biogasreaktoren er ført et stykke ned i selve  

 biomassen.
 Formålet med røret er at forhindre, at der sker skade  

 på reaktoren i tilfælde af stormgæring.
1.3.4. Vakuumsikring Biogasreaktorer og biogaslagertanke skal være forsynet  

 med udstyr, der begrænser eller hindrer vakuum i biogassystemet.
Vakuum kan  

 medføre større belastninger, end konstruktionen er beregnet til.
Vandlåse er  

 en  

 enkel metode til sikring mod vakuum.
Tankene kan udstyres med en vakuumventil.
Det vil  

 normalt forhindre vakuum i at opstå.
API 200 kan bruges til at beregne  

 kapaciteten for vakuumventilen.
Der skal træffes foranstaltninger mod, at der indsuges  

 atmosfærisk luft i en mængde, der kan danne eksplosive blandinger i  

 reaktoren.  

 Det skal tages i betragtning, når det vurderes, om anlægget skal udstyres med  

 vakuumsikring, og om der skal bruges vandlåse/vakuumventil.
Det bør beregnes,  

 hvor meget luft der kan suges ind, før en blanding er eksplosionsfarlig.
Biogasreaktoren kan udstyres med et anlæg, som  

 forhindrer luft i at trænge ind i gassystemet.
Anlægget aktiveres ved  

 trykfald  

 og indblæser inert gas eller biogas fra et lager med et højere tryk og  

 tilstrækkelig kapacitet til at udligne et trykfald i systemet.
1.4. Gasfakkel (flare) Gasafbrænding må ikke være til fare for de ansatte  

 eller omgivelser.
Derfor skal gasfaklen, som brænder overskudsgas af,  

 opstilles  

 efter brandmyndighedernes afstandskrav.
 Gasfaklen skal have en automatisk tændingsmekanisme,  

 der indgår i anlæggets styrings- og overvågningssystem.
 Gasfaklen skal være udstyret med en flammespærrer, der  

 hindrer gasflammer i at slå tilbage i gassystemet.
1.5. Zoneklassificering I biogasanlæg vil der være områder og bygninger, der er  

 omfattet af brandmyndighedernes bestemmelser om zoneklassificering.
Det er  

 bl.a. afgørende for, hvilket eludstyr der må bruges.
Ved større anlæg skal den lokale brandmyndighed stille  

 krav om, at der udarbejdes en klassifikationsplan.
Planen indgår i den  

 projektvurdering, brandmyndigheden foretager, før en godkendelse kan gives.
1.6. Jordingsanlæg Anlægget skal udstyres med udligningsforbindelser og  

 jordingsudstyr for at forhindre, at der kan opbygges elektriske  

 spændingsforskelle med efterfølgende gnistudladninger.
Reglerne er beskrevet  

 i  

 stærkstrømsbekendtgørelsen.
1.7. Ventilation Ventilation af bygninger, hvor der kan forekomme  

 eksplosive gasser, skal ses som en del af zoneklassifikationsplanen.
Derfor  

 bør  

 projekter om disse bygninger altid udformes i dialog med de lokale  

 brandmyndigheder, der kan vurdere det konkrete projekt.
 Ventilation af kedelrum, hvor der fyres med gas, skal  

 udformes, som det er beskrevet i DGP's gasreglement B-4. Reglementet  

 gennemgår  

 forskellige ventilationsmåder.
 Når ventilationsanlægget udformes, skal der tages  

 hensyn til, at biogas er sammensat af dele, hvoraf nogle er lettere og andre  

 er  

 tungere end atmosfærisk luft.
1.8. Overvågning/styring Anlæggets styrings-, regulerings- og overvågningssystem  

 (SRO) skal være opbygget, så alle anlægsafsnit, der indgår i gasproduktionen,  

 er effektivt overvåget og styret.
1.8.1. Sikkerhedsudstyr Der skal etableres et fastfortrådet sikkerhedsudstyr,  

 som er uafhængigt af SRO-systemet, hvis et anlægsafsnit bliver udsat for  

 uheld,  

 og SRO-systemet svigter.
Udstyret skal gøre anlægget farefrit for personer og  

 beskytte væsentlige anlægsdele mod uheld.
1.8.2. Nødstop Der skal være centralt placeret nødstop, som i tilfælde  

 af uheld eller brand kan aktiveres og udløse stop af fx pumper og  

 kompressorer  

 og lukke visse gasafspærringsventiler.
1.8.3. Gasdetekteringsanlæg Gasdetekteringsanlæg, der kan øge ventilationen eller  

 afspærre gasledninger og eludstyr i bygninger, indgår ofte i et  

 zoneklassificeringsprojekt.
Gasdetekteringsanlægget skal kontrolleres  

 regelmæssigt via et afprøvnings- og serviceprogram.
1.8.4. pH-overvågning Fejlgæring, herunder stormgæring, kan til en vis grad  

 forudses ved overvågning af biomassens pH-værdi.
Hvis pH-værdien falder til  

 under det normale, indikerer det, at gasproduktionen er faldende.
Det kan  

 betyde risiko for begyndende stormgæring.
Stormgæring kan imødegås ved at  

 regulere pH-værdien, fx ved at tilsætte kalk.
1.9. Bygningsforhold Bygninger og rum, hvor der opstilles måleudstyr eller  

 gasforbrugende apparater, skal udføres efter bygningsreglementets og  

 gasreglementets bestemmelser.
Da der er risiko for gaslækager, skal rummene  

 zoneklassificeres  

 som beskrevet i afsnit 1.5. Det anbefales at bruge lette tagkonstruktioner,  

 som  

 i tilfælde af eksplosion kan virke trykaflastende.
For de biogasanlæg, der er  

 omfattet af bekendtgørelsen om kloakarbejde, er det et krav at bruge lette  

 tagkonstruktioner.
Hvis der føres gasledninger ind i bygninger, kan afsnit  

 3.7 (3.7.14) i DGP's B-4 bruges som vejledende retningslinjer.
Der skal tages  

 hensyn til biogassens særlige egenskaber.
Hvis biogasanlægget er omfattet af  

 kloakbekendtgørelsen, skal gasledninger føres i jorden uden om bygninger.
2. Drift 2.1. Instruktion og træning De ansatte, der er beskæftiget med driften, skal være  

 instrueret og trænet i drift og almindelig vedligeholdelse af anlægget.
De  

 skal  

 desuden have kendskab til de sikkerhedsregler, der skal overholdes, herunder  

 hvordan uheld kan opstå, og hvordan de skal forebygges.
2.2. Driftsinstruktioner og -procedurer Der skal udarbejdes arbejdsforskrifter for drift,  

 rengøring, reparation og vedligeholdelse i et omfang, der sikrer, at arbejdet  

 kan  

 udføres sikkerheds- og sundhedsmæssigt fuldt forsvarligt.
Driften af biogasanlæg skal foregå efter skriftlige  

 driftsinstruktioner og -procedurer.
De skal være udarbejdet for alle  

 væsentlige  

 arbejdsprocesser, som indgår i anlæggets samlede drift.
 Driftsinstruktioner og -procedurer skal udarbejdes på  

 baggrund af leverandørens anvisninger og i samarbejde med virksomhedens  

 sikkerhedsorganisation.
 Det skal være beskrevet, hvilke forholdsregler der  

 specielt skal tages for at hindre uheld på anlægget under den daglige drift.
 Driftsinstruktionen skal føres ajour, når der foretages  

 væsentlige ændringer på anlægget.
 Følgende punkter skal som minimum indgå i instrukser og  

 procedurer for anlægget, fordi de specielt tager hensyn til de  

 sikkerhedsmæssige forhold:
  

 	  

 Opstart og  

 nedlukning af anlæg   

 	  

 Normal daglig drift   

 	  

 Unormal drift   

 	  

 Tømning og rengøring  

 af anlæg   

 	  

 Reparation og  

 vedligeholdelse af anlæg.
2.2.1. Opstart og nedlukning af anlæg I driftsinstruktionen skal der lægges særlig vægt på at  

 beskrive problemet med gaskoncentrationens passage gennem det eksplosive  

 område.
En metode til at sikre, at der ikke opstår  

 gaseksplosioner i anlægget under opstart, kan fx være at fylde anlægsdelen -  

 herunder reaktortanken - med inert gas.
Det forhindrer, at en eksplosion kan  

 forekomme.
En anden metode er, at gasblandingen under opstart bliver ledt væk  

 på en sikker måde - eventuelt gennem toppen af reaktortanken - eller  

 afbrændes  

 i en gasfakkel.
Ingen personer må opholde sig i det område, hvor gassen  

 bliver  

 ledt til.
Desuden skal det være sikret, at gassen ikke bliver tændt  

 utilsigtet  

 på grund af gnistdannelser.
 Procedurerne ved nedlukning er beskrevet i afsnittet om  

 vedligeholdelse og reparation af biogasanlægget, pkt. 3.2.4. - 3.2.6.
2.2.2. Normal daglig drift Afsnittet skal beskrive, hvordan det daglige arbejde  

 skal foregå, herunder en beskrivelse af procedurer for rengøring og personlig  

 hygiejne.
 I den daglige drift bør der føres en driftsjournal,  

 hvor alle dagens hændelser vedrørende driften bliver registreret kortfattet.
 Desuden skal journalen have et kvitteringssystem for  

 driftsforhold, der skal kontrolleres med fastlagte intervaller.
 Stikord:
  

 	  

 Ansvarshavende   

 	  

 Hvem har ført  

 dagbogen?   

 	  

 Checkliste for  

 daglig eftersyn _ herunder bl.a. niveau- og temperatur- samt  

 gaskvalitetsmåling   

 	  

 Kalibrering af  

 måleudstyr og detektorer samt kontrol af gasfakkel   

 	  

 Hændelser af  

 sikkerhedsmæssig betydning   

 	  

 Afgivne ild- og  

 arbejdstilladelser.
2.2.3. Unormal drift Det, der kan betegnes som unormal drift, skal beskrives  

 i driftsinstruktionen.
Driftsinstruktionen skal også angive, hvad der skal  

 foretages i forbindelse med disse hændelser.
 Unormal drift kan fx være:
  

 	  

 For høj  

 gasproduktion i forhold til normalforbrug   

 	  

 For højt niveau i  

 tanke og overfyldning   

 	  

 Stormgæring   

 	  

 Utætheder og lækager   

 	  

 Ventilationssvigt   

 	  

 Omrøresvigt   

 	  

 Alarmer herunder  

 gasalarm   

 	  

 Instrumentluftsvigt.
 Der kan være andre konkrete forhold, der skal tages  

 stilling til og beskrives.
2.2.4. Tømning og rengøring af anlæg Der kan være flere årsager til, at det er nødvendigt at  

 tømme og rengøre et anlæg eller anlægsafsnit for enten biogas, biomasse eller  

 begge dele.
Oftest er årsagen, at der skal udføres eftersyns- og  

 vedligeholdelsesarbejde eller akut ind- eller udvendigt reparationsarbejde på  

 anlægget.
Af hensyn til sikkerheden er det vigtigt, at det  

 samlede arbejde planlægges på alle væsentlige områder, før anlægget eller  

 anlægsafsnit tømmes og eventuelt rengøres.
Herefter skal arbejdet synliggøres  

 ved hjælp af en nedskrevet arbejdsplan som beskrevet i afsnit 3.1 og 3.2.
Når arbejdsplanen skrives ned, hver gang der skal  

 udføres væsentlige arbejder, som ikke indgår i de daglige driftsrutiner, vil  

 det resultere i arbejdsplaner, der kan indgå i det fremtidige forebyggende  

 eftersyns- og vedligeholdelsesarbejde.
På den måde bliver data og erfaring om  

 det konkrete anlæg samlet.
Det kan på længere sigt minimere de samlede  

 vedligeholdelsesomkostninger.  

 Samtidig kan det være med til at sikre, at de ansatte kun udfører arbejde,  

 der  

 er planlagt og specielt tager hensyn til den særlige sikkerheds- og  

 sundhedsmæssige fare, der vil være til stede, når der arbejdes på et  

 biogasanlæg.
Der vil altid være eksplosionsfarlige og  

 sundhedsskadelige stoffer og materialer til stede i et opstartet biogasanlægs  

 forskellige rør- og beholderafsnit m.m.
Derfor bør arbejdet planlægges og  

 tilrettelægges grundigt.
 Det skal derfor indskærpes over for de ansatte, som  

 passer anlægget, at ethvert indgreb - det vil sige åbning i forbindelse med  

 tømning og rengøring af anlægget - altid kan udgøre en fare, hvis der ikke er  

 truffet passende og konkrete forholdsregler imod det.
 Forholdsreglerne kan være som beskrevet i afsnit 3. Der  

 kan være forhold på anlæggene, der skal tages særligt hensyn til ved tømning  

 og  

 rengøring.
 Leverandørens anvisninger for drift og vedligehold skal  

 indgå i planerne.
2.2.5. Reparation og vedligeholdelse af anlæg Det er nødvendigt, at anlægget vedligeholdes løbende,  

 så der ikke sker utilsigtede gasudslip i anlægget, der kan medføre brand og  

 eksplosion.
Vedligeholdelsen skal ske efter leverandørens anvisninger.
 En metode, der sikrer, at eftersyns- og  

 vedligeholdelsesarbejdet bliver udført i tide, er at udforme et systematisk  

 og  

 forebyggende vedligeholdelsessystem baseret på leverandørens anvisninger og  

 driftserfaringer fra sammenlignelige anlæg.
2.3. Sygdomsrisici På de fleste biogasanlæg produceres biogassen  

 hovedsagelig ud fra gylle, der blandes med organisk industriaffald og/eller  

 husholdningsaffald.
Hvor der håndteres slam og organisk husholdningsaffald,  

 er der en risiko for, at de ansatte kan få en række sygdomme, der skyldes  

 påvirkning fra mikroorganismer og/eller deres bestanddele.
Påvirkningen sker  

 formentlig primært ved indånding, men der er også mulighed for påvirkning via  

 munden, især ved hånd-mund kontakt.
 Der skal træffes effektive foranstaltninger i alle led  

 for at undgå påvirkning fra mikroorganismer, organisk støv, endotoksiner og  

 gasser.
 Følgende forebyggelsesprincipper bør vurderes:
1.  

 	  

 Lukkede anlæg 2.  

 	  

 Højt  

 rengøringsniveau.
3.  

 	  

 Personlig hygiejne 4.  

 	  

 Personlige værnemidler.
2.4. Nødplaner Hvis der er særlig fare for udslip af sundhedsfarlige  

 stoffer, eller hvis der er særlig fare for brand, eksplosioner, ulykker e.l.,  

 skal der udarbejdes beredskabs, evakuerings- og øvelsesplaner.
Beredskabsplanen udarbejdes på grundlag af en liste  

 eller beskrivelse med eksempler på typiske uheld omfattende fx   

 	  

 gasudslip fra rør,  

 beholdere eller trykaflastningsåbninger   

 	  

 forgiftningsuheld  

 som følge af giftige gasser ved arbejde i lukkede rum, tanke eller brønde   

 	  

 stormgæring/overløb  

 af gæringsvæske/gylle   

 	  

 brand/eksplosioner   

 	  

 overfyldning af  

 tanke.
 En beredskabsplan skal indeholde:
 1.  

 	  

 Alarmerings- og  

 evakueringsprocedurer, som omfatter:
  

 	  

 Alarmering af den/de  

 ansvarlige personer   

 	  

 Alarmering af de  

 ansatte   

 	  

 Alarmering af  

 eksternt beredskab   

 	  

 Iværksættelse af mod-  

 og/eller beskyttelsesforanstaltninger   

 	  

 Evakueringsplan  

 herunder samlingssteder.
 2.  

 	  

 Sikkerhedstavler  

 eller -skilte:
  

 	  

 Advarselsskilte,  

 opslag mv. om særlige sikkerhedsforanstaltninger, fx vedrørende  

 forgiftningsfare og brand/eksplosionsfare   

 	  

 En oversigt over,  

 hvor sikkerhedsudstyr, fx masker, sikkerhedsliner, ildslukkere og  

 brandslanger,  

 er placeret.
 3.  

 	  

 Nedlukning af anlæg:
   

 	  

 En beskrivelse af,  

 hvordan man skal forholde sig, når der i tilfælde af uheld skal foretages  

 hurtig  

 nedlukning af anlægget.
 4.  

 	  

 Tilkaldeliste:
  

 	  

 En liste over  

 virksomhedens interne specialister, som skal kontaktes   

 	  

 En liste over  

 myndigheder, som skal kontaktes.
5.  

 	  

 Der skal udarbejdes  

 øvelsesplaner, som sikrer, at udstyr bliver afprøvet.
De skal også øge viden  

 om  

 og erfaring med brug af udstyr og brug af procedurer i tilfælde af uheld.
 Alle ansatte skal ved instruktion og øvelser være  

 trænede i og fortrolige med planernes praktiske gennemførelse - herunder  

 samarbejdet med lokale beredskabsmyndigheder.
 Planerne skal til enhver tid holdes ajour med den  

 gældende produktion og anlæggets indretning.
3. Vedligeholdelse og reparation af biogasanlæg 3.1. Forholdsregler før vedligeholdelse og reparation Inden et arbejde på anlægget igangsættes, skal den  

 ansvarlige og øvrige involverede vurdere, hvilke risici der er eller kan  

 opstå  

 i forbindelse med arbejdsprocessen.
Vurderingen foretages med udgangspunkt i  

 eksisterende drifts- og vedligeholdelsesinstruktioner.
Ud fra vurderingen opstilles en arbejdsplan, hvis omfang  

 og detaljeringsgrad bør afhænge af det konkrete arbejde og de farer, det  

 eventuelt rummer.
Planen skal også angive, hvilke områder der kræver en  

 arbejds- og ildtilladelse.
3.2. Arbejdsplan En arbejdsplan kan fx indeholde:
  

 	  

 Instruktion af de  

 ansatte   

 	  

 Arbejds- og  

 ildtilladelse   

 	  

 Sikring af maskiner  

 og maskinanlæg   

 	  

 Afspærring og  

 afblænding   

 	  

 Udluftning,  

 ventilation og inert gas   

 	  

 Gasmåling og udstyr   

 	  

 Brug af særligt  

 værktøj   

 	  

 Brug af personlige  

 værnemidler   

 	  

 Ophævelse af  

 afspærring eller afblænding   

 	  

 Tryk- og  

 tæthedsprøvning   

 	  

 Idriftsættelse.
3.2.1. Instruktion af de ansatte Inden arbejdet begynder, skal de ansatte være  

 instrueret i arbejdsprocesserne.
Instruktionen gives på grundlag af den  

 udarbejdede arbejdsplan og skal bl.a. omfatte eventuelle risici og  

 forholdsregler.
Personlige værnemidler og andet sikkerhedsudstyr skal  

 forefindes, hvis der er behov for det.
 Hvis arbejdet udføres af fremmede håndværkere, skal den  

 ansvarlige for anlægget eller stedfortræderen give instruktionen.  

 Instruktionen  

 skal baseres på de fremmede håndværkeres kendskab til anlægget.
3.2.2. Arbejds- og ildtilladelse Når der på det gasførende system eller i nærheden heraf  

 skal udføres arbejdsprocedurer, der ikke indgår i de daglige driftsrutiner,  

 bør  

 der altid bruges arbejds- eller ildtilladelser, der er udarbejdet til det  

 konkrete anlæg.
Tilladelserne, der er en tjekliste, kan sikre, at alle  

 berørte anlægsafsnit systematisk gennemgås, og at alle nødvendige  

 forholdsregler træffes, så de valgte arbejdsprocedurer kan udføres på en  

 sikker  

 måde.
Det skal fremgå tydeligt af arbejds-/ildtilladelsen, hvad den omfatter,  

 og hvilke forholdsregler der er truffet, samt hvor længe den gælder.
 Tilladelsen bør altid underskrives af den person, der  

 har ansvaret for driften af anlægget.
 Om ildtilladelse henvises til Brandteknisk Vejledning  

 nr. 19, "Klassifikation af brand- og eksplosionsfarlige områder".
3.2.3. Sikring af maskiner og maskinanlæg Det skal sikres, at maskiner og anlæg ikke udsætter de  

 ansatte for fare, hvis maskinerne ved et uheld startes eller går i gang af  

 sig  

 selv under vedligeholdelsesarbejdet eller reparationen.
Her tænkes specielt  

 på  

 omrørere, pumper, blæsere og gaskompressorer.
De skal være forsynet med en  

 effektafbryder, der kan låses i afbrudt stilling.
Det kan enten være  

 hovedafbryderen  

 eller en særlig sikkerheds- eller reparationsafbryder, der kan låses.
3.2.4. Afspærring og afblænding Før en afspærring etableres, og mens anlægget stadig er  

 lukket, er det hensigtsmæssigt at gennemskylle indvendige anlægsdele og  

 rørafsnit,  

 hvor biomassen kan samle sig, så ventiler ikke hindres i lukning.  

 Gennemskylningen har endvidere til formål at fjerne ansamlinger af biomasse,  

 der eventuelt kunne udvikle gasarter under afspærringsproceduren.
Beholdere eller rørsystemer skal afspærres effektivt  

 ved at montere blindflanger eller fjerne rørstykker.
Det skal forhindre gas i  

 at trænge frem til arbejdsstedet.
 Lukning af en ventil må ikke betragtes som en effektiv  

 gasspærring, når der udføres arbejdsoperationer på det gasførende system.
 Hvis der ikke umiddelbart kan isættes blindflanger  

 eller udtages rørstykker, undersøges det, om der ved lukning af et passende  

 antal tætte ventiler, suppleret med åben dræn, ventilation eller inert gas  

 kan  

 etableres en effektiv gasafspærring.
 Hvis der fjernes et rørstykke, skal det sikres, at der  

 stadig er elektrisk udligningsforbindelse mellem anlægsdelene, så statisk  

 elektricitet ikke medfører eventuelle gnistudladninger.
3.2.5. Udluftning, ventilation og inert gas Når der er afspærret og afblændet, skal det sikres, at  

 der ikke er eller kan opstå giftige eller eksplosive gasser, hvor der skal  

 arbejdes.
Det gælder uanset, om det drejer sig om tanke, røranlæg eller  

 lukkede  

 rum og specielt, hvor der manuelt skal fjernes biomasse på grund af tekniske  

 fejl o.l.
Tanke og rør skal gennemventileres og rengøres eller  

 fyldes med inert gas.
Inert gas kan fx være kvælstof (N2  

 ) eller  

 kuldioxid (CO2  

 ).
 Det skal sikres via målinger, at der ikke er giftige  

 eller eksplosionsfarlige gaskoncentrationer tilbage, som kan forårsage uheld,  

 når det konkrete arbejde udføres.
 Når der bruges inert gas, skal de ansatte instrueres om  

 egenskaberne ved den anvendte type inert gas - herunder, at man ikke kan  

 arbejde i den uden at bruge luftforsynet åndedrætsværn.
3.2.5.1.  

 Udluftning med atmosfærisk luft Der kan bruges mekanisk ventilation til fx at gøre en  

 tømt, men ikke rengjort, tank gasfri.
Det samlede udstyr, der bruges til  

 ventilation, skal være i en udførelse, der sikrer, at gassen ikke antændes.
Det anbefales, at ventilation udføres ved indblæsning  

 af luft via mandehul e.l.
I forbindelse med montering af studs til  

 indblæsning  

 af luft kan der indblæses en pude inert gas for at mindske risikoen for  

 eksplosioner og brand.
Den bortventilerede gasblanding, der kan være giftig,  

 brand- eller eksplosionsfarlig, skal ledes til et sikkert sted, hvor den  

 eventuelt kan afbrændes under forsvarlige forhold.
Det kan fx ske i en  

 gasfakkel med flammespærrer.
 Ventilationen skal fortsætte, indtil målinger i  

 forskellige niveauer og områder i tanken viser, at gaskoncentrationen er  

 mindre  

 end fem pct. af den nedre eksplosionsgrænse.
Når værdien er opnået, kan flere dæksler fjernes  

 forsigtigt.
Ventilationen fortsætter derefter, indtil der ikke måles brand-  

 eller eksplosionsfarlige gasser nogen steder i tanken i minimum en time.
Gasmålingerne kan udføres ved at sænke en sonde ned i  

 forskellige niveauer og områder af tanken.
Selv om målinger viser, at der  

 ikke  

 er gasarter i tanken, skal der alligevel altid udvises omtanke og  

 forsigtighed.  

 årsagen er, at der vil kunne frigives giftige samt brand- og  

 eksplosionsfarlige  

 gasser fra ansamlinger af biomasse.
De vil være til stede, så længe der ikke  

 er  

 foretaget en grundig rengøring indvendigt i tanken.
Hvis der skal udføres arbejde i tanken, der kan medføre  

 antændelse af eventuelle gasser, skal der gøres grundigt rent overalt, hvor  

 biomassen kan være samlet, før arbejdet begyndes.
Rengøringen skal følges op  

 af  

 målinger for gasser.
 Under rengøringsarbejdet i tanken er det nødvendigt at  

 bruge luftforsynet åndedrætsværn samt sikkerhedssele og -line.  

 Sikkerhedslinen  

 skal være gjort fast til et etableret hejseudstyr.
Der skal være placeret en medarbejder med samme udstyr  

 ved indgangen til tanken.
Formålet med denne medarbejder er, at han skal  

 overvåge arbejdet i tanken og kunne gribe ind, såfremt der viser sig behov  

 herfor.
Han må ikke forlade stedet og skal være i kontakt med den/dem, der  

 arbejder inde i tanken.
Kontakten kan i visse arbejdssituationer opretholdes  

 ved hjælp af radio eller telefon, etableret enten som øretelefon eller i  

 høreværn.
3.2.5.2.  

 Brug af inert gas Ved gnistgivende arbejde udvendigt på tanke og rør,  

 hvor det af forskellige årsager ikke er muligt at ventilere og rengøre  

 indvendigt, så der er gasfrit, kan der undtagelsesvis etableres en alternativ  

 metode, der rigtigt udført kan sikre, at tanke eller rør ikke indeholder  

 brand-  

 eller eksplosionsfarlige gasblandinger.
 Metoden bygger på det princip, at gassen i tanken eller  

 røret fjernes ved indblæsning af en inert gas.
Hvis der bruges inert gas, må det sikres (ved løbende  

 målinger), at der overalt i tanken eller røret sker en tilstrækkelig  

 opblanding  

 og fortrængning, så der ikke er områder af eksplosive gasarter.
Dette forhold  

 må vurderes og indgå i de konkrete arbejdsprocedurer.
 Inert gas kan fx være kvælstof (N2  

 ) eller  

 kuldioxid (CO2  

 ).
 Der kan hentes vejledning i Brandteknisk Vejledning nr.  

 19, der er udgivet af Dansk Brandteknisk Institut.
3.2.6. Gasmåling og udstyr I forbindelse med udluftning, mekanisk ventilation  

 eller brug af inert gas skal der løbende foretages et antal målinger, der  

 viser  

 indholdet af giftige eller eksplosive gasarter samt iltindholdet.
 Biogassen består af ca. 50-75 pct. metan (CH4  

 ),  

 ca. 25-50 pct. kuldioxid (CO2  

 ), ca. 0-1 pct. svovlbrinte (H2  

 S)  

 samt brint (H2  

 ), kvælstof (N2  

 ) og andre luftarter i  

 mindre mængder.
Biogassens nedre og øvre eksplosionsgrænse - på engelsk  

 LEL, Lower Explosive Limit, og UEL, Upper Explosive Limit - er ikke altid de  

 samme, men kan variere.
Vejledende grænser er ca. 2 pct. for LEL og ca. 16-18  

 pct. for UEL.
3.2.6.1.  

 Eksplosiometer Målingerne bør foretages med et eksplosiometer, der er  

 kalibreret til den eller de gasarter, man vil måle koncentrationen af.  

 Eksplosiometeret kan kun fungere, hvis der er et iltindhold på minimum 12  

 pct.,  

 idet apparatets Ex-målecelle ellers ikke fungerer.
Der skal derfor altid  

 måles  

 for iltindhold samtidigt, idet man ellers kan få et fejlagtigt indtryk af  

 gaskoncentrationen.
 Det er vigtigt at vide, at eksplosiometerets  

 Ex-cellekatalysator kan blive påvirket af biogassens forskellige stoffer fx  

 svovlbrinte (H2  

 S), hvorved følsomheden nedsættes.
Der bør derfor altid foretages følsomhedskontrol før og  

 efter hver måling.
Apparatet skal kontrolleres og vedligeholdes efter  

 leverandørens anvisninger.
 Personer, der udfører gasmålingerne, skal være grundigt  

 instrueret i brugen af eksplosiometeret - herunder den rigtige indstilling -  

 samt terminer for kalibrering.
 Hvis virksomheden ikke selv kan påtage sig at udføre de  

 nødvendige målinger, skal de udføres af et anerkendt firma.
3.2.7. Brug af særligt værktøj Der skal bruges værktøj og lamper med nedsat spænding,  

 når der arbejdes i eller på ståltanke eller beholdere, der er erklæret  

 gasfrie.  

 Stærkstrømsbekendtgørelsen indeholder nærmere vejledning.
3.2.8. Ophævelse af afspærring eller afblænding Når det planlagte arbejde er udført, ophæves og fjernes  

 alle afspærringer og afblændinger.
 Hvis der skal udføres en tæthedsprøvning til at  

 kontrollere det udførte arbejde, skal det vurderes, om afspærring/afblænding  

 skal fjernes før eller efter tæthedsprøvningen.
 Det er vigtigt, at arbejdet med at fjerne blændinger  

 eller afspærringer foretages systematisk, så der ikke overses/glemmes noget.  

 Det gælder specielt, hvor måle- eller sikkerhedsudstyr har været afspærret.
3.2.9. Tryk- og tæthedskontrol Før driften sættes i gang efter vedligeholdelsesarbejde  

 eller reparationsarbejde, der har medført indgreb i gassystemet, skal der  

 foretages en tæthedsprøvning af alle samlinger, der har været adskilt.
Hvis der udskiftes eller monteres nye anlægsdele, skal  

 præfabrikerede samlinger være testet for utæthed, hvis de ikke kan  

 tæthedsprøves med de øvrige samlinger.
Gasreglementets afsnit B-4 kan bruges  

 som vejledende retningslinjer.
3.2.10. Brug af personlige værnemidler Såfremt det er nødvendigt at anvende personlige  

 værnemidler skal de være egnede til det konkrete arbejde, der skal udføres.
3.2.11. Idriftsættelse Før driften sættes i gang, kan det være nødvendigt at  

 teste styrings-, regulerings- og overvågningsudstyret, hvis det er blevet  

 berørt af reparation eller vedligehold.
Herunder skal det kontrolleres, om  

 alle  

 målepunkter og forbindelser stadig stemmer overens med de oprindelige samt om  

 setpunkter skal justeres.
 Det er den ansvarlige for anlægget, der giver den  

 endelige tilladelse til idriftsættelse, efter at reparations- og  

 vedligeholdelsesarbejder  

 er færdige, og anlægget er kontrolleret og færdigmeldt.
 Læs også branchearbejdsmiljørådenes vejledninger mv.
 Branchearbejdsmiljørådenes vejledninger kan findes på  

 Arbejdstilsynets hjemmeside www.at.dk.
