Efterfølgende af- og nedskrivninger -  

 ændret periodisering Ved afgørelse af 27. oktober 2000 nedsatte den kommunale  

 skattemyndighed den skattepligtige indkomst for indkomståret 1998 for  

 aktieselskabet S fra 0 til -339.493 kr.
 Ændringen af selskabets skattepligtige indkomst blev  

 stadfæstet af Landsskatteretten ved  kendelse af 30. maj 2001.
 Efter ændringen var selskabets skattepligtige indkomst for  

 indkomståret 1998 ansat således:
 Selvangivet skattepligtig indkomst:
 0 kr.
+Anvendt underskud fra tidligere år tilbageført 6.087 kr.
- Regulering for igangværende arbejder I - 147.830 kr.
- Regulering for igangværende arbejder II - 540.000 kr.
+Fortjeneste ved salg af aktiver 332.250 kr.
Ansat skattepligtig indkomst - 339.493 kr.
 I konsekvens af nedsættelsen for indkomståret 1998 med 540.000  

 kr. vedrørende igangværende arbejder, forhøjede den  

 kommunale skattemyndighed den skattepligtige indkomst for indkomståret  

 1999 med ligeledes 540.000 kr.
 Selskabets skattepligtige indkomst for indkomståret 1999 blev  

 herved ansat således:
Selvangivet indkomst 12.515 kr.
+Anvendt underskud for tidligere år tilbageført 994 kr.
+Regulering for igangværende arbejder tilbageført 540.000 kr.
+Fortjeneste ved salg af driftsmidler 81.000 kr.
-Yderligere afskrivning på driftsmidler -111.558 kr.
Skattepligtig indkomst for indkomståret 1999 522.951 kr.
- Uudnyttet underskud for indkomståret 1998 - 339.493 kr.
Ansat skattepligtig indkomst for indkomståret 1999 183.458 kr.
Som følge af forhøjelsen af den skattepligtige indkomst for  

 indkomståret 1999 anmodede  selskabet den kommunale skattemyndighed om  

 tilladelse til for indkomståret 1998 at foretage yderligere  

 afskrivninger på udlejningsdriftsmidler, således at  

 afskrivningerne blev forhøjet med 352.371 kr. fra 891.290 kr. til  

 1.243.661 kr., svarende til at  afskrivningssatsen blev forhøjet fra  

 43 pct. til 60 pct.
Selskabets revisor har oplyste, at baggrunden for denne  

 anmodning var et ønske om at skabe et større underskud til  

 modregning i den skattepligtige indkomst for 1999 og efterfølgende  

 indkomstår.
 Det var ikke muligt for selskabet at udligne den skattepligtige effekt af  

 forhøjelsen for indkomståret 1999 med yderligere afskrivninger i  

 dette indkomstår, da der for dette indkomstår allerede var blevet  

 foretaget maksimale afskrivninger.
 Ved afgørelse af 21. juni 2001 meddelte den kommunale  

 skattemyndighed afslag på anmodningen.
Kommunen begrunde sit afslag med, at der for indkomståret 1998 ikke  

 som følge af den skete nedsættelse var grundlag for at tillade  

 yderligere afskrivninger, da der ikke herved ville ske udligning af den  

 skattemæssige effekt af ændringen af selskabets skattepligtige  

 indkomst for dette indkomstår.
Kommunen henviste i denne forbindelse  

 henvist til pkt. 1.1.1 og 1.1.6 i TSS-cirkulære 2000-34 af 8. december  

 2000 om efterfølgende af- og nedskrivninger.
Dette afslag påklagede selskabets revisor til Ligningsrådet.  

 Til støtte for  imødekommelse af anmodningen henviste revisoren  

 til, at selskabet for indkomståret 1998 ville have afskrevet på  

 udlejningsdriftsmidlerne med den maksimale sats på 60 pct., dersom det  

 havde foretaget periodiseringen vedrørende de  igangværende  

 arbejder i overensstemmelse med den kommunale skattemyndigheds  

 afgørelse.  Endvidere henviste revisoren til, at der for så vidt  

 angår fortjenesten på 332.250 kr. vedrørende salg af  

 aktiverne isoleret set var tale om en forhøjelse.
Endelig  

 anførte revisoren, at der i forbindelse med ligningen af  

 indkomståret 1996 blev konstateret en fejl i saldoen for driftsmidler,  

 der derfor blev reduceret med 354.348 kr.
Hun gjorde gældende, at denne  

 ændring, som hun først blev bekendt med den 11. april 2000 i  

 forbindelse med indlevering af materiale til skattevæsenet, også  

 havde haft indflydelse på de selvangivne afskrivninger.
 Told- og Skattestyrelsen afgav følgende indstilling til  

 Ligningsrådet:
"Told- og Skattestyrelsen er enig med den kommunale skattemyndighed  i, at  

 der efter afsnit 1 i TSS-cirkulære 2000-34 alene er adgang til at  

 udligne den skattemæssige effekt af en ansættelsesændring,  

 således at der i et tilfælde som det foreliggende, hvor  

 indkomsten er blevet nedsat, alene er adgang til at foretage  

 tilbageførsel af selvangivne afskrivninger.
Hvor ansættelsen  

 samtidig ændres på flere punkter, og der både er  

 ændringer i opadgående og nedadgående retning, er det efter  

 Told- og Skattestyrelsens opfattelse den samlede ændring, hvis  

 skattemæssige effekt kan udlignes i medfør af cirkulærets  

 afsnit 1. Endvidere skal hvert indkomstår behandles for sig.
Hvis man foretager en samlet vurdering for indkomstårene 1998 og  

 1999, foreligger der imidlertid under ét en indkomstforhøjelse,  

 hvis skattemæssige effekt efter Told- og Skattestyrelsens opfattelse  

 bør kunne udlignes ved, at selskabet meddeles tilladelse til at  

 foretage kompenserende af- og nedskrivninger.
Herved opnår selskabet  

  mulighed for at foretage afskrivninger med samme sats, som selskabet  

 må antages at ville have anvendt, hvis den skattepligtige indkomst  

  allerede i forbindelse med udfærdigelsen af selvangivelsen var blevet  

 opgjort korrekt.
Den foreliggende situation er således sammenlignelig  

 med den situation, hvor der efter cirkulærets afsnit 1 er adgang til at  

 udligne den skattemæssige effekt af en indkomstforhøjelse ved  

 efterfølgende at foretage yderligere afskrivninger i samme  

 indkomstår.
Told- og Skattestyrelsen finder herefter, at der foreligger sådanne  

 særlige omstændigheder, at ansøgningen er omfattet af  

 cirkulærets pkt. 2.1." Ligningsrådet tiltrådte Ligningsrådets indstilling.
