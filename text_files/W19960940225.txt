Ankestyrelsens principafgørelse O-74-96 om handicappet barn - tabt arbejdsfortjeneste - vikariat - merudgifter ved forsørgelsen Resume:
 Tilskud til dækning af tabt arbejdsfortjeneste skulle beregnes med udgangspunkt i ansøgerens lønindtægt i et vikariat, som ansøgeren måtte afbryde på grund af barnets indlæggelse på sygehus.
 Det var uden betydning for beregningen, at ansøgeren på ansøgningstidspunktet var arbejdsløs.
 Kassation:
Principafgørelsen har ikke længere vejledningsværdi Kassationsdato:
11-06-2009 Love:
Lov om social bistand - lovbekendtgørelse nr. 110 af 26. februar 1996 - § 48, stk. 1 Vejledninger:
Socialministeriets vejledning nr. 104 af 3. juli 1987 om hjælp efter bistandslovens § 48 - pkt. 30 Sagsfremstilling:
Ansøgerens datter blev den 1. juni 1993 indlagt med hofteskred.
An søgeren, der blev indlagt sammen med datteren, fik bevilget tilskud til dækning af tabt arbejdsfortjeneste i perioden fra den 1. juni til den 31. oktober 1993.
 Der blev søgt om tilskud den 7. juni 1993, hvor det blev oplyst, at ansøgeren fra den 1. juni 1993 var berettiget til den højeste dagpengesats fra sin arbejdsløshedskasse.
 Kommunen beregnede herefter tilskuddet til dækning af tabt arbejds fortjeneste med udgangspunkt i den højeste dagpengesats.
 Ansøgeren klagede over beregningen og anførte bl.a., at hun den 22. april 1993 var påbegyndt et vikariat, som hun måtte opgive, da datteren blev indlagt.
Ankenævnet ændrede kommunens beregning af tilskuddet til dækning af tabt arbejdsfortjeneste.
Nævnet fandt, at det var uden betydning for beregningen, at ansøgeren på ansøgningstidspunktet var arbejdsløs og modtog arbejdsløshedsdagpenge.
Nævnet lagde i stedet vægt på, at ansøgeren havde haft en sådantilknytning til arbejdsmarkedet, at beregningsgrundlaget var brutto indtjeningen i det arbejde, som ansøgeren måtte ophøre med ved overgangen til tabt arbejdsfortjeneste.
Sagen blev behandlet i principielt møde med henblik på afklaring af,om det måtte tillægges betydning for beregning af tabt arbejds fortjeneste, at ansøgeren på ansøgningstidspunktet var arbejdsløs og modtog dagpenge.
 Afgørelse:
 Ankestyrelsen tiltrådte nævnets afgørelse.
 Ankestyrelsen fandt, at tilskud til dækning af tabt arbejdsfor tjeneste skulle beregnes på grundlag af ansøgerens lønindtægt i vikariatet forud for overgangen til tabt arbejdsfortjeneste.
 Ankestyrelsen begrundede afgørelsen med det i pkt. 30 i Socialmi nisteriets vejledning af 10. april 1990 anførte, hvorefter der ved beregningen af tilskud til dækning af tabt arbejdsfortjeneste i det enkelte konkrete tilfælde som hovedregel må tages udgangspunkt i den betragtning, at den pågældende til daglig stilles som om pågældende tjente en løn selv.
 Ankestyrelsen fandt, at det, der måtte lægges til grund ved be regningen af tilskud til dækning af tabt arbejdsfortjeneste i denne sag, var det beløb som ansøgeren havde til rådighed i sit seneste ansættelsesforhold.
 Ankestyrelsen fandt således ikke, at dagpengesatsen kunne lægges til grund ved beregningen.
