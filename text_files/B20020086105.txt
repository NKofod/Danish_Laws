Bekendtgørelse om efterstillet  

 kapital I medfør af §  22, stk. 4, i lov om banker og sparekasser  

 m.v., jf. lovbekendtgørelse nr. 654 af 7. august 2002, som  

 ændret ved lov nr. 428 af 6. juni 2002, fastsættes:
§ 1. Gældsinstrumenter skal opfylde  

 betingelserne i bank- og sparekasselovens § 22, stk. 1, og  

 værdipapirer med ubestemt løbetid og andre kapitalindskud skal  

 opfylde de i bank- og sparekasselovens § 22, stk. 2, nævnte  

 betingelser for at kunne medregnes ved opgørelsen af instituttets  

 ansvarlige kapital.
Disse kapitalformer benævnes herefter samlet  

 »efterstillet kapital«.
Endvidere skal de i §§ 2-4 angivne betingelser  

 være opfyldt.
 § 2. Kapital udstedt i medfør af bank- og  

 sparekasselovens § 22, stk. 1, kan kun forfalde til betaling,  

 såfremt instituttet træder i likvidation eller erklæres  

 konkurs.
 Stk. 2. Kapital udstedt i medfør af bank- og  

 sparekasselovens § 22, stk. 2, kan kun forfalde til betaling  

 på den aftalte forfaldsdato eller såfremt instituttet  

 træder i likvidation eller erklæres konkurs.
 § 3. Instituttet skal have ret til at udskyde  

 betaling af renter på efterstillet kapital i henhold til bank- og  

 sparekasselovens § 22, stk. 1 og 2, såfremt solvenskravet i  

 bank- og sparekasselovens § 21, stk. 1, ikke er opfyldt på  

 forfaldstidspunktet, og Finanstilsynet har bestemt, at instituttet skal  

 indkalde den efter vedtægterne øverste myndighed og  

 redegøre for instituttets økonomiske forhold, jf. bank- og  

 sparekasselovens § 43, stk. 2, 2. pkt.
 Stk. 2. Ikke-betalte renter, der er udskudt i medfør af  

 stk. 1, forfalder til betaling når instituttet på ny  

 opfylder solvenskravet i bank- og sparekasselovens § 21, stk. 1.  

 For kapital omfattet af bank- og sparekasselovens § 22, stk. 2, og  

 hvor der ved aftalens indgåelse er aftalt fast løbetid,  

 forfalder ikke-betalte renter ved indtræden af forfaldsdatoen,  

 såfremt dette tidspunkt indtræder før det i 1. pkt.  

 anførte tidspunkt.
§ 4. Instituttets øverste myndighed skal  

 have ret til at nedskrive den efterstillede kapital og ikke-betalte renter  

 herpå, såfremt instituttets egenkapital er tabt, og  

 aktiekapitalen, garantikapitalen eller andelskapitalen er nedskrevet til 0  

 kr.
Det er endvidere en betingelse for nedskrivningen, at instituttet  

 efterfølgende enten får tilført ny kapital, således  

 at det opfylder solvenskravet i bank- og sparekasselovens § 21,  

 stk. 1, eller sammensluttes med et andet institut.
 Stk. 2. Instituttets øverste myndighed kan nedskrive  

 den efterstillede kapital og ikke-betalte renter herpå med et  

 beløb, som forud er godkendt af instituttets eksterne revision og  

 Finanstilsynet.
 § 5. Bekendtgørelsen træder i kraft  

 1. januar 2003.
 Stk. 2. Bekendtgørelse nr. 1040 af 15. december 1995 om  

 efterstillet kapital ophæves.
