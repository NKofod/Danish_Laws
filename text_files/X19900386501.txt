 I en for arbejdsmarkedsstyrelsen indbragt ankesag hvor et medlem havde  

 søgt om iværksætterydelse og fået afslag da pågældende inden for de seneste  

 12 måneder at regne fra ansøgningstidspunktet jf. § 84 stk. 4 i  

 ATB-bekendtgørelsen havde drevet samme virksomhed som ansøgningen omhandlede  

 meddelte styrelsen dispensation for 12 måneders betingelsen under henvisning  

 til at et AF-afdelingskontor i forbindelse med vejledning af medlemmet ikke  

 havde været opmærksom på nævnte bestemmelse.
 Ved skrivelse af 6. juni 1990 har De påklaget en afgørelse, truffet af  

 Arbejdsformidlingen i Odense den 17/5 1990, hvorefter De meddeles afslag på  

 Deres ansøgning om iværksætterydelse.
 Arbejdsmarkedsstyrelsen har til brug for sagen indhentet en udtalelse fra  

 AF i Odense.
De har oplyst, at De den 15/1 1990 efter 6 måneders ledighed var til et  

 møde hos Deres a-kasse afd.
Odense den 15/1 1990.
 Under mødet blev De informeret om mulighederne for at få iværksætterydelse  

 m.v..
I marts 1990 henvender De Dem hos AF, Nyborg, for at blive informeret om  

 de nøjagtige regler for bevilling af iværksætterydelse.
De fik under dette  

 møde at vide, at det forhold, at De for mere end 8 måneder forud for  

 mødetidspunktet havde lukket Deres forrige tømrerforretning, indebar, at der  

 ikke skulle være problemer med bevillingen.
 Efter at De havde indgivet ansøgning om iværksætterydelse til påtegning  

 hos a-kassen, meddeler AF i Odense den 17/5 1990 afslag på ansøgningen.
 AF i Odense har oplyst, at kontoret meddelte Dem afslag på Deres ansøgning  

 med den begrundelse, at De indtil den 14/7 1989 har drevet selvstændig  

 tømrerforretning, hvorefter De ikke opfylder kravet i § 84, stk. 4 i  

 Arbejdsministeriet bekendtgørelse nr. 403 af 30. maj 1989, efter hvilken  

 bestemmelse det er en betingelse for at få iværksætterydelse før 1.  

 arbejdstilbud, at ansøgeren ikke inden for de seneste 12 måneder forud for  

 ansøgningstidspunktet som hovedbeskæftigelse har drevet den virksomhed,  

 hvortil der søges om iværksætterydelse.
 AF har endvidere oplyst, at kontoret kan medgive, at De ikke hos AF er  

 blevet informeret om bestemmelsen i bek. § 84, stk. 4.
 AF har på denne baggrund indstillet til Arbejdsmarkedsstyrelsen, at der  

 gives dispensation i sagen, således at ansøgningen om iværksætterydelse  

 godkendes fra det ansøgte tidspunkt (14. maj 1990).
 På grund af sagens særegne karakter, har Styrelsen forelagt problemet om  

 dispensationsadgang for Arbejdsministeriet.
 Arbejdsministeriet har ved skrivelse af 15. november 1990 til  

 Arbejdsmarkedsstyrelsen meddelt, at De efter en konkret vurdering bør  

 stilles, som om der var givet en korrekt vejledning i AF, d.v.s., at De bør  

 gives iværksætterydelse fra den 14. juli 1990 at regne, hvis de øvrige  

 betingelser for at få ydelsen fortsat er opfyldt.
 Ministeriet lægger i denne sammenhæng vægt på, at AF i Nyborg har erkendt,  

 at kontoret ikke har været opmærksom på § 84 i bekendtgørelse om  

 arbejdstilbud m.v. og således ikke oplyst over for Dem, at De ikke kunne få  

 iværksætterydelse, idet De inden for de seneste 12 måneder har drevet en  

 tilsvarende virksomhed som hovedbeskæftigelse.
 Under henvisning til det ovenfor anførte skal Arbejdsmarkedsstyrelsen  

 udtale, at man ud fra en konkret vurdering finder, at Deres ansøgning om  

 iværksætterydelse bør imødekommes, dog således, at bevillingen får virkning  

 fra den 14. juli 1990, på hvilket tidspunkt der er hengået et år siden De  

 ophørte med den tidligere tømrervirksomhed.
 I henhold til § 120, stk. 4 i Arbejdsministeriets bekendtgørelse nr. 403  

 af 30. maj 1989 om arbejdstilbud m.v. kan Arbejdsmarkedsstyrelsens afgørelse  

 ikke indbringes for anden administrativ myndighed.
 Genpart af nærværende skrivelse er dags dato oversendt til AF i Odense.
 Ingen.
