I en personlig virksomhed var afholdt udviklingsomkostninger til et  

 særligt hjælperedskab ved bilproduktion.
Ved overdragelse af virksomheden til  

 et af ejeren stiftet aktieselskab blev disse omkostninger, der skattemæssigt  

 var nedskrevet til 0 i henhold til ligningslovens § 8 B, overdraget til  

 selskabet til den bogførte nedskrevne værdi på 620.311 kr.
Da der samtidig  

 med overdragelsen af udviklingsomkostningerne var overdraget et aktiv i form  

 af know-how, blev overdrageren beskattet som særlig indkomst i henhold til  

 lov om særlig indkomstskat m.v. § 2, nr. 4, af det overdragne aktivs værdi,  

 fastsat til den bogførte nedskrevne værdi.
 Ingeniør A klagede for indkomståret 1988 over, at hans personlige indkomst  

 var forhøjet med 597.698 kr. i fortjeneste ved afhændelse af  

 udviklingsomkostninger til A A/S pr. 1. januar 1988, jf. statsskattelovens §  

 4.
 Det fremgik af sagens oplysninger, at den af klageren personligt drevne  

 virksomhed havde afholdt udviklingsomkostninger i forbindelse med udvikling  

 af et engangs-påfyldningsanlæg til bremsevæske til brug i bilindustrien.
Udviklingen blev påbegyndt i 1985/86. Det var et konkret  

 udviklingsprojekt, der var igangsat på eget initiativ på grundlag af  

 efterspørgslen.
Udviklingen var finansieret ved hjælp af et lån fra  

 Teknologistyrelsen, Udviklingsfonden, på 960.000 kr., der blev optaget i  

 1986. Der blev ikke ydet nogen form for tilskud til udviklingen.  

 Udviklingsarbejdet var foretaget i firmaet A af klageren og de ansatte  

 ingeniører.
Den 1. januar 1988 blev den personligt drevne virksomhed overdraget til  

 handelsværdier til et af klageren stiftet aktieselskab A A/S.
I denne  

 forbindelse blev udviklingsomkostningerne overdraget til aktieselskabet til  

 den bogførte nedskrevne værdi på 620.311 kr.
Skattemæssigt var  

 udviklingsomkostningerne nedskrevet til 0 i henhold til ligningslovens § 8 B.  

 Den personlige gældsforpligtelse til Udviklingsfonden blev efter det oplyste  

 ikke medoverdraget til det nystiftede aktieselskab.
Virksomheden havde  

 efterfølgende anvendt ca. 2 mio. kr. på videreudviklingen af projektet, som  

 efter at være sendt til afprøvning hos en bilproducent blev skrottet,  

 herefter på ny videreudviklet, og derpå udbudt til salg hos 3 andre  

 bilproducenter.
Det forventedes, at projektet ville give selskabet et afkast  

 i 1990, og selskabet havde budgetteret med ca. 3 mio. kr. på denne udvikling.
Klageren havde ved opgørelsen af sin personlige indkomst ikke medregnet  

 fortjenesten ved overdragelsen af udviklingsomkostningerne, idet han havde  

 været af den opfattelse, at udviklingsomkostninger, der var fradraget i  

 medfør af ligningslovens § 8 B, ikke kunne beskattes efter synspunktet om  

 genvundne afskrivninger.
Som følge heraf havde det nystiftede aktieselskab  

 heller ikke foretaget skattemæssige afskrivninger på  

 udviklingsomkostningerne, idet disse var anset for ikke  

 afskrivningsberettigede etableringsomkostninger.
 De lokale skattemyndigheder havde ved ansættelsen anset fortjeneste ved  

 afhændelse af udviklingsomkostninger til A A/S pr. 1. januar 1988 som  

 almindelig indkomst i henhold til bestemmelsen i lov om særlig indkomst § 3,  

 stk. 1, nr. 5, jf. statsskattelovens § 4. Myndighederne havde herved  

 bemærket, at udviklingsarbejdet var foregået i klagerens egen virksomhed,  

 således at klageren måtte anses som ophavsmand og skaber af de overdragne  

 udviklingsomkostninger.
 Klagerens repræsentant nedlagde over for Landsskatteretten påstand om, at  

 fortjenesten ved overdragelsen skulle beskattes som særlig indkomst, idet han  

 over for retten erkendte, at der samtidig med overdragelsen af  

 udviklingsomkostningerne var overdraget et aktiv i form af know-how, der  

 måtte anses for omfattet af lov om særlig indkomstskat m.v. § 2, nr. 4.
Landsskatteretten måtte ved afgørelsen lægge til grund, at klageren ikke  

 alene havde overdraget de omhandlede udviklingsomkostninger, men tillige et  

 aktiv i form af know-how, en produktionsret, som nu utvivlsomt befandt sig i  

 aktieselskabet, samt et ikke færdigudviklet projekt, der i givet fald kunne  

 videreudvikles.
Værdien af det overdragne aktiv var fastsat til den bogførte  

 nedskrevne værdi, hvilken værdi ikke var genstand for tvist for  

 Landsskatteretten.
 Landsskatteretten fandt herefter, at det overdragne aktiv måtte anses for  

 en rettighed, der ifølge praksis måtte henføres til lov om særlig  

 indkomstskat m.v. § 2, nr. 4, hvorfor fortjenesten ved overdragelsen skulle  

 beskattes som særlig indkomst i overensstemmelse med den af repræsentanten  

 nedlagte påstand.
 LV 1990, L 6.2.3.
