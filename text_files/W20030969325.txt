Landsskatteretskendelse af 24. juli 2003 vedr.
Godtgørelse af  

 elafgift - Oversættervirksomhed Klagen skyldes, at ToldSkat regionen har anset klagerens  

 virksomhed A A/S for omfattet af bilaget til elektricitetsafgiftsloven,  

 hvorfor  

 klageren ikke er anset for berettiget til tilbagebetaling af elektricitets-  

 og  

 kuldioxidafgift, jf. elektricitetsafgiftslovens § 11, stk. 2, og  

 kuldioxidafgiftslovens § 9, stk. 4, nr. 3.
 Det er oplyst, at klageren er en momsregistreret virksomhed, der  

 foretager oversættelse af forskelligt materiale fra et sprog til et andet.
Klageren og dennes repræsentant har nærmere oplyst, at klagerens  

 aktivitet består i at oversætte fagtekster til eller fra hovedsprogene ved  

 hjælp af maskinel oversættelse.
Oversættelsen kvalitetssikres af en  

 statsautoriseret translatør.
Der oversættes ca. 10 mio. ord årligt.
Klageren  

 yder i tilknytning hertil eventuel rådgivning af kunden om eksempelvis intern  

 sprogpolitik, implementering af sprogteknologi, forretningsgange for  

 international kommunikation samt udfører Desk Top Publish arbejde og  

 web-vedligeholdelse.
Denne rådgivning udgør ca. 5 % af klagerens årlige  

 omsætning.
Klagerens vision er, at "være den virksomhed i branchen, der  

 i  

 kraft af de dygtigste medarbejdere og den mest avancerede teknologi kan  

 tilbyde  

 de bedste løsninger". Klageren er derfor højteknologisk, hvorfor den  

 teknologiske platform i form af edb hardware og software er en essentiel del  

 af  

 klagerens servicekoncept og årsag til det forholdsvis høje energiforbrug.  

 Produktionsprocessen med oversættelse er væsentligt effektiviseret i forhold  

 til en traditionel arbejdsgang, hvor en medarbejder modtager en tekst og  

 foretager en manuel "ord til ord" oversættelse og nedskrivning af  

 teksten til det relevante sprog.
Betydelige mængder data kan dermed  

 oversættes  

 hurtigt og med høj kvalitet ved anvendelse af et minimum af menneskelige  

 ressourcer.
Det er endvidere en væsentlig parameter for klageren, at der kan  

 gennemføres elektronisk overførsel og behandling af kundens data, samt at  

 sikkerheden vedrørende disse data er absolut maksimal.
Selve produktionsprocessen består i, at der gennemføres en  

 edb-kørsel på kundens elektronisk overførte data ved hjælp af en  

 oversætterprogrampakke.
Derved oversættes teksten automatisk til/fra et eller  

 flere ønskede hovedsprog.
Produktet kvalitetssikres herefter af en  

 medarbejder,  

 inden det tilbageleveres elektronisk til kunden.
Produktet kan leveres  

 elektronisk som tekstfil, web-site opdatering, Desk Top Publishing mv. i det  

 program kunden anvender.
Klageren har endvidere oplyst, at det ikke er normalt indenfor  

 branchen at anvende så meget edb, som klageren gør.
Klageren har allerede  

 tilbage i år 2000 investeret næsten 2 mio. kr. i edb-udstyr og sørger løbende  

 for, at man er på forkant med udviklingen.
Elektricitetsforbruget er som  

 følge  

 heraf meget højt, og svarer til ca. 4.000-5.000 kr. pr. medarbejder på  

 årsbasis.
 Det er endelig oplyst, at klagerens repræsentant ved skrivelse  

 af 31. januar 2002 har anmodet om godtgørelse af de af klageren betalte  

 energiafgifter på i alt 112.008 kr. for perioden 2. marts 1998 til 8.  

 november  

 2001.
 Regionen har ved den påklagede afgørelse nægtet klageren  

 godtgørelse af elektricitets- og kuldioxidafgift for den omhandlede periode.
Regionen har som begrundelse for afgørelsen anført, at klageren  

 som en liberal servicevirksomhed er omfattet af bureaubegrebet, der er nævnt  

 i  

 bilaget til elektricitetsafgiftslovens § 11, stk. 2, hvorfor der således ikke  

 kan ske godtgørelse af elektricitetsafgiften.
Som følge heraf kan der  

 ligeledes  

 ikke ske godtgørelse af kuldioxidafgiften, jf. herved kuldioxidafgiftslovens  

 §  

 9, stk. 4, 3. pkt.
Regionen har henvist til, at det i Punktafgiftsvejledningen,  

 punkt F.6.6, er anført, at bilaget til elafgiftsloven omfatter bureauer,  

 f.eks.  

 reklamebureauer, adresseringsbureauer, oplysningsbureauer,  

 analyseinstitutter.  

 Edb-bureauer kan dog få godtgørelse af afgiften af elektricitet, der anvendes  

 ved drift af edb-materiel.
Det er herved forudsat, at der er tale om en  

 virksomhed, der udfører egentlige edb-mæssige produktionsopgaver for andre.  

 Derimod kan f.eks. en bureauvirksomheds anvendelse af edb, som en integreret  

 del udførelsen af virksomhedens funktion/ydelse ikke anses for et edb-bureau.
Regionen har tillige henvist til Højesterets dom af 8. august  

 2001, refereret i UfR 2001, 2280 vedr. markedsanalyseinstituttet ACNielsen  

 AIM  

 A/S, hvor Højesteret fandt, at virksomheden var omfattet af begrebet  

 "bureauer" i bilaget til elektricitets- og kuldioxidafgiftsloven.  

 Under henvisning til de i dommen fastsatte principper har regionen anført, at  

 det forhold, at klagerens oversættelsesarbejde hovedsageligt sker ved  

 anvendelse af edb, ikke gør, at klageren herved bliver vareproducerende,  

 eller  

 at man i øvrigt kan anse klageren for at afsætte en egentlig edb-ydelse.
På  

 samme måde kan eksempelvis revisionsfirmaer heller ikke anses som  

 edb-virksomheder, selvom de i stort omfang anvender edb.
 Klagerens repræsentant har nedlagt påstand om, at klageren er  

 berettiget til godtgørelse af de omhandlede elektricitets- og  

 kuldioxidafgifter.
Repræsentanten har principalt gjort gældende, at klagerens  

 aktiviteter ikke er omfattet af begrebet "bureauvirksomhed" som  

 nævnt  

 i bilaget til elektricitetsafgiftsloven. § 11 stk. 2 må anses som en  

 undtagelsesbestemmelse til hovedreglen i lovens § 11, stk. 1, hvorfor bilaget  

 må fortolkes indskrænkende.
Repræsentanten har herved anført, at de  

 overordnede  

 kriterier med bilaget er, at kun "visse" momsregistrerede liberale  

 erhverv ikke skal have godtgørelse af elektricitetsafgifterne.
Det er  

 karakteristisk for disse erhverv, at det er de menneskelige ressourcer i form  

 af arbejdskraft, viden og erfaring, der udgør hovedydelsen overfor kunderne.  

 Den teknologi, der eventuelt anvendes i den forbindelse udgør ikke en  

 væsentlig  

 del af ydelsen eller har ikke væsentlig betydning.
De i bilaget nævnte ægteskabsbureauer er karakteriseret ved, at  

 de formidler kontakt overfor de personer, der måtte ønske at benytte  

 bureauet,  

 mens de i bilaget nævnte vagtbureauer er karakteriseret ved, at de påtager  

 sig  

 sikkerhedsopgaver, som f.eks. består i at sende en medarbejder ud til kunden  

 som vagtmand.
Klageren kan imidlertid på ingen måde sammenlignes med de  

 nævnte  

 bureauvirksomheder, ligesom klagerens aktiviteter ikke udgør en integreret  

 del  

 af sådanne opgaver.
 Repræsentanten har tillige henvist til Landsskattens kendelse af  

 8. september 1999, refereret i TfS 1999.904, hvor det anerkendes, at  

 tjenesteydende virksomheder kan få elektricitetsafgiftsgodtgørelse, når blot  

 de  

 ydelser virksomheden afsætter ikke er direkte nævnt i bilaget til  

 elektricitetsafgiftsloven eller ikke er en integreret del af disse ydelser.  

 Med  

 andre ord er virksomheder, der afsætter tjenesteydelser, alene afskåret fra  

 godtgørelse af elektricitets- og kuldioxidafgift, såfremt aktiviteten direkte  

 er omfattet af bilaget til elektricitetsafgiftsloven.
 For så vidt angår den af regionen anførte højesteretsdom vedr.  

 markedsanalyseinstituttet, har repræsentanten anført, at denne virksomheds  

 aktivitet ikke er sammenlignelig med eller kan sidestilles med de af klageren  

 udøvede aktiviteter, idet klageren ikke afsætter markedsanalyser.
 Repræsentanten har subsidiært gjort gældende, at klagerens  

 aktivitet kan sidestilles med IT-ydelser i bred forstand (herunder  

 edb-bureauydelser), hvilket Landsskatteretten tidligere har anerkendt giver  

 adgang til elektricitets- og kuldioxidafgiftsgodtgørelse, jf.  

 Landsskatterettens kendelse af 5. september 2001 (SKM 2001.611).  

 Repræsentanten  

 har hertil anført, at klagerens aktiviteter kan sammenlignes med  

 IT-branchens,  

 der i dag afsætter en bred vifte af serviceydelser, hvor den teknologiske  

 platform kombineret med medarbejdernes ekspertviden er afgørende for den  

 ydelse, der leveres.
 Landsskatteretten skal  

 udtale:
I medfør af elektricitetsafgiftslovens § 11, stk. 1, kan  

 momsregistrerede virksomheder, bortset fra de i stk. 2, nævnte tilfælde, få  

 tilbagebetalt afgiften af den af virksomheden forbrugte afgiftspligtige  

 elektricitet.
Endvidere kan der i henhold til kuldioxidafgiftslovens § 9,  

 stk.  

 1, jf. stk. 4, nr. 3, ske tilbagebetaling af 10 % af afgiften efter denne lov  

 for det forbrug, der er fuldt ud tilbagebetalingsberettiget efter § 11, i  

 elektricitetsafgiftsloven.
Som undtagelse hertil fremgår det af elektricitetsafgiftslovens  

 § 11, stk. 2, at tilbagebetaling ikke kan finde sted for så vidt angår  

 afsætning af de i bilaget til loven nævnte ydelser.
Bilaget til  

 elektricitetsafgiftsloven (benævnt: liste over momsregistrerede virksomheder,  

 hvis afsætning af ydelser ikke giver adgang til tilbagebetaling af elafgift)  

 omfatter følgende virksomheder: advokater, arkitekter, bureauer (bl.a.  

 vagtbureauer, ægteskabsbureauer), forlystelser, herunder  

 teaterforestillinger,  

 biografforestillinger m.v., landinspektører, mæglere, reklame, revisorer,  

 rådgivende ingeniører.
 Landsskatteretten bemærker, at det er de i den pågældende  

 virksomhed udøvede aktiviteter, og ikke dens betegnelse, der er afgørende  

 for,  

 hvorvidt virksomheden er omfattet af det nævnte bilag.
Landsskatteretten finder, at klagerens aktivitet med  

 oversættelsesvirksomhed er at anse som bureau omfattet af bilaget til  

 elektricitetsafgiftsloven.
Retten har herved henset til  

 oversættelsesvirksomhed  

 ikke kan betragtes som salg af en vare, men må anses som levering af en  

 service/tjenesteydelse.
Det forhold, at der i forbindelse med klagerens  

 aktivitet er anvendt edb i et større omfang, findes ikke at ændre herved, jf.  

 Højesterets dom af 8. august 2001, refereret i UfR 2001, 2280. Retten finder  

 endvidere, at den rådgivning som klageren udøver har en så nær forbindelse  

 til  

 oversættelsesaktiviteten, at rådgivningsaktiviteten ikke skal vurderes  

 adskilt  

 herfra.
Retten finder endelig ikke, at klageren kan sidestilles med et  

 edb-bureau, idet de af klageren leverede ydelser ikke kan betegnes som  

 edb-mæssige produktionsopgaver for andre.
 Den påklagede afgørelse stadfæstes derfor.
