 Herved bekendtgøres lov om skattemæssige afskrivninger  

 m.v., jfr. lovbekendtgørelse, nr. 424 af 10. august 1981 med de ændringer og  

 tilføjelser, der følger af lov nr. 197 af 18. maj 1982 om ændring af  

 afskrivningsloven og forskellige andre skattelove (Pristalsregulering af  

 afskrivningsgrundlaget m.v.), lov nr. 270 af 9. juni 1982 om ændring af  

 afskrivningsloven (Personbiler m.v.) og lov nr. 246 af 9. juni 1982 om  

 ændring af forskellige skattelove (Avancebeskatning af fast ejendom m.v.).
 § 1.  (* 1) De i denne lov givne regler om  

 skattemæssige afskrivninger m.v. finder anvendelse på maskiner, inventar og  

 lignende driftsmidler, der benyttes erhvervsmæssigt, på skibe til  

 erhvervsmæssig brug, på bygninger og på dræningsanlæg på jordbrugsbedrifter.  

 Reglerne gælder desuden, hvor de nævnte aktiver benyttes til forsøgs- eller  

 forskningsvirksomhed, som er knyttet til den skattepligtiges erhverv.
Maskiner, inventar og lignende  

 driftsmidler, der udelukkende benyttes § 2.  (* 2) Skattemæssig afskrivning foretages under  

 et for samtlige de til en skattepligtigs erhvervsvirksomhed hørende maskiner,  

 inventar og lignende driftsmidler, der udelukkende benyttes erhvervsmæssigt,  

 jfr. dog § 6A og § 12, stk. 2. Afskrivningsgrundlaget opgøres efter  

 saldometoden efter reglerne i stk. 2-4 og stk. 6.
 Stk. 2.  Saldoværdien ved indkomstårets begyndelse udgør  

 det beløb, hvortil de i tidligere indkomstår anskaffede aktiver er nedskrevet  

 ved skattemæssige afskrivninger.
Stk. 3.  Saldoværdien ved indkomstårets begyndelse med  

 fradrag af salgssummen for driftsmidler, der er solgt i indkomstårets løb,  

 reguleres ved indkomstårets slutning med samme procent som den, hvormed  

 reguleringspristallet for april i indkomståret er ændret i forhold til  

 reguleringspristallet for april året før.
De årlige procentvise ændringer  

 opgøres på grundlag af reguleringspristallet, der har januar 1980 = 100, og  

 afrundes til hele procenter.
Hvis indkomståret ikke er sammenfaldende med  

 kalenderåret, sker reguleringen på grundlag af reguleringspristallet for  

 april i det kalenderår, som indkomståret træder i stedet for, sammenholdt med  

 reguleringspristallet for april året før.
Den procent, hvormed  

 reguleringspristallet i et indkomstår er ændret i forhold til  

 reguleringspristallet for april året før, kan kun danne grundlag for en  

 pristalsregulering af samme afskrivningsgrundlag.
Hvor flere indkomstår  

 træder i stedet for samme kalenderår, foretages pristalsreguleringen ved  

 slutningen af det første indkomstår.
 Stk. 4.  Indkomstårets skattemæssige afskrivninger  

 foretages på grundlag af den afskrivningsberettigede saldoværdi, som består  

 af det efter stk. 3 opgjorte beløb med tillæg af fem sjettedele af  

 anskaffelsessummen for driftsmidler, der er anskaffet i indkomståret.
 Stk. 5.  Afskrivning skal foretages med hele procenter  

 og kan højst udgøre 30 pct. af den afskrivningsberettigede saldoværdi, jfr.  

 dog § 6A.
Stk. 6.  Ved indkomstårets slutning opgøres det beløb,  

 der i henhold til stk. 2 skal overføres til næste indkomstår.
Beløbet opgøres  

 som den afskrivningsberettigede saldoværdi efter stk. 4 med fradrag af årets  

 skattemæssige afskrivninger og med tillæg af en sjettedel af  

 anskaffelsessummen for driftsmidler, der er anskaffet i indkomståret.
 Stk. 7.  Udgifter til forbedring behandles på samme måde  

 som anskaffelsessummer og indgår således i afskrivningsgrundlaget efter  

 reglerne i stk. 2 og 4 samt stk. 6.
 Stk. 8.  Forsikrings- eller erstatningssummer vedrørende  

 et driftsmiddel, der udgår af driften i anledning af en skade, der er  

 overgået det, behandles på samme måde som beløb, der indvindes ved salg af  

 det pågældende driftsmiddel.
 § 3.  Anskaffelsessummen for driftsmidler, hvis  

 levealder må antages ikke at overstige 3 år, kan uanset bestemmelsen i § 2  

 fradrages fuldt ud i den skattepligtige indkomst for det indkomstår, hvori  

 anskaffelsen finder sted.
 Stk. 2.  (* 3) Reglen i stk. 1 finder tillige anvendelse  

 på driftsmidler med en anskaffelsespris på 1.800 kr. eller derunder, selv om  

 levetiden er 3 år eller derover.
 Stk. 3.  Fradrages anskaffelsessummen for et  

 driftsmiddel ikke fuldt ud i den skattepligtige indkomst i medfør af stk. 1  

 eller 2, overføres den i anskaffelsesåret til afskrivning efter reglerne i §  

 2.
 Stk. 4.  Anskaffelsessummen for et driftsmiddel af den i  

 stk. 1 og 2 nævnte art skal i sin helhed behandles enten efter reglerne i  

 stk. 1-2 eller efter reglen i stk. 3.
 Stk. 5.  Sælges et driftsmiddel, hvis anskaffelsessum i  

 medfør af stk. 1 eller 2 fuldt ud er fradraget i den skattepligtige indkomst  

 for anskaffelsesåret, skal salgssummen fuldt ud medregnes i den  

 skattepligtige indkomst for det indkomstår, hvori afhændelsen finder sted,  

 jfr. dog § 6. Forsikrings- eller erstatningssummer vedrørende sådanne  

 driftsmidler behandles på samme måde som beløb, der indvindes ved salg af de  

 pågældende driftsmidler.
 Stk. 6.  I det indkomstår, hvori en virksomhed  

 påbegyndes, og det følgende indkomstår kan reglen i stk. 2 kun anvendes på  

 driftsmidler til en samlet anskaffelsessum på indtil 50.000 kr.
§ 4.  (* 4) Udgift til reparation af et skadelidt  

 driftsmiddel fradrages i den skattepligtige indkomst for det indkomstår,  

 hvori reparationen foretages.
Er der udbetalt en forsikring eller erstatning  

 i anledning af skaden, udgør fradraget dog kun det beløb, hvormed  

 reparationsudgiften måtte overstige forsikrings- eller erstatningssummen.
 Stk. 2.  Hvis forsikrings- eller erstatningssummen er  

 større end reparationsudgiften, skal det overskydende beløb fradrages i  

 saldoværdien efter § 2.
 Stk. 3.  Som reparationsudgifter betragtes udgifter, der  

 medgår til at sætte aktivet i den stand, hvori det befandt sig ved skadens  

 indtræden.
 § 5.  (* 5) Er der som følge af, at salgssummer m.v.  

 skal fradrages i afskrivningsgrundlaget, fremkommet en negativ saldo, der  

 ikke er udlignet ved anskaffelser eller på den i stk. 2 anførte måde, skal  

 den negative saldo pristalsreguleres efter § 2, stk. 3. Er den  

 pristalsregulerede negative saldo ikke udlignet ved anskaffelser foretaget  

 senest i løbet af det følgende indkomstår, skal den udlignes helt derved, at  

 beløbet medregnes ved opgørelsen af den skattepligtige indkomst for  

 sidstnævnte indkomstår.
 Stk. 2.  Den skattepligtige kan i det indkomstår, hvori  

 en negativ saldo fremkommer, udligne saldoen helt eller delvis ved at  

 medregne beløbet eller en del af dette i den skattepligtige indkomst for  

 nævnte indkomstår.
Stk. 3.  Ministeren for skatter og afgifter kan, når  

 ganske særlige omstændigheder taler herfor, forlænge fristen for udligning af  

 et negativt saldobeløb.
Den negative saldo pristalsreguleres i så fald ved  

 slutningen af hvert indkomstår, indtil saldoen er fuldt udlignet ved  

 anskaffelser.
Det negative saldobeløb skal dog ikke pristalsreguleres for det  

 år, hvori saldoen udlignes.
Tilladelsen kan gøres betinget af, at der stilles  

 sikkerhed for skattebetalingen.
§ 6.  Afhændes, afstås eller opgives en virksomhed,  

 kan der ikke for det indkomstår, hvori afhændelsen, afståelsen eller ophøret  

 finder sted (ophørsåret), afskrives på driftsmidler af den i dette afsnit  

 nævnte art.
Bestemmelserne i § 3, stk. 1 og 2, finder ej heller anvendelse  

 for ophørsåret.
Overstiger salgssummerne for de i ophørsåret afhændede  

 driftsmidler saldoværdien ved ophørsårets begyndelse med tillæg af beløb, der  

 i ophørsåret er anvendt til nyanskaffelser, forholdes der med hensyn til  

 forskelsbeløbet i overensstemmelse med reglerne i lov om særlig indkomstskat  

 m.v.
Hvis saldoen ved ophørsårets begyndelse er negativ, udgør den særlige  

 indkomst det beløb, hvormed salgssummerne med tillæg af et positivt beløb lig  

 den negative saldo overstiger udgifterne til nyanskaffelser i ophørsåret.
 Stk. 2.  Til de i stk. 1 nævnte salgssummer henregnes  

 også beløb, der indvindes ved salg af driftsmidler, hvis anskaffelsessummer i  

 medfør af bestemmelserne i § 3, stk. 1 og 2, fuldt ud er bragt til fradrag  

 ved opgørelsen af den skattepligtige indkomst for indkomstår forud for  

 ophørsåret.
Stk. 3.  Såfremt salgssummerne i de i stk. 1 nævnte  

 tilfælde er mindre end saldoværdien ved ophørsårets begyndelse med tillæg af  

 beløb, der i ophørsårets løb er anvendt til nyanskaffelser, forholdes der med  

 hensyn til fradrag af forskelsbeløbet i overensstemmelse med reglerne i lov  

 om særlig indkomstskat m.v.
Det samme gælder, hvis salgssummerne med tillæg  

 af et til en eventuel negativ saldo ved ophørsårets begyndelse svarende  

 positivt beløb er mindre end udgifterne til nyanskaffelser i ophørsåret.
 Stk. 4.  Ved anvendelsen af foranstående bestemmelser  

 sidestilles forsikrings- eller erstatningssummer med salgssummer.
§ 6A. (* 6) Anskaffelsessummen for automobiler, som af ejeren udelukkende  

 benyttes erhvervsmæssigt, men som er indregistreret indgår ikke i den i § 2 omhandlede saldoværdi, når anskaffelsessummen  

 overstiger en for anskaffelsesåret fastsat beløbsgrænse.
Grundbeløbet for  

 denne beløbsgrænse er 78.400 kr., og det reguleres efter udskrivningslovens §  

 4.
Stk. 2.  Det beløb, hvormed anskaffelsessummen  

 overstiger beløbsgrænsen i stk. 1, opføres for hvert enkelt automobil i  

 selvangivelsen eller det denne vedlagte regnskab som en særlig aktivpost, der  

 ikke kan gøres til genstand for skattemæssige afskrivninger.  

 Forbedringsudgifter opføres på den særlige aktivpost for vedkommende  

 automobil og kan ej heller gøres til genstand for skattemæssige  

 afskrivninger.
Fra og med året efter anskaffelsesåret pristalsreguleres  

 beløbet på den særlige aktivpost efter § 2, stk. 3. Forbedringsudgifter  

 pristalsreguleres ikke i det år, hvori udgiften afholdes.
Stk. 3.  Et beløb svarende til beløbsgrænsen i stk. 1  

 afskrives særskilt for hver enkelt bil.
Afskrivning kan i anskaffelsesåret  

 foretages med indtil 25 pct. af dette beløb.
For hvert af de følgende  

 indkomstår pristalsreguleres den uafskrevne del af beløbet.
Afskrivning kan  

 foretages med indtil 30 pct. af det pristalsregulerede beløb.
Stk. 4.  Afstås en bil, som afskrives særskilt i henhold  

 til bestemmelserne i stk. 3, kan der ikke foretages skattemæssig afskrivning  

 i afståelsesåret.
Afskrivningsgrundlaget kan heller ikke pristalsreguleres i  

 dette år.
Såfremt afståelsessummen overstiger summen af de uafskrevne  

 pristalsregulerede beløb ved afståelsesårets begyndelse, forhøjet med  

 eventuelle forbedringsudgifter afholdt i afståelsesåret, skal fortjenesten  

 medregnes ved opgørelsen af den skattepligtige indkomst for det indkomstår,  

 hvori afståelsen finder sted.
Er afståelsessummen mindre end summen af de  

 uafskrevne pristalsregulerede beløb ved indkomstårets begyndelse, forhøjet  

 med eventuelle forbedringsudgifter afholdt i afståelsesåret, kan tabet  

 fradrages ved opgørelsen af den skattepligtige indkomst for afståelsesåret,  

 dog kun i det omfang tabet overstiger det pristalsregulerede beløb på den  

 særskilte aktivpost.
I de i lov om særlig indkomstskat m.v. § 2, stk. 1, nr.  

 1, omhandlede tilfælde medregnes de nævnte fortjenester og tab dog til den  

 særlige indkomst.
Stk. 5.  Bestemmelserne i § 32, stk. 1, jfr. stk. 4,  

 finder tilsvarende anvendelse, når den skattepligtige Bestemmelsen under b) finder dog kun anvendelse, når automobilets værdi i  

 handel og vandel på omregistreringstidspunktet overstiger beløbsgrænsen i  

 stk. 1.
 Stk. 6.  I øvrigt finder reglerne i afsnit I anvendelse  

 på de i stk. 1 omhandlede automobiler, i det omfang reglerne er forenelige  

 med bestemmelserne i stk. 1-4.
 § 7.  Et driftsmiddel betragtes i henseende til  

 bestemmelserne i dette afsnit som anskaffet, når levering har fundet sted.
Maskiner, inventar og lignende  

 driftsmidler, der benyttes både til § 8.  (* 7) Afskrivning på maskiner, inventar og  

 lignende driftsmidler, der benyttes både til erhvervsmæssige og til private  

 formål, skal foretages særskilt for hvert enkelt driftsmiddel.
Af det  

 afskrivningsbeløb, som beregnes efter de i det følgende givne regler, kan som  

 skattemæssig afskrivning alene fradrages et beløb, som svarer til den  

 erhvervsmæssige andel i driftsmidlets benyttelse i det pågældende indkomstår.
Stk. 2.  Afskrivning kan i anskaffelsesåret beregnes med  

 indtil 25 pct. af anskaffelsessummen.
Overstiger anskaffelsessummen  

 beløbsgrænsen i § 6A, stk. 1, nedsættes det beløb, hvoraf afskrivningen kan  

 beregnes, dog med det overskydende beløb.
For hvert af de følgende indkomstår  

 pristalsreguleres den uafskrevne del af anskaffelsessummen efter § 2, stk. 3.  

 Afskrivning kan beregnes med indtil 30 pct. af det afskrivningsberettigede  

 pristalsregulerede beløb, der henstår uafskrevet ved indkomstårets  

 begyndelse.
Den del af anskaffelsessummen, der overstiger beløbsgrænsen i §  

 6A, stk. 1, opføres og pristalsreguleres i selvangivelsen eller det vedlagte  

 regnskab som en særlig aktivpost.
Afskrivning skal altid foretages med hele  

 procenter.
Stk. 3.  Afholdes der med hensyn til de i dette afsnit  

 omhandlede driftsmidler udgifter til forbedring, kan afskrivning beregnes på  

 disse udgifter efter reglerne i stk. 1 og 2 på samme måde som på  

 anskaffelsesudgifter vedrørende sådanne driftsmidler.
Forbedringsudgifter  

 afskrives sammen med det driftsmiddel, de vedrører.
Der kan ikke beregnes  

 afskrivning på forbedringsudgifter vedrørende driftsmidler, hvis oprindelige  

 anskaffelsessum har oversteget beløbsgrænsen i § 6A, stk. 1. Sådanne  

 forbedringsudgifter opføres på den i stk. 2, 5. punktum, nævnte særlige  

 aktivpost for vedkommende driftsmiddel.
Forbedringsudgifter pristalsreguleres  

 ikke i det år, hvori udgiften afholdes.
Stk. 4.  Afskrivningsgrundlaget for driftsmidler, der  

 indgår i en vindmølle, nedsættes dog ikke til den i § 8, stk. 2, nævnte  

 beløbsgrænse.
Forbedringsudgifter på sådanne driftsmidler afskrives sammen  

 med det driftsmiddel de vedrører.
§ 9.  (* 8) Afstås et af de i dette afsnit omhandlede  

 driftsmidler, kan der ikke for afståelsesåret beregnes afskrivning på det  

 solgte driftsmiddel.
Afskrivningsgrundlaget kan heller ikke pristalsreguleres  

 i dette år.
Såfremt afståelsesummen overstiger summen af de uafskrevne  

 pristalsregulerede beløb ved afståelsesårets begyndelse, forhøjet med  

 eventuelle forbedringsudgifter afholdt i afståelsesåret, skal den del af  

 avancen, som svarer til forholdet mellem de i tidligere indkomstår foretagne  

 skattemæssige afskrivninger og de samlede beregnede afskrivninger for disse  

 indkomstår, medregnes i den skattepligtige indkomst for afståelsesåret.
Ved  

 beregningen af summen af de uafskrevne pristalsregulerede beløb ved  

 afståelsesårets begyndelse fragår de for de enkelte indkomstår beregnede  

 afskrivninger.
Stk. 2.  Hvis afståelsessummen er mindre end summen af  

 de uafskrevne pristalsregulerede beløb ved afståelsesårets begyndelse,  

 forhøjet med eventuelle forbedringsudgifter afholdt i afståelsesåret, kan en  

 del af forskelsbeløbet fradrages i den skattepligtige indkomst for  

 afståelsesåret.
Ved opgørelsen af den fradragsberettigede del nedsættes  

 forskelsbeløbet med det beløb, som i henhold til § 8, stk. 2, er opført og  

 pristalsreguleret på den særskilte aktivpost.
Af det således nedsatte  

 forskelsbeløb kan den del fradrages, der svarer til forholdet mellem de  

 skattemæssige afskrivninger og de samlede beregnede afskrivninger.
Ved  

 beregningen af summen af de uafskrevne pristalsregulerede beløb ved  

 afståelsesårets begyndelse finder stk. 1, 4. punktum, tilsvarende anvendelse.
§ 10.  (* 9) Udgår et af reglerne i dette afsnit  

 omfattet driftsmiddel af driften i anledning af en skade, der er overgået  

 det, kan der ikke afskrives på driftsmidlet i det indkomstår, hvori skaden er  

 indtruffet.
Afskrivningsgrundlaget kan heller ikke pristalsreguleres i dette  

 år.
Såfremt den i anledning af skaden eventuelt udbetalte forsikrings- eller  

 erstatningssum med tillæg af beløb, der måtte blive indvundet ved afståelse  

 af det skadelidte driftsmiddel, er mindre end summen af de uafskrevne  

 pristalsregulerede beløb ved afståelsesårets begyndelse, kan en del af  

 forskelsbeløbet fradrages i den skattepligtige indkomst for det indkomstår,  

 hvori skaden er indtruffet.
Ved opgørelsen af det fradragsberettigede beløb  

 finder bestemmelsen i § 9, stk. 2, tilsvarende anvendelse.
Overstiger den  

 eventuelle forsikrings- eller erstatningssum med tillæg af beløb, der måtte  

 blive indvundet ved afståelse af det skadelidte driftsmiddel, det uafskrevne  

 pristalsregulerede beløb ved afståelsesårets begyndelse, vil en efter  

 reglerne i § 9, stk. 1, beregnet del af forskelsbeløbet være at medregne i  

 den skattepligtige indkomst.
Ved beregningen af summen af de uafskrevne  

 pristalsregulerede beløb ved afståelsesårets begyndelse finder § 9, stk. 1,  

 4. punktum, tilsvarende anvendelse.
Stk. 2.  Såfremt der til reparation af et skadelidt  

 driftsmiddel afholdes udgifter, der overstiger den i anledning af skaden  

 eventuelt udbetalte forsikrings- eller erstatningssum, kan det overskydende  

 beløb fradrages i den skattepligtige indkomst, såfremt skaden er sket under  

 erhvervsmæssig benyttelse af driftsmidlet.
Er skaden sket under anden  

 benyttelse af driftsmidlet, kan fradrag ikke finde sted.
Overstiger den  

 eventuelle forsikrings- eller erstatningssum reparationsudgifterne, vil en så  

 stor del af det overskydende beløb, som svarer til forholdet mellem de for  

 tidligere indkomstår foretagne skattemæssige afskrivninger og de samlede  

 beregnede afskrivninger på driftsmidlet for disse indkomstår, være at  

 medregne i den skattepligtige indkomst.
 § 11.  Et driftsmiddel betragtes i henseende til  

 bestemmelserne i dette afsnit som anskaffet, når levering har fundet sted.
Skibe til erhvervsmæssig brug § 12.  (* 10) Skattemæssig afskrivning foretages under  

 et for samtlige skibe, der hører til en skattepligtigs virksomhed og  

 udelukkende benyttes erhvervsmæssigt.
 Stk. 2.  Reglerne i dette afsnit gælder også maskiner,  

 inventar og lignende driftsmidler, der benyttes erhvervsmæssigt om bord på  

 skibe.
 § 13.  (* 10) Med de undtagelser, der fastsættes i det  

 følgende, finder de i afsnit I givne regler om afskrivning m.v. på maskiner,  

 inventar og lignende driftsmidler, der udelukkende benyttes erhvervsmæssigt,  

 i det hele anvendelse på skibe, der benyttes erhvervsmæssigt.
 § 14.  Når kontrakt om bygning af et skib er indgået,  

 kan der foretages forskudsafskrivning på den aftalte byggesum, såfremt denne  

 andrager mindst 200.000 kr.
Stk. 2.  Forskudsafskrivning kan første gang foretages  

 for det indkomstår, hvori kontrakten er indgået.
Forskudsafskrivning kan  

 endvidere foretages i de følgende indkomstår, for så vidt disse ligger forud  

 for det, hvori levering finder sted.
Stk. 3.  Forskudsafskrivning kan i alt højst andrage 30  

 pct. af den aftalte byggesum.
Inden for den i stk. 2 nævnte periode kan den  

 skattepligtige placere forskudsafskrivningen efter ønske; dog kan i intet  

 indkomstår afskrives mere end 15 pct. af byggesummen.
 Stk. 4.  Foretages forskudsafskrivning på et skib i et  

 indkomstår, for hvilket saldoværdien for virksomhedens øvrige skibe er  

 negativ, skal såvel den samlede forskudsafskrivning i medfør af stk. 3, 1.  

 pkt., som forskudsafskrivningen for det pågældende indkomstår efter stk. 3,  

 2. pkt., formindskes med et beløb lig den negative saldo.
 Stk. 5.  I den periode, hvori forskudsafskrivning kan  

 foretages, påvirker forskudsafskrivningen ikke saldoværdien for virksomhedens  

 øvrige skibe.
 § 15.  I det indkomstår, hvori der sker levering af et  

 skib, på hvilket forskudsafskrivning er foretaget, indgår skibets  

 anskaffelsessum med fradrag af de foretagne forskudsafskrivninger i  

 afskrivningsgrundlaget for virksomhedens øvrige skibe efter reglerne i § 2,  

 jfr. § 13.
§ 15A.
I de tilfælde, der er nævnt i § 6, stk. 1, 3. og 4. pkt., samt stk.  

 3, medregnes fortjeneste eller tab ved afhændelse af skibe eller  

 skibsanparter ved opgørelsen af skattepligtig almindelig indkomst, såfremt  

 den skattepligtige har anskaffet skibet eller anparten på et tidspunkt, der  

 ligger mindre end 5 år forud for afhændelsen.
 Stk. 2.  Har den skattepligtige samtidig med  

 afhændelser, der omfattes af stk. 1, afhændet andre virksomheden tilhørende  

 skibe eller skibsanparter, opgøres fortjenesten eller tabet ved de  

 afhændelser, der omfattes af stk. 1, særskilt.
 § 16.  Ophæves en kontrakt om bygning af et skib, skal  

 et beløb lig summen af de foretagne forskudsafskrivninger på skibet medregnes  

 i den skattepligtige indkomst for det indkomstår, hvori ophævelsen sker.
§ 17.  I tilfælde af salg af retten i henhold til en  

 kontrakt om bygning af et skib skal fortjeneste eller tab herved tages i  

 betragtning ved opgørelsen af sælgerens skattepligtige indkomst for det  

 indkomstår, hvori salget sker.
Har forskudsafskrivning fundet sted, skal de  

 foretagne forskudsafskrivninger tages i betragtning ved opgørelsen af avance  

 eller tab.
 Stk. 2.  Ved anvendelsen af bestemmelsen i stk. 1  

 betragtes udbetaling af forsikrings- eller erstatningssum som salg af den  

 pågældende kontrakt.
Bygninger § 18.  (* 11) Skattemæssig afskrivning efter reglerne  

 i § 19A og § 22 kan foretages på følgende bygninger, der benyttes  

 erhvervsmæssigt:
 Stk. 2.  Ligningsrådet kan tillade, at reglerne i stk.  

 1, litra a)-b), anvendes på bygninger, som efter rådets skøn kan sidestilles  

 med de der nævnte.
Stk. 3.  Afskrivning kan ikke foretages på  

 kontorbygninger, jfr. dog stk. 1, litra c)-d), eller bygninger, der anvendes  

 til beboelse eller hertil knyttede formål.
Beboelsesbygninger, der benyttes  

 erhvervsmæssigt og er beliggende i udlandet, kan dog gøres til genstand for  

 skattemæssig afskrivning, når de på grund af ganske særlige omstændigheder,  

 herunder navnlig klimatiske forhold, er udsat for fysisk forringelse som  

 nævnt i stk. 1, litra d).
 Stk. 4.  (* 12) Afskrivning kan ikke foretages på  

 hoteller og plejehjem, der er opdelt i ejerlejligheder.
 § 19.  På særlige installationer, såsom  

 centralvarmeanlæg, elevatorer o.lign., kan skattemæssig afskrivning foretages  

 efter reglerne i § 23.
 Stk. 2.  Der kan dog ikke foretages skattemæssig  

 afskrivning på særlige installationer i beboelsesejendomme med en eller to  

 selvstændige lejligheder (en- eller tofamilieshuse). Ejere af  

 ejerlejligheder, der benyttes til beboelse, kan ikke foretage skattemæssig  

 afskrivning på særlige installationer i den bygning, hvori ejerlejligheden  

 findes.
 § 19A. (* 13) Anskaffelses- og afståelsessummen for bygninger og  

 installationer i afskrivningsberettigede bygninger omregnes til kontantværdi  

 efter regler, der fastsættes af ministeren for skatter og afgifter.  

 Skattemæssige afskrivninger foretages på grundlag af den således omregnede  

 anskaffelssum, jfr. dog stk. 2.
Stk. 2.  Afskrivningsgrundlaget reguleres ved slutningen  

 af hvert indkomstår med samme procent som den, hvormed reguleringspristallet  

 for april i indkomståret er ændret i forhold til reguleringspristallet for  

 april året før.
De årlige procentvise ændringer opgøres på grundlag af  

 reguleringspristallet, der har januar 1980 = 100, og afrundes til hele  

 procenter.
Grundlaget kan dog ikke reguleres i anskaffelsesåret.
Hvis  

 indkomståret ikke er sammenfaldende med kalenderåret, sker reguleringen på  

 grundlag af reguleringspristallet for april i det kalenderår, som  

 indkomståret træder i stedet for, sammenholdt med reguleringspristallet for  

 april året før.
Den procent, hvormed reguleringspristallet i et indkomstår er  

 ændret i forhold til reguleringspristallet for april året før, kan kun danne  

 grundlag for en pristalsregulering af samme afskrivningsgrundlag.
Hvor flere  

 indkomstår træder i stedet for samme kalenderår, foretages  

 pristalsreguleringen ved slutningen af det første indkomstår.
 Stk. 3.  I de i § 20 omhandlede tilfælde  

 pristalsreguleres såvel den del af anskaffelsessummens kontantværdi, der  

 danner grundlag for skattemæssige afskrivninger, som den øvrige del af  

 anskaffelssummens kontantværdi.
 § 20.  Anvendes kun en del af en bygning til formål,  

 der berettiger til afskrivning efter § 18, kan skattemæssig afskrivning kun  

 foretages på den del af anskaffelsessummens kontantværdi, der forholdsmæssigt  

 svarer til den nævnte bygningsdels etageareal.
 Stk. 2.  Anvendes under 30 pct. af bygningens etageareal  

 til formål, som berettiger til afskrivning, kan der dog kun afskrives på  

 bygningen, såfremt det nævnte etageareal udgør mindst 300 kvadratmeter.
 § 21.  (* 14) På udgifter til ombygning eller  

 forbedring kan skattemæssig afskrivning foretages efter afskrivningssatserne  

 for den bygning eller installation, de vedrører, jfr. §§ 22-23.
Stk. 2.  Udgifter til ombygning eller forbedring af  

 afskrivningsberettigede bygninger og installationer i afskrivningsberettigede  

 bygninger kan dog i det omfang, årets udgift ikke overstiger 5 pct. af det i  

 stk. 3 anførte beregningsgrundlag, fradrages i den skattepligtige indkomst  

 for det indkomstår, hvori udgiften til ombygningen eller forbedringen  

 afholdes.
Fradraget kan dog ikke foretages i det indkomstår, hvori bygningen  

 afhændes eller nedrives eller installationen afhændes, udskiftes eller  

 nedtages endeligt.
Stk. 3.  Afholdes udgiften til ombygning eller  

 forbedring på en bygning m.v., der er anskaffet den 1. januar 1982 eller  

 senere, er beregningsgrundlaget det pristalsregulerede afskrivningsgrundlag  

 for året før det indkomstår, hvori udgiften kan fradrages.
Er bygningen m.v.  

 anskaffet før denne dato, opgøres beregningsgrundlaget som den del af  

 ejendomsværdien, der kan henføres til afskrivningsberettigede bygninger m.v.  

 Ved opgørelsen benyttes den seneste ejendomsværdi, der er ansat inden  

 begyndelsen af det indkomstår, hvori udgiften til ombygningen eller  

 forbedringen afholdes.
Er denne ejendomsværdi årsreguleret efter  

 vurderingslovens § 2A inden det nævnte indkomstårs begyndelse, benyttes i  

 stedet den årsregulerede ejendomsværdi.
 Stk. 4.  Udgifter, der i medfør af bestemmelsen i stk. 2  

 fuldt ud er fradraget i den skattepligtige indkomst for ombygnings- eller  

 forbedringsåret, indgår ikke i afskrivningsgrundlaget.
§ 22.  (* 15) På de i § 18, stk. 1, litra a), nævnte  

 bygninger kan der fra og med anskaffelsesåret foretages afskrivning med  

 indtil 6 pct. årlig af anskaffelsessummens kontantværdi pristalsreguleret  

 efter bestemmelsen i § 19A, stk. 2. I det indkomstår, hvori summen af de  

 anvendte afskrivningsprocenter overskrider 60, og i de følgende år kan  

 afskrivning dog kun foretages med indtil 2 pct. af anskaffelsessummens  

 pristalsregulerede kontantværdi.
Ved anskaffelsesåret forstås det indkomstår,  

 hvori bygningen erhverves eller fuldføres og tages i brug til et formål, der  

 berettiger til skattemæssig afskrivning.
Stk. 2.  De i stk. 1 nævnte afskrivningssatser samt den  

 i stk. 1, 2. pkt., nævnte sum (60) af anvendte afskrivningsprocenter  

 forhøjes, når det må antages, at bygningen er udsat for en sådan fysisk  

 forringelse, at den trods normal vedligeholdelse vil have mistet sin værdi  

 inden 50 år efter opførelsen.
Forhøjelsen af afskrivningssatserne udgør  

 forskellen mellem på den ene side den sats, som skulle anvendes, såfremt  

 bygningen skulle afskrives med lige store årlige beløb over levetiden, regnet  

 fra opførelsen, og på den anden side den i stk. 1, 2. pkt., nævnte  

 afskrivningssats på 2 pct.
Summen af anvendte afskrivningsprocenter forhøjes  

 til et tal lig med 10 gange den sats, hvortil den i stk. 1, 1. pkt., nævnte  

 afskrivningssats på 6 pct. er forhøjet.
Stk. 3.  På de i § 18, stk. 1, litra b), nævnte  

 bygninger kan der fra og med anskaffelsesåret foretages afskrivning med  

 indtil 4 pct. årlig af anskaffelsessummens kontantværdi pristalsreguleret  

 efter bestemmelsen i § 19A, stk. 2. I det indkomstår, hvori summen af de  

 anvendte afskrivningsprocenter overskrider 40, og i de følgende år kan  

 afskrivning dog kun foretages med 1 pct. af anskaffelsessummens  

 pristalsregulerede kontantværdi.
Reglen i stk. 2 finder tilsvarende  

 anvendelse, når det må antages, at bygningen er udsat for en sådan fysisk  

 forringelse, at den trods normal vedligeholdelse vil have mistet sin værdi  

 inden 100 år efter opførelsen.
 Stk. 4.  Afskrivningssatserne i stk. 1, jfr. stk. 2,  

 finder dog anvendelse på bygninger eller lokaler af den i § 18, stk. 1, litra  

 b), nævnte art, når de på den i § 18, stk. 1, litra c), nævnte måde er  

 knyttet til en bygning, der omfattes af § 18, stk. 1, litra a). Såfremt en  

 bygning, der omfattes af § 18, stk. 1, litra a) eller b), på den foran nævnte  

 måde knytter sig til en bygning, for hvilken afskrivningssatserne forhøjes i  

 medfør af stk. 2 eller stk. 3, 3. punktum, gælder de forhøjede satser og den  

 forhøjede sum af afskrivningsprocenter også for den tilknyttede bygning.
 Stk. 5.  Afskrivning på de i § 18, stk. 1, litra c),  

 nævnte bygninger m.v. sker efter afskrivningssatserne for den bygning,  

 hvortil de er knyttet.
 Stk. 6.  Afskrivning på de i § 18, stk. 1, litra d), og  

 § 18, stk. 3, 2. punktum, nævnte bygninger sker efter afskrivningssatserne i  

 stk. 3.
 Stk. 7.  Summen af de anvendte afskrivningsprocenter for  

 en bygning kan ikke overstige 100.
 § 23.  (* 16) På særlige installationer i bygninger,  

 hvorpå der kan afskrives efter § 18, kan der fra og med anskaffelsesåret  

 foretages afskrivning med indtil 8 pct. årlig af anskaffelsessummens  

 kontantværdi pristalsreguleret efter bestemmelsen i § 19 A, stk. 2. I det  

 indkomstår, hvori summen af de anvendte afskrivningsprocenter overskrider 80,  

 og i de følgende år kan afskrivning dog kun foretages med indtil 4 pct. af  

 anskaffelsessummens pristalsregulerede kontantværdi.
 Stk. 2.  På særlige installationer i andre bygninger kan  

 der i anskaffelsesåret og hvert af de følgende indkomstår foretages  

 skattemæssig afskrivning med 4 pct. af anskaffelsessummen. § 19A finder ikke  

 anvendelse på de her omhandlede installationer.
 Stk. 3.  Må det antages, at den særlige installation er  

 udsat for en sådan fysisk forringelse, at den trods normal vedligeholdelse  

 vil have mistet sin værdi inden 25 år efter installeringen, finder reglen i §  

 22, stk. 2, tilsvarende anvendelse ved forhøjelse af summen af  

 afskrivningsprocenter i stk. 1 og afskrivningssatserne i stk. 1-2.
 Stk. 4.  Summen af de anvendte afskrivningsprocenter for  

 en installation kan ikke overstige 100.
 § 24.  (* 17) Undlades afskrivning efter § 23, stk. 2,  

 helt eller delvis, medfører det ikke ret til forhøjede skattemæssige  

 afskrivninger i senere indkomstår eller til at udstrække afskrivningerne over  

 en længere periode end den, hvorover installationen ellers kunne afskrives.
 Stk. 2.  Afskrivningsgrundlaget kan ikke  

 pristalsreguleres, og der kan ikke foretages skattemæssig afskrivning i det  

 indkomstår, hvori bygningen afhændes eller nedrives eller installationen  

 afhændes, udskiftes eller nedtages endeligt.
Stk. 3.  Ophører den skattepligtige med at anvende  

 bygningen til formål, der berettiger til afskrivning, kan skattemæssig  

 afskrivning på bygningen ikke foretages i de indkomstår, hvor sådan  

 anvendelse ikke har fundet sted.
Der kan heller ikke pristalsreguleres for  

 sådanne indkomstår.
 § 24A. (* 18) Ophævet.
§ 25.  Skattemæssig afskrivning skal foretages  

 særskilt for hver enkelt bygning og hver enkelt installation.
Såfremt  

 installationer vedrørende en bygning er anskaffet samtidig og afskrives med  

 samme sats, kan afskrivning dog foretages under et for de pågældende  

 installationer.
Hvor en bygning og dens installationer er anskaffet samtidig  

 og afskrives med samme sats, kan afskrivning også foretages under et.
 Stk. 2.  Reglerne i stk. 1 finder tilsvarende anvendelse  

 på udgifter til ombygning eller forbedring.
§ 26.  (* 19) Hvis der på en bygning eller  

 installation sker en skade, der ikke kan udbedres ved normal vedligeholdelse,  

 kan afskrivning fra og med det indkomstår, hvor skaden indtræffer, kun  

 beregnes af den del af erhvervelsessummens pristalsregulerede kontantværdi,  

 som svarer til forholdet mellem bygningens eller installationens værdi efter  

 skadens indtræden og værdien umiddelbart forinden.
Med hensyn til udgifter,  

 der anvendes til udbedring af en sådan skade, finder reglen i § 21  

 anvendelse, jfr. dog § 26A.
 § 26A. (* 20) Såfremt en skattepligtig i forbindelse med genopførelse af  

 en skadelidt ejendom, for hvilken han har modtaget en erstatnings- eller  

 forsikringssum, har begæret skattefritagelse i medfør af § 10 i lov om  

 beskatning af fortjeneste ved afståelse af fast ejendom, gælder reglerne i  

 stk. 2-6.
Stk. 2.  Såfremt det beløb, der anvendes til  

 genopførelse, ikke er større end forsikrings- eller erstatningssummen,  

 foretages de årlige afskrivninger med procentdele af de pristalsregulerede  

 afskrivningsberettigede anskaffelses- og forbedringsudgifter m.v., der var  

 afholdt, før skaden skete.
I indkomstårene efter skadens indtræden kan de  

 samlede afskrivninger højst udgøre det beløb, hvortil de nævnte udgifter var  

 nedskrevet ved udgangen af det seneste indkomstår før skadens indtræden, idet  

 beløbet pristalsreguleres efter § 19A, stk. 2. Uanset genopførelsen medregnes  

 de fra og med anskaffelsesåret anvendte afskrivningsprocenter ved opgørelsen  

 af den afskrivningsprocent, der kan afskrives med efter § 22, stk. 1, § 22,  

 stk. 2, og § 23, stk. 1.
Stk. 3.  Er det beløb, der anvendes til genopførelse,  

 større end forsikrings- eller erstatningssummen, kan den skattepligtige  

 udover de i stk. 2 nævnte afskrivninger foretage afskrivninger på den del af  

 det overskydende beløb, der kan anses for anvendt på afskrivningsberettigede  

 bygninger eller installationer.
Afskrivningerne på det overskydende beløb  

 foretages efter reglerne om afskrivning på ombygnings- og  

 forbedringsudgifter.
 Stk. 4.  Afskrivningerne i tiden efter genopførelsen  

 foretages efter afskrivningssatserne for bygninger og installationer af den  

 art, der nu findes på ejendommen.
Stk. 5.  Reglerne i § 25 om særskilt afskrivning på de  

 enkelte bygninger og installationer gælder også for afskrivning efter stk.  

 2-4. De afskrivningsberettigede beløb, der er nævnt i stk. 2 og 3, fordeles  

 skønsmæssigt på de afskrivningsberettigede bygninger m.v., der findes efter  

 genopførelsen.
Ved skønnet lægges der vægt på, hvad der efter det enkelte  

 formuegodes værdi og beskaffenhed må anses for en rimelig anpart i det  

 samlede afskrivningsgrundlag.
 Stk. 6.  Har den skattepligtige i medfør af § 29A  

 begæret sig fritaget for, at en fortjeneste som nævnt i § 29 medregnes i hans  

 særlige indkomst, skal de afskrivningsberettigede beløb, der er nævnt i stk.  

 2 og 3, nedsættes ved forlods afskrivning efter § 29A, stk. 1, 2. pkt.
§ 27.  (* 21) Når en afskrivningsberettiget bygning  

 nedrives, kan der foretages et fradrag i den skattepligtige indkomst for det  

 indkomstår, hvori nedrivningen sker.
Fradraget svarer til det før  

 nedrivningen pristalsregulerede afskrivningsgrundlag, nedsat med de  

 skattemæssige pristalsregulerede afskrivninger og med den eventuelle  

 afståelsessum for materialer m.v.
Det samme gælder, når en  

 afskrivningsberettiget installation udskiftes eller nedtages endeligt.  

 Fradrag efter 1. punktum kan dog kun foretages, når den skattepligtige i  

 mindst 5 år før nedrivningen har ejet bygningen og i dette tidsrum har  

 anvendt den til et formål, der berettiger til skattemæssig afskrivning.
 § 28.  (* 22) Ophævet.
§ 29.  (* 23) Ved salg af bygninger samt særlige  

 installationer i bygninger, hvorpå der kan afskrives efter § 18, forholdes  

 der i overensstemmelse med § 2, nr. 2, i lov om særlig indkomstskat m.v.
Den  

 særlige indkomst omfatter den ved salget eventuelt indvundne fortjeneste, dog  

 højst et beløb lig summen af samtlige skattemæssige pristalsregulerede  

 afskrivninger, herunder de pristalsregulerede forlods afskrivninger og  

 forskudsafskrivninger på det solgte formuegode.
Ved denne opgørelse  

 pristalsreguleres forlods afskrivninger og forskudsafskrivninger på den i §  

 19A, stk. 2, anførte måde fra året efter anskaffelsen eller forlods  

 afskrivningen og indtil det år, hvori afståelse finder sted.
Fortjenesten  

 opgøres som forskellen mellem på den ene side afståelsessummen og på den  

 anden side de afskrivningsberettigede udgifter til anskaffelse, forbedringer  

 m.v., der efter eventuel forlods afskrivning eller forskudsafskrivning er  

 pristalsreguleret indtil det år, hvori afståelse finder sted, og med fradrag  

 af de skattemæssige pristalsregulerede afskrivninger, bortset fra forlods  

 afskrivninger og forskudsafskrivninger.
De skattemæssige pristalsregulerede  

 afskrivninger beregnes som en procentdel af det beløb, hvorpå afskrivningene  

 kunne foretages i året før afståelsesåret.
Denne procentdel udfindes ved at  

 sammentælle de efter anskaffelsen anvendte afskrivningsprocenter.
Er der  

 foretaget forlods afskrivning i et senere indkomstår end anskaffelsesåret, er  

 det dog de afskrivningsprocenter, der er anvendt fra og med det år, hvori  

 forlods afskrivningen er foretaget, der skal sammentælles og beregnes af det  

 beløb, hvorpå afskrivningerne kunne foretages i året før afståelsesåret.
I  

 dette tilfælde skal de for tidligere indkomstår foretagne afskrivninger  

 tillige pristalsreguleres fra året efter det år, hvori afskrivningen er  

 foretaget, og indtil det år, hvori afståelse finder sted.
Eventuelt tab kan  

 hverken fradrages ved opgørelsen af den skattepligtige særlige indkomst eller  

 ved opgørelsen af den skattepligtige almindelige indkomst.
Stk. 2.  Bestemmelserne i stk. 1, første og sidste pkt.,  

 finder tilsvarende anvendelse ved salg af bygninger, hvorpå der efter den i §  

 29C, stk. 1, omhandlede regel ikke er foretaget afskrivning efter reglerne i  

 dette afsnit som følge af, at bygningerne er opført på lejet grund.
Det samme  

 gælder ved salg af ejendomme, på hvilke der hviler en hjemfaldsforpligtelse  

 eller anden forpligtelse af lignende art.
Den særlige indkomst omfatter den  

 ved salget eventuelt indvundne fortjeneste, dog højst et beløb lig summen af  

 samtlige foretagne afskrivninger på det solgte formuegode.
Fortjenesten  

 opgøres som forskellen mellem på den ene side afståelsessummen og på den  

 anden side de afskrivningsberettigede udgifter til anskaffelse, forbedringer  

 m.v. med fradrag af samtlige foretagne afskrivninger.
 Stk. 3.  Forsikrings- eller erstatningssummer behandles  

 på samme måde som beløb, der indvindes ved salg af det pågældende formuegode.
§ 29A.
Indvindes en fortjeneste, der er skattepligtig efter § 29, ved  

 modtagelsen af en forsikrings- eller erstatningssum, kan den skattepligtige  

 begære sig fritaget for, at fortjenesten henregnes til hans særlige indkomst.  

 Fritagelsen er betinget af, at forsikrings- eller erstatningssummen anvendes  

 fuldt ud til genopførelse eller genanskaffelse af det skadelidte formuegode,  

 samt af, at fortjenesten anvendes til forlods afskrivning på udgiften til  

 genopførelse eller genanskaffelse.
 Stk. 2.  Erklæring om, at forsikrings- eller  

 erstatningssummen vedrørende en skadelidt bygning eller installation er  

 anvendt eller agtes anvendt på den i stk. 1 angivne måde, skal afgives senest  

 samtidig med udløbet af fristen for indgivelsen af selvangivelse for det  

 indkomstår, hvori fortjenesten er konstateret.
Stk. 3.  Genopførelse eller genanskaffelse skal ske  

 enten i det indkomstår, hvori fortjenesten konstateres, eller i det nærmest  

 følgende indkomstår.
Finder genopførelse eller genanskaffelse ikke sted inden  

 udløbet af denne periode, skal fortjenesten tillægges den skattepligtige  

 særlige indkomst for det indkomstår, hvori fortjenesten blev konstateret.
Det  

 beløb, der i den anledning skal efterbetales, forrentes med 1 pct. månedlig  

 for hver påbegyndt måned regnet fra de tidspunkter, til hvilke skatten ville  

 have været forfalden, såfremt den skattepligtige ikke havde begæret sig  

 fritaget for erlæggelsen.
 Stk. 4.  Når ganske særlige omstændigheder taler derfor,  

 kan ministeren for skatter og afgifter eller den, han bemyndiger dertil,  

 efter andragende forlænge fristen for genopførelse eller genanskaffelse.
 Stk. 5.  Viser det sig, at forsikrings- eller  

 erstatningssummen ikke fuldt ud medgår til genopførelse eller genanskaffelse,  

 finder foranstående regler om efterbeskatning anvendelse på den overskydende  

 del af forsikrings- eller erstatningssummen, dog højst på et beløb svarende  

 til fortjenesten.
 Stk. 6.  Beløb, der anvendes til forlods afskrivning  

 efter stk. 1, 2. punktum, kan hverken fradrages ved opgørelsen af den  

 skattepligtige almindelige indkomst eller ved opgørelsen af den  

 skattepligtige særlige indkomst.
 Stk. 7.  Skattemæssige afskrivninger på det genopførte  

 eller genanskaffede formuegode beregnes på grundlag af anskaffelsessummen med  

 fradrag af det beløb, der er afskrevet forlods.
§ 29B.
Prioriteringsomkostninger - herunder kurstab - samt udgift til  

 erhvervelse af byggegrund kan ikke henregnes til anskaffelsessummen eller til  

 forbedringsudgifter m.v.
§ 29C. (* 24) Ved afskrivning af en bygning, der er opført på lejet grund,  

 samt af fast ejendom, hvorpå der hviler en hjemfaldsforpligtelse eller anden  

 forpligtelse af lignende art, kan reglerne i dette afsnit fraviges.
Vælger  

 den skattepligtige at foretage sådanne afskrivninger, kan ejendommens  

 bygninger ikke afskrives efter reglerne i denne lov.
Stk. 2.  Når hjemfaldsforpligtelse eller anden  

 forpligtelse af lignende art er påtaget den 1. januar 1978 eller senere, kan  

 afskrivning dog ikke foretages på fast ejendom, der anvendes til sommer-  

 eller fritidsbolig for ejeren.
Tilsvarende gælder for sommer- og fritidshuse  

 opført på lejet grund, når lejemålet for grunden er indgået den 1. januar  

 1978 eller senere.
Afskrivning kan heller ikke foretages, når en ejendom  

 eller bygning som omhandlet i henholdsvis 1. og 2. pkt. den 1. januar 1978  

 eller senere er overgået til en ny ejer.
Stk. 3.  Anvendes en væsentlig del af en ejendom, der  

 omfattes af stk. 2, erhvervsmæssigt, kan der imidlertid foretages afskrivning  

 på så stor en del af anskaffelsessummen, som forholdsmæssigt svarer til denne  

 del af ejendommen.
Det forhold, at ejeren i en del af indkomståret udlejer  

 sin bolig i ejendommen til bolig for andre, anses ikke for erhvervsmæssig  

 anvendelse af ejendommen.
Stk. 4.  Nedrives en bygning, der er afskrevet som følge  

 af, at den er opført på lejet grund, eller der påhviler ejendommen en  

 hjemfaldsforpligtelse eller anden forpligtelse af lignende art, kan der i den  

 skattepligtige indkomst for det indkomstår, hvori nedrivning sker, foretages  

 et nedrivningsfradrag.
Fradraget udgør så stor en del af det uafskrevne beløb  

 nedsat med den eventuelle salgssum for materialer m.v., som svarer til  

 forholdet mellem de i alt foretagne afskrivninger og fuld afskrivning for den  

 forløbne del af afskrivningsperioden.
§ 29D.
Ministeren for skatter og afgifter eller den, han bemyndiger  

 dertil, kan tillade, at afskrivningsreglerne i afsnit I anvendes på dok- og  

 beddingsanlæg, der er beregnet til bygning og reparation af skibe, samt på de  

 til selve dokken eller beddingen hørende bygninger, installationer o.lign.  

 Tilladelsen kan dog kun gives, når der i et indkomstår anskaffes aktiver som  

 nævnt i 1. punktum til en samlet anskaffelsessum af mindst 200.000 kr.  

 Tilladelsen skal betinges af, at salgsavancer m.v. på de pågældende aktiver  

 også behandles efter reglerne i afsnit I.
 Stk. 2.  Aktiver, som omfattes af den tilladelse, der er  

 nævnt i stk. 1, skal afskrives under et på en særskilt afskrivningssaldo  

 uafhængigt af afskrivningerne på virksomhedens maskiner, inventar og lignende  

 driftsmidler.
 Stk. 3.  Ansøgning om den tilladelse, der er nævnt i  

 stk. 1, skal indgives senest samtidig med udløbet af fristen for indgivelsen  

 af selvangivelse for det indkomstår, hvori de pågældende aktiver anskaffes.
Afsnit IVA Forskudsafskrivning på visse anskaffelser af maskiner m.v. og bygninger § 29E.
Forskudsafskrivning efter reglerne i dette afsnit kan foretages på  

 maskiner, inventar og lignende driftsmidler, hvorpå der kan afskrives efter  

 afsnit I, samt nybygninger, anlæg og installationer, hvorpå der kan afskrives  

 efter afsnit IV.
Stk. 2.  Forskudsafskrivning kan kun foretages, når § 29F.
Forskudsafskrivning kan første gang foretages ved opgørelsen af den  

 skattepligtige indkomst for bestillings- eller planlægningsåret og sidste  

 gang ved indkomstopgørelsen for det tredje indkomstår efter bestillings-  

 eller planlægningsåret.
 Stk. 2.  Forskudsafskrivning kan kun foretages på  

 driftsmidler, der ved indkomstårets udgang endnu ikke er leveret eller  

 færdigfremstillet, og på bygninger og installationer, der på dette tidspunkt  

 ikke er fuldført.
§ 29G.
Forskudsafskrivning foretages på grundlag af den aftalte eller  

 beregnede anskaffelsesum, dog kun i det omfang, hvori anskaffelssummen kan  

 gøres til genstand for skattemæssige afskrivninger efter denne lov.  

 Eventuelle senere prisstigninger kommer ikke i betragtning som grundlag for  

 forskudsafskrivning.
Stk. 2.  Til anskaffelssessummen henregnes ikke  

 eventuelle finansieringsudgifter.
For bygninger regnes der alene med  

 udgifterne ved bygningernes opførelse, men ikke udgiften til erhvervelse af  

 grund.
§ 29H.
Forskudsafskrivningen kan i alt højst andrage 30 pct. af det beløb,  

 hvormed den samlede aftalte eller beregnede anskaffelsessum overstiger  

 700.000 kr.
Der kan i intet indkomstår afskrives mere end 15 pct. af det  

 overskydende beløb.
Stk. 2.  Omfatter forskudsafskrivningen flere aktiver,  

 foretages en beregning af, hvor stor en procent af den samlede  

 anskaffelsessum der svarer til 30 pct. af det beløb, hvormed denne overstiger  

 700.000 kr.
Ved beregningen af denne procent medtages kun to decimaler,  

 således at den sidste forhøjes, såfremt den tredje decimal er 5 eller  

 derover.
Forskudsafskrivningen på det enkelte aktiv kan da i alt højst  

 andrage denne procent, og for det enkelte indkomstår kan  

 forskudsafskrivningsprocenten højst udgøre halvdelen af maksimumsprocenten.
§ 29J.
De aktiver, hvorpå der forskudsafskrives, opdeles i følgende  

 afskrivningsgrupper:
 Stk. 2.  For så vidt en installation eller et anlæg  

 agtes anskaffet samtidig med den pågældende bygning og efter afsnit IV  

 afskrives med samme sats som bygningen, kan installationen eller anlægget dog  

 henføres til samme afskrivningsgruppe som bygningen.
Stk. 3.  For de enkelte afskrivningsgrupper kan  

 forskudsafskrivning foretages med forskellige procenter med indtil to  

 decimaler.
Inden for samme afskrivningsgruppe skal der i det enkelte  

 indkomstår anvendes samme procent på alle aktiver i gruppen.
 Stk. 4.  Foretager den skattepligtige  

 forskudsafskrivning på aktiver med forskelligt bestillings- eller  

 planlægningsår, skal forskudsafskrivningen foretages særskilt for de i hvert  

 enkelt indkomstår bestilte eller planlagte anskaffelser.
§ 29K.
I det indkomstår, hvori der sker levering eller færdigfremstilling  

 i egen virksomhed af maskiner, inventar og lignende driftsmidler, nedskrives  

 anskaffelsessummen med de forskudsafskrivninger, der er foretaget på  

 driftsmidlerne.
Nedskrivningsbeløbet udfindes ved at sammentælle de  

 forskudsafskrivningsprocenter, der i årene forud for anskaffelsesåret er  

 anvendt i den pågældende afskrivningsgruppe, og beregne den  

 forskudsafskrivning, der herefter i alt er foretaget på driftsmidlet.
Den  

 nedskrevne anskaffelsessum indgår i saldoværdien for de til virksomheden  

 hørende driftsmidler efter reglerne i § 2.
 Stk. 2.  Ved fuldførelsen af bygninger og installationer  

 nedskrives den anskaffelsessum, hvorpå der kan foretages skattemæssige  

 afskrivninger efter afsnit IV, på samme måde som angivet i stk. 1, 1. og 2.  

 pkt.
 Stk. 3.  Såfremt investeringsfondshenlæggelser efter lov  

 om investeringsfonds benyttes til forlods afskrivning på de foretagne  

 anskaffelser, nedsættes den nedskrevne anskaffelsessum yderligere med de  

 benyttede henlæggelser efter investeringsfondslovens regler herom.
 Stk. 4.  De nedskrivninger, der er nævnt i stk. 1-3, kan  

 ikke fradrages ved opgørelsen af den skattepligtige indkomst.
 § 29L.  Skattepligtige, der ønsker at foretage  

 forskudsafskrivning, skal fremsætte begæring herom i forbindelse med  

 selvangivelsen for det indkomstår, i hvilken bestilling m.v. som nævnt i §  

 29E, stk. 2, nr. 1, har fundet sted.
Stk. 2.  Begæringen skal være ledsaget af en  

 specificeret opgørelse over de aktiver, der omfattes af  

 forskudsafskrivningen, med angivelse af den aftalte eller beregnede  

 anskaffelsessum og leverings- eller fuldførelsestidspunktet for hvert enkelt  

 aktiv.
For aktiver, der ikke er planlagt fremstillet i egen virksomhed, skal  

 der vedlægges dokumentation for bestillingen, for den aftalte anskaffelsessum  

 og for det aftalte leverings- eller fuldførelsestidspunkt.
Som dokumentation  

 kan, for så vidt angår maskiner, inventar og lignende driftsmidler, anvendes  

 ordrebekræftelse, kontrakt eller erklæring fra leverandør, og for så vidt  

 angår bygninger og installationer i bygninger, attest fra arkitekt,  

 entreprenør eller håndværksmester m.v.
Hvor aktiver er planlagt fremstillet i  

 egen virksomhed, skal dette udtrykkeligt bemærkes, og begæringen skal  

 ledsages af en specifikation i hovedposter af den beregnede anskaffelsessum  

 for de enkelte aktiver.
 Stk. 3.  Omfatter forskudsafskrivningen flere aktiver,  

 skal begæringen vedlægges en beregning af den maksimumsprocent, der er nævnt  

 i § 29H, stk. 2. Det skal endvidere oplyses, hvilke afskrivningsgrupper  

 afskrivningen omfatter, med nøjagtig angivelse af de aktiver, der henføres  

 til de enkelte grupper.
 Stk. 4.  De oplysninger, der gives i forbindelse med  

 begæringen, danner grundlag for forskudsafskrivningen, og den skattepligtige  

 kan ikke senere ændre dette grundlag.
§ 29M.
Den skattepligtige skal føre et særligt regnskab over  

 forskudsafskrivningerne.
Af regnskabet skal fremgå de afskrivningsprocenter  

 og afskrivningsbeløb, der er benyttet i de enkelte indkomstår.
Er der flere  

 afskrivningsgrupper, skal oplysningerne gives for hver enkelt gruppe.
I  

 regnskabet skal der endvidere gives specificerede oplysninger om de i de  

 enkelte regnskabsår leverede eller fuldførte aktiver med angivelse af den  

 aftalte eller beregnede anskaffelsessum, den faktiske anskaffelsessum og  

 beregningen af den nedskrivning, der er nævnt i § 29K, stk. 1-2.
Stk. 2.  Afskrift af regnskabet vedlægges selvangivelsen  

 for de enkelte inkomstår.
For aktiver fremstillet i egen virksomhed skal der  

 vedlægges en specifikation i hovedposter af den faktiske anskaffelsessum for  

 de enkelte aktiver.
§ 29N.
De i § 29L nævnte oplysninger og de i § 29M, stk. 2, nævnte  

 afskrifter af regnskaber m.m. skal være attesteret af en statsautoriseret  

 eller registreret revisor, der tillige over for de skattelignende myndigheder  

 skal attestere, at skattemæssige afskrivninger på de af forskudsafskrivning  

 omfattede aktiver kun foretages på grundlag af aktivernes faktiske  

 anskaffelsessummer efter fradrag af de foretagne forskudsafskrivninger, jfr.  

 § 29K, stk. 1-2.
§ 29P.
Viser det sig, at forudsætningerne for forskudsafskrivningerne ikke  

 opfyldes, skal de skatteansættelser, der er påvirket af  

 forskudsafskrivningerne, reguleres efter reglerne i stk. 2-7.
Stk. 2.  Såfremt ingen af aktiverne leveres eller  

 fuldføres inden udløbet af det fjerde indkomstår efter bestillings- eller  

 planlægningsåret, skal skatteansættelserne forhøjes med de  

 forskudsafskrivninger, der er foretaget i de enkelte indkomstår.
Det samme  

 gælder, såfremt der inden udløbet af det indkomstår, der er nævnt i 1. pkt.,  

 kun leveres eller fuldføres aktiver til en samlet aftalt eller beregnet  

 anskaffelsessum af 700.000 kr. eller derunder.
Stk. 3.  Såfremt der inden udløbet af det indkomstår,  

 der er nævnt i stk. 2, 1. pkt., kun sker delvis levering eller fuldførelse af  

 aktiverne, men der dog inden for fristen leveres eller fuldføres aktiver til  

 en samlet aftalt eller beregnet anskaffelsessum over 700.000 kr., nedsættes  

 de foretagne forskudsafskrivninger efter reglerne i 2.-4. pkt.
Forskellen  

 mellem den samlede aftalte eller beregnede anskaffelsessum for de bestilte  

 eller planlagte og for de stedfundne anskaffelser opgøres.
Derefter beregnes  

 den procent, som forskelsbeløbet udgør af det beløb, hvormed den samlede  

 aftalte eller beregnede anskaffelsessum for de bestilte eller planlagte  

 anskaffelser overstiger 700.000 kr.
De for de enkelte indkomstår foretagne  

 forskudsafskrivninger nedsættes med denne procent, og skatteansættelserne  

 forhøjes under hensyn hertil.
 Stk. 4.  Såfremt den samlede faktiske anskaffelsessum  

 for de leverede eller fuldførte aktiver i de i stk. 2, 2. pkt., og stk. 3  

 nævnte tilfælde bliver mindre end den samlede aftalte eller beregnede  

 anskaffelsessum, skal den samlede faktiske anskaffelsessum være afgørende for  

 berettigelsen af forskudsafskrivningerne, og forhøjelse af tidligere  

 skatteansættelser skal foretages på grundlag af den samlede faktiske  

 anskaffelsessum.
Stk. 5.  Såfremt samtlige bestilte eller planlagte  

 anskaffelser sker inden udløbet af det fjerde indkomstår efter bestillings-  

 eller planlægningsåret, men den samlede faktiske anskaffelsessum bliver  

 mindre end den samlede aftalte eller beregnede anskaffelsessum, kan der alene  

 godkendes forskudsafskrivninger på grundlag af den samlede faktiske  

 anskaffelsessum.
Hvis den samlede faktiske anskaffelsessum bliver 700.000 kr.  

 eller derunder, skal skatteansættelserne forhøjes med de  

 forskudsafskrivninger, der er foretaget i de enkelte indkomstår.
Hvis den  

 samlede faktiske anskaffelsessum bliver over 700.000 kr., skal de foretagne  

 forskudsafskrivninger nedsættes efter reglerne i 4.-6. pkt.
Forskellen mellem  

 den samlede aftalte eller beregnede anskaffelsessum og den samlede faktiske  

 anskaffelsessum opgøres.
Derefter beregnes den procent, som forskelsbeløbet  

 udgør af det beløb, hvormed den samlede aftalte eller beregnede  

 anskaffelsessum overstiger 700.000 kr.
De for de enkelte indkomstår foretagne  

 forskudsafskrivninger nedsættes med denne procent, og skatteansættelserne  

 forhøjes under hensyn hertil.
Stk. 6.  I forbindelse med de i stk. 2, 2. pkt., og stk.  

 3-5 nævnte forhøjelser af skatteansættelserne skal de skatteansættelser, der  

 følger efter aktivernes levering eller fuldførelse, nedsættes med de  

 yderligere skattemæssige afskrivninger, som under hensyn til de nedsatte  

 forskudsafskrivninger kunne være foretaget på de leverede eller fuldførte  

 aktiver.
De yderligere afskrivninger foretages med de afskrivningsprocenter,  

 der i øvrigt er benyttet for de pågældende indkomstår.
 Stk. 7.  Regulering af tidligere skatteansættelser  

 påvirker ikke foretagne henlæggelser til investeringsfonds.
Stk. 8.  Er forskudsafskrivningerne foretaget af en  

 skattepligtig person, skal han betale renter af de yderligere skattebeløb for  

 de enkelte indkomstår med 1 pct. månedlig for hver påbegyndt måned, regnet  

 fra den 1. juli i det kalenderår, hvori der efter kildeskatteloven er betalt  

 foreløbig skat for det pågældende indkomstår.
Andre skattepligtige betaler  

 renter med 1 pct. månedlig for hver påbegyndt måned, regnet fra de  

 tidspunkter, til hvilke skatterne ville være forfaldne, såfremt den  

 skattepligtige ikke havde foretaget forskudsafskrivninger.
Fører reguleringen  

 til, at der for enkelte år skal tilbagebetales skattebeløb, tilkommer der  

 ikke den skattepligtige renter af tilbagebetalingen.
§ 29Q.
Ligningsrådet kan fritage for regulering efter § 29P, stk. 2-4, når  

 levering eller fuldførelse ikke er sket inden udløbet af det fjerde  

 indkomstår efter bestillings- eller planlægningsåret og rådet skønner, at den  

 skattepligtige hverken har kunnet forudse eller afværge forsinkelsen.  

 Fritagelsen skal betinges af, at levering eller fuldførelse sker inden en af  

 ligningsrådet fastsat frist på højst 3 år, regnet fra udløbet af det fjerde  

 indkomstår efter bestillings- eller planlægningsåret.
§ 29R.
Såfremt den skattepligtige dør eller går konkurs, inden samtlige af  

 forskudsafskrivningen omfattede aktiver er leveret eller fuldført, reguleres  

 de tidligere skatteansættelser på samme måde som angivet i § 29P.
Det samme  

 gælder, hvis virksomheden inden det nævnte tidspunkt likvideres uden  

 konkursbehandling, ophører på anden måde eller afhændes.
Stk. 2.  Når indehaveren af en erhvervsvirksomhed dør,  

 kan ministeren for skatter og afgifter eller den, han bemyndiger dertil, dog  

 tillade, at den efterlevende ægtefælle indtræder i afdødes stilling med  

 hensyn til påbegyndte forskudsafskrivninger, såfremt virksomheden tilhørte  

 fællesboet, og ægtefællen overtager dette til hensidden i uskiftet bo.
Hvor  

 boet skiftes, kan tilsvarende tilladelse gives til en enearving efter afdøde.
Afsnit IVB Dræningsanlæg på jordbrugsbedrifter § 29S. (* 25) På dræningsanlæg på jordbrugsbedrifter kan der fra og med  

 anskaffelsesåret foretages afskrivning med indtil 10 pct. af  

 anskaffelsessummens kontantværdi, pristalsreguleret efter bestemmelserne i §  

 19A.
Afskrivning kan ikke foretages i det indkomstår, hvor anlægget sælges.
 Stk. 2.  Fortjenesten ved salg af dræningsanlæg opgøres  

 efter § 29, stk. 1, og beskattes efter § 2, nr. 2, i loven om særlig  

 indkomstskat.
Almindelige bestemmelser § 30.  Ved salg af de af denne lov omhandlede  

 formuegoder finder reglerne i lov nr. 149 af 10. april 1922 § 5a om  

 beskatning af avance og om fradragsret for tab anvendelse i tilfælde, hvor  

 salg af sådanne formuegoder henhører til den skattepligtiges næringsvej eller  

 er foretaget i spekulationsøjemed.
Ved salg af fast ejendom gælder dette dog  

 kun, når salget hører til den skattepligtiges næringsvej.
Stk. 2.  I de tilfælde, der er nævnt i stk. 1,  

 formindskes saldoværdien for driftsmidler og skibe som nævnt i afsnit I og  

 III med den del af den afskrivningsberettigede saldoværdi, som vedrører det  

 solgte formuegode.
Denne del af saldoen beregnes ved, at anskaffelsessummen  

 pristalsreguleres efter § 2, stk. 3, og afskrives med de  

 afskrivningsprocenter, der er anvendt i de enkelte indkomstår.
 Stk. 3.  En skattepligtig, der har foretaget  

 afskrivninger i overensstemmelse med bestemmelserne i denne lov, kan efter  

 udløbet af fristen for indgivelse af selvangivelse kun ændre disse  

 afskrivninger med ligningsrådets tilladelse.
§ 30A.
Ved opgørelsen af anskaffelsessummer, forbedringsudgifter og  

 reparationsudgifter kan den skattepligtige ikke medregne afgift, der ved  

 opgørelsen af hans afgiftstilsvar efter loven om almindelig omsætningsafgift  

 kan fradrages som indgående afgift.
Det samme gælder ved opgørelsen af den  

 aftalte byggesum for et skib efter § 14.
 Stk. 2.  Ved opgørelsen af anskaffelsessummen for  

 afskrivningsberettigede bygninger medregnes afgift, for hvilken den  

 skattepligtige opnår byggegodtgørelse efter afsnit XII i loven om almindelig  

 omsætningsafgift, men således at byggegodtgørelsen fradrages i  

 anskaffelsessummen.
 Stk. 3.  Ved opgørelsen af salgssummer medregnes afgift  

 i henhold til loven om almindelig omsætningsafgift ikke.
§ 31.  (* 26) Erhvervelse af formuegoder ved gave  

 eller arveforskud sidestilles i denne lov med køb.
Som købesum betragtes i  

 disse tilfælde det beløb, der er lagt til grund ved beregningen af gaveafgift  

 eller indkomstskat af den pågældende erhvervelse.
Har denne ikke været  

 afgifts- eller indkomstskattepligtig, betragtes som købesum det pågældende  

 formuegodes værdi i handel og vandel på erhvervelsestidspunktet.
Ved  

 erhvervelse af et formuegode, der afskrives på et grundlag, der opgøres efter  

 § 19A, skal den nævnte købesum omregnes til kontantværdi.
Stk. 2.  Overdragelse af formuegoder som gave eller  

 arveforskud sidestilles i denne lov med salg af de pågældende formuegoder.  

 Som salgssum betragtes den værdi, der lægges til grund ved beregningen af  

 gaveafgift eller indkomstskat i forbindelse med overdragelsen eller - såfremt  

 denne ikke er afgifts- eller indkomstskattepligtig - værdien i handel og  

 vandel på overdragelsestidspunktet.
Omfattes det afhændede formuegode af §  

 19A, skal salgssummen omregnes til kontantværdi.
 § 32.  Overfører en skattepligtig formuegoder af den i  

 afsnit I og III omhandlede art til benyttelse enten til udelukkende private  

 formål eller til både erhvervsmæssige og private formål, sidestilles sådanne  

 overførelser i denne lov med salg og køb af de pågældende formuegoder.
 Stk. 2.  Overfører en skattepligtig formuegoder af den i  

 afsnit II omhandlede art enten til udelukkende erhvervsmæssig benyttelse  

 eller til udelukkende privat benyttelse, sidestilles sådanne overførelser i  

 denne lov med salg og køb af de pågældende formuegoder.
 Stk. 3.  Overfører en skattepligtig maskiner, inventar  

 og lignende formuegoder eller skibe fra udelukkende privat benyttelse enten  

 til udelukkende erhvervsmæssig benyttelse eller til benyttelse til både  

 erhvervsmæssige og private formål, sidestilles sådanne overførelser i denne  

 lov med køb af de pågældende formuegoder.
 Stk. 4.  Som salgssum og købesum betragtes værdien i  

 handel og vandel på overførelsestidspunktet.
 § 33.  Ekspropriationserstatninger sidestilles i denne  

 lov med salgssummer.
 § 34.  Anskaffes aktiver som nævnt i afsnit I, III og  

 IV til brug ved forsøgs- eller forskningsvirksomhed, som er knyttet til den  

 skattepligtiges erhverv, kan ligningsrådet tillade, at afskrivning påbegyndes  

 før igangsættelsen af den erhvervsvirksomhed, hvorpå forsøgene eller  

 forskningen tager sigte.
Ikrafttrædelses- og overgangsbestemmelser §§ 35-43. (* 27) § 43A.
Afstås en fiskekutter under sådanne omstændigheder, at § 6, jfr. §  

 13, kommer til anvendelse, og er skibet erhvervet før den 15. september 1957,  

 kan ministeren for skatter og afgifter, når særlige omstændigheder taler  

 derfor, helt eller delvis fritage for beskatning af den i henhold til § 6,  

 stk. 1, jfr. § 13, opgjorte særlige indkomst.
Bestemmelsen finder tilsvarende  

 anvendelse på andre skibe under 150 brt.
 § 44.  Ministeren for skatter og afgifter fastsætter  

 de nærmere forskrifter om, hvilke oplysninger der skal meddeles af de  

 skattepligtige til de skattelignende myndigheder til brug ved disses kontrol  

 med overholdelsen af bestemmelserne i denne lov, og fastsætter i denne  

 forbindelse den form, hvori de pågældende oplysninger skal afgives.  

 Afgivelsen af de nævnte oplysninger kan fremtvinges ved pålæg af en daglig  

 bøde, der fastsættes af ministeren for skatter og afgifter.
 § 45.  Ministeren for skatter og afgifter fastsætter  

 de nærmere regler for gennemførelsen af denne lov og bemyndiges til at  

 afholde de til lovens gennemførelse nødvendige udgifter.
 § 46.  Denne lov gælder ikke for Færøerne og Grønland.
---- Lov nr. 183 af 31. maj 1968 indeholder følgende ikrafttrædelses- og  

 overgangsregler:
§ 2 Stk. 1.  Reglerne i § 1 finder anvendelse ved  

 indkomstopgørelsen for skatteåret 1969-70 og senere skatteår, jfr. dog stk.  

 2-8 og § 3.
 Stk. 2.  § 3, stk. 6, som affattet ved § 1, nr. 5,  

 finder anvendelse, når virksomheden påbegyndes den 1. januar 1969 eller  

 senere.
 Stk. 3.  § 6A og § 8, som affattet i § 1, nr. 6-7,  

 finder anvendelse på driftsmidler, som den skattepligtige har anskaffet i det  

 indkomstår, der ligger til grund for skatteåret 1969-70, eller senere  

 indkomstår.
Stk. 4.  Afskrivningssatserne i § 22, stk. 1, 1.  

 punktum, § 22, stk. 3, 1. punktum, og § 23, stk. 1, 1. punktum, som affattet  

 i § 1, nr. 8, finder ikke anvendelse på bygninger og installationer, som den  

 skattepligtige har anskaffet før den 15. marts 1968. I det omfang den  

 skattepligtige herved afskæres fra at anvende de afskrivningssatser, der er  

 nævnt i 1. punktum, kan han i stedet anvende de satser, der er nævnt  

 henholdsvis i § 22, stk. 1, 2. punktum, § 22, stk. 3, 2. punktum, og § 23,  

 stk. 1, 2. punktum.
Det samme gælder udgifter til ombygning eller forbedring,  

 som den skattepligtige har foretaget før den 15. marts 1968.
Stk. 5.  På bygninger og særlige installationer, som den  

 skattepligtige har anskaffet før den 15. marts 1968, kan skattemæssig  

 afskrivning foretages efter de hidtil gældende regler, såfremt den  

 skattepligtige herved kan opnå en hurtigere afskrivning end efter denne lov  

 eller opnå afskrivning på formuegoder, som ikke kan afskrives efter reglerne  

 i denne lov.
Det samme gælder udgifter til ombygning eller forbedring, som  

 den skattepligtige har foretaget før den 15. marts 1968.
Stk. 6.  § 27, som affattet i § 1, nr. 8, finder  

 anvendelse, når nedrivning m.v. er sket i det indkomstår, der ligger til  

 grund for skatteåret 1969-70, eller senere indkomstår.
Har den skattepligtige  

 anskaffet bygningen før den 15. marts 1968, og er betingelserne for fradrag  

 efter § 27 ikke opfyldt, kan han dog anvende de hidtil gældende regler om  

 fradrag i tilfælde af nedrivning m.v.
Nedrives en bygning, hvorpå  

 skattemæssig afskrivning ikke har kunnet foretages efter de hidtil gældende  

 regler, beregnes det i § 27 nævnte fradrag på grundlag af anskaffelsessummen  

 efter nedsættelse i henhold til denne lovs § 3, stk. 3.
Stk. 7.  § 29, som affattet i § 1, nr. 8, finder  

 anvendelse på fortjenester, der erhverves den 15. marts 1968 eller senere.  

 Har den skattepligtige anskaffet bygningen eller installationen før den 15.  

 marts 1968, og har han ved indkomstopgørelsen for skatteåret 1968-69 og  

 tidligere skatteår foretaget almindelige afskrivninger, men ikke  

 ekstraafskrivning, forlods afskrivning eller forskudsafskrivning, på det  

 solgte formuegode, opgøres fortjenesten dog som forskellen mellem salgssummen  

 og anskaffelsessummen med fradrag af samtlige skattemæssige afskrivninger,  

 der er foretaget ved indkomstopgørelsen for skatteåret 1969-70 og følgende  

 skatteår.
Af den således opgjorte fortjeneste henregnes til den særlige  

 indkomst højst et beløb lig summen af afskrivningerne for skatteåret 1969-70  

 og følgende skatteår.
Reglerne i 2. og 3. pkt. gælder dog ikke, når den  

 skattepligtige i medfør af stk. 5 har foretaget ekstraafskrivning ved  

 indkomstopgørelsen for skatteåret 1969-70 eller senere skatteår.
 Stk. 8.  § 29D, som affattet ved § 1, nr. 8, finder  

 anvendelse på dokanlæg m.v., der anskaffes den 15. marts 1968 eller senere.
§ 3 Stk. 1.  Når en bygning eller installation overgår til  

 afskrivning efter reglerne i § 1, nr. 8, beregnes de årlige afskrivninger som  

 procentdele af den fulde afskrivningsberettigede anskaffelsessum,  

 forbedringsudgifter m.v.
I alt kan der dog højst afskrives et beløb svarende  

 til anskaffelsessummen efter nedsættelse i henhold til stk. 2-3.
 Stk. 2.  Det beløb, der nævnes i stk. 1, 2. punktum,  

 udgør anskaffelsessummen med fradrag af samtlige de afskrivninger, den  

 skattepligtige har foretaget efter de hidtil gældende regler, og samtlige de  

 almindelige afskrivninger, han kunne have foretaget efter disse regler.
 Stk. 3.  Det beløb, der nævnes i stk. 1, 2. punktum,  

 skal dog for bygninger, hvorpå skattemæssige afskrivninger ikke har kunnet  

 foretages efter de hidtil gældende regler, udgøre anskaffelsessummen med  

 fradrag af de afskrivninger, der kunne være foretaget efter § 22, stk. 1, 2.  

 punktum, eller § 22, stk. 3, 2. punktum, som affattet ved § 1, nr. 8, såfremt  

 disse bestemmelser havde været gældende, siden den skattepligtige anskaffede  

 bygningen.
---- § 2  i lov nr. 517 af 28. november 1969 indeholder  

 følgende ikrafttrædelsesbestemmelser m.v.:
§ 2 Stk. 1.  Forskudsafskrivning efter reglerne i § 1 kan  

 foretages på anskaffelser, der bestilles eller planlægges i indkomståret 1970  

 eller senere indkomstår. § 29P, stk. 8, 1. pkt., gælder dog også, når en  

 skattepligtig persons skatteansættelser for indkomståret 1970 eller senere  

 indkomstår reguleres efter de hidtil gældende regler om forskudsafskrivning  

 på visse anskaffelser af maskiner m.v. og bygninger.
Ligningsrådets  

 beføjelser efter § 29Q gælder også ved forsinket levering eller fuldførelse  

 af aktiver, hvorpå der er forskudsafskrevet efter finansministeriets  

 bekendtgørelser nr. 112 af 1. april 1965, nr. 128 af 5. april 1966, nr. 103  

 af 3. april 1967, nr. 115 af 5. april 1968 og nr. 150 af 10. april 1969.  

 Tilladelse efter § 29R, stk. 2, kan også gives med hensyn til  

 forskudsafskrivning på maskiner m.v. og bygninger efter de hidtil gældende  

 regler, såfremt dødsfaldet er sket den 1. januar 1970 eller senere.
 Stk. 2.  § 2, stk. 5, i lov nr. 183 af 31. maj 1968  

 gælder ikke, når der kan afskrives på en bygning eller installation efter  

 reglerne i afskrivningslovens § 24A, stk. 1-2.
---- § 2  i lov nr. 285 af 9. juni 1971 indeholder følgende  

 ikrafttrædelsesbestemmelse:
§ 2 § 1,  nr. 1 og 3, anvendes på fortjenester, der  

 erhverves, og tab, der konstateres den 11. maj 1971 eller senere.
For  

 fortjenester og tab, der erhverves eller konstateres før den 11. maj 1971,  

 anvendes de hidtil gældende regler.
---- § 5  i lov nr. 184 af 30. marts 1973 indeholder  

 følgende ikrafttrædelsesbestemmelser:
§ 5 Stk. 1.  § 1 har virkning for udgifter, som er afholdt i  

 indkomståret 1973 eller senere indkomstår.
 Stk. 2.  § 2 gælder, hvor dødsfaldet har fundet sted den  

 1. januar 1973 eller senere.
 Stk. 3.  § 3, nr. 1 og 3, samt § 4 har virkning for  

 aktiver, der anskaffes i indkomståret 1973 eller senere indkomstår.
 Stk. 4.  § 3, nr. 2 og 4, har virkning fra og med  

 indkomståret 1973.
---- § 3  i lov nr. 185 af 30. marts 1973 indeholder  

 følgende ikrafttrædelsesbestemmelser:
§ 3 Stk. 1.  § 1 har virkning fra og med den 1. januar 1973,  

 jfr. dog stk. 2.
 Stk. 2.  § 2B, stk. 3-4, i lov om særlig indkomstskat  

 m.v., som affattet ved § 1, nr. 2, anvendes, når skaden på den oprindelige  

 ejendom er indtrådt den 1. januar 1973 eller senere.
 Stk. 3.  Stk. 2 gælder også med hensyn til anvendelsen  

 af § 2, nr. 1 og 2.
 Stk. 4.  § 2, nr. 3 og 4, har virkning fra og med  

 indkomståret 1973.
---- § 2  i lov nr. 291 af 26. juni 1975 indeholder  

 følgende ikrafttrædelsesbestemmelser:
§ 2 Stk. 1.  § 1, nr. 1, har virkning for anskaffelser fra  

 og med indkomståret 1975.
 Stk. 2.  § 1, nr. 2, har virkning fra og med  

 indkomståret 1974.
---- § 3  i lov nr. 650 af 19. december 1975 indeholder  

 følgende ikrafttrædelsesbestemmelser:
§ 3 Stk. 1.  § 1 anvendes første gang ved indgivelse af  

 selvangivelse for indkomståret 1975.
 Stk. 2.  § 2 har virkning fra og med indkomståret 1970.  

 Bestemmelserne medfører ikke, at der i dødsboer, som er afsluttet, skal  

 foretages en ændret beregning af passivposten efter kildeskattelovens § 33A  

 for den arving eller længstlevende ægtefælle, som er indtrådt i dødsboets  

 skattemæssige stilling med hensyn til de afskrivningsberettigede bygninger.  

 Ved tilbagebetaling til dødsbo, arving eller længstlevende ægtefælle af et  

 skattebeløb, som er pålagt i medfør af § 2, stk. 2, i lov nr. 517 af 28.  

 november 1969, jfr. § 2, stk. 7, 2.-4. pkt., i lov nr. 183 af 21. maj 1968,  

 tilkommer der den skattepligtige en rente af det betalte skattebeløb på 1  

 pct. pr. påbegyndt måned fra indbetalingsdagen at regne.
---- § 4,  stk. 2, i lov nr. 101 af 17. marts 1976  

 indeholder følgende ikrafttrædelsesbestemmelser:
§ 4 Stk. 2.  §§ 2 og 3 har virkning fra og med indkomståret  

 1976. Ved anvendelsen af afskrivningslovens § 29, stk. 1, 2. og 3. pkt., ses  

 bort fra skattemæssige afskrivninger på dræningsanlægget i indkomståret 1975  

 eller tidligere.
---- § 9  i lov nr 216 af 28. april 1976 indeholder  

 følgende ikrafttrædelsesbestemmelse:
§ 9 §§ 1-8 har virkning for beregningen af renter for tiden fra og med den 1.  

 juli 1976.
---- § 2  i lov nr. 274 af 26. maj 1976 indeholder følgende  

 ikrafttrædelsesbestemmelse:
§ 2 Loven har virkning for anskaffelser fra og med indkomståret 1976.
---- § 4  i lov nr. 469 af 14. september 1977 indeholder  

 følgende ikrafttrædelsesbestemmelse:
§ 4 Loven finder anvendelse på anskaffelser foretaget i indkomståret 1977 og  

 senere indkomstår.
---- § 3  i lov nr. 604 af 14. december 1977 indeholder  

 følgende ikrafttrædelsesbestemmelser:
§ 3 Stk. 1.  Loven træder i kraft ved bekendtgørelsen i  

 Lovtidende.
Stk. 2.  § 29, stk. 2, som affattet ved § 1, nr. 2,  

 finder anvendelse på fortjenester, der erhverves den 1. januar 1978 eller  

 senere.
Har den skattepligtige anskaffet bygningen før den 1. januar 1978,  

 opgøres fortjenesten som forskellen mellem salgssummen og anskaffelsessummen  

 med fradrag af afskrivninger, der er foretaget ved indkomstopgørelsen for  

 indkomståret 1978 og følgende indkomstår.
Af den opgjorte fortjeneste  

 henregnes til den særlige indkomst højst et beløb svarende til summen af  

 afskrivningerne for indkomståret 1978 og følgende indkomstår.
---- § 8  i lov nr. 193 af 3. maj 1978 indeholder følgende  

 ikrafttrædelsesbestemmelse:
§ 8 §§ 1-7 har virkning for beregningen af renter for tiden fra og med 1. juli  

 1978.
---- § 2  i lov nr. 132 af 25. marts 1981 indeholder  

 følgende ikrafttrædelsesbestemmelse:
§ 2 Stk. 1.  Loven træder i kraft ved bekendtgørelsen i  

 Lovtidende.
 Stk. 2.  § 1, nr. 1 og 2, har virkning for  

 ejerlejligheder i hoteller og plejehjem, hvis anmeldelsen til  

 tinglysningsmyndighederne om opdelingen i ejerlejligheder er foretaget den 1.  

 januar 1981 eller senere.
---- Lov nr. 197 af 18. maj 1982 indeholder følgende ikrafttrædelses- og  

 overgangsbestemmelser:
§ 7 Stk. 1.  Loven har virkning for driftsmidler m.v. og  

 skibe, der anskaffes den 1. januar 1982 eller senere, samt for  

 forbedringsudgifter vedrørende disse driftsmidler m.v. og skibe.
Loven har  

 endvidere virkning for bygninger eller installationer, der anskaffes den 1.  

 januar 1982 eller senere, samt for udgifter til ombygninger og forbedringer  

 af bygninger og installationer, der afholdes den 1. januar 1982 eller senere.
 Stk. 2.  § 1, nr. 38, har dog virkning fra og med  

 fremsættelsen.
 Stk. 3.  § 1, nr. 7, har virkning fra og med  

 indkomståret 1983.
 Stk. 4.  Den i § 3, nr. 1 og 2, nævnte nedslagsprocent  

 på 30 har virkning ved opgørelsen af den skattepligtige formue fra og med  

 indkomståret 1983. For indkomståret 1982 anvendes en nedslagsprocent på 25.
§ 8 Stk. 1.  Anskaffelsessummer og forbedringsudgifter  

 vedrørende de før den 1. januar 1982 anskaffede driftsmidler m.v. og skibe  

 indgår i den hidtidige saldo og afskrives efter de hidtil gældende regler.  

 Anskaffelsessummer og forbedringsudgifter vedrørende de den 1. januar 1982  

 eller senere anskaffede driftsmidler m.v. og skibe indgår i en ny saldo.  

 Forbedringsudgifter vedrørende de før den 1. januar 1982 anskaffede  

 driftsmidler indgår dog med hele anskaffelsessummen i saldoen allerede i  

 anskaffelsesåret, selv om forbedringsudgiften er afholdt i anden halvdel af  

 indkomståret.
Stk. 2.  Afhændes et driftsmiddel m.v. eller et skib den  

 1. januar 1982 eller senere, skal salgssummen fragå i saldoen for de før  

 dette tidspunkt anskaffede driftsmidler eller skibe, indtil denne saldo er  

 nedbragt til 50.000 kr. eller derunder.
Når saldoen ikke overstiger dette  

 beløb, udlignes den gennem overførsel til saldoen for driftsmidler eller  

 skibe, der er anskaffet den 1. januar 1982 eller senere, idet denne saldo  

 forhøjes med et beløb svarende til den hidtidige saldo.
Bliver den hidtidige  

 saldo negativ, formindskes den den 1. januar 1982 eller senere opståede saldo  

 tilsvarende.
 Stk. 3.  For driftsmidler m.v. og skibe, som er  

 anskaffet før den 1. januar 1982, og som indgår i den hidtidige saldo, finder  

 de hidtil gældende regler om opgørelsen af den skattepligtige formue  

 anvendelse, jfr. dog § 3, nr. 1, og § 7, stk. 4.
§ 9 Ved overdragelse af driftmidler m.v. eller skibe mellem en person og et  

 selskab m.v. som nævnt i selskabsskattelovens §§ 1 og 2 eller mellem sådanne  

 selskaber m.v. indbyrdes skal afhændelsessummen altid fradrages den den 1.  

 januar 1982 eller senere opståede saldo, hvis den ene af parterne i  

 overdragelsen på grund af aktiebesiddelse, vedtægtsbestemmelse, aftale eller  

 fælles ledelse har en bestemmende indflydelse på den anden parts handlemåde.
§ 10 Stk. 1.  Er der inden denne lovs ikrafttræden frigivet  

 beløb i medfør af lov om investeringsfonds eller lov om indskud på  

 etableringskonto til forlods afskrivning på en bygning m.v. eller et  

 dræningsanlæg, der er anskaffet den 1. januar 1982 eller senere, og kan  

 forlods afskrivningen på grund af reglen i § 19A ikke foretages fuldt ud,  

 skal det ikke anvendte beløb senest ved indgivelsen af selvangivelse for  

 indkomståret 1984 benyttes til forlods afskrivning på andre aktiver, hvortil  

 henlæggelse kan frigives.
Det ikke anvendte beløb skal fragå ved frigivelse  

 af andre henlæggelser, der tilhører den skattepligtige.
 Stk. 2.  Kan det ikke anvendte beløb ikke fuldt ud  

 benyttes til forlods afskrivning inden den i stk. 1 angivne frist, medregnes  

 beløbet i den skattepligtige indkomst for indkomståret 1984. Den  

 skattepligtige kan dog senest ved indgivelsen af selvangivelse for  

 indkomståret 1982 vælge, at beløbet skal medregnes i indkomsten for dette  

 indkomstår eller at få forhøjet indkomsterne for henlæggelsesårene.
 Stk. 3.  Den skattepligtige kan dog altid vælge at  

 indskyde det for meget frigivne beløb på den konto i pengeinstituttet, som  

 beløbet er hævet på (retablering). Indskuddet skal ske inden udløbet af  

 fristen for indgivelse af selvangivelse for indkomståret 1984.
 Stk. 4.  Er den skattepligtige ved frigivelsen anset for  

 etableret i medfør af § 5, stk. 2, i lov om indskud på etableringskonto,  

 medfører det ingen ændring heri, såfremt § 19A bevirker, at de til brug for  

 virksomheden anskaffede formuegoder ikke overstiger 30.000 kr.
§ 11 Ved afståelse af bygninger samt særlige installationer i bygninger, der  

 har været afskrivningsberettigede efter de hidtil gældende bestemmelser,  

 opgøres fortjenesten efter de hidtidige regler.
Er der på sådanne bygninger  

 eller installationer afholdt ombygnings- eller forbedringsudgifter, som er  

 pristalsregulerede og afskrivningsberettigede efter denne lov, skal  

 opgørelsen af denne del af fortjenesten ske efter reglerne i § 29, stk. 1.
§ 12 Stk. 1.  Såfremt en skattepligtig i forbindelse med  

 genopførelse af en skadelidt ejendom, for hvilken han har modtaget en  

 erstatnings- eller forsikringssum, anvender reglerne i § 26A, finder de  

 tidligere regler i § 26A anvendelse, hvis bygningen m.v. var anskaffet før  

 den 1. januar 1982.
 Stk. 2.  Havde den skattepligtige afholdt ombygnings-  

 eller forbedringsudgifter, som er pristalsregulerede og  

 afskrivningsberettigede efter denne lov, finder reglerne i § 11 tilsvarende  

 anvendelse.
§ 13 Nedrives en bygning, der har været afskrivningsberettiget efter de hidtil  

 gældende regler, opgøres fradraget efter disse regler.
Er der på sådanne  

 bygninger afholdt forbedringsudgifter m.v., som er pristalsregulerede og  

 afskrivningsberettigede efter denne lov, finder reglerne i § 11 tilsvarende  

 anvendelse.
§ 14 Stk. 1.  Et dødsbo skal anvende de hidtil gældende  

 regler om opgørelse af afskrivningsgrundlag og beregning af skattemæssige  

 afskrivninger m.v., såfremt afdøde har anskaffet den afskrivningsberettigede  

 bygning m.v. før den 1. januar 1982. Det samme gælder dødsboer, der anvender  

 reglerne i §§ 12-13.
 Stk. 2.  Er der på sådanne ejendomme af afdøde afholdt  

 ombygnings- eller forbedringsudgifter, som er pristalsregulerede og  

 afskrivningsberettigede efter denne lov, opgøres dødsboets  

 afskrivningsgrundlag m.v. tillige under hensyntagen til reglerne i denne lovs  

 § 11.
 Stk. 3.  De i stk. 1 og 2 givne regler finder  

 tilsvarende anvendelse for arvingen, ægtefællen eller legataren, som efter §  

 33, stk. 1, i kildeskatteloven indtræder i boets skattemæssige stilling med  

 hensyn til bygninger eller installationer i afskrivningsberettigede  

 bygninger.
§ 15 Ved overdragelse af bygninger og installationer i afskrivningsberettigede  

 bygninger mellem en person og et selskab m.v. som nævnt i  

 selskabsskattelovens §§ 1 og 2 eller mellem sådanne selskaber m.v. indbyrdes,  

 hvor den ene af parterne i overdragelsen på grund af aktiebesiddelse,  

 vedtægtsbestemmelse, aftale eller fælles ledelse har en bestemmende  

 indflydelse på den anden parts handlemåde, finder de i denne lov givne regler  

 om pristalsregulering og kontantværdiansættelse kun anvendelse, såfremt den  

 hidtidige ejer har anskaffet det afskrivningsberettigede aktiv den 1. januar  

 1982 eller senere.
---- § 2  i lov nr. 270 af 9. juni 1982 indeholder følgende  

 ikrafttrædelsesbestemmelse:
§ 2 Loven har virkning for biler og driftsmidler, der er anskaffet den 1.  

 januar 1983 eller senere.
---- § 8,  stk. 1 i lov nr. 246 af 9. juni 1982 indeholder  

 følgende ikrafttrædelsesbestemmelse:
§ 8 Stk. 1.  Loven træder i kraft dagen efter  

 bekendtgørelsen i Lovtidende.
Den har virkning fra den 1. juli 1982.
Ministeriet for skatter og afgifter, den  

 1. september 1982 Mogens Lykketoft / Jens Drejer (* 1) Bestemmelsen i § 1, 1. pkt., har for så vidt angår afskrivning på  

 dræningsanlæg på jordbrugsbedrifter virkning fra og med indkomståret 1976,  

 jfr. § 4, stk. 2, i lov nr. 101 af 17. marts 1976.
 (* 2) § 2 i den anførte affattelse finder anvendelse for driftsmidler  

 m.v., der anskaffes den 1. januar 1982 eller senere, jfr. § 7, stk. 1, i lov  

 nr. 197 af 18. maj 1982.
 (* 3) Den i § 3, stk. 2, fastsatte beløbsgrænse på 1.800 kr. har virkning  

 for anskaffelser i indkomståret 1977 og senere indkomstår, jfr. § 4 i lov nr.  

 469 af 14. september 1977.
 (* 4) § 4 i den anførte affattelse har virkning fra og med indkomståret  

 1983, jfr. § 7, stk. 3, i lov nr. 197 af 18. maj 1982.
 (* 5) § 5 i den anførte affattelse finder anvendelse på en negativ saldo,  

 der er opstået ved afhændelse af driftsmidler, der er anskaffet efter 1.  

 januar 1982, jfr. § 7, stk. 1, i lov nr. 197 af 18. maj 1982.
(* 6) § 6A i den anførte affattelse finder anvendelse på biler, der er  

 anskaffet den 1. januar 1982 eller senere.
Beløbsgrænsen i bestemmelsens stk.  

 1 finder dog først anvendelse for biler anskaffet den 1. januar 1983 eller  

 senere, jfr. § 2 i lov nr. 270 af 9. juni 1982.
(* 7) § 8 i den anførte affattelse finder anvendelse på driftsmidler, der  

 er anskaffet den 1. januar 1982 eller senere.
Beløbsgrænsen i stk. 2, 2. og  

 5. pkt., samt stk. 3, 3. pkt., finder dog først anvendelse for driftsmidler  

 anskaffet den 1. januar 1983 eller senere, jfr. § 2 i lov nr. 270 af 9. juni  

 1982.
 (* 8) § 9 i den anførte affattelse finder anvendelse ved afhændelse af  

 driftsmidler, der er anskaffet den 1. januar 1982 eller senere, jfr. § 7,  

 stk. 1, i lov nr. 197 af 18. maj 1982.
 (* 9) § 10 i den anførte affattelse finder anvendelse på skader, der  

 indtræder på driftsmidler, der er anskaffet den 1. januar 1982 eller senere,  

 jfr. § 7, stk. 1, i lov nr. 197 af 18. maj 1982.
 (* 10) §§ 12 og 13 i den anførte affattelse finder anvendelse på skibe  

 m.v., der er anskaffet den 1. januar 1982 eller senere, jfr. § 7, stk. 1, i  

 lov nr. 197 af 18. maj 1982.
 (* 11) § 18, stk. 1, b) som ændret ved lov nr. 604 af 14. december 1977  

 finder i den anførte affattelse anvendelse fra ændringslovens bekendtgørelse  

 i Lovtidende (23. december 1977).
 (* 12) § 18, stk. 4, har virkning for ejerlejligheder i hoteller og  

 plejehjem, hvis anmeldelsen til tinglysningsmyndighederne om opdelingen i  

 ejerlejligheder er foretaget den 1. januar 1981 eller senere, jfr. § 2, stk.  

 2, i lov nr. 132 af 25. marts 1981.
 (* 13) § 19A er indsat ved lov nr. 197 af 18. maj 1982 og har virkning for  

 bygninger og installationer, der anskaffes den 1. januar 1982 eller senere.
 (* 14) § 21, stk. 2-4, er indføjet ved lov nr. 197 af 18. maj 1982 og  

 finder anvendelse på udgifter til ombygning og forbedring af bygninger og  

 installationer, der afholdes den 1. januar 1982 eller senere, jfr. § 7, stk.  

 1, i lov nr. 197 af 18. maj 1982.
 (* 15) § 22 i den anførte affattelse finder anvendelse på bygninger som  

 nævnt i § 18, stk. 1, litra a), der anskaffes den 1. januar 1982 eller  

 senere, jfr. § 7, stk. 1, i lov nr. 197 af 18. maj 1982. For bygninger  

 anskaffet før den 1. januar 1982 gælder de hidtidige regler.
 (* 16) § 23 i den anførte affattelse finder anvendelse på særlige  

 installationer i bygninger, der anskaffes den 1. januar 1982 eller senere,  

 jfr. § 7, stk. 1, i lov nr. 197 af 18. maj 1982.
 (* 17) § 24, stk. 1 og 2, har i den anførte affattelse virkning for  

 særlige installationer i andre bygninger end de i § 18 nævnte, som er  

 anskaffet den 1. januar 1982 eller senere. § 24, stk. 3, har i den anførte  

 affattelse virkning for bygninger, der er anskaffet den 1. januar 1982 eller  

 senere.
 (* 18) Ved lov nr. 197 af 18. maj 1982 § 1, nr. 34, er § 24A ophævet.  

 Ændringen har virkning for bygninger og installationer, der anskaffes den 1.  

 januar 1982 eller senere, jfr. lovens § 7, stk. 1.
 (* 19) § 26 finder i den anførte affattelse anvendelse ved beregning af  

 afskrivninger på skaderamte bygninger og installationer, der anskaffes fra  

 den 1. januar 1982 eller senere, jfr. § 7, stk. 1, i lov nr. 197 af 18. maj  

 1982.
(* 20) Bestemmelsen i § 26A, stk. 1, finder i den anførte affattelse  

 anvendelse ved genopførelse af en skadelidt ejendom, der er erhvervet den 1.  

 januar 1982 eller senere.
Henvisningen til § 10 i lov om beskatning af  

 fortjeneste ved afståelse af fast ejendom har virkning fra den 1. juli 1982,  

 jfr. § 8 i lov nr. 246 af 9. juni 1982.
 (* 21) § 27 finder i den anførte affattelse anvendelse på bygninger, der  

 anskaffes den 1. januar 1982 eller senere.
 (* 22) Ved lov nr. 197 af 18. maj 1982 § 1, nr. 38, er § 28 ophævet.  

 Ændringen har virkning fra og med lovforslagets fremsættelse den 25. februar  

 1982, jfr. lovens § 7, stk. 2.
 (* 23) § 29 i den anførte affattelse finder anvendelse ved salg af  

 bygninger samt særlige installationer i bygninger, hvorpå der kan afskrives  

 efter § 18, såfremt de er anskaffet den 1. januar 1982 eller senere, jfr. §  

 7, stk. 1, i lov nr. 197 af 18. maj 1982.
 (* 24) § 29C i den anførte affattelse er indsat ved § 1 i lov nr. 604 af  

 14. december 1977 og trådte i kraft ved bekendtgørelsen i Lovtidende (23.  

 december 1977).
 (* 25) § 29S i den anførte affattelse finder anvendelse på dræningsanlæg  

 på jordbrugsbedrifter,der anskaffes den 1. januar 1982 eller senere.
 (* 26) § 31, stk. 1 og 2, i den anførte affattelse har virkning for  

 bygninger og installationer, der anskaffes den 1. januar 1982 eller senere.
 (* 27) §§ 35-43 udelades; bestemmelserne er trykt i lovbekendtgørelse nr.  

 267 af 15. juni 1967.
