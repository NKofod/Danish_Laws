D.A.1 Fuld skattepligt D.A.2 Begrænset skattepligt D.A.3 Undtagelser fra skattepligten I dette afsnit omtales kildeskattelovens regler om, 1. hvilke personer, der er skattepligtige her i landet, og 2. inden for hvilket tidsrum skattepligten består.
 Reglerne er omtalt i skd.cirk. af 4. nov. 1988 og skd.cirk. af 30. dec.  

 1987 (skatteflugt).
D.A.1 Fuld skattepligt Der foreligger fuld skattepligt for:
- personer, der har bopæl her i landet (KSL § 1, stk. 1, nr. 1) - personer, der inden for de sidste 4 år har haft bopæl her (KSL § 1, stk.  

 1, nr. 2) - personer, der opholder sig her i et tidsrum af mindst 6 måneder (KSL §  

 1, stk. 1, nr. 3) - danske statsborgere, der gør tjeneste eller varigt opholder sig ombord  

 på skibe med hjemsted her (KSL § 1, stk. 1, nr. 4) - danske statsborgere, som af den danske stat er udsendt til tjeneste uden  

 for riget (KSL § 1, stk. 1, nr. 5).
D.A.1.1 KSL § 1, stk. 1, nr. 1 Bopæl Begrebet "bopæl" er nærmere beskrevet i KSL-cirkulæret nr. 135  

 af 4. nov. 1988, pkt. 2: "Ved afgørelsen af, om denne betingelse er  

 opfyldt, følges hidtidig praksis, dvs. at der lægges vægt på om den  

 pågældende ved at grunde husstand, leje sig bolig eller ved andre  

 foranstaltninger har tilkendegivet, at han agter at have hjemsted her." I vejledning til statsskatteloven anføres endvidere: "Har en person  

 bolig såvel her i landet som i udlandet, må det på lignende måde afgøres  

 hvilken af disse boliger, der må betragtes som hans egentlige hjemsted, i  

 hvilken henseende det navnlig vil komme i betragtning, hvor den pågældendes  

 familie, hvis han har en sådan, opholder sig, hvor han har truffet de mest  

 omfattende foranstaltninger til sit underhold, eller hvor han længst eller  

 hyppigst opholder sig." I praksis vil statuering af bopæl være afhængig af, om den pågældende har  

 rådighed over en helårsbolig her i landet.
Udgangspunktet er, at en sådan  

 rådighed vil være en nødvendig og samtidig en tilstrækkelig betingelse til at  

 statuere bopæl.
De konkrete omstændigheder kan dog, specielt i en  

 fraflytningssituation, være af en sådan art, at afgørelsen af, om der  

 foreligger bopæl, må foretages efter en samlet bedømmelse, se nærmere under  

 afsnit D.A.1.1.2.
 Det er de faktiske boligforhold der er afgørende, medens mere formelle  

 kriterier - såsom til- eller framelding til folkeregistret og ansøgning om  

 opholdstilladelse - ikke spiller nogen selvstændig rolle, jf. f.eks. lsr.  

 1981.99 og ØLD af 10. sept. 1982 (Skd. 65.170).
 Efter KSL. § 6, stk. 1 består skattepligten normalt netop i den periode,  

 hvor betingelserne for skattepligt er opfyldt.
D.A.1.1.1 Tilflytning Bopæl og ophold Ved tilflytning er det normalt uden betydning at fastslå, om den  

 pågældende har taget bopæl her eller om der kun er tale om ophold, idet  

 skattepligten i almindelighed først indtræder, når den pågældende tager  

 ophold her (KSL § 7, stk. 1). Se lsr. 1983.157 og t&s Nyt 1991.1.8 (H).  

 Det er kun nødvendigt at tage stilling til, om skatteyderen har erhvervet  

 bopæl her i de tilfælde, hvor opholdet strækker sig over mindre end 6  

 måneder, eller hvor der er spørgsmål om undtagelse fra skattepligten efter 6  

 måneders-reglen i KSL § 1, nr. 3, eller den pågældende påny afbryder  

 opholdet, således at det skal afgøres om bopæl er bevaret.
Fuld skattepligt indtræder som nævnt ikke ubetinget ved enhver erhvervelse  

 af bopæl her, idet KSL. § 7, stk. 1, fastslår, at personer, der erhverver  

 bopæl her i landet uden samtidig at tage ophold her, først bliver fuldt  

 skattepligtige, når de tager ophold her i landet.
Som sådant ophold anses  

 ikke kortvarigt ophold her i landet på grund af ferie eller lignende.
Hvad er "kortvarigt ophold" Ifølge praksis anses et uafbrudt ophold her i landet af en varighed på  

 mere end 3 måneder eller samlede ophold på i alt mere end 180 dage inden for  

 et tidsrum af 12 måneder ikke for "kortvarigt ophold på grund af ferie  

 eller lignende", skd. 21.139. Ved beregning af opholdets varighed her i  

 landet medregnes i denne forbindelse ethvert påbegyndt døgn som et fuldt  

 døgn.
I øvrigt må der ved afgørelsen lægges vægt på den pågældendes øvrige  

 tilknytning til landet.
De nævnte 3 måneder, respektive 180 dage, må betragtes som et maksimum for  

 ophold uden at skattepligten indtræder på grund af bopæl her.
Dette  

 maksimumsophold vil i almindelighed kunne accepteres, når der er tale om  

 personer, hvis ophold her har et (overvejende) feriemæssigt præg, og således  

 ikke er nødvendiggjort af en regelmæssig ("løbende") personlig  

 varetagelse af indtægtsgivende erhverv, f.eks. hyppig deltagelse i eller  

 tilsyn med ledelsen af en erhvervsvirksomhed her i landet.
Det foran anførte  

 må i hvert fald lægges til grund, hvor der er tale om personer, der i øvrigt  

 har bopæl i og anden fast tilknytning (nær familie, indtægtsgivende hverv,  

 statsborgerskab etc.) til et andet land, således at opholdene i Danmark med  

 rette kan siges at have karakter af "ferie eller lignende" fra det  

 pågældende land.
I andre tilfælde må der foretages en mere konkret vurdering af, om  

 opholdet her har det fornødne feriemæssige præg.
Efter omstændighederne kan  

 den fulde skattepligt efter § 1, stk. 1, nr. 1, indtræde straks fra  

 begyndelsen af det første ophold efter bopælserhvervelsen.
Dette kan således  

 være tilfældet, hvor der foreligger personlig varetagelse af indtægtsgivende  

 erhverv her (jf. ovenfor). Se f.eks. t&s Nyt 1991.11.610 (BF) og  

 TOLD*SKAT Nyt 1992.6.192 (BF), hvor der i sidstnævnte sag var tale om ca. 80  

 årlige erhvervsbetingede overnatning her i en ejerlejlighed i Danmark.
Samme  

 resultat kan ligeledes fremkomme, selv om vedkommendes indtægtsgivende  

 (hoved)erhverv udøves i udlandet, navnlig når den pågældende ikke har bopæl i  

 og anden fast tilknytning til et andet land (jf. ovenfor), og derfor som  

 regel opholder sig her i landet i det omfang den erhvervsmæssige  

 beskæftigelse (f.eks. som flypilot, sømand, sælger, kunstner mv.) levner  

 praktisk mulighed herfor, og der således ikke foreligger ferieophold i  

 Danmark, "set fra" et "hjemsted" i udlandet.
Særlig klart  

 vil forholdet være, hvis boligen her tillige benyttes til helårsbeboelse af  

 den pågældendes familie eller faste samlivspartner.
Selv om dette netop var  

 tilfældet i TOLD*SKAT Nyt 1992.15.445 (LSR) indtrådte der ikke fuld  

 skattepligt under hensyn til, at skatteyderen i en begrænset periode  

 opretholdte sin bolig og sit arbejde i udlandet, og først efter denne  

 periodes udløb ville flytte til hustruen i Danmark.
Som et grænsetilfælde, *  

 hvor fuld skattepligt ansås for indtrådt efter en samlet vurdering af  

 samtlige tilknytningsforhold til Danmark, kan nævnes t&s Nyt 1991.1.22  

 (LSR). Kendelsen er stadfæstet af ØL, jf.
TOLD*SKAT Nyt 1993.4.139 (ØLD).  

 Dommen er indbragt for Højesteret. * Om tilfælde hvor skattepligten er indtrådt, fordi opholdet ikke er blevet  

 anset for "kortvarigt på grund af ferie eller lignende", se Skat  

 1987.4.281 (LSR) og t&s Nyt 1991.1.8 (H).
D.A.1.1.2 Fraflytning Hvornår er bopæl bevaret Selv om fastlæggelsen af KSL's bopælsbegreb ved fraflytning i princippet  

 sker ud fra en samlet bedømmelse af skatteyderens forhold, viser praksis, at  

 den fortsatte rådighed over en helårsbolig spiller en central rolle ved denne  

 bedømmelse.
F.eks. vil den forsatte dispositionsret over den indtil  

 fraflytningen benyttede bolig være ensbetydende med, at bopælen anses for  

 opretholdt, medmindre boligen udlejes uopsigeligt for udlejeren i mindst 3  

 år, jf.
SKD 21.139, LSR 1975.102, LSR 1976.88 og Skat 1985.11.311 LSR  

 (dobbeltdomicil løst til fordel for Norge). Se nu også t&s Nyt  

 1992.15.435 (H), hvor skatteyderen opholdt sig 7 år i udlandet med sin  

 familie og ikke havde anden tilknytning til Danmark end ejendomsret til et  

 parcelhus.
Fuld skattepligt blev opretholdt, da huset udelukkende havde været  

 udlejet i perioder på under 3 år.
Som eksempel på en proformaudlejning, se  

 UfR 1976.925 (H).
D.A.1.1.2.1 Rådighed over helårsbolig I de tilfælde, hvor skatteyderen efter fraflytningen fortsat har rådighed  

 over en helårsbolig, vil dette normalt være en tilstrækkelig betingelse til  

 at anse bopælen for opretholdt, medmindre skatteyderen har haft til hensigt  

 at bosætte sig varigt i udlandet, se UfR 1982.708 (Ø) og t&s Nyt  

 1991.8.424 (LSR) (kendelsen er kommenteret i t&s Nyt 1991.8.432). Som  

 eksempler på fortsat bopæl kan udover de ovenfor under D.A.1.1.2 nævnte  

 afgørelser anføres:
 LSR 1982.185, UfR 1982.558 (H), Skat 1986.10.608 (LSR) og Skat 1987.10.732  

 (LSR). I sidstnævnte 2 afgørelser blev dobbeltdomicil løst til fordel for det  

 pågældende udland.
Tilsvarende hermed gælder, at hvis en ægtefælle flytter til udlandet, uden  

 at dette står i forbindelse med en egentlig ophævelse af samlivet, vil den  

 fraflyttede ægtefælles bopæl fortsætte, hvis den anden ægtefælle opretholder  

 det fælles hjem.
Som eksempel herpå kan nævnes afgørelserne UfR 1975.1079  

 (H), Skat 1987.4.281 (LSR), LSR 1982.187 (dobbeltdomicil løst til fordel for  

 Spanien) samt Skat 1990.12.990 (BF). Modsat dog Skat 1986.6.389 (Ø), hvor den  

 fraflyttede ægtefælles skattepligt blev anset for ophørt.
Til grund herfor lå  

 dog bl.a., at det var oplyst, at den anden ægtefælles forbliven i Danmark  

 havde midlertidig karakter.
Som eksempler på afgørelser, hvor den fraflyttede  

 ægtefælles bopæl er anset for ophørt som følge af samlivsophævelse, se LSR  

 1984.175 og Skat 1986.11.663.
 Er der tale om samlivsforhold vil spørgsmålet om den fraflyttedes  

 fortsatte bopæl bero på en konkret vurdering af samlivsforholdets karakter,  

 se Skat 1987.1.48 (LSR). Der vil ofte i disse situationer være tale om, at  

 den fraflyttede samlivspartners fulde skattepligt afhænger af en samlet  

 vurdering af de foreliggende omstændigheder, f.eks. erhvervsmæssige  

 interesser og tilknytning til det andet land, se Skat 1988.10.596 (H) og Skat  

 1989.1.60 (V). En tilsvarende samlet bedømmelse kan i særlige tilfælde  

 medføre fortsat bopæl uanset boligmulighedens form, se UfR 1987.888 (H) og  

 t&s Nyt 1991.15.817 (Ø) (vekslende boligmuligheder) og Skat 1988.7.401  

 (LSR) (bolig i tilknytning til kontor på campingplads). Rådighed over  

 sommerhuse behandles særskilt nedenfor under D.A.1.1.2.2.
 Bopæl kan på den anden side set ikke anses for bevaret, hvis skatteyderen  

 ikke under en eller anden form helt eller delvis har rådighed over en bolig  

 her i landet, se Skat 1986.4.277 (LSR). En samlet bedømmelse kan omvendt føre  

 til, at rådighed over en helårsbolig ikke er tilstrækkeligt til at anse  

 bopælen for opretholdt, se LSR 1977.1, UfR 1982.708 (Ø) (Brasiliensdommen)  

 samt TfS 1985.335 (Ø).
 Hvis en skatteyder, der har boet permanent hos forældrene, midlertidigt  

 flytter til udlandet og bevarer denne boligmulighed uændret, vil bopæl i  

 Danmark normalt blive anset for opretholdt.
D.A.1.1.2.2 Særligt om sommerhuse Den fortsatte besiddelse af et sommerhus eller anden ejendom, der ikke kan  

 sidestilles med en helårsbolig, vil som udgangspunkt ikke konstituere bopæl,  

 forudsat sommerhuset alene anvendes til ferie eller lignende.
Af Skat  

 1989.4.332 (LSR) fremgår, at ferieophold på op til 6 måneders varighed pr. år  

 ikke konstituerer bopæl, forudsat der ikke er andre væsentlige  

 tilknytningsmomenter til Danmark.
Er der det, typisk væsentlige  

 erhvervsinteresser, vil afgørelsen om fortsat bopæl ske på grundlag af en  

 samlet bedømmelse af de foreliggende omstændigheder, se f.eks.
Skat  

 1987.4.283 (LSR), hvor bopælen ansås for bevaret, bl.a. under hensyn til den  

 fortsatte besiddelse af et bortforpagtet gods.
 Det samme vil naturligvis være tilfældet, hvis et sommerhus rent faktisk  

 fungerer som skatteyderens sædvanlige bolig, se Skat 1985.1.23 (LSR), men  

 modsat TOLD*SKAT Nyt 1992.17.507 (LSR), hvor der var tale om brug af  

 sommerhuset i vinterhalvåret, men dog kun for en kortere periode.
 Hvis et sommerhus benyttes som boligmulighed i forbindelse med varetagelse  

 af et arbejde, vil der ligeledes være tale om andet formål end ferie eller  

 lignende, se UfR 1987.888 (H). Der blev dog ikke statueret bopæl i et  

 tilfælde, hvor skatteyderen under sit ophold i et sommerhus nogle uger om  

 året uden vederlag bistod sin søn med pelsningsarbejde på en minkfarm, se TfS  

 1990.163 (LSR). Derimod blev der statueret fuld skattepligt i et tilfælde,  

 hvor skatteyderen boede med sin familie i England samtidig med, at han  

 mandag-fredag arbejdede som direktør i Danmark og i den forbindelse bl.a.  

 overnattede i sit sommerhus her, jf. t&s Nyt 1991.11.610 (BF).
Hvis sommerhuset ikke kan karakteriseres som usædvanligt med hensyn til  

 pris og størrelse, vil det næppe kunne bevirke, at bopæl er opretholdt,  

 forudsat det udelukkende anvendes i ferieøjemed, samt forudsat at det har  

 status som sommerhus.
Se TfS 1990.163 (LSR). * I TOLD*SKAT Nyt 1993.24.1118  

 (Ø) blev der statueret fuld skattepligt bl.a. under hensyn til sommerhusets  

 indretning og størrelse samt omfanget af de investeringer, der var foretaget  

 til forbedring af ejendommen.
Dommen er appelleret til højesteret. * Se også  

 Skat 1987.4.283 (LSR), hvor bl.a. sommerhusets karakter er anført til støtte  

 for afgørelsen om fuld skattepligt.
D.A.1.1.2.3 Andre momenter, herunder skatteyders subjektive hensigter Praksis viser, at opretholdelse af bopæl ved fraflytning i altovervejende  

 grad støttes på objektive kriterier.
Skatteyderens subjektive hensigter er  

 dog undertiden også tillagt betydning, se f.eks. de under 1.1.2.1 nævnte  

 domme UfR 1982.708 (Ø) og Skat 1986.6.389 (Ø). Tilsvarende t&s Nyt  

 1991.8.424 (LSR) samt Skat 1987.1.48 (LSR), hvor boligmulighed hos en  

 tidligere samlever blev tillagt delvis betydning, fordi parterne  

 efterfølgende giftede sig.
Endelig kan nævnes Skat 1987.8.559 (H), hvor  

 skatteyderens fraflytning ikke blev anset for definitiv som følge af  

 dispositioner omkring afståelse af erhvervsinteresser.
Dommen er også nævnt  

 under afsnit D.A.1.1.2.4.
 De mere sekundære momenter, der afspejler en tilknytning til Danmark,  

 f.eks. ejerskab til en her i landet indregistreret bil, medlemskab af  

 foreninger og lignende, kan ikke tillægges selvstændig betydning, men kan  

 indgå i en samlet bedømmelse.
D.A.1.1.2.4 Skæringstidspunkt, når boligen afhændes Når den hidtidige helårsbolig agtes afstået i forbindelse med  

 fraflytningen, kan der særligt i salgssituationer opstå tvivl om, på hvilket  

 tidspunkt bopælen skal anses for opgivet, hvis huset ikke er solgt ved  

 fraflytningen.
Ophør af bopæl er ikke absolut betinget af, at salg har fundet  

 sted, idet karakteren af skatteyderens salgsbestræbelser sammenholdt med hans  

 faktiske flytning til det andet land, f.eks. flytning af indbo, kan bevirke, at  

 rådigheden over boligen må anses for opgivet under forudsætning af, at salget senere gennemføres, se f.eks.
TOLD*SKAT Nyt 1992.17.507 (LSR).
I dommen UfR 1982.708 (Ø) blev bopælen dog anset for ophørt, selv om salg  

 af huset blev opgivet, idet det blev lagt til grund, at skatteyderen havde haft en hensigt om varigt at bosætte sig i udlandet.
Som et konkret eksempel på at bopælen i en salgssituation ikke var ophørt ved  

 fraflytningen, se Skat 1987.8.559 (H).
D.A.1.1.2.5 Dobbeltdomicil Den fulde skattepligt ophører ikke, blot fordi den pågældende også har  

 bopæl i udlandet og er underkastet fuld skattepligt til dette land.
Den  

 dobbeltbeskatning, som kan forekomme i sådanne tilfælde af "dobbelt  

 domicil", må løses ved hjælp af dobbeltbeskatningsoverenskomsterne eller  

 ved hjælp af reglerne i Ligningslovens §§ 33 og 33 A.
Der henvises herom til  

 afsnit D.D.2, artikel 4 samt redaktionel artikel i SKAT*UDLAND 1991.178. I  

 nævnte artikel gives udtryk for at hvis en dobbeltbeskatningsaftale ikke  

 indeholder en bestemmelse, der i tilfælde af dobbeltdomicil tager stilling  

 til skattemæssigt hjemsted, skal spørgsmålet løses ved gensidig forhandling  

 mellem de 2 lande.
Det bemærkes, at denne praksis er forladt, idet Danmark i  

 disse situationer har valgt at lade artikel 4 i OECD's Modelaftale finde  

 anvendelse, således at en gensidig forhandling alene bliver nødvendig, hvis  

 en person bliver anset for hjemmehørende i begge lande.
 D.A.1.2 KSL § 1, stk. 1, nr. 2.
 Personer, der inden for de sidste 4 år har haft bopæl her.
D.A.1.2.1 Personer, der tager ophold i udlandet Efter bestemmelsen i KSL. § 1, stk. 1, nr. 2 er personer, der inden for de  

 sidste 4 år har haft bopæl her i landet, fuldt skattepligtige, medmindre de  

 godtgør at være undergivet indkomstbeskatning til fremmed stat, Færøerne  

 eller Grønland.
Det er en betingelse, at beskatningen ikke sker efter regler, der er  

 åbenbart lempeligere end reglerne i Danmark.
Afgørelsen foretages på grundlag  

 af en samlet vurdering.
Der henses tillige til, om en egentlig  

 indkomstbeskatning foretages, om indkomstbeskatningen i princippet omfatter  

 de samlede indtægter, uanset hvorfra de hidrører, og om indkomstbeskatningen  

 sker efter reglerne for derboende personer, jf.
Skat 1990.4.296.
Godkendte lande Det er i Skatteministeriets bek. nr. 646 af 22. sept. 1987 bestemt, at  

 skattepligten anses for ophørt i medfør af KSL § 1, nr. 2 ved  

 indkomstbeskatning til følgende fremmede stater:
 Australien, Canada, Côte d'Ivoire, Finland, Frankrig, Gabon, Ghana,  

 Gibraltar, Grækenland, Haiti, Indien, Indonesien, Iraq, Irland, Island,  

 Italien, Luxembourg, Marokko, Mexico, New Zealand, Norge, Papua Ny Guinea,  

 Philippinerne, Portugal, Puerto Rico, * Slovakiet *, Spanien, Storbritannien,  

 Sverige, Sydkorea, Tyrkiet, * Tjekkiet *, Den Tyske Forbundsrepublik, Zambia  

 og Østrig.
 Ligestillet hermed er indkomstbeskatning til Grønland og Færøerne.
Fra 1. jan. 1991 blev det tidligere DDR sidestillet med det øvrige  

 Tyskland for så vidt angår godkendelse i henhold til KSL § 1, stk. 1, nr. 2,  

 jf.
Skat 1991.1.33.
Lande, hvortil der knytter sig særlige forudsætninger Skattepligten kan også anses for ophørt ved indkomstbeskatning til  

 følgende stater under nedenfor anførte forudsætninger:
 Belgien: Belgisk beskatning kan alene begrunde ophør af dansk skattepligt,  

 såfremt det dokumenteres, at der i Belgien finder beskatning sted som  

 "bosiddende" ("resident"). Beskatning efter de særlige  

 belgiske regler, der betragter en skatteyder som "non resident",  

 kan ikke bevirke ophør af dansk skattepligt.
Brasilien: Brasiliansk beskatning kan begrunde ophør af dansk skattepligt,  

 mod fremvisning af dokumentation for resident-beskatning.
En sådan  

 dokumentation kan normalt først udstedes af de brasilianske skattemyndigheder  

 i forbindelse med indgivelse af selvangivelsen.
Skattepligten til Danmark kan  

 derfor foreløbigt ophæves, hvis der fra et internationalt revisionsfirma  

 fremlægges en erklæring om, at betingelserne for residentbeskatning er til  

 stede.
Virkningen af en sådan foreløbig erklæring bortfalder, hvis ikke den  

 efterfølgende bekræftes af de brasilianske skattemyndigheder.
Bulgarien: Skattepligten kan ophøre, hvis der er tale om bulgarske  

 statsborgere, jf.
Skat 1990.2.142.
Chile: For chilenske statsborgere og personer, der inden påbegyndelsen af  

 opholdet i Chile har skaffet sig en egentlig bopæl dér med henblik på  

 et langvarigt ophold, og som på baggrund heraf globalbeskattes fra  

 tilflytningstidspunktet, kan den fulde skattepligt til Danmark ophøre, når  

 skatteyderen dokumenterer sådan beskatning.
Den beskatning, som i Chile  

 finder sted af udlændinge som "bosiddende udlænding"  

 ("resident foreigner") i en periode efter tilflytningen, kan ikke  

 medføre ophør af dansk skattepligt.
Colombia: Colombiansk beskatning kan alene medføre ophør af dansk  

 skattepligt for colombianske statsborgere.
Colombias beskatning af udlændinge  

 kan ikke medføre ophør af dansk skattepligt.
Cypern: Cypriotisk beskatning som "domicileret"  

 (domiciled") og "fastboende" ("ordinarily resident")  

 kan medføre ophør af dansk skattepligt.
Cypriotisk beskatning som  

 "midlertidigt bosiddende" ("temporary resident") kan ikke  

 medføre ophør af dansk skattepligt.
Iran: Iransk beskatning kan alene medføre ophør af dansk skattepligt for  

 iranske statsborgere.
Irans beskatning af udlændinge kan ikke medføre ophør  

 af dansk skattepligt.
Jamaica: Beskatning som "domicileret" ("domiciled")  

 kan medføre ophør af dansk skattepligt.
Beskatning som "bosiddende"  

 ("resident") kan ikke medføre ophør af dansk skattepligt.
 Japan: Japansk beskatning som "permanent bosiddende"  

 ("permanent resident") kan medføre ophør af dansk skattepligt.  

 Japansk beskatning som "ikke permanent bosiddende" ("non  

 permanent resident") kan ikke medføre ophør af dansk skattepligt.
* I en bindende forhåndsbesked (TOLD*SKAT Nyt 1993.6.272) fandt  

 Ligningsrådet, at en skatteyder og hans ægtefælle efter fraflytning til Japan  

 måtte anses for at have deres skattemæssige hjemsted i Japan, jf.  

 dobbeltbeskatningsoverenskomstens artikel 4, stk. 2. Efter det i  

 forespørgslen oplyste ville skatteyderen blive udsendt til Japan som  

 korrespondent for et dansk dagblad i en periode, der i første omgang  

 forventedes at være på tre år, men eventuelt kunne forlænges, ligesom det i  

 øvrigt var usikkert, om skatteyderen og hans ægtefælle efter udstationeringen  

 vendte tilbage til Danmark.
Med hensyn til den nærmere rækkevidde af den  

 pågældende afgørelse udtalte Told- og Skattestyrelsen (TOLD*SKAT Nyt  

 1993.15.753), at styrelsen under hensyn til det anførte måtte lægge til  

 grund, at skatteyderen under opholdet i Japan måtte antages at blive  

 beskattet efter de interne japanske regler vedrørende "Nonpermanent  

 resident taxpayers", og at han derfor formentlig ville være  

 indkomstskattepligtig af dels sin indkomst fra kilder i Japan, dels den del  

 af hans indkomst fra kilder uden for Japan, der måtte blive udbetalt i  

 og/eller overført til Japan.
Told- og Skattestyrelsen fandt, at en  

 indkomstbeskatning af den omhandlede karakter - der ikke væsentligt ses at  

 adskille sig fra den beskatning, som en udlænding under tilsvarende  

 omstændigheder ville blive undergivet i Storbritannien - ikke er til hinder  

 for, at vedkommende skatteydere kan anses for skattepligtige til Japan i den  

 forstand, udtrykket anvendes i dobbeltbeskatningsoverenskomstens artikel 4,  

 stk. 1. Styrelsen bemærkede videre, at afgørelsen i TOLD*SKAT Nyt 1993.6.272  

 ikke umiddelbart kan anvendes analogt for så vidt angår tilflytning til andre  

 stater end Japan, idet de konkrete interne beskatningsregler i de enkelte  

 stater må tillægges væsentlig betydning i den omhandlede relation. * Kina: Globalbeskatning i Kina kan medføre ophør af dansk skattepligt.  

 Tilflytterbeskatning, der varer de første fem år af opholdet i Kina, kan ikke  

 medføre ophør af dansk skattepligt.
Malta: Beskatning som "domicileret" ("domiciled") og  

 "fastboende" ("ordinary resident") kan medføre ophør af  

 dansk skattepligt.
Beskatning som "bosiddende"  

 ("resident") kan ikke medføre ophør af dansk skattepligt.
 Nederlandene: De gældende nederlandske regler for lempeligere beskatning  

 af udenlandske statsborgere, udstationeret i Nederlandene i indtil 5 år, kan  

 ikke medføre ophør af dansk skattepligt.
 Peru: Beskatning som "bosiddende i skattemæssig henseende"  

 ("domiciled for tax purposes") kan medføre ophør af dansk  

 skattepligt.
Polen: Indtræden af fuld skattepligt til Polen efter  

 globalindkomstprincippet kan medføre ophør af dansk skattepligt.
Dette gælder  

 dog ikke, hvis indkomsten i Polen er fritaget for polsk skat på grund af  

 arbejde for et socialiseret foretagende, et repræsentationskontor, et blandet  

 selskab eller lignende.
Rumænien: Skattepligten kan ophøre, hvis der er tale om rumænske  

 statsborgere, jf.
Skat 1990.2.142.
 Schweiz: Skattepligt til Danmark fortsætter i 4 år fra fraflytningen til  

 Schweiz, medmindre a) skatteyder er schweizisk statsborger, eller b)  

 skatteyderen undergives fuld schweizisk skattepligt og ikke kun  

 "pauschalbeskatning".
Sierra Leone: Beskatning i Sierra Leone kan alene medføre ophør af dansk  

 skattepligt for statsborgere i Sierra Leone.
Sierra Leones beskatning af  

 udlændinge kan ikke medføre ophør af dansk skattepligt.
 Sri Lanka: Beskatning som "bosiddende" ("resident") i  

 Sri Lanka kan medføre ophør af dansk skattepligt - med følgende to  

 undtagelser:
 a) En person, der fraflytter Danmark til Sri Lanka og dér nyder  

 skattefritagelse under Resident Guest Tax Exemption (lov nr. 6 af 1979) enten  

 som pensionist eller som fremtrædende person inden for kultur eller  

 videnskab, er fortsat skattepligtig til Danmark.
b) Arbejdstagere, der ikke er statsborgere i tjenesteforhold i Sri Lanka,  

 beskattes som "ikke bosiddende" ("non resident") i 3 år  

 fra påbegyndelsen af arbejdet i tjenesteforhold i Sri Lanka.
Beskatningen  

 sker med en nedsat proportionalskat på 25 pct.
Sådan beskatning kan ikke  

 medføre ophør af dansk skattepligt.
Trinidad & Tobago: Beskatning som "domicileret"  

 ("domiciled") i Trinidad & Tobago kan medføre ophør af dansk  

 skattepligt.
Beskatning af derboende personer, der ikke er domicileret i  

 Trinidad & Tobago, kan ikke bevirke ophør af dansk skattepligt.
Ungarn: Beskatning i Ungarn efter reglerne for derboende (hjemmehørende)  

 personer medfører ophør af dansk skattepligt.
Skattepligten til Danmark  

 fortsætter derimod i 4 år, hvis beskatningen i Ungarn sker i henhold til den  

 pr. 1. jan. 1992 gennemførte særlov for udlændinge, der ikke er fast  

 bosiddende i Ungarn, se nærmere herom i TOLD*SKAT Nyt 1992.15.449.
 USA: Fuld skattepligt til USA medfører ophør af dansk skattepligt bortset  

 fra tilfælde, hvor en person beskattes som "Non resident alien".
Zimbabwe: Beskatning som "fastboende" ("ordinarily  

 resident") kan medføre ophør af dansk skattepligt.
Beskatning som  

 "bosiddende" ("resident") kan ikke medføre ophør af dansk  

 skattepligt.
Ikke-godkendte lande Derimod anses skattepligt ikke for ophørt ved indkomstbeskatning til  

 følgende stater:
 Alderney, Algeriet, Andorra, Arabiske Emirater, Argentina, Bahrein,  

 Bermuda, Bolivia, Bophuthatswana, Botswana, Brunei, Burundi, Cameroon, Costa  

 Rica, Egypten, Equador, Ethiopien, Guernsey, Hong Kong, Isle of Man, Israel,  

 Jersey, Jordan, Kenya, Kuwait, Libanon, Liberia, Lichtenstein, Malawi,  

 Malaysia, Mauritius, Monaco, Nigeria, Oman, Pakistan, Panama, Paraguay, Saudi  

 Arabien, Singapore, Surinam, Swaziland, Sydafrika, Syrien, Taiwan, Tanzania,  

 Thailand, Venezuela, og Zaire.
 Hvis et land hverken er nævnt under de godkendte lande eller under de  

 ikkegodkendte lande, er dette ensbetydende med, at der endnu ikke er taget  

 stilling til beskatningen i det pågældende land, således at skattepligten til  

 Danmark først kan ophæves 4 år efter fraflytningen.
Tidspunkt for skattepligtens ophør Skattepligten efter KSL § 1, stk. 1, nr. 2 ophører altså enten a) når der er forløbet 4 år efter bopælsopgivelsen, eller b) såfremt det godtgøres, at den pågældende er blevet undergivet  

 beskatning i et fremmed land, på Færøerne eller i Grønland efter regler, der  

 ikke er åbenbart lempeligere end reglerne i Danmark.
 Skattepligten ophører fra den dato fra hvilken den pågældende har  

 dokumenteret at være undergivet indkomstbeskatning, dog tidligst fra  

 bopælsopgivelsen i Danmark.
 Vedrørende Spanien bemærkes, at fuld skattepligt dertil først indtræder i  

 det kalenderår, hvor skatteyderen har haft bopæl der i mere end 183 dage.
* I Storbritannien er skattepligtsreglerne ændret med virkning fra 6.  

 april 1993, således at en udlændings rådighed over en bolig ikke længere  

 medfører fuld skattepligt der.
I stedet indtræder fuld skattepligt, hvis der  

 er tale om enten mindst 183 dages ophold inden for det britiske skatteår  

 eller mindst 3 måneders ophold i gennemsnit pr. år over en 4-årig periode. * Det er en forudsætning, at den skattepligtige udtrykkelig har godtgjort,  

 at betingelserne for ophør af skattepligten er til stede, jf. skd. 43.267 og  

 Skat 1986.6.414 - i almindelighed ved indsendelse af en "F  

 54-erklæring", jf. skd. 75.560.
Hvis en skatteyder, der er fraflyttet efter 31. dec. 1988, under  

 henvisning til en dobbeltbeskatningsaftale godtgør at være skattemæssigt  

 hjemmehørende i en fremmed stat, kan han dog ikke samtidig kræve  

 skattepligten efter KSL § 1, stk. 1, nr. 2 opretholdt, medmindre det drejer  

 sig om et land, hvis skattesystem ikke godkendes.
Dette gælder, selv om  

 skatteyderen ikke har indsendt F 54-erklæring jf.
SD-cirk.1988.42.
Det samme vil gælde, selv om skatteyderen hverken har indsendt  

 F54-erklæring eller har påberåbt sig at være hjemmehørende i det andet land,  

 hvis han gør gældende, at en dobbeltbeskatningsaftales bestemmelse om  

 skattemæssigt hjemsted skal anvendes således, at der ikke i den danske  

 indkomstopgørelse skal indgå indkomster, som det andet land særskilt er  

 tillagt beskatningsretten til.
Se TOLD*SKAT Nyt 1992.2.45 (LSR).
 Hvis derimod skatteyderen trods indtræden af skattepligt til fremmed stat,  

 ønsker at opretholde skattepligten til Danmark i 4 år, kan der ikke stilles  

 krav om, at der dokumenteres skattepligt til fremmed stat.
 Konsekvensen af, at en skatteyder hverken dokumenterer skattepligt eller  

 gør gældende at være hjemmehørende i den fremmede stat, vil være, at der i 4  

 års-perioden bliver tale om globalindkomstbeskatning til Danmark.
 Dokumentation for indtræden af skattepligt efter reglerne for bosiddende  

 personer må afgives af skattemyndighederne i det pågældende land eller  

 eventuelt af anden myndighed, som tilkendegiver at være beføjet til at handle  

 på skattemyndighedernes vegne.
 Det kan ikke kræves, at der rettidigt indgives selvangivelse til  

 tilflytningsstaten for at anse skattepligten for ophørt, se Skat 1988.1.50.
 Når en person inden for 4-årsperioden flytter fra et land, hvor han har  

 godtgjort at være undergivet fuld skattepligt, til et andet land, hvis  

 skattesystem ikke kan godkendes i relation til KSL § 1, stk. 1, nr. 2, bliver  

 han påny fuldt skattepligtig her til landet i den resterende del af perioden,  

 se TOLD*SKAT Nyt 1992.17.507 (LSR).
 Det samme gælder eksempelvis ved overgang fra fuld schweizisk skattepligt  

 til "Pauschalbeskatning" inden for 4-årsperioden, jf. skd. 59.352.
 Vedrørende kontrollen med om betingelserne for ophør af skattepligten er  

 opfyldt, henvises til Revisionsmeddelelse 1983-1.
Begrænsninger Anvendelsen af KSL § 1, stk. 1, nr. 2, er underkastet visse begrænsninger,  

 idet det efter KSL § 7, stk. 2, er en forudsætning, at den tidligere bopæl  

 her i landet har strakt sig over et sammenhængende tidsrum af mindst 4 år.  

 Der kan altså ikke ved udfindelsen af 4 års bopælsperioden ske sammenlægning  

 af flere perioder med bopæl her.
Den foran omtalte 4-årsfrist i KSL § 1, stk. 1, nr. 2 (efter  

 bopælsopgivelsen) regnes fra udgangen af den bopælsperiode her i landet på  

 mindst 4 år, som omtales i ovennævnte KSL § 7, stk. 2. Fristen afbrydes ikke  

 ved, at der i en periode efter fraflytningen påny indtræder fuld skattepligt,  

 jf.
Skat 1986.6.412.
Har man kun haft ophold her i landet vil skattepligten ophøre straks ved  

 fraflytningen uanset opholdets varighed.
En opholdsperiode, der er gledet  

 over i en bopælsperiode, medregnes ikke ved udfindelsen af, om betingelsen  

 med 4 års bopæl er opfyldt.
EF KSL § 1, stk. 1, nr. 2, finder ikke anvendelse på personer, som  

 udelukkende med henblik på virksomhed i De europæiske Fællesskabers tjeneste  

 tager ophold i en anden medlemsstat (end Danmark). Disse personer skal  

 betragtes, som om de har bevaret deres bopæl i Danmark, jf. art. 14 i  

 protokol om EF's privilegier mv.
Denne bopælsmæssige tilknytning til  

 hjemlandet vedvarer under hele ansættelsesperioden uanset skatteyderens  

 øvrige dispositioner, og skatteyderen kan ikke give afkald på sin  

 bopælsmæssige (og dermed skattemæssige) tilknytning til hjemlandet, jf. skd.  

 71.661. Se i øvrigt afsnit D.F.
 Vedrørende en EF-tjenestemands beskatning af lejeværdi af egen bolig i  

 Luxembourg, se Skat 1987.1.59, og Skat 1988.6.343.
 Om beregning af 4 års-fristen i KSL § 1, stk. 1, nr. 2, for en EF-ansat,  

 der forrettede tjeneste uden for EF, se Skat 1987.4.294.
 En ægtefælle til en EF-ansat er ligeledes omfattet af protokollens art.  

 14, medmindre vedkommende er "selverhvervende", hvorved forstås, at  

 ægtefællen har selvstændig indkomst fra lønarbejde eller liberalt erhverv og  

 lign.
For børn af EF-tjenestemænd fortsætter den fulde skattepligt til Danmark,  

 så længe forældrene tager vare på eller forsørger børnene.
Dette kriterium er  

 opfyldt for børn under 18 år.
Det samme gælder for børn over 18 år, der er  

 under skole- eller erhvervsmæssig uddannelse, dog længst til det 26. år, jf.  

 bilag VII i vedtægten for tjenestemænd og øvrige ansatte i De europæiske  

 Fællesskaber.
D.A.1.2.2 Personer, der tager ophold i Grønland Personer, der uden at være fuldt skattepligtige her til landet tager  

 ophold i Grønland, bliver ikke skattepligtige her til landet, jf.
KSL. § 116.
 Personer, der er fuldt skattepligtige her til landet efter bestemmelsen i  

 KSL. § 1, stk. 1, nr. 3 (ophold) og som tager ophold i Grønland, bringer  

 hermed deres skattepligt her til landet til ophør.
 Udrejse til Grønland sidestilles med udrejse til fremmed stat eller  

 Færøerne, jf. lov nr. 517 af 21. dec. 1979. Der gælder derfor følgende:
1. Udrejse til Grønland med bevarelse af bopæl her i landet: Der vil  

 foreligge skattepligt både her og i Grønland.
Beskatningsproblemerne løses  

 ved dobbeltbeskatningsaftalen med Grønland.
Se afsnit DE.
2. Udrejse til Grønland med opgivelse af bopæl her i landet: Skattepligten  

 her til landet bortfalder, hvis F-54 G foreligger eller fra 1. jan. 1989  

 skatteyderen på anden måde godtgør, at han anses for hjemmehørende i Grønland  

 efter dobbeltbeskatningsaftalen, jf.
SD-cirk. 1988.42. Som eksempel herpå kan  

 nævnes anvendelse af blanket F 56, når de grønlandske skattemyndigheder på  

 denne har attesteret fuld skattepligt dertil.
Se også TOLD*SKAT Nyt 1992.2.45  

 (LSR), der er omtalt ovenfor.
Skatteyderen kan ikke afkræves dokumentation  

 for skattepligt til Grønland, men vedkommende vil hvis dokumentationen ikke  

 foreligger blive globalindkomstbeskattet i Danmark indtil skattepligten  

 ophører efter 4 årsreglen.
Skattepligten ansås bortfaldet for en ansat på en dansk fiskekutter, der  

 fiskede fra Grønland, idet han havde værelse til rådighed i Grønland og var  

 skattepligtig der.
Dog var han skattepligtig her under et mellemliggende  

 ophold på over 6 måneder på skipperskole i Danmark, se Skat 1986.7.481.
D.A.1.3 KSL. § 1, stk. 1, nr. 3 I henhold til KSL § 1, stk. 1, nr. 3, foreligger der fuld skattepligt for  

 personer, der uden at have bopæl her i landet, opholder sig her i et tidsrum  

 af mindst 6 måneder.
For at ophold her i landet skal medføre skattepligt skal der være tale om  

 et sammenhængende ophold på 6 måneder.
I 6-måneders opholdet medregnes  

 kortvarige ophold i udlandet på grund af ferie eller lignende.
 Om et sådant ophold skal anses for kortvarigt afgøres i overensstemmelse  

 med praksis i henhold til KSL § 7, stk. 1, se under D.A.1.1.1.
Hvis en udlænding arbejder i Danmark i mere end 6 måneder vil der ikke  

 indtræde fuld skattepligt efter KSL § 1, stk. 1, nr. 3, hvis den pågældende  

 tilbringer weekends og fridage i hjemmet i udlandet, jf.
TfS 1986.313 (LSR).
Arbejde på boreplatform Såfremt udenlandske arbejdere udelukkende befinder sig på en boreplatform,  

 medens de arbejder her i landet, kan deres tilstedeværelse her i Danmark ikke  

 betragtes som et ophold, der omfattes af KSL § 1, stk. 1, nr. 3.
Fra opholdets begyndelse Skattepligten indtræder efter denne bestemmelse straks fra begyndelsen af  

 det ophold, der begrunder den fulde skattepligt, jf.
KSL § 8, stk. 1, og  

 vedvarer indtil opholdet ophører, se lsr. 1983.157. En fravigelse af dette  

 princip, se lsr. 1986.68.
Selv om opholdet er ufrivilligt som følge af pasinddragelse eller andre  

 påtvungne omstændigheder som f.eks. sygdom medfører opholdet skattepligt  

 efter KSL § 1, stk. 1, nr. 3, såfremt det varer mindst 6 måneder, jf.
Skat  

 1987.10.736 og Skat 1988.3.129 (LSR).
 I tilfælde af dobbeltdomicil vil en dobbeltbeskatningsoverenskomst dog  

 typisk medføre, at en skatteyder under et ufrivilligt ophold må anses for  

 skattemæssigt hjemmehørende i det pågældende udland.
Turistregelen - KSL § 8, stk. 2 Den såkaldte "turistregel" i KSL § 8, stk. 2, udgør en  

 undtagelse fra KSL § 1, stk. 1, nr. 3. Personer, der som turister eller i  

 studieøjemed tager ophold her i landet, og som under deres ophold ikke driver  

 selvstændig erhvervsvirksomhed her, og som vedvarende er  

 indkomstskattepligtige til deres hjemland efter reglerne for derboende  

 personer, er fritaget for skattepligt efter § 1, stk. 1, nr. 3, indtil  

 opholdet her med eller uden afbrydelse har strakt sig over mere end 365 dage  

 inden for et samlet tidsrum af 2 år.
Det er en betingelse for skattefriheden, at den pågældende vedvarende er  

 indkomstskattepligtig til sit hjemland efter de for derboende personer  

 gældende regler, men bopæl i hjemlandet behøver ikke at være bevaret.
Det er  

 desuden en betingelse, at den pågældende ikke driver selvstændig  

 erhvervsvirksomhed her, hvorimod lønarbejde ikke udelukker anvendelsen af KSL  

 § 8 stk. 2, jf.
Skat 1985.6.161. Se endvidere t&s Nyt 1991.1.8 (H).
 Reglerne om begrænset skattepligt bevirker imidlertid, at en turist eller  

 studerende, der vel opfylder betingelserne for fritagelse for fuld  

 skattepligt efter KSL § 1, stk. 1, nr. 3, bliver begrænset skattepligtig,  

 hvis han har indtægt ved lønarbejde her i landet, da turistregelen ikke  

 medfører fritagelse for den begrænsede skattepligt efter KSL § 2.
 Det Danske Missionsselskabs missionærer, der med bevarelse af bopæl og  

 skattepligt i udlandet er hjemme på ferie i Danmark ca. 1/2 år med års  

 mellemrum, er omfattet af KSL § 8, stk. 2. Den under ferien udbetalte løn er  

 ikke skattepligtig her.
 KSL § 8 stk. 2 omfatter ikke personer, der efter afsluttet uddannelse  

 påbegynder en specialuddannelse eller en videreuddannelse inden for deres fag  

 og under deres ophold her i landet aflønnes som færdiguddannede.
 Hvis en turist eller studerende inden for den i bestemmelsen omhandlede  

 toårsperiode får ophold her i mere end 365 dage, indtræder hans fulde  

 skattepligt fra den 366. dag og altså ikke med tilbagevirkende kraft til den  

 dag, hvor opholdet tog sin begyndelse.
D.A.1.4 KSL § 1, stk. 1, nr. 4 I henhold til KSL § 1, stk. 1, nr. 4, foreligger der fuld skattepligt for  

 danske statsborgere, der uden at være omfattet af bestemmelserne under nr.  

 1-3, gør tjeneste eller varigt opholder sig om bord på skibe med hjemsted  

 her.
 Danske statsborgere fritages for skattepligten som følge af opholdet på  

 danske skibe, såfremt de godtgør, at de har bopæl i udlandet, eller at de  

 aldrig har haft bopæl her i landet.
 Med bopæl i udlandet sidestilles bopæl i Grønland og på Færøerne.  

 Grønlændere, der gør tjeneste om bord på danske skibe, bliver derfor ikke  

 fuldt skattepligtige her til landet i medfør af KSL § 1, stk. 1, nr. 4.
 Udenlandsk statsborger, der inden sin tjeneste eller sit ophold om bord  

 senest har været fuldt skattepligtig her i landet, sidestilles i denne  

 forbindelse med dansk statsborger.
 Skattepligten omfatter også personer, der varigt opholder sig om bord uden  

 at gøre egentlig tjeneste på skibet, altså også f.eks. hovmestre og  

 skibstandlæger.
 Ved varigt ophold forstås i denne forbindelse en periode af mindst 6  

 måneders varighed.
 Bestemmelsen i KSL § 1, stk. 1, nr. 4, tager ikke stilling til spørgsmålet  

 om, hvilke skattepligtige sømænd, der er omfattet af lov om særlige fradrag  

 til sømænd mv., se herom i afsnit A.B.3.
D.A.1.5 KSL § 1, stk. 1, nr. 5 Der foreligger fuld skattepligt for danske statsborgere, som af den danske  

 stat er udsendt til tjeneste uden for riget, og som ikke er omfattet af  

 bestemmelserne i nr. 1-3. Færøerne og Grønland anses ikke i denne henseende  

 for at ligge uden for riget.
Reglen medfører skattepligt for en række personer, der efter de tidligere  

 regler ofte var fritaget både for skattepligt til Danmark og til  

 bopælslandet.
Samtidig med reglens indførelse er indsat en ny bestemmelse i  

 LL § 7r, hvorefter udetillæg, hjemflytningstillæg, bosættelsespenge og andre  

 lignende ydelser, der tjener til dækning af merudgifter som følge af  

 tjenesten i udlandet, er skattefri.
Skattepligten for de af staten udsendte omfatter tillige de med sådanne  

 personer samlevende ægtefæller og de hos dem hjemmeværende børn, der ikke er  

 fyldt 18 år ved indkomstårets begyndelse.
Det er dog en forudsætning for, at  

 disse "tilknyttede" personer forbliver fuldt skattepligtige, at de  

 er danske statsborgere, og at de ikke er skattepligtige til fremmed stat  

 efter reglerne for derboende personer.
Udsendt af den danske stat Selv om der i første række tages sigte på sådanne personer, der i kraft af  

 de folkeretlige immunitetsregler ikke er underkastet beskatning i  

 opholdsstaten, omfatter bestemmelsen efter sin ordlyd dog en større  

 personkreds og altså også sådanne af den danske stat i dens tjeneste udsendte  

 personer, der ikke nyder skattefrihed i opholdslandet.
 Det er ikke en betingelse for reglens anvendelse, at den udsendte er  

 tjenestemandsansat.
Danske statsborgere, der er bosiddende i udlandet, og som på lokalt plan  

 opnår ansættelse til f.eks. kontorarbejde i den danske ambassade i  

 bopælslandet, bliver ikke skattepligtige efter KSL § 1, stk. 1, nr. 5, idet  

 de pågældende ikke er udsendte.
En dansk statsborger, der havde boet 3 år i  

 Japan og var japansk gift, blev ikke skattepligtig efter KSL § 1, stk. 1, nr.  

 5, da han blev ansat som eksportstipendiat for Danmarks Erhvervsfond med  

 virke i Japan, idet han ikke kunne anses for udsendt til tjeneste uden for  

 riget. (Skat 1987.1.44).
 Personer i følgende ansættelsesforhold er anset for skattepligtige efter  

 KSL § 1, stk. 1, nr. 5:
- eksportstipendiater udsendt af Industriministeriet - personer tjenstgørende ved den danske militære enhed på Cypern, selv om  

 enheden kommandomæssigt stod under FN's generalsekretær (Lsr. 1973.93 og lsr.  

 1974.1).
 Følgende personer er derimod ikke anset for skattepligtige efter  

 bestemmelsen:
- velfærdssekretærer beskæftigede ved handelsflådens velfærdsråd i  

 udlandet - en dyrlæge ansat i et udviklingslands centraladministration, der oppebar  

 løntilskud fra den danske stat (Skd. 13.91) - medarbejdere udsendt af Danmarks turistråd - ulandsfrivillige udsendt af Danida og Folkekirkens Nødhjælp - * personer, der deltager i FN's humanitære vagtkorps i Irak, og som er  

 udsendt under civil kontrakt med Forsvarsministeriet. * - en DSB tjenestemand med 3 års tjenestefrihed med henblik på midlertidig  

 ansættelse i selskabet "Interfrigo", Schweiz, uanset at han under  

 opholdet i Schweiz oppebar et løntillæg fra DSB, som ikke kunne beskattes her  

 i landet - korrespondent i Danmarks Radio, lsr. 1975.100.
 - kommunalt ansatte, der af kommunen udsendes til tjeneste uden for riget.
D.A.2 Begrænset skattepligt D.A.2.1 KSL § 2, stk. 1, litra a Lønindtægt * Ved lov nr. 1021 af 19. dec. 1992 er reglerne om begrænset skattepligt  

 af lønindtægt ændret med virkning fra 1. jan 1993.
Bestemmelsen i KSL § 2, stk. 1, litra a, omfatter personer, der oppebærer  

 indkomst af den i KSL § 43, stk. 1, nævnte art for virksomhed udført her i  

 landet.
Den begrænsede skattepligt omfatter således den del af A-indkomst  

 efter KSL § 43, stk. 1,, som vedrører arbejde i Danmark.
A-indkomst A-indkomst foreligger, når der er tale om personligt arbejde i  

 tjenesteforhold for en arbejdsgiver, der er hjemmehørende her i landet eller  

 skattepligtig her til landet af virksomhed med fast driftssted, jf.
KSL § 43  

 og 44.
For et udenlandsk bygge-/anlægsforetagende foreligger der - uanset  

 hjemting - skattepligt fra 1. dag, jf. sidste punktum i KSL § 2, stk. 1,  

 litra d.
Det forhold, at det udenlandske bygge-/anlægsforetagende er fritaget  

 for at lade lønnen udbetale gennem en befuldmægtiget her i landet efter KSL §  

 46, stk. 4, har ikke betydning for de ansattes skattepligt.
De af Danmark  

 indgåede dobbeltbeskatningsaftaler vil imidlertid medføre, at beskatning ikke  

 kan gennemføres, hvis opholdet her i landet ikke har oversteget 183 dage  

 inden for et år.
Hvis arbejdsgiveren ikke er skattepligtig til Danmark, vil der alligevel  

 være tale om A-indkomst, hvis den udbetales gennem en befuldmægtiget, der har  

 hjemting i Danmark, det vil sige er hjemmehørende her, jf.
KSL § 46, stk. 4.
Fratrædelsesgodtgørelse og gratialer mv. omfattet af LL § 7, litra w, er  

 normalt A-indkomst omfattet af KSL § 43, stk. 1. Ydelserne er derfor omfattet  

 af den begrænsede skattepligtigt efter KSL § 2, stk. 1, litra a, hvis de  

 knytter sig til et ansættelsesforhold, hvor betingelserne i øvrigt er  

 opfyldt.
En ydelse, der er omfattet af LL § 7, litra a, men som ikke er  

 omfattet af KSL § 43, stk. 1, er begrænset skattepligtig efter KSL § 2, stk.  

 1, litra b, idet denne er A-indkomst, jf. bek. nr. 795 af 1. okt. 1993.
Værdi af fri bil er ikke omfattet af KSL § 2, stk 1, litra a, jf.
Skat  

 1989.8.612. Med virkning fra og med indkomståret 1994 gøres værdien af fri  

 bil til A-indkomst, hvilket vil betyde begrænset skattepligt efter KSL § 2,  

 stk. 1, litra b.
For udenlandske gæsteforskere ved danske forskningsinstitutter gælder den  

 særlige praksis, at - hvis opholdet i Danmark ikke overstiger 3 måneder -  

 anses der ikke at foreligge et tjenesteforhold, hvis gæsteforskeren ikke  

 modtager andet vederlag end beløb, der ikke overstiger Ligningsrådets satser,  

 jf.
LL § 9, stk. 5, samt beløb til dækning af rejseudgiften til og fra  

 Danmark.
Det er samtidig en betingelse, at gæsteforskeren under opholdet i  

 Danmark fortsat er i et ansættelsesforhold i hjemlandet og modtager vederlag  

 herfor.
En person bosat i Tyskland og ansat i et tysk moderselskab blev anset for  

 begrænset skattepligtig til Danmark, idet det blev lagt til grund, at han i  

 realiteten var ansat i det danske datterselskab, jf.
Skat 1990.10.791 (LSR).
 Et stipendium fra statens medicinske forskningsråd til en amerikansk  

 ingeniør blev ikke anset for begrænset skattepligtigt, fordi beløbet ikke  

 kunne anses for arbejdsindkomst men et af KSL § 43, stk. 2, litra e, omfattet  

 beløb, jf. skd.37.141.
Tilsvarende blev stipendie og lommepenge til udenlandske trainees, der kom  

 her til landet for en periode på 2 måneder som en del af et industrielt  

 aktionsprogram, og som fortsat var ansat hos deres arbejdsgiver i hjemlandet,  

 ikke anset for omfattet af den begrænsede skattepligtigt, jf.
TOLD*SKAT Nyt  

 1993.3.113.
Arbejde udført her i landet En i udlandet bosat chauffør, der kører for en dansk vognmand, er kun  

 begrænset skattepligtig af den del af lønnen, der vedrører kørsel i Danmark.  

 I andre tilfælde, hvor en person, der er bosat i udlandet, arbejder for en  

 dansk arbejdsgiver i både Danmark og i udlandet, omfatter skattepligten  

 tilsvarende kun en del af den udbetalte løn.
 Hvor der er tale om feriegodtgørelse, skal beløbet være optjent i  

 forbindelse med arbejde i Danmark.
En ikke fuldt skattepligtig person, der for en dansk arbejdsgiver og  

 betalt af denne udfører arbejde i udlandet, herunder Færøerne og Grønland, er  

 ikke begrænset skattepligtig her til landet af lønindtægten, jf. bl a  

 lsr.1983.158 og KSL § 116. * Andet Visse former for lønindtægt er ikke A-indkomst, jf. § 45, stk. 1. Uanset  

 dette kan indtægten dog være undergivet begrænset skattepligt i henhold til  

 KSL § 2, stk. 1, litra a.
Som eksempel herpå kan nævnes løn til hushjælp mv.  

 i private hjem.
Lønnen - herunder værdien af fri kost og logi - er vederlag  

 for personligt arbejde i tjenesteforhold og dermed begrænset skattepligtigt,  

 selv om der er tale om B-indkomst.
Lønindtægt på skibe og luftfartøjer Lønindtægt, der indtjenes om bord på skibe og luftfartøjer, der bevæger  

 sig inden for dansk område, vil være begrænset skattepligtig efter KSL § 2,  

 stk. 1, litra a, hvis der er tale om indkomst omfattet af KSL § 43, stk. 1.
* Den begrænsede skattepligt for lønindtægt på luftfartøjer blev udvidet  

 med virkning fra 1. jan. 1993, jf. lov nr. 1021 af 19. dec. 1992. * For  

 lønindkomst på skibe gælder særreglen i KSL § 2, stk. 1, litra j.
Efter disse  

 bestemmelser bliver der tale om begrænset skattepligt for lønindkomst  

 indtjent på luftfartøjer/skibe, der har hjemsted her i landet.
Et luftfartøj/skib har hjemsted i Danmark, når det er registreret her.  

 Selvom luftfartøjet/skibet er registreret med hjemsted i udlandet, herunder  

 Færøerne og Grønland, anses luftfartøjet/skibet for at have hjemsted i  

 Danmark, hvis det uden besætning overtages til befragtning af eller sælges  

 til en dansk virksomhed.
Det samme gælder, hvis et danskejet luftfartøj/ skib  

 med dansk besætning bliver registreret i udlandet, medmindre der er tale om,  

 at luftfartøjet/skibet uden besætning er overtaget til befragtning af en  

 udenlandsk virksomhed.
 Omvendt vil et luftfartøj/skib, der er registreret med hjemsted i Danmark,  

 ikke have hjemsted her, hvis luftfartøjet/skibet uden besætning er overtaget  

 til befragtning af en udenlandsk virksomhed.
 Betingelsen for, at et luftfartøj/skib er overtaget uden besætning er, at  

 der med luftfartøjet/skibet ikke medfølger personer, der er i et  

 ansættelsesforhold til bortforpagteren.
 Den begrænsede skattepligt omfatter vederlag, der er A-indkomst i henhold  

 til KSL § 43, stk. 1.
* Hvad angår luftfartøjer har Skatteministeriet, Departementet, i en sag  

 vedrørende en i Monaco bosat pilot, der er ansat i SAS' danske afdeling, hvor  

 han flyver i international trafik, udtalt, at vederlag for arbejde på de  

 dansk registrerede fly skal beskattes i Danmark, jf.
TOLD*SKAT Nyt  

 1993.19.870. * Særligt vedrørende skibe Såfremt skibet kan defineres som et dansk skib i udenrigsfart eller  

 nærfart i henhold til § 2 i lov nr. 362 af 1. juli 1988 om særlige fradrag  

 til sømænd mv., medfører KSL § 2, stk. 7, jf. § 48 C, at den begrænsede  

 skattepligt afgøres med en bruttobeskatning på 30 pct. af A-indkomst omfattet  

 af KSL § 43, stk. 1, herunder fratrædelsesgodtgørelser mv. omfattet af LL §  

 7, litra w. se nærmere herom i afsnit A.B.3.
Er der tale om vederlag for arbejde udført om bord på et dansk skib  

 indregistreret i DIS, skal begrænset skattepligtige ikke betale skat af  

 vederlag, der er A-indkomst efter KSL § 43, stk. 1, jf.
KSL § 48 D.
Dette  

 gælder således også ydelser omfattet af LL § 7, litra w.
Hvornår indtræder skattepligten Begrænset skattepligt efter KSL § 2, stk. 1a, indtræder efter det  

 almindelige princip i KSL § 6, stk. 1, når skattepligtsbetingelsen er  

 opfyldt, dvs. fra det tidspunkt, den pågældende oppebærer lønindtægt ved  

 virksomhed udført her i landet.
Det er i denne forbindelse afgørende, hvornår  

 arbejdet er påbegyndt, medens der ikke kan lægges vægt på tidspunktet for  

 lønudbetalingen.
En person, der opholder sig nogen tid her i landet, før han tager  

 lønarbejde, vil altså få en periode uden begrænset skattepligt fra opholdets  

 begyndelse og indtil det tidspunkt, hvor arbejdet påbegyndes.
Bliver han i  

 stedet for fuldt skattepligtig, fordi opholdet bliver af 6 måneders varighed  

 eller derover, indtræder den fulde skattepligt imidlertid fra opholdets  

 begyndelse.
Hvis en ikke fuldt skattepligtig person nu og da tager arbejde her i  

 landet inden for samme år, indtræder og ophører skattepligten flere gange  

 inden for samme år, og der skal principielt foretages et tilsvarende antal  

 ansættelser.
Se herom nærmere i afsnit D.B.
 En finsk kapelmester, der i henhold til kontrakt havde været ansat som  

 kunstnerisk leder af et dansk byorkester i hele indkomståret, blev dog anset  

 for begrænset skattepligtig for hele det pågældende indkomstår, og ikke kun  

 for de 12 perioder (af en varighed fra 2 til 34 dage), i hvilke han havde  

 opholdt sig her i landet, jf. lsr. 1979.92.
D.A.2.2 KSL § 2, stk. 1 b - Anden A-indkomst Personer, der uden at være omfattet af KSL § 1, oppebærer indkomst af den  

 i KSL § 43, stk. 2 nævnte art, der er gjort til A-indkomst, bliver ligeledes  

 begrænset skattepligtige.
 Denne bestemmelse har især betydning for personer, der oppebærer  

 bestyrelseshonorarer, pensioner, skattepligtige forsikringsydelser mv. her  

 fra landet.
* De indkomster, der er gjort til A-indkomst, fremgår af bek.nr. 795 af 1.  

 okt. 1993. * Stipendier fra Statens Uddannelsesstøtte er også A-indkomst.
Om  

 behandlingen af disse stipendier i relation til  

 dobbeltbeskatningsoverenskomsterne henvises til afsnit D.D.2, artikel 20 om  

 studerende.
 Bortset fra konsulenthonorar (se herom nedenfor) stilles der ikke krav om  

 anden tilknytning her til landet end den, der ligger i, at den skattepligtige  

 indkomst hidrører her fra landet.
 Dobbeltbeskatningsoverenskomster kan dog medføre, at Danmark er afskåret  

 fra at udnytte den beskatningsret, som KSL § 2, stk. 1b giver.
Eksempelvis kan nævnes den dansk-tyske overenskomst, hvor sociale ydelser,  

 herunder sygedagpenge, ikke er særskilt nævnt.
Dette indebærer, at  

 sygedagpenge er omfattet af artikel 16 om andre indkomster, således at  

 Tyskland som bopælsstat vil have beskatningsretten.
 Hvis beskatningsretten efter overenskomsten tilkommer vedkommende udland,  

 kan indeholdelse undlades, men det må ved hver udbetaling kunne dokumenteres,  

 at betingelserne herfor er til stede.
Bestyrelseshonorar Det er uden betydning for den begrænsede skattepligt af  

 bestyrelseshonorarer, om bestyrelsesmøderne afholdes her i landet eller i  

 udlandet.
Konsulenthonorar Der foreligger begrænset skattepligt af vederlag, der modtages fra en  

 virksomhed her i landet, som rådgiver, konsulent eller lignende medhjælp for  

 virksomheden, jf.
KSL § 2, stk. 1 b, sammenholdt med KSL § 43, stk. 2 i.
 Reglen gælder kun for personer, der tidligere har været fuldt  

 skattepligtige til Danmark på grund af bopæl og som er eller inden for de  

 seneste 5 år forud for ophøret af skattepligten har været hovedaktionær i den  

 virksomhed, som udreder vederlaget.
Den begrænsede skattepligt efter denne bestemmelse gælder, uanset om  

 arbejdet uden for Danmark.
Hvis arbejdet udføres her i landet, kan der  

 eventuelt foreligge begrænset skattepligt allerede i medfør af KSL § 2, stk.  

 1 a.
Der kan efter omstændighederne blive tale om at anse en del af honoraret  

 som godtgørelse for medlemskab af eller medhjælp for selskabets bestyrelse,  

 jf.
KSL § 2, stk. 1b, sammenholdt med KSL § 43, stk. 2a.
Selv om dette ingen  

 betydning har for selve skattepligten til Danmark, vil det ofte på grund af  

 de indgåede dobbeltbeskatningsoverenskomster have betydning for udnyttelsen  

 af beskatningsretten.
Pensions- og forsikringsudbetalinger De skattepligtige forsikringsudbetalinger, der er A-indkomst i henhold til  

 Skatteministeriets bek.nr. 795 af 1. okt. 1993 begrunder begrænset  

 skattepligt, hvad enten modtageren - f.eks. under en tidligere opholds- eller  

 bopælsperiode - har haft fradragsret for præmierne eller ikke.
 Det er ligeledes uden betydning, om det tjenesteforhold, som pensionen har  

 sammenhæng med, vedrører arbejde, der har været udført i Danmark eller i  

 udlandet, jf. skd.15.13.
Personer, der ikke er fuldt skattepligtige her til landet, kan fra og med  

 18. feb. 1992 ikke længere vælge fuldt fradragsberettigede præmier og bidrag  

 til en ordning omfattet af PL § 2, nr. 4 eller §§ 5-13 henført til beskatning  

 efter PL § 50. Er henførslen sket før den 18. feb. 1992 bevares de deraf  

 flydende fordele dog også efter denne dato.
Dette betyder i så fald, at kun  

 70 pct. af den del af den løbende udbetaling fra en pensionsordning med  

 løbende udbetalinger eller pensionskasseordning, der hidrører fra indbetaling  

 og tilvækst efter overgang til § 50-beskatning, vil være  

 indkomstskattepligtig.
Normale udbetalinger fra andre ordninger hidrørende  

 fra indbetalinger og tilvækst efter overgang til § 50-beskatning vil være  

 indkomstskatte- og afgiftsfri, se afsnit A.C.
Afgift i anledning af udbetaling fra eller ophævelse af en pensions- eller  

 forsikringsordning skal ifølge PL § 32, stk. 1, svares af det fulde beløb,  

 selv om arbejdstageren eller ejeren af forsikringen ikke har været  

 skattepligtig her i landet i den periode, hvor indbetalingerne har fundet  

 sted.
For indbetalinger før lovens ikrafttræden den 1. jan. 1972 gælder PL §  

 32, stk. 2. Det var tidligere antaget, at afgiften kunne bortfalde i medfør  

 af en dobbeltbeskatningsoverenskomst.
Denne praksis er ændret, idet  

 Skattedepartementet har tilkendegivet, at bestemmelserne i de indgåede  

 dobbeltbeskatningsoverenskomster ikke er til hinder for det danske  

 afgiftskrav, se SD-cirk. nr. 519 af 20. apr. 1977, samt Østre Landsrets dom  

 refereret i TOLD*SKAT Nyt 1992.16.477.
Personer, der ikke er fuldt skattepligtige, undergives ved ophævelse i  

 utide mv. af visse pensionsordninger udover afgift en tillægsafgift efter PL  

 48 A, se afsnit A.C.
Det samme gælder fuldt skattepligtige, samt personer,  

 der i henhold til en dobbeltbeskatningsoverenskomst anses for hjemmehørende i  

 en fremmed stat, Færøerne eller Grønland.
I relation til Færøerne medfører PL § 40 A, at afgiften skal fordeles  

 mellem Danmark og Færøerne, hvis den afgiftspligtige er fuldt skattepligtig  

 til Færøerne på det tidspunkt, hvor afgiftspligten indtræder.
Der foretages  

 dog ikke en sådan fordeling, hvis den afgiftspligtige på nævnte tidspunkt  

 også er fuldt skattepligtig til Danmark og hjemmehørende der.
Om den nærmere  

 fordeling af afgiften henvises til PL § 40 A, stk. 2 og 3.
Kursusgodtgørelse Kursusgodtgørelse, der udbetales i h.t. lov nr. 93 af 17. marts 1971 for  

 Grønland om erhvervsmæssig uddannelse, er ikke A-indkomst og begrunder altså  

 ingen begrænset skattepligt efter KSL § 2.
D.A.2.3 KSL § 2, stk. 1 c.
Udlejning af arbejdskraft Bestemmelsen medfører begrænset skattepligt af lønindkomst for en  

 udenlandsk arbejdstager, der af sin udenlandske arbejdsgiver (udlejeren) er  

 udlejet til en arbejdsgiver, der er skattepligtig til Danmark (hvervgiveren),  

 for at udføre arbejde her i landet.
Reglen finder således ikke anvendelse,  

 hvis arbejdstageren er fuldt skattepligtig til Danmark eller i i øvrigt er  

 begrænset skattepligtig efter KSL § 2, stk. 1, litra a.
Reglen finder heller  

 ikke anvendelse, hvis udlejeren er en arbejdsgiver her i landet.
Det bemærkes  

 endvidere, at udøvende kunstnere, musikere, artister og sportsudøvere, der  

 udøver deres virksomhed uden at være i et ansættelsesforhold, ikke vil være  

 begrænset skattepligtige efter arbejdsudlejereglen.
Det særegne ved arbejdsudlejesituationen er således, at arbejdstageren  

 fortsat formelt er i et ansættelsesforhold til sin udenlandske arbejdsgiver  

 (Udlejeren) og modtager lønnen fra denne, samtidig med, at hvervgiveren er  

 ansvarlig for eller bærer risikoen for arbejdsresultatet.
Om de nærmere  

 betingelser for hvorvidt disse kriterier er til stede, henvises til pkt. 42 i  

 cirkulære til KSL nr. 135 af 4. nov. 1988.
Arbejdsudlejebegrebet forudsætter, at der ikke er tale om en  

 entreprisesituation, hvilket f.eks. betyder, at arbejdsudlejesynspunktet  

 næppe kan gøres gældende, hvis der er tale om en ekspert med sådanne  

 kvalifikationer, at hvervgiveren er uden forudsætninger for at varetage den  

 overordnede ledelse af den opgave, der skal udføres.
Bortset herfra vil  

 arbejdstagerens individuelle kvalifikationer ikke i sig selv være til hinder  

 for, at der er tale om arbejdsudleje.
Hvis der er tale om arbejdsudleje, er beskatningsgrundlaget  

 arbejdstagerens vederlag i penge samt ydet fri kost og logi, jf.
KSL § 43,  

 stk. 2, litra h.
Der kan ikke foretages nogen form for fradrag i nævnte  

 indkomst, hvori der af hvervgiveren skal indeholdes en endelig skat på 30%.
 Om arbejdsudleje i relation til de af Danmark indgåede  

 dobbeltbeskatningsoverenskomster henvises til D.D.2, artikel 15.
D.A.2.4 KSL § 2, stk. 1 d.
Erhvervsvirksomhed Der foreligger begrænset skattepligt, når personer, der uden at være  

 omfattet af KSL § 1, - udøver erhverv med fast driftssted her i landet eller deltager i en  

 erhvervsvirksomhed med fast driftssted her, eller - er berettiget til løbende ydelser hidrørende fra en sådan virksomhed  

 eller fra afståelsen af en sådan virksomhed, når ydelserne ikke er udbytte,  

 afdrag på et tilgodehavende, renter eller royalties, eller - har bortforpagtet en sådan virksomhed.
 En person udøver erhverv her i landet, selv om virksomheden drives i  

 interessentskabsform, se lsr.1983.60. Det er dog en forudsætning, at  

 indtægten kan henføres til interessentskabets drift, se lsr. 1981.197.
 Er der derimod tale om et aktieselskab, bliver aktionæren ikke begrænset  

 skattepligtig efter denne bestemmelse, men efter KSL § 2, stk. 1f (udbytte).
"Pensionsydelser", der blev beregnet som en andel i overskuddet  

 i det interessentskab, som en skatteyder havde været medejer af, var omfattet  

 af KSL § 2, stk. 1d, jf.
HR-dom af 14. dec. 1988 offentliggjort i TfS  

 1989.38.
Deltagelse som kommanditist i flere rederikommanditselskaber blev anset  

 som en samlet virksomhed.
Den begrænsede skattepligt ophørte derfor først ved  

 afhændelse af den sidste anpart, hvorfor tilbageføring af  

 forskudsafskrivninger i forbindelse med annullation af en  

 skibsbygningskontrakt inden dette tidspunkt medførte beskatning efter KSL §  

 2, stk. 1c (nu § 2, stk. 1d), jf. ØLD af 3. dec. 1982 (skd.66.299).
Den begrænsede skattepligt er ikke betinget af, at de modtagne ydelser kan  

 karakteriseres som "andel i overskud". Løbende ydelser, der er  

 variable efter omsætningens størrelse, vil således medføre begrænset  

 skattepligt.
Det samme gælder løbende ydelser, der hverken er afhængige af  

 overskud eller omsætning.
 En forpagtningsafgift er, uanset om den er variabel eller fast, omfattet  

 af den begrænsede skattepligt.
 Om mulighederne for at udnytte beskatningsretten til disse løbende ydelser  

 i henhold til de af Danmark indgåede dobbeltbeskatningsoverenskomster, se  

 D.D.1.2 (artikel 7).
 * Ved lov nr. 428 af 25 jun. 1993 (skattereformen) er den begrænsede  

 skattepligt udvidet til også at omfatte fortjeneste eller tab ved afhændelse,  

 afståelse eller opgivelse af formuegoder, der er knyttet til et fast  

 driftssted her i landet.
 Reglen, der en konsekvens af ændringerne vedrørende beskatning af goodwill  

 og andre immaterielle rettigheder, ejendomsavance samt avance på ombygning af  

 lejede lokaler, har virkning på afståelser den 18. jun. 1993 eller senere.
Der er samtidig indføjet en ny bestemmelse i KSL § 8 A, hvorefter  

 overførsel til brug i udlandet af formuegoder som nævnt i LL § 16 E, stk. 1,  

 nr. 1-3 - goodwill, tidsbegrænsede rettigheder (know-how) og udbytte-,  

 forpagtnings- eller lejekontrakt - sidestilles med salg.
Salgssummen ansættes  

 til værdien i handel og vandel på overførselstidspunktet.
For ejere, der ikke er fuldt skattepligtige, skal fortjeneste eller tab  

 ved afståelse af driftsmidler, inventar mv. fortsat beskattes som særlig  

 indkomst, jf.
LOSI § 2, nr. 1, og § 10. Avance ved salg af en bortforpagtet  

 virksomhed kan også beskattes efter denne regel.
Der skal svares særlig  

 indkomstskat af driftsmidler, inventar mv., der overføres til benyttelse i  

 udlandet, jf.
LOSI § 5 A. * Fast driftssted * For bygge-, anlægs- og monteringsvirksomhed foreligger der - med  

 virkning fra 1. jan 1993 - fast driftssted fra 1. dag, jf. lov nr. 1021 af  

 19. dec. 1992. For bygge-/anlægsvirksomheder, der er hjemmehørende i et land,  

 hvormed Danmark har indgået Dobbeltbeskatningsaftale, kan beskatning dog ikke  

 gennemføres, medmindre der foreligger fast driftssted efter  

 dobbeltbeskatningsaftalen. * Ved fastlæggelsen af, hvornår der i øvrigt foreligger fast driftssted,  

 lægges der vægt på den præcisering af begrebet, der har fundet sted i  

 tilknytning til vore dobbeltbeskatningsoverenskomster.
Endvidere bemærkes, at  

 der med hensyn til afgrænsningen af, hvad der i KSL § 2, stk. 1 d, skal  

 forstås ved et fast driftssted, i cirkulære nr.135 af 4. nov. 1988, pkt. 12,  

 er henvist til artikel 5 i OECD's Modelkonvention.
Der henvises derfor til  

 den nærmere beskrivelse af fast driftssted under D.D.1.2 vedrørende artikel  

 5.
Når det kan lægges til grund, at der er fast driftssted i Danmark, vil den  

 begrænsede skattepligt omfatte den fortjeneste, der kan henføres til det  

 faste driftssted efter principperne i artikel 7 i OECD's Modelkonvention.  

 Heri indgår også udbytte, renter og royalties, som ud fra driftsmæssige  

 synspunkter direkte kan henføres til det faste driftssted.
Med hensyn til  

 renteindtægter, se f.eks.
Skat 1988.7.407 (LSR) og TOLD*SKAT Nyt 1991.4.199  

 (Ø). (Sidstnævnte dom er anket til Højesteret).
Tilsvarende vil driftsmæssigt betingede renteudgifter kunne fradrages i  

 det faste driftssteds resultat, jf. * TOLD*SKAT Nyt 1993.4.143. * D.A.2.5 KSL § 2, stk. 1 e. - Fast ejendom Personer, der uden at være omfattet af KSL § 1, ejer fast ejendom her i  

 landet eller nyder indtægter af samme eller af her i landet oprettet  

 familie-fideikommis, herunder kapital båndlagt i henhold til  

 lensafløsningsloven, er begrænset skattepligtige.
 Også bortforpagteren af en ejendom må som ejer af ejendommen anses for  

 skattepligtig efter denne bestemmelse.
 Bestemmelsen er for så vidt angår fast ejendom i overensstemmelse med  

 tidligere regler og giver ikke anledning til særlige problemer bortset fra  

 sådanne, som knytter sig til indkomstopgørelsen.
Det følger af princippet i lsr.1970.85 og 1972.8, at renter af indestående  

 i Grundejernes investeringsfond ikke skal medregnes ved opgørelsen af  

 ejendomsoverskuddet, da indeståendet ikke kan henføres til ejendommens  

 driftskapital.
Dette fremgår også af skd.34.266, hvor det tillige afgøres, at  

 beløbene, når de frigives ved bindingsperiodens ophør, ikke er omfattet af  

 den begrænsede skattepligt.
 En begrænset skattepligtig, der havde indtægter her i landet fra nogle  

 udlejningsejendomme, og som i overskuddet herfra havde foretaget fradrag for  

 henlæggelser til investeringsfond, blev anset for skattepligtig af renterne  

 på investeringsfondskontiene, som blev anset for undergivet begrænset  

 skattepligt sammen med den virksomhed her i landet, som kontiene havde  

 tilknytning til, se Skat 1988.7.407. Tilsvarende blev en begrænset  

 skattepligtig, der havde indtægter her i landet fra bortforpagtning af  

 landbrug, og som havde foretaget fradrag for henlæggelser til  

 investeringsfond, anset for skattepligtig af renterne på  

 investeringsfondskontiene. (Skat 1986.3.225).
* Ved lov nr. 428 af 25 jun. 1993 (skattereformen) er beskatningen af  

 fortjeneste ved afståelse af fast ejendom omfattet af EBL ændret med virkning  

 for afståelser den 19. maj eller senere, således at der er blevet tale om  

 kapitalindkomst i stedet for særlig indkomst. * D.A.2.6 KSL § 2, stk. 1 f.
Udbytteindtægter visse aktieafståelser Efter KSL § 2 stk. 1, litra f, foreligger der begrænset skattepligt, når  

 personer, der uden at være omfattet af KSL § 1, oppebærer udbytteindtægter i  

 hvilke der i henhold til KSL § 65 skal foretages indeholdelse af udbytteskat,  

 modtager udbytte i øvrigt omfattet af LL § 16A, stk. 1, eller modtager  

 afståelsessummer omfattet af LL § 16B, stk. 2.
* Fra og med 19. maj 1993 omfatter KSL § 2, stk. 1, litra f, kun  

 udbytteindtægter, i hvilke der i henhold til KSL § 65 skal foretages  

 indeholdelse af udbytteskat og udbytter i øvrigt omfattet af LL § 16A, stk.  

 1. * Når der indrømmes dispensation efter LL § 16A, stk. 2, LL § 16A, stk. 3,  

 og LL § 16B, stk. 6, bortfalder den begrænsede skattepligt ligesom  

 forpligtelsen til indeholdelse af udbytteskat i det danske selskab  

 bortfalder, hvis der er opnået dispensation inden det tidspunkt, hvor der  

 ellers ville være indtrådt indeholdelsespligt efter KSL § 65, se TOLD*SKAT  

 Nyt 1992.15.425. * Den tidligere LL §§ 16B, stk. 2-5, er ophævet med virkning  

 fra den 19. maj 1993, og dispensationsadgangen i LL § 16B, som nu står i stk.  

 2, har derefter kun betydning for afståelser omfattet af LL § 16B, stk. 1. * D.A.2.7 KSL § 2, stk. 1 h.
Renter Renter fra kilder her i landet medfører begrænset skattepligt efter KSL §  

 2, stk. 1, litra h.
 Den begrænsede skattepligt efter denne bestemmelse omfatter kun personer,  

 som har været fuldt skattepligtige efter KSL § 1 i en eller flere perioder på  

 ialt mindst 5 år indenfor de seneste 10 år før ophør af skattepligt efter  

 denne bestemmelse.
Renteindtægter omfattet af bestemmelsen skal som hovedregel beskattes med  

 en bruttoskat på 30 pct.
Som oftest vil en dobbeltbeskatningsoverenskomst dog  

 føre til, at bopælslandet har den udelukkende beskatningsret til  

 renteindtægter.
Renteindtægter, der er knyttet til virksomhed med fast  

 driftssted her i landet, vil være omfattet af KSL § 2, stk. 1, litra d.
Disse  

 renter skal indgå ved opgørelsen af virksomhedens overskud.
Se nærmere under  

 D.A.2.4.
D.A.2.8 KSL § 2, stk. 1 i.
Royalty Der foreligger begrænset skattepligt af royalty hidrørende fra kilder her  

 i landet.
Det er en betingelse for den begrænsede skattepligt, at royaltybetaleren  

 har hjemting her i landet.
Der foreligger dog begrænset skattepligt, hvis  

 udbetalingen foretages af en befuldmægtiget, der har hjemting her, jf.
KSL §  

 65C, stk. 1.
Hvad er royalty I KSL § 65C, stk. 4, defineres royalty som betalinger af enhver art, der  

 modtages som vederlag for anvendelsen af eller retten til at anvende ethvert  

 patent, varemærke, mønster eller model, tegning, hemmelig formel eller  

 fremstillingsmetode eller som vederlag for oplysninger om industrielle,  

 kommercielle eller videnskabelige erfaringer.
Royaltyindtægter omfattet af bestemmelsen beskattes med en bruttoskat på  

 30 pct.
Royaltyskatten opkræves ved indeholdelse.
Som oftest vil en  

 dobbeltbeskatningsoverenskomst dog føre til, at bopælslandet har den  

 udelukkende beskatningsret til royalties.
 Personer og dødsboer, der alene er skattepligtige efter KSL § 2 stk. 1 i,  

 er fritaget for pligten til at indgive selvangivelse.
 D.A.2.9 Beskatning af udenlandske artister m.fl.
Udenlandske artister og solister uden bopæl i Danmark bliver i  

 almindelighed ikke skattepligtige af honorarer oppebåret i Danmark, se dog  

 D.A.1.3 (om skattepligt efter 6 måneders ophold). Dette gælder dog ikke, hvis  

 der er tale om personligt arbejde i tjenesteforhold, hvilket f.eks. kan gælde  

 professionelle fodboldspillere og ishockeyspillere jf.
SD-cirk. 1989-56 om  

 skattetræk.
D.A.2.10 Skattepligt ifølge kulbrinteskatteloven Personer, der har indtægt i forbindelse med forundersøgelse,  

 efterforskning og indvinding af kulbrinter fra dansk område og dertil knyttet  

 virksomhed, er skattepligtige til Danmark i medfør af kulbrinteskatteloven.  

 For disse personer indebærer kulbrinteskatteloven derfor en udvidelse af den  

 subjektive skattepligt.
 Ansættelsen af indtægt i forbindelse med forundersøgelser, efterforskning  

 og indvinding af kulbrinter foretages af Ligningsrådet og T&S foretager  

 ligning, beregning og opkrævning af skatter, der pålignes i medfør af KBL.
 I det omfang personer, der udfører virksomhed knyttet til den danske  

 kulbrinteaktivitet, ikke tillige er fuldt skattepligtige efter KSL § 1 eller  

 begrænset skattepligtige efter KSL § 2, foretages ansættelsen af  

 Ligningsrådet, og told- og skatteregion Esbjerg foretager ligning beregning  

 og opkrævning af skatter, der pålignes i medfør af kulbrinteskatteloven.
For personer, der udfører virksomhed knyttet til den danske  

 kulbrinteaktivitet, og som tillige er skattepligtige efter KSL §§ 1 og 2  

 gælder der ingen særlige regler i kulbrinteskatteloven med hensyn til  

 ansættelse, beregning og opkrævning af skatter.
Ansættelsen for disse  

 personer foretages af de kommunale ligningsmyndigheder.
D.A.2.11 EØFG Fordeling af overskud EF's rådsforordning om Europæiske Økonomiske Firmagrupper (EØFG) finder  

 anvendelse fra den 1. juli 1989.
 Ifølge forordningens artikel 21 betragtes overskud eller underskud som  

 følge af firmagruppens virksomhed som medlemmernes eget overskud eller  

 underskud og fordeles mellem dem i det forhold, der er fastsat i  

 stiftelsesoverenskomsten, eller hvis et sådant forhold ikke er fastsat, i  

 lige store dele.
 Ifølge forordningens artikel 40 er det kun det enkelte medlem af gruppen,  

 og ikke selve gruppen, der skal svare skat af resultatet af gruppens  

 virksomhed.
 Europæiske Økonomiske Firmagrupper behandles i Danmark generelt, herunder  

 i skattemæssig henseende, som interessentskaber.
Et dansk medlem af en Europæisk Økonomisk Firmagruppe beskattes i Danmark  

 af sin andel af gruppens overskud eller underskud og eventuel formue opgjort  

 efter danske regler.
Har medlemmet som følge af sin deltagelse i gruppen fast  

 driftssted i en anden stat, kan medlemmet beskattes af sin andel af det faste  

 driftssteds indkomst efter de nationale regler i denne anden stat.
I så fald  

 nedsættes beskatningen her i landet efter reglerne i en eventuel  

 dobbeltbeskatningsoverenskomst mellem Danmark og den pågældende stat eller  

 efter LL § 33.
Registrering i Danmark af en Europæisk Økonomisk Firmagruppe medfører, at  

 gruppen får værneting her i landet, men ikke (automatisk) at gruppens  

 udenlandske medlemmer får fast driftssted her i landet.
Det må afgøres  

 individuelt for hvert medlem, om medlemmet er begrænset skattepligtig her i  

 landet i medfør af reglerne i KSL § 2 eller SSL § 2. Firmagruppen har  

 hjemsted og dermed hjemting på det sted inden for Fællesskabet, hvor enten  

 firmagruppen har sit hovedkontor eller et af firmagruppens medlemmer har sit  

 hovedkontor eller udøver sin hovedaktivitet, forudsat at firmagruppen reelt  

 udøver virksomhed fra dette sted.
Det må ligeledes afgøres individuelt for  

 hvert medlem, om Danmark i henhold til dobbeltbeskatningsoverenskomsten med  

 den stat, hvor medlemmet er hjemmehørende, som kildestat har ret til at  

 beskatte medlemmets indkomst eller formue her i landet.
 De ansatte i en firmagruppe med hjemting eller fast driftssted i Danmark  

 er skattepligtige efter de almindelige regler i KSL § 1 og § 2, se afsnit  

 D.A.1. og D.A.2.
D.A.2.12 Formue Ifølge KSL § 2, stk. 9, er der alene begrænset skattepligt af formue, der  

 knytter sig til en virksomheds faste driftssted her i landet eller består af  

 fast ejendom, jf.
KSL § 2, stk. 1, litra d og e.
Den begrænsede skattepligt  

 af formue gælder også værdien af ubebyggede grunde, der ikke afkaster  

 indtægt, jf.
Skat 1990.8.631 (LSR). Gæld og andre byrder kan kun fratrækkes i  

 det omfang, de hviler på ovennævnte formue.
 Om den særlige 80 pct.-begrænsning ved gæld i fast ejendom, se nærmere  

 under afsnit D.B.3.1.
D.A.3 Undtagelser fra skattepligten D.A.3.1 Kongehuset Ifølge KSL § 3, stk. 1, er kongen, dennes ægtefælle og medlemmer af det  

 kongelige hus, som er børn af danske konger, eller for hvem der i henhold til  

 grundlovens § 11 er fastsat årpenge, og disses ægtefæller, fritaget for  

 enhver skattepligt - fuld eller begrænset.
 D.A.3.2 Diplomatiske repræsentanter mv.
 KSL § 3, stk. 2, henviser om beskatningen af fremmede staters herværende  

 diplomater til Wienerkonventionen.
Danske statsborgere Danske statsborgere er som hovedregel fuldt skattepligtige.
Undtagelse fra  

 denne hovedregel gælder alene for repræsentationens chef og det diplomatiske  

 personale, dvs. de medlemmer af repræsentationens personale, der har  

 diplomatisk rang.
Disse personer er, selv om de er danske statsborgere,  

 fritaget for fuld skattepligt i medfør af KSL § 1, men de er begrænset  

 skattepligtige i overensstemmelse med reglerne i KSL § 2.
Udenlandske statsborgere Repræsentationens chef og det diplomatiske personale er fritaget for fuld  

 skattepligt i medfør af KSL § 1, men de er begrænset skattepligtige efter  

 reglerne i KSL § 2.
 Det administrative og tekniske personale er, såfremt de ikke har fast  

 bopæl her i landet, fritaget for fuld skattepligt i medfør af § KSL 1, men de  

 er begrænset skattepligtige efter reglerne i KSL § 2.
 Tjenestepersonale (d.v.s. personale, beskæftiget som hushjælp, aflønnet af  

 udsenderstaten) samt private tjenestefolk er fritaget for beskatning af  

 indtægter i forbindelse med tjenesten (den fra ambassaden oppebårne løn), men  

 kun, såfremt de ikke har fast bopæl her i landet.
Familiemedlemmer til repræsentationens chef, til det diplomatiske  

 personale samt til det administrative og tekniske personale og tilhørende  

 disses husstand er fritaget for beskatning i samme omfang som det pågældende  

 medlem af repræsentationen.
For familiemedlemmer til tjenestepersonale gælder  

 ingen skattemæssige særregler.
Betydningen af dobbeltbeskatningsoverenskomst Beskatning efter Wienerkonventionens regler kan ikke ske i strid med  

 bestemmelserne i en mellem Danmark og vedkommende fremmede land indgået  

 dobbeltbeskatningsoverenskomst.
Det bemærkes særligt, at der i mange af  

 overenskomsterne er optaget en regel om, at beskatningsretten til lønninger  

 mv., der udbetales af en af staterne, tilkommer denne stat.
D.A.3.3 Konsulatsembedsmænd De nærmere regler om beskatningen af konsulatsembedsmænd findes i KSL § 3,  

 stk. 3, hvori der henvises til bestemmelserne i Wienerkonventionen om  

 konsulære forbindelser.
Danske statsborgere Danske statsborgere, der virker som konsulatsembedsmænd i fremmede magters  

 herværende konsulater, er fuldt skattepligtige, og de skal beskattes af deres  

 indtægt fra konsulatet.
Udenlandske statsborgere med fast bopæl Udenlandske statsborgere, der har fast bopæl her i landet, er fuldt  

 skattepligtige i medfør af KSL § 1.
Udenlandske statsborgere, der ikke har fast bopæl her i landet Udenlandske statsborgere, der ikke har fast bopæl her i landet, ansat ved 1. Konsulater, ledet af "udsendte konsuler" (consules missi):
 Konsulatsembedsmænd og konsulatsfunktionærer, som ikke har privat  

 indtægtsgivende beskæftigelse, er fritaget for fuld skattepligt i medfør af  

 KSL § 1, men de er begrænset skattepligtige efter reglerne i KSL § 2.
 Konsulatsfunktionærer, som har privat indtægtsgivende beskæftigelse her,  

 er fuldt skattepligtige i medfør af § KSL 1.
 Tjenestepersonale (d.v.s. personale, beskæftiget som hushjælp, aflønnet af  

 udsenderstaten) er fuldt skattepligtige i medfør af § KSL 1. Har de ikke  

 privat indtægtsgivende beskæftigelse her, er de fritaget for beskatning af  

 den løn, som de modtager for deres tjeneste ved konsulatet.
Familiemedlemmer til konsulatsembedsmænd og -funktionærer og tilhørende  

 disses husstand er fritaget for beskatning i samme omfang som de ved  

 konsulatet beskæftigede.
For familiemedlemmer til tjenestepersonale gælder  

 ingen skattemæssige særregler.
 For privat tjenestepersonale gælder ingen skattemæssige særregler.
 2. Konsulater, ledet af "honorære konsuler" (consules electi):
 Konsulatsembedsmænd er fritaget for beskatning af vederlag, som de  

 modtager fra udsenderstaten for varetagelsen af konsulære opgaver.
 For konsulatsfunktionærer, tjenestepersonale og familiemedlemmer til den  

 ved konsulatet beskæftigede gælder ingen skattemæssige særregler.
Det bemærkes, at KSL § 3, stk. 3, (om konsuler m.fl.) bl.a. adskiller sig  

 fra KSL § 3, stk. 2, ved ikke at nævne privat tjenerskab.
Det skyldes, at  

 konsularkonventionen ikke, som diplomat konventionen, indeholder skattemæssige særregler for denne persongruppe.
Såvel diplomatkonventionen som konsularkonventionen indeholder bestemmelse  

 om, at "fast bopæl i modtagerstaten" udelukker skattefrihed.
Dette  

 udtryk - "fast bopæl i modtagerstaten" - betyder i begge  

 konventioner: fast bopæl på tidspunktet for den pågældendes ansættelse ved  

 repræsentationen, således at en efterfølgende etablering af fast bopæl her  

 ikke udelukker skattefrihed.
 Konventionens bestemmelse om skattefrihed skal forstås således, at gebyrer  

 og afgifter, som oppebæres af en konsulær repræsentation, er skattefri uanset  

 konsulens status.
 Sådanne indtægter vil derfor uden beskatning kunne overføres til  

 udsenderstaten eller anvendes til den konsulære repræsentations indretning og  

 drift.
 I det omfang sådanne indtægter anvendes eller hæves personligt af en  

 honorær konsul, der er statsborger eller fast bosiddende i modtagerlandet,  

 har konsulen derimod ikke krav på skattefrihed.
