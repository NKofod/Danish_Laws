Formålet med registeret er at registrere/styre hjælpemiddelbeholdningen inkl. reservedelslager i kommunen, at registrere/styre hjælpemidler, der er i konsignation fra Hjælpemiddelcentralen eller firmaer - herunder leverandørregister, at få udskrevet mærkesedler/mærkater til hjælpemidlerne.
Desuden har registeret til formål at søge oplysninger om de hjælpemidler, der er indlagt i systemet, at registrere/styre hjælpemidler, der er udlånt til klienter/patienter i kommunen, samt at registrere afprøvnings- og behandlingsforløb og resultater.
Endelig er formålet med registeret at få påmindelse om overskredne udlånstider, samt at få et redskab til diverse statistikker.
Personkreds: Registeret må kun indeholde oplysninger om personer, der har/har haft udlånt hjælpemidler, oplysninger om leverandører af hjælpemidler og terapeuter samt sagsbehandlere ansat ved kommunen.
 Ikrafttrædelsesdato: 17/11/1993.
