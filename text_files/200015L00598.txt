Tillægsbetænkning afgivet af  

 Arbejdsmarkedsudvalget den 23. maj 2001 Tillægsbetænkning over Forslag til lov om ændring af lov om  

 arbejdsløshedsforsikring m.v., lov om børnepasningsorlov og lov  

 om befordringsrabat til efterlønsmodtagere m.fl.
(Ændringer som følge af  

 førtidspensionsreformen, selvstændig bibeskæftigelse i  

 efterlønsperioden, børnepasningsorlov til modtagere af  

 ledighedsydelse m.v.) [af arbejdsministeren (Ove Hygum)] 1. Ændringsforslag Arbejdsministeren har stillet 3 ændringsforslag til  

 lovforslaget.
2. Udvalgsarbejdet Lovforslaget blev fremsat den 29. marts 2001 og var til 1.  

 behandling den 19. april 2001. Lovforslaget blev efter 1. behandling henvist  

 til behandling i Arbejdsmarkedsudvalget.
Udvalget afgav betænkning den  

 9. maj 2001. Lovforslaget var til 2. behandling den 22. maj 2001, hvorefter  

 det blev henvist til fornyet behandling i Arbejdsmarkedsudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
3. Indstillinger Udvalget indstiller lovforslaget til vedtagelse  

med de stillede ændringsforslag.
 Demokratisk Folkeparti var på tidspunktet for  

 tillægsbetænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
4. Ændringsforslag med bemærkninger Ændringsforslag Af	arbejdsministeren, tiltrådt af udvalget:
Til § 1 1) Efter nr. 12 indsættes som nyt nummer:
» » [Konsekvensændring som følge af  

 førtidspensionsreformen] 2) Efter nr. 17 indsættes som nyt nummer:
» » [Konsekvensændring som følge af  

 førtidspensionsreformen] 3) Efter nr. 19 indsættes som nyt nummer:
» » [Konsekvensændring som følge af  

 førtidspensionsreformen] Bemærkninger Til nr. 1-3 Ifølge § 74 c, stk. 5, § 75 b, stk. 8, og § 75 l i  

 lov om arbejdsløshedsforsikring m.v. kan et medlem af en  

 arbejdsløshedskasse, der modtager ydelser efter lov om social pension  

 eller tilsvarende udenlandsk lovgivning, ikke samtidig modtage fleksibel  

 efterløn, »gammel« efterløn eller overgangsydelse.  

 Baggrunden for reglerne er, at det ikke skal være muligt at modtage  

 flere forskellige offentlige ydelser samtidig  

 (dobbeltforsørgelsessynspunktet).
Som konsekvens af førtidspensionsreformen skal  

 personer med nedsat arbejdsevne i videst muligt omfang tilbydes et fleksjob  

 frem for at tilkendes en førtidspension.
Tilbudet om fleksjob retter  

 sig som udgangspunkt mod den samme persongruppe, som tidligere også  

 kunne være berettiget til en førtidspension.
Det foreslås derfor, at reglerne om, at et medlem  

 ikke kan modtage efterløn eller overgangsydelse, hvis medlemmet  

 modtager social pension, ændres således, at de også  

 omfatter tilfælde, hvor et medlem bliver omfattet af reglerne om  

 fleksjob i kapitel 7 i lov om aktiv socialpolitik, dvs. at medlemmet er ansat  

 i et fleksjob eller modtager ledighedsydelse i perioden forud for et fleksjob  

 eller i perioden mellem 2 fleksjob.
Hvis et medlem, der er på  

 efterløn eller overgangsydelse, således modtager ledighedsydelse  

 eller er ansat i et fleksjob, indstilles udbetalingen af efterløn  

 eller overgangsydelse.
Hvis medlemskabet bevares, har medlemmet mulighed for  

 igen at modtage efterløn eller overgangsydelse, når  

 pågældende ikke længere er omfattet af fleksjobordningen.  

 Alternativt kan pågældende vælge ved overgangen til  

 fleksjobordningen at blive tilmeldt fleksydelsesordningen.
 Et medlem med et efterlønsbevis, som bliver  

 omfattet af fleksjobordningen inden overgang til efterløn, kan  

 overgå til efterløn efter udtræden af fleksjobordningen,  

 hvis pågældende på overgangstidspunktet opfylder  

 beskæftigelseskravet i arbejdsløshedsforsikringslovens § 53.  

 Perioder i fleksjob kan ikke medregnes til opfyldelsen af  

 beskæftigelseskravet.
 Det bemærkes, at det efter § 20, stk. 1, i lov om  

 fleksydelse heller ikke er muligt at modtage fleks-ydelse samtidig med  

 arbejde i et fleksjob.
 Ændringsforslagene skønnes at berøre  

 et meget begrænset antal personer.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Susanne Clemensen (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  Klaus Kjær (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
