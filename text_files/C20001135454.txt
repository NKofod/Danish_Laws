Meddelelse om køretøjers  

 indretning og udstyr mv. nr. 1770  

 Nye regler for ledbusser Ved vedtagelsen af lov nr. 292 af 28. april 2000 om  

 ændring af færdselsloven m.v. er definitionen af ledbusser  

 ændret, så en ledbus nu betegnes som ét  

 køretøj.
Færdselslovændringen træder i kraft  

 den 1. juni 2000.
Detailforskrifter for Køretøjer De faktuelle ændringer er, at nye ledbusser skal  

 have andre bagreflekser og refleksplanker.
 De hidtidige bestemmelser vedrørende indretning og  

 udstyr gælder således fortsat for ledbusser, der er registreret  

inden 1. juni 2000.
Registrering Indtil 1. juni 2000 blev ledbusser registreret som et  

 vogntog; stor personbil med sættevogn.
Ved registrering af ledbussen  

 blev der derfor udleveret to nummerplader - med samme nummer - til den  

 forreste del af ledbussen og én nummerplade til den bageste del af  

 ledbussen (sættevognen).
 Færdselsstyrelsen tillader herved, at ledbusser, der  

 er registreret første gang inden 1. juni 2000, i perioden  

 indtil førstkommende syn fortsat kan være registreret som et  

 vogntog.
I forbindelse med førstkommende syn hos Statens  

 Bilinspektion af en ledbus, der er registreret første gang  

før 1. juni 2000 skal medbringes begge registreringsattester  

 samt en anmeldelsesblanket.
På anmeldelsesblanketten vil SBI  

 anføre ledbussens egenvægt, totalvægt og passagerantal som  

 summen af egenvægtene, summen af bussens tilladte totalvægt og  

 sættevognens tilladte akseltryk, samt summen af passagertallene.
Når ledbussen er synet og godkendt hos Statens  

 Bilinspektion, skal godkendelsen anmeldes på et motorkontor.
Samtidig  

 afmeldes sættevognen og dens nummerplade afleveres.
 Den anden nummerplade, der blev udleveret til den forreste  

 del af ledbussen ved første registrering, men som ikke hidtil er  

 blevet benyttet, skal derefter monteres bag på ledbussen.
