Skriftlig fremsættelse (7. november  

 2002) Finansministeren Herved tillader jeg mig for Folketinget at  

 fremsætte:
 Forslag til lov om en satsreguleringsprocent.
(Lovforslag nr.
L 82).
 Lovforslaget er en opfølgning på  

 finanslovsaftalen mellem regeringen og Dansk Folkeparti af 3. november 2002,  

 hvori indgår, at der skal fremsættes en ny satsreguleringslov,  

 som skal danne grundlag for fordelingen af satsreguleringspuljen  

 fremover.
 Lovforslaget indebærer, at satsreguleringsordningen  

 videreføres, og at satsreguleringens grundprincipper og  

 størrelsen af satsreguleringen fastholdes.
 Partier, der stemmer for lovforslaget, vil fremover  

 indgå i forligskredsen om udmøntningen af  

 satsreguleringspuljen.
Med lovforslaget sker der herudover præcisering af  

 lovteksten, idet formålet med satspuljen indskrives i loven.
Det  

 foreslås, at det udtrykkeligt anføres i satsreguleringsloven, at  

 puljebeløbet skal anvendes til foranstaltninger på social-,  

 sundheds- og arbejdsmarkedsområdet med henblik på forbedring af  

 vilkårene for overførselsmodtagere og svage grupper.
Endvidere  

 foreslås det udtrykkeligt lovfæstet, at anvendelsen af  

 puljebeløbet fastsættes i finansloven, således som det har  

 været tilfældet hidtil.
 Desuden præciseres visse bestemmelser, herunder  

 finansministerens eksisterende bemyndigelse til   inden for  

 satsreguleringslovens rammer   at fastsætte nærmere regler om  

 beregning af satsreguleringsprocenten mv.
 Endelig sker der med forslaget en ajourføring af  

 lovteksten, så ikke længere aktuelle overgangsbestemmelser  

 udgår, og der foretages en række sproglige korrektioner.
 Lovforslaget har ingen økonomiske konsekvenser.
 Med disse bemærkninger skal jeg indstille  

 lovforslaget til Folketingets velvillige behandling.
