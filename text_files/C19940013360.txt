1. Indkomstgaranti I hele delperiode 2 er de ledige garanteret en indkomst svarende  

 til dagpengemaksimum.
Denne indkomstgaranti kan bl.a. opfyldes med indtægter fra jobtræning og  

 særligt tilrettelagte jobtræningsforløb.
Hvis den lediges indtægt herved er  

 lavere end dagpengenes højeste beløb, har den pågældende ret til at få  

 beløbet suppleret op til dagpengemax.
Indtægter fra almindeligt ustøttet  

 arbejde kan træde i stedet for indkomstgarantien, idet den ledige i disses  

 tilfælde har mulighed for at få suppleret indtægten efter reglerne om  

 supplerende dagpenge.
Det skal i denne forbindelse bemærkes, at  

 tidsbegrænsningen af supplerende dagpenge indtil udgangen af 1995 ikke gælder  

 for delperiode 2-personer.
2. Tilbud på fuld tid eller så vidt muligt tilbud om  

 beskæftigelse 20 timer om ugen Indkomstgarantien suppleres i loven med en hensigtserklæring om, at det  

 skal tilstræbes, at de ledige kan få tilbud på fuld tid i delperiode 2.
Er det ikke muligt at give fuldtidstilbud, skal den ledige så vidt muligt  

 have tilbud om beskæftigelse i gennemsnit 20 timer pr. uge.
I bemærkningerne  

 til loven er det fremhævet, at det herved skal sikres, at den ledige får en  

 aktivitet, der mindst svarer til et arbejdstilbud efter de hidtil gældende  

 regler.
Formålet har således været, at tilbudene til de ledige i delperiode 2  

 mindst skal have et omfang svarende til et arbejdstilbud.
I loven har man dog  

 lagt sig fast på, at det skal tilstræbes, at de ledige får tilbud om  

 beskæftigelse i gennemsnitligt 20 timer, og når Landsarbejdsrådet i et brev  

 til de regionale arbejdsmarkedsråd den 25. februar har meldt ud, at 20 timer  

 pr. uge svarer til et arbejdstilbud efter de gamle regler, må det ses i lyset  

 heraf.
I hvilket omfang der kan blive tale om fuldtidstilbud vil dels afhænge af  

 antallet af ledige i delperiode 2 og dels af den økonomiske ramme.
Under alle  

 omstændigheder er det forudsat, at de ledige skal have tilbud i delperiode 2.  

 Dette følger bl.a. af de politiske bindinger, der ligger i  

 hensigtserklæringen, som fremgår af lov om en aktiv arbejdsmarkedspolitk, og  

 af bekendtgørelsen, hvorefter Arbejdsmarkedsrådet inden for rammerne af  

 lovgrundlaget fastsætter hvilke grupper af ledige, der har særligt behov for  

 at få tilbud på fuld tid i delperiode 2.
 De arbejdsmarkedspolitiske redskaber, der kan anvendes i delperiode 2, er  

 identiske med de redskaber, der er til rådighed i delperiode 1. Det er  

 Arbejdsmarkedsrådet, der prioriterer redskaberne, men som nævnt er  

Arbejdsmarkedsrådet bundet af forpligtelsen til om muligt at give  

 fuldtidstilbud eller tilbyde beskæftigelse på i gennemsnit 20 timer om ugen.
Den forudsatte beskæftigelsesgaranti kan opfyldes ved ordinær  

 beskæftigelse, ved særligt tilrettelagt jobtræning eller ved jobtræning.  

 Hensigten om i gennemsnit 20 timer pr. uge vil i praksis kunne opfyldes, hvis  

 gennemsnittet nås set over hele 3 års perioden.
Det betyder, at der enten kan  

 være tale om deltidsbeskæftigelse (for jobtræning forudsat, at den pågældende  

 overenskomst åbner mulighed for deltidsbeskæftigelse) eller beskæftigelse på  

 fuld tid i en given periode.
Det betyder også, at rådet kan prioritere hvilke  

 grupper, der først skal have et tilbud, og hvilke der kan vente lidt.
 Hermed vil det også være muligt at tilrettelægge en overgangsordning, hvor  

 fx de ledige, der umiddelbart indplaceres i delperiode 2, først begynder et  

 garantijob et stykke inde i deres 2. delperiode.
Spørgsmålet om, hvordan »beskæftigelsesgarantien« opfyldes kan  

 indgå i Arbejdsmarkedsrådets prioritering, og det er således op til rådet at  

 træffe afgørelse om, i hvilket omfang man vil anvende særligt tilrettelagt  

 jobtræning.
I det omfang, det er nødvendigt for at opfylde  

 »beskæftigelsesgarantien«, har rådet en forpligtelse til at bruge  

 redskabet.
Opmærksomheden skal i denne forbindelse henledes på, at  

 Arbejdsformidlingen via den såkaldte delperiode 2 kvote i staten har fået  

 stillet knap 6.000 jobtræningsforløb til rådighed.
Forløbene er  

 forhåndsfordelt til de enkelte statsinstitutioner og er netop forbeholdt  

 delperiode 2 ledige.
Det forudsættes, at AF besætter ledige pladser snarest  

 muligt og senest 14 dage efter, at statsinstitutionen har afgivet sit tilbud.  

 Den særlige delperiode 2 kvote i staten er uafhængig af  

 aktiveringsbevillingen og dermed ikke direkte forbundet med omkostninger for  

 Arbejdsformidlingen i forbindelse med indfrielsen af  

 »beskæftigelsesgarantien«.
3. Udarbejdelse af handlingsplan forud for afgivelse  

 af tilbud Generelt gælder i både delperiode 1 og 2, at der forud for afgivelse af et  

 tilbud skal udarbejdes en individuel handlingsplan.
Ved handlingsplanen tages  

 udgangspunkt i den lediges ønsker og forudsætninger samt arbejdsmarkedets  

 behov.
De faktorer, AF må tage i betragtning, er de samme, uanset om der er tale  

 om en handlingsplan i delperiode 1 eller 2. Derimod vil forudsætningerne  

 ændre sig efterhånden, som ledighedsperioden skrider frem.
Det gælder først  

 og fremmest den lediges forudsætninger, men også arbejdsmarkedets behov kan  

 ændre sig.
AF har hovedansvaret for, at en individuel handlingsplan er realistisk.  

 Hvis den lediges ønsker er så urealistiske, at handlingsplanen ikke vil kunne  

 opfyldes, vil AF derfor være afskåret fra at lave en handlingsplan med det  

 ønskede indhold.
Det er AF's opgave at angive alternative muligheder, således  

 at AF og den ledige i samarbejde kan finde frem til en handlingsplan, som  

 både tager højde for den lediges ønsker og forudsætninger og arbejdsmarkedets  

 behov.
 Hvis den ledige i denne situation afviser at medvirke til udarbejdelse af  

 handlingsplanen, skal AF underrette den lediges A-kasse med henblik på en  

 vurdering af evt. dagpengemæssige konsekvenser af afslaget.
 Det samme gælder, hvis den ledige efterfølgende afslår et tilbud om fx  

 særligt tilrettelagt jobtræning, som ligger inden for rammerne af  

 handlingsplanen.
Særligt tilrettelagt jobtræning adskiller sig fra almindelig  

 jobtræning fx ved et andet aflønningsniveau og evt. en kortere arbejdstid.
Da  

 der ved udarbejdelse af handlingsplanen er taget udgangspunkt i den lediges  

 ønsker og forudsætninger samt arbejdsmarkedets behov, har den ledige pligt  

 til at tage imod tilbuddet om et særligt tilrettelagt jobtræningsforløb, der  

 ligger inden for rammerne af handlingsplanen.
4. Anvendelse af særligt tilrettelagt  

 jobtræningsforløb Tilbud om deltagelse i særligt tilrettelagt jobtræningsforløb vil derfor  

 ofte være en mulighed for den ledige i delperiode 2, hvorimod et sådant  

 forløb ikke nødvendigvis ville have udgjort et rimeligt forløb i begyndelsen  

 af delperiode 1.
 Tilbud om et særligt tilrettelagt jobtræningsforløb vil fx være aktuelt i  

 en situation, hvor AF efter at have foretaget en afvejning af den lediges  

 ønsker og forudsætninger set i forhold til arbejdsmarkedets behov finder, at  

 dette er et realistisk tilbud, jf. at AF har ansvar for at sikre, at den  

 individuelle handlingsplan er realistisk.
Således som den lediges beskæftigelsessituation typisk vil se ud efter  

 4 års ledighed, vil mulighederne på arbejdsmarkedet i praksis ofte være  

 indsnævrede.
Det betyder, at den ledige må indstille sig på, at området for  

 en realistisk handlingsplan gradvist formindskes undervejs i  

 ledighedsperioden.
