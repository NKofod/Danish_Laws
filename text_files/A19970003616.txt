Tekstanmærkning nr. 50-57, 59-62, 64-68,  

 70-76 og 78-86 til § 36 i Finansloven for 1997, og Tekstanmærkning nr.  

 53, 67 og 87 til § 36 i tillægsbevillingslov til Finansloven for  

 1997 Tekstanmærkning nr. 50-57, 59-62, 64-68, 70-76 og 78-86 til § 36  

 i Finansloven for 1997.
 Andre bestemmelser.
 Nr. 50. ad 36.11.08., 36.11.09. og 36.11.11.
 Udgifterne til pension til tjenestemænd, der ved  

 opgaveomlægninger fra staten er overført til eller gør  

 tjeneste i (amts)kommunerne eller under Færøernes Hjemmestyre,  

 deles mellem staten og (amts)-kommunen/hjemmestyret i forhold til den  

 pensionsalder, der er optjent på omlægningstidspunktet og i tiden  

 derefter.
 Det drejer sig om tjenestemænd, der har været  

 omfattet af følgende opgaveomlægninger:
 -	Landshospitalet i Sønderborg pr. 1. april 1972.
 -	Invalideforsikringsretten og Socialstyrelsen pr. 1. april 1976 (med  

 lov om social bistand).
 -	Post- og Telegrafvæsenet på Færøerne pr. 1.  

 april 1976.
 -	Færøernes Seminarium pr. 1, januar 1988.
 Nr. 51. ad 36.11.08.
 Finansministeren kan bestemme, at personer, som har eller  

 siden 1973 har haft ansættelse ved de danske afdelinger af  

 Europaskolerne i pensionsmæssig henseende behandles efter reglerne i  

 tjenestemandspensionsloven med virkning fra ansættelsen og efter  

 henføring i pensionsmæssig henseende til en af de for  

 tjenestemænd gældende lønrammer efter finansministerens  

 nærmere bestemmelse.
 Stk.2. Fra 1.januar 1995 skal den  

 lønudbetalende myndighed under Europaskoleansættelse med  

 tjenestemandsaflønning indbetale pensionsdækningsbidrag på  

 15 pct. af den danske løndel til finanslovens § 36.
 Nr. 52. ad 36.11.11.
 Finansministeren kan indgå aftaler om gensidig  

 overførsel af beløb mellem det statslige  

 tjenestemandspensionsområde, hvor statskassen hæfter for  

 pensionsforpligtelserne, og tjenestemandspensionsområder, hvor  

 statskassen ikke hæfter for pensionen.
 Stk.2. Beløbsoverførslerne kan ske i  

 tilfælde af individuelle overgange efter 1. juli 1969.
 Nr. 53. ad 36.29.01.
En årlig understøttelse af statskassen kan  

 ydes til personer, der har haft længerevarende  

 ikke-pensionsberettigende ansættelse i staten.
Understøttelse  

 ydes efter regler fastsat af finansministeren med Finansudvalgets tilslutning  

 og udbetales ved afsked på grund af alder eller svigtende helbred.  

 Ægtefæller og børn efter sådant personale er  

 ligeledes dækket.
 Stk.2. Personer som fratræder deres stilling  

 i alderen 60-66 år for at overgå til efterløn, jf.  

 Arbejdsministeriets bekendtgørelse nr. 632 af 2. september 1991 om  

 arbejdsformidling og arbejdsløshedsforsikring m.v., og som opfylder  

 betingelserne, kan tillægges en opsat understøttelse.
Stk.3. Ansatte i Kongeriget Danmarks Hypotekbank og  

 Finansforvaltning og disses efterladte er dækket efter tilsvarende  

 regler.
Udgifterne afholdes af statskassen.
 Stk.4. Det samme gælder ikke-pensionssikret  

 personale ansat i fælles-nordiske institutioner i Danmark, som optages  

 på Nordisk Ministerråds budget.
 Stk.5. Understøttelse kan endvidere ydes i  

 tilfælde, hvor der foreligger sådanne særlige  

 omstændigheder, som gør det rimeligt, at der ydes  

 understøttelse efter denne ordnings principper.
 Det drejer sig om følgende typer af  

 understøttelsessager:
-	Understøttelser til postekspeditører og brevsamlere  

 under post- og telegrafvæsenet, der som følge af, at de er  

 antaget på entreprisekontrakt, ikke er omfattet af den almindelige  

 understøttelsesordning -	opsatte understøttelser til medarbejdere i statens tjeneste,  

 der afskediges af anden utilregnelig årsag end alder og  

 helbredsforårsaget utjenstdygtighed, f.eks i forbindelse med  

 rationaliseringer/strukturændringer, herunder privatisering og  

 udlicitering -	understøttelser til enker efter statstjenestemænd, der  

 efter reglerne i tjenestemandspensionslovgivningen ikke er berettigede til  

 enke-/ægtefællepension som følge af, at ægteskab er  

 indgået, efter at manden er fyldt 60 år eller var pensioneret -	pensionslignende understøttelser til enker efter personer, der  

 ved afgang fra statstjenesten fik tillagt sådan  

 understøttelse.
 -	understøttelse til enker efter kunstnere, der oppebar en fast  

 ydelse på finansloven.
Stk.6. Ved oprettelse af nye pensionsordninger for  

 eksisterende personalegrupper kan etableres en overgangsordning.
Denne  

 ordning omfatter personale, som ved pensionsordningens etablering opfylder  

 betingelserne for at få understøttelse efter de hidtil  

 gældende regler.
 Stk.7. Ordningen skal indebære, at der i en  

 overgangsperiode kan ydes et beløb til udligning af forskellen mellem  

 pension og understøttelse, hvis den løbende ydelse fra  

 pensionsordningen er mindre end den understøttelse, som de  

 pågældende efter understøttelsesreglerne ville have haft  

 ret til på afskedstidspunktet, henholdsvis dødsfaldstidspunktet  

 for evt. ægtefælle og børneunderstøttelser.
 Stk.8. Personale, der ved pensionsordningernes  

 oprettelse 1. april 1990 er fyldt 60 år, bevarer dog retten til  

 understøttelse ubeskåret.
 Stk.9. Ikke-tjenestemandsansat personale, som ved  

 opgaveomlægninger er overgået til (amts)kommuner, koncessionerede  

 selskaber m.v. med bevarelse af understøttelsesrettigheder kan  

 omfattes af overgangsordningen.
Stk.10. Procentreguleringen af  

 understøttelser udgør pr. 1. januar 1995 6,38 pct., pr. 1.  

 januar 1996 7,53 pct. og pr. 1. januar 1997 8,70 pct.
Understøttelser,  

 der var aktualiseret senest pr. 1. april 1990, reguleres pr. 1. april 1993 og  

 1. april 1994 med den generelle procentregulering, som pr. disse datoer gives  

 til statsansattes lønninger, og pr. 1. april 1995, pr. 1. april 1996  

 og pr. 1. oktober 1996 med den generelle procentregulering, som pr. disse  

 datoer gives til tjenestemandspensioner.
 Nr. 54. ad 36.29.01.30.
Udgifter til understøttelse til ikke-pensionssikret  

 personale, der ved opgaveoplægninger fra staten er overført  

 eller overføres til -	(amts)kommuner, -	Grønlands Hjemmestyre, -	Færøernes Hjemmestyre eller -	den selvejende institution Færøernes Specialskole -	Hovedstadens Sygehusfællesskab deles mellem staten og (amts) kommuner m.v. i forhold til  

 den del af understøttelsesancienniteten, der er optjent efter dette  

 tidspunkt.
Statskassen afholder dog 3/4 af sidstnævnte udgiftsdel for  

 perioden 1. august 1976 - 31. december 1987 for så vidt angår det  

 til Færøernes Specialskoles overførte personale.
Det er  

 en forudsætning, at de pågældende på  

 overførselstidspunktet var tjenestegørende og omfattet af  

 statens understøttelsesordning samt at de efter overførslen  

 bevarer retten til understøttelse efter tilsvarende regler og  

 satser.
 Nr. 55. ad 36.22.31.
Efter overførelsen til statskassen af formuerne  

 fra -	Børneforsorgens Pensionskasse pr. 1. april 1976, -	Pensionsordningen for tjenestemænd ved Samfundet og Hjemmet for  

 Vanføre (SAHVA) pr. 1. januar 1980, og -	Kolonien Filadelfias Pensionskasse pr. 1. januar 1985 og -	Udlægningen til (amts) kommunerne af børne- og  

 ungdomsforsorgen pr.1. april 1976 og åndssvageforsorgen og den  

 øvrige særforsorg m.v. pr.1. januar 1980, -	bortfald af statens tilskud til sygehusbehandling af epileptiske  

 patienter på Kolonien Filadelfia pr. 1. januar 1985, -	Udlægningen til Grønlands Hjemmestyre/de  

 grønlandske kommuner af børneforsorgen den 1. januar 1980.
 -	Færøernes Hjemmestyres overtagelse af det administrative  

 ansvar for børneforsorgen og af særforsorgen m.m. den 1. januar  

 1988.
 -	Nationalforeningens Pensionskasse pr. 1. januar 1997.
 betaler staten pensioner, understøttelser m.v. til  

 kassernes medlemmer således:
 Staten afholder udgifterne til pension og  

 understøttelse til de ovennævnte datoer pensionerede eller med  

 understøttelse eller opsat pension afskedigede medlemmer af  

 pensionskasserne og disses efterladte.
Medlemmer af pensionskasserne, der er forblevet ansat med  

 bevarelse af hidtidig personaleretlige status ved de af  

 opgaveudlægningerne til (amts)kommunerne omfattede institutioner og de  

 medlemmer af Pensionsordningen af 1976, der er ansat ved Danske dag- og døgninstitutioner for børn og unge i  

 Sydslesvig Statens konsulentbistand for blinde Kofoeds Skole Rigshospitalets børnepsykiatriske afdeling.
Statens Specialarbejderskoler Observationsskoler Undervisningsministeriets heldagsskoler Møltrup Optagelseshjem Døvefilm Video Julemærkekomiteens Rekonvalescenthjem Siden 1. oktober 1995 har der ikke kunnet ske nyoptagelse  

 i Pensionskassen af 1976.
 Stk.2. Herudover afholder staten udgifterne til  

 pension og understøttelse til de medlemmer af Pensionsordningen af  

 1976, der den 31. december 1979 var ansat og enkelte senere ansatte ved  

 børneforsorgsinstitutioner på Grønland samt til de  

 medlemmer, der den 31. december 1987 var ansat ved  

 børneforsorgsinstitutioner på Færøerne under  

 forudsætning af bevarelse af den hidtidige personaleretlig status.
Stk.3. Udgifterne til pension til de medlemmer af  

 Pensionsordningen af 1976, der pr. 31. december 1987 var omfattet af  

 reglement af 23. november 1981 om lønninger m.v. for  

 tjenestemænd m.m. ved de to selvejende institutioner -	Færøernes specialskole med tilhørende to elevhjem  

 og -	Fritids- og Aflastningshjemmet i Torshavn og som forbliver ansat med bevarelse af hidtidig  

 personaleretlig status efter 1. januar 1988, deles mellem staten og  

 Færøernes Hjemmestyre i forhold til pensionsalder optjent den  

 31. december 1987 og i tiden herefter.
 Stk.4. Eventuelle udgifter til efterløn,  

 ventepenge og rådighedsløn til tidligere medlemmer af  

 Pensionskassen for tjenestemænd ved SAHVA deles mellem statskassen og  

 vedkommende (amts) kommune efter forholdet mellem den pr. 31. december 1979  

 optjente pensionsalder og den pensionsalder, der optjenes i tiden herefter.  

 For personale ved de private virksomheder under SAHVA betales eventuelle  

 udgifter til ventepenge og rådighedsløn fuldt ud af  

 institutionen, mens sådanne udgifter for ansatte ved institutionens  

 centrale administration deles mellem statskassen, vedkommende (amts) kommuner  

 og institutioner.
 Stk.5. Som kompensation for statens pensionsbyrde  

 for ansatte ved epileptikerafsnittets sygehusfunktion og  

 fællesfunktionerne betaler Kolonien Filadelfia løbende til  

 statskassen 19 pct. af de nævnte medarbejderes pensionsgivende  

 løn, sålænge de pågældende er ansat ved de  

 omhandlede institutionsafsnit.
 Stk.6. Som kompensation for statens pensionsbyrde  

 for de tjenestegørende medlemmer af Nationalforeningens  

 Pensionsordning indbetaler Nationalforeningen løbende - også i  

 en eventuel rådighedslønsperiode til statskassen 25 pct. af  

 medlemmernes pensionsgivende løn.
 Nr. 56. ad 36.11.06.
Tjenestemandsansatte præster i den danske folkekirke  

 bevarer deres adgang til pension, mens de er fratrådt deres embede for  

 at bestride et kandidat-(forsker)stipendium eller et  

 universitets-(højskole) adjunktur.
I tilfælde af  

 genansættelse i folkekirken kan stipendie-eller adjunkturtiden  

 medregnes i lønnings- og pensionsmæssig henseende under  

 forudsætning af, at der for den tid, der herefter medregnes og indtil  

 1. juli 1969 indbetales sædvanligt pensionsbidrag til  

 præsteembedernes fællesfond.
 Nr. 57. ad 36.21.01. og 36.21.11.
 Pensioner udbetales månedlig forud for hver  

 måneds begyndelse.
 Stk.2. Undervisnings- og Forskningsministeriet kan  

 tillade at udbetalingerne finder sted indtil 6 søgnedage tidligere.  

 Dersom udbetalingen falder på en arbejdsfri dag, kan den ske den  

 forudgående søgnedag.
 Stk.3. Ved dødsfald mellem udbetalingen og  

 forfaldsdagen kan det udbetalte beløb kræves tilbagebetalt.
 Nr. 59. ad 36.21.11.
 Finansministeren bemyndiges til at foretage afregning af  

 statens tilskud til Københavns Kommunes udgifter til  

 lærerpensioner fra den 1. januar 1960 og indtil videre på  

 grundlag af pensionsforholdene på udvalgte datoer, således at der  

 på grundlag af pensionsforholdene pr. disse datoer beregnes  

 tilskudsprocentsatser, som lægges til grund for tilskudsberegningen for  

 nærmere fastlagte perioder.
 Nr. 60. ad 36.11.01 og 36.22.01.
 De pr. 1. juli 1969 fastansatte timelønnede  

 håndværkere m.v. i statsbanerne, jf. § 22. stk. 11, i  

 lønnings- og klassificeringsloven af 18. juni 1969.
 Ansatte der af helbredsmæssig grunde eller af anden  

 dem utilregnelig årsag overgår eller tidligere er overgået  

 til en lavere lønnet stilling, kan efter Finansministeriets  

 bestemmelse i pensionsmæssig henseende henføres til deres  

 hidtidige pensionslønramme mod fortsat lønafkortning svarende  

 til denne.
 Ordningen har virkning for pensioneringer der finder sted  

 fra og med 1. april 1985.
 Nr. 61. ad 36.11.08.
 Ansatte i Nordisk Ministerråds sekretariat i  

 København omfattes af den i tjenestemandspensionslovens hjemlede  

 pensionsordning, således at den af ministerrådet efter forslag af  

 løn- og personaleudvalget fastsatte grundløn - svarende til  

 bestemte skalatrin - lægges til grund ved pensionsberegningen, og at  

 der i forbindelse med ansættelse foretages helbredsbedømmelse i  

 lighed med, hvad der kræves af tjenestemænd.
 Nr. 62. ad 36.11.08.
 Finansministeren kan bestemme, at bibliotekarer ved  

 Folkebibliotekernes Depotbibliotek og Folkebibliotekernes Indvandrerbibliotek  

 i pensionsmæssig henseende behandles efter reglerne i  

 tjenestemandspensionsloven.
 Stk.2. De bibliotekarer, der er ansat ved  

 depotbiblioteket ved den endelige fastlæggelse af  

 ansættelsesvilkårene i statslig regi, bevarer som personlig  

 ordning hidtidige rettigheder til eventuel rådighedsløn eller  

 ventepenge.
 Nr. 64. ad 36.11.08.
 Personale, ansat på tjenestemandslignende  

 vilkår i fælles-nordisk institutioner i Danmark, som er optaget  

 på Nordisk Ministerråds budget, kan omfattes af  

 tjenestemandspensionsloven med ret til pension, beregnet på grundlag af  

 den af Nordisk Ministerråd efter forslag af løn- og  

 personaleudvalget fastsatte skalatrinsløn, under forudsætning  

 af, at det i forbindelse med ansættelsen helbredsbedømmes efter  

 de regler, der gælder for tjenestemænd.
 Stk.2. Ikke-pensionssikret personale ved disse  

 institutioner behandles efter de til enhver tid gældende regler om  

 understøttelse til ikke-pensionssikret personale i statens  

 tjeneste.
 Nr. 65. ad 36.22.11.
 Statskassen afholder udgifter til pension til de medlemmer  

 af Pensionskassen for højskoler, landbrugsskoler og  

 husholdningsskoler, der den 31. december 1980 var ansat eller senere er  

 blevet ansat ved Knud Rasmussens højskole og Solisartut  

 Højskoliat.
 Nr. 66. ad 36.22.11.
 Statskassen udbetaler pension til de medlemmer af  

 Pensionskassen for Erhvervsskoler og til de medlemmer af  

 Efterlønskassen, der den 31. december 1987 var ansat ved handels- og  

 tekniske skoler m.v. på Færøerne.
 Stk.2. Pensionsudgifterne deles mellem staten og  

 Færøernes Hjemmestyre i forhold til pensionsalderoptjening  

 før og efter 1. januar 1988.
 Nr. 67. ad 36.11.01. og 36.11.09.
Det fra DSB til DSB Rederi A/S udlånte  

 tjenestemandsansatte personale, der i forbindelse med  

 driftsindskrænkninger i rederiet i perioden frem til åbningen af  

 den faste bilforbindelse over Storebælt er mellem 58 og 69 år,  

 kan få fremregnet pensionsalderen til det 70. år, såfremt  

 de pensioneres i umiddelbar tilknytning til disse  

 driftsindskrænkninger.
Tilsvarende gælder tidligere DSB-ansatte  

 tjenestemænd, som er overgået til ansættelse i DSB Rederi  

 A/S på særlige vilkår, og som i øvrigt opfylder  

 ovennævnte forudsætninger.
 Nr. 68. ad 36.21.01.
 Kommunerne indbetaler pensionsdækningsbidrag for  

 tjenestemænd i folkeskolen, der udlejes til privat virksomhed, mod at  

 udlejningsperioden indgår i pensionsalderoptjeningen.
 Nr. 70. ad 36.11. og 36.21.01.
 Finansministeren kan bestemme, at tjenestemænd i  

 staten og folkeskolen m.v. kan udlånes til kommunale, private og  

 statslige institutioner/virksomheder o.lign.. Under forudsætning af  

 finansministerens godkendelse kan de udlånte tjenestemænd fortsat  

 optjene pensionsalder i tjenestemandspensionssystemet mod, at  

 institutionen/virksomheden indbetaler pensionsdækningsbidrag til  

 staten.
 Nr. 71. ad 36.11., 36.12.31. og 36.22.
 Ved overgang til deltid for ansatte, der er fyldt 55  

 år, kan der som led i en seniorordning etableret i perioden 1. april  

 1993 til 31. marts 1995 tillægges tjenestemænd m.fl. ret til fuld  

 eller forhøjet pensionsalderoptjening indtil den  

 pågældendes pensionering mod, at styrelsen indbetaler et  

 pensionsdækningsbidrag til finanslovens § 36. Pensionsvæsenet.  

 Tilsvarende kan det for overenskomstansatte med forsikringsmæssig  

 pensionsordning aftales, at der ved overgang til deltid som led i en  

 seniorordning ydes fuld eller forhøjet pensionsbidragsbetaling.
 Stk.2. Seniorordninger etableres ved lokale aftaler  

 efter den af finansministeren efter forelæggelse for  

 Lønningsrådet indgåede rammeaftale om seniorordninger i  

 tilfælde, hvor ledelsen vurderer, at det lokalt vil være muligt  

 og hensigtsmæssigt at etablere en seniorordning for den enkelte ansatte  

 i form af overgang til deltid.
 Nr. 72. ad 36.11., 36.12.31., 36.21. og 36.22.
Som led i frivillige fratrædelsesordninger for  

 personer over 60 år kan der i perioderne 1. april 1991 til 31. marts  

 1993 og 1. april 1993 til 31. marts 1995 ydes  

 fratrædelsesgodtgørelse til ikke-tjenestemænd og  

 tillægges tjenestemænd og andre med statslig  

 tjenestemandspensionsret op til 4 års ekstraordinært  

 forhøjet pensionsalder mod, at styrelserne til finanslovens § 36  

 indbetaler de af finansministeren fastsatte beløb.  

 Fratrædelsesordningerne kan - i tilfælde, hvor ledelsen lokalt  

 forudser, at personalereduktioner bliver nødvendige - etableres ved  

 lokal aftale efter den af finansministeren efter forelæggelse for  

 Lønningsrådet indgåede rammeaftale om frivillig  

 fratræden.
I særlige tilfælde kan ordningen om frivillig  

 fratræden anvendes i situationer, hvor ledelsen vurderer, at  

 personalereduktioner er nødvendige af hensyn til at rette op på  

 en skæv aldersfordeling.
 Nr. 73. ad 36.22.21.30.
 For tjenestemænd på Færøerne  

 gælder følgende pensionsbyrdefordeling:
 Stk.2. De pr. 31.december 1987 pensionerede  

 tjenestemænd:
 Staten refunderer 80 pct. af pensionsudgifterne til  

 tjenestemænd, der den 31. december 1987 var pensioneret fra folkeskolen  

 på Færøerne.
 Stk.3. De pr. 31.december 1987 ansatte aktive  

 tjenestemænd:
 Udgifterne til pension til tjenestemænd i  

 folkeskolen på Færøerne, der var ansat den 31. december  

 1987, deles mellem staten og Færøernes Hjemmestyre,  

 således at staten skal betale 80 pct. af pensionsudgiften  

 vedrørende pensionsalder optjent pr. 31.december 1987, og  

 Færøernes Landstyre skal betale 20 pct. af pensionsudgiften  

 vedrørende pensionsalder optjent pr. 31.december 1987 og den fulde  

 pensionsudgift vedrørende pensionsalder optjent efter den 31.december  

 1987 (på baggrund af de siden 1.januar 1988 modtagne bloktilskud til  

 dækning af denne pensionsoptjening).
 Stk.4. Statens ovennævnte  

 refusionsbeløb på 80 pct. af tjenestemandspensionen beregnes  

 på basis af lønnen på pensioneringstidspunktet for  

 tilsvarende tjenestemænd i folkeskolen i Danmark, men som nævnt  

 alene i forhold til pensionsalder optjent indtil den 31.december 1987.
 Nr. 74. ad 36.12.11.04.
Tidligere tjenestemænd i Københavns Lufthavns  

 brand- og redningstjeneste, til hvem der stilles krav om årlig  

 helbredsundersøgelse for fortsat at kunne virke som brandmænd  

 (røgdykning), og som har accepteret tilbud om ansættelse i  

 aktieselskabet Københavns Lufthavne, kan, hvis de fratræder  

 ansættelsen i selskabet som 60-årige på grund af alder,  

 få deres opsatte pension forøget med det antal pensionsår,  

 som de ville have fået tillagt ved pligtig afgang fra  

 tjenestemandsstillingen, hvis de var forblevet i denne.
Ved aktualisering af  

 en sådan forhøjet pension ved de pågældendes 60.  

 år indbetaler Københavns Lufthavne A/S til staten et  

 kapitalbeløb til dækning af den forøgede  

 pensionsalder.
 Nr. 75. ad 36.12.11.07.
 Civile funktionærer, håndværkere og  

 arbejdere, der den 31.december 1991 var ansat i Statens Konfektion i en  

 pensionsberettigende stilling, kan ved fortsat uafbrudt ansættelse ved  

 Statens Konfektion uanset virksomhedens omdannelse til et statsejet  

 aktieselskab fortsat optjene pension efter L 82 1970 om pensionering af  

 civilt personale m.v. i forsvaret, idet denne pensionsordning for den enkelte  

 videreføres som en personlig ordning, medmindre den  

 pågældende søger og opnår en egentlig forfremmelse i  

 selskabet.
Stk.2. Aktieselskabet indbetaler løbende  

 pensionsbidrag til Finansministeriet for den pensionsalder, medarbejderen  

 optjener fra overtagelsestidspunktet.
Pensionsbidraget fastsættes af  

 finansministeren.
 Nr. 76. ad 36.11.
En pensioneret tjenestemænd, der er valgt til  

 borgmester eller rådmand, får sin tjenestemandspension nedsat til  

 halvdelen.
En pensioneret tjenestemand har efter sin pensionering som  

 borgmester eller rådmand ret til sin fulde pension fra staten,  

 forudsat -	pensionen fra staten er større end hans pension som borgmester  

 eller rådmand og -	at hans pension som borgmester eller rådmand efter en  

 tilsvarende kommunal bestemmelse nedsættes til halvdelen.
 Stk.2. Ved tjenestemandens død er den  

 efterlevende ægtefælle berettiget til fuld pension fra staten  

 under tilsvarende forudsætninger.
 Stk.3. Hvis de samlede pensionsydelser herefter  

 overstiger højeste egenpension (ægtefællepension) efter  

 lov om tjenestemandspension, skal tjenestemandspensionen, hvis den er nedsat  

 til halvdelen, nedsættes yderligere, således at det samlede  

 pensionsbeløb svarer til højeste tjenestemandspension.
 Nr. 78 ad 36.22.11. og 36.22.31.
 Medlemmer af statsgaranterede  

 pensionskasser/pensionsordninger og deres efterladte får pensioner  

 efter principperne i tjenestemandspensionsloven i henhold til vedtægter  

 mv., jf. i øvrigt akt 515 i 1962 og akt 10 i 1969-70, således at  

 disse pensioner afholdes over finansloven.
 Nr. 79. ad 36.12.11.
 For statstjenestemænd, der ved Statens  

 Indkøbs omdannelse til aktieselskab gennem en udlånsordning har  

 aftalt at lade sig udlåne til selskabet i deres hidtidige stilling, kan  

 staten fortsat udbetale løn m.v. samt afholde udgiften til pension i  

 overensstemmelse med reglerne i tjenestemandspensionslovgivningen.
 Nr. 80. ad 36.11., 36.12.31. og 36.22.
 Ved overgang til deltid for ansatte, der er fyldt 55  

 år, kan der som led i en seniorordning etableret i perioden 1. april  

 1995 til 31. marts 1997 tillægges tjenestemænd m.fl. ret til fuld  

 eller forhøjet pensionsalderoptjening indtil den  

 pågældendes pensionering, mod at styrelsen indbetaler et  

 pensionsdækningsbidrag til finanslovens § 36. Pensionsvæsenet.  

 Tilsvarende kan det for overenskomstansatte med forsikringsmæssig  

 pensionsordning aftales, at der ved overgang til deltid som led i en  

 seniorordning ydes fuld eller forhøjet pensionsbidragsbetaling.  

 Seniorordninger etableres ved lokale aftaler efter den af finansministeren  

 efter forelæggelse for Lønningsrådet indgåede  

 rammeaftale om seniorordninger i tilfælde, hvor ledelsen vurderer, at  

 det lokalt vil være muligt og hensigtsmæssigt at etablere en  

 seniorordning for den enkelte ansatte i form af overgang til deltid.
 Nr. 81. ad 36.11., 36.12.31. og 36.22.
Som led i frivillige fratrædelsesordninger for  

 personer over 60 år kan der i perioden 1. april 1995 til 31. marts 1997  

 ydes fratrædelsesordninger til ikke-tjenestemænd og  

 tillægges tjenestemænd og andre med statslig  

 tjenestemandspensionsret op til 4 års ekstraordinær  

 forhøjet pensionsalder mod, at styrelserne til finanslovens § 36.  

 Pensionsvæsenet indbetaler de af finansministeren fastsatte  

 beløb.
Fratrædelsesordningerne kan - i tilfælde, hvor  

 ledelsen lokalt forudser, at personalereduktioner bliver nødvendige -  

 etableres ved lokal aftale efter den af finansministeren efter  

 forelæggelse for Lønningsrådet indgåede rammeaftale  

 om frivillige fratrædelsesordninger.
I særlige tilfælde kan  

 rammeaftalen anvendes i situationer, hvor ledelsen vurderer, at  

 personaletilpasninger er nødvendige af hensyn til at rette op på  

 en skæv aldersfordeling.
 Nr. 82. ad 36.12.21.
Finansministeriet fastsætter efter indhentet  

 udtalelse fra Lønningsrådet de nærmere retningslinier for  

 meddelelse af tjenestefrihed til organisationsarbejde for tjenestemænd  

 i staten, folkeskolen og folkekirken, jf. tjenestemandslovens § 58, stk. 2 og  

 4 og tjenestemandspensionslovens § 4, stk. 5 samt lov nr. 382 1992 og lov nr.  

 208 1993 om tjenestemænd i folkeskolen.
Retningslinierne er tillige  

 gældende for tjenestemandslignende ansatte i staten, folkeskolen og  

 folkekirken samt ved statsunderstøttede tilskudsinstitutioner, for  

 hvilke finansministeren i henhold til bekendtgørelse nr. 21 af 11.  

 januar 1973 har kompetencen til at aftale, eller godkende løn- og  

 andre ansættelsesvilkår.
 Nr. 83. ad 36.11.09.60. og 36.12.11.12.
 Til tidligere statstjenestemænd i Postgiro, som i  

 1991 blev ansat i Giro Bank A/S med bevarelse af ret til pension efter  

 reglerne i tjenestemandspensionsloven med hjemmel i § 7 i lov om Giro Bank  

 A/S, afholder staten udgifter til pension efter tjenestemandspensionsloven.  

 Giro Bank A/S eller det selskab, som overtager dette selskabs forpligtelser,  

 skal i henhold til aftale af 30. november 1995 med virkning fra 1. oktober  

 1995 godtgøre staten sin del af udgifterne for det pr. denne dato  

 ansatte personale med tjenestemandspensionsret på følgende  

 måde:
Stk.2. Selskabet indbetaler månedligt til  

 staten 19,33 pct. af den pensionsgivende løn for det omhandlede  

 personale.
Den månedlige pensionsbidragsbetaling dækker  

 selskabets andel af alderspensioneringen til personer, der pensioneres i den  

 måned, de fylder 62 år, pension ved sygdom, herunder  

 tilskadekomst og dødsfald, samt opsat pension, aktualiseret i den  

 måned personen fylder 62 år.
 Stk.3. Ved fratrædelser i forbindelse med  

 alderspensionering, afvigende fra 62 års pensionsalder foretages der  

 beregning af et kapitaliseret beløb, som selskabet skal betale til  

 staten, eller staten skal betale til selskabet, der dækker mer- hhv.  

 mindreudgifterne i forhold til det forudsatte med hensyn til pensionsalder og  

 pensionsgivende løn.
 Stk.4. Aftalens parter er enige om, at  

 indgåelsen af aftalen ikke afskærer Giro Bank A/S fra at få  

 spørgsmålet om udgiftsfordelingen mellem staten og selskabet ved  

 fratrædelser i forbindelse med utilregnelighedspensionering  

 prøvet og endeligt fastlagt ved voldgiftsafgørelse.
Stk.5. Det kapitaliserede beløb betales af  

 selskabet hhv staten den 1. i den måned, hvor den første  

 månedlige pension udbetales.
Hvis det ved voldgiftsafgørelse  

 viser sig, at et erlagt beløb ikke skulle være betalt, skal den  

 anden part tilbagebetale beløbet senest 14 dage efter en  

 voldgiftsafgørelse.
Beregningen af det kapitaliserede beløb  

 foretages på basis af det forsikringstekniske grundlag G 82 M og K samt  

 en opgørelsesrente på 3 pct.
 Stk.6. Selskabet betaler  

 rådighedsløn/ventepenge til personer, der afskediges på  

 grund af arbejdsmangel eller lignende, ligesom selskabet i  

 rådighedsløn-/ventepengeperioden indbetaler pensionsbidrag til  

 staten.
Stk.7. Selskabet leverer de fornødne data  

 til registrering af de omfattede personer.
Selskabet betaler omkostningerne  

 herved, svarende til den betaling, der afkræves af statslige  

 styrelser.
 Stk.8. Selskabet betaler samme gebyr for  

 forelæggelse af sager for Helbredsnævnet, som gælder for  

 ikke statslige myndigheder.
 Nr. 84. ad 36.22.01.
 Op til 7 navngivne medarbejdere ved kystudkigsstationerne  

 ved Skagen,Kegnæs og Hestehoved Fyr, der pr. 1. april 1997  

 overføres fra søværnet til Farvandsvæsenet, vil som  

 en personlig ordning ved fortsat uafbrudt ansættelse i  

 Farvandsvæsenet fortsat være omfattet af L 82 1970 om  

 pensionering af civilt personale m.v. i forsvaret.
 Nr. 85. ad 36.22.11.
Medlemmer af statsgaranterede  

 pensionskasser/pensionsordninger og deres efterladte får pensioner  

 efter principperne i tjenestemandspensionsloven i henhold til vedtægter  

 m.v., jf. i øvrigt akt 515 i 1992 og akt 10 i 1969-70, således  

 at disse pensioner afholdes over finansloven.
Ved uansøgt afsked fra  

 en lærerstilling o.lign. på skoleområdet, hvor  

 nyansættelser fra 1. august 1995 skal ske på  

 overenskomstvilkår og med forsikringsmæssig pensionsordning, kan  

 der med virkning fra denne dato ydes opsat pension fra pensionsordningen,  

 uanset at pågældende ikke måtte have optjent 3 års  

 pensionsalder.
 Nr. 86. ad 36.11.09.40.
 Finansministeren kan bestemme, at staten overtager DSB  

 Rederi A/S's forpligtelse til udbetaling af  

 rådighedsløn/ventepenge mv. til et antal (maksimalt 150)  

 tjenestemænd, herunder tjenestemænd overgået til  

 ansættelse i selskabet på særlige tjenestemandslignende  

 vilkår, der bliver overtallige på grund af ændrede  

 forudsætninger for rederiets virksomhed, og som det ikke lykkes at  

 genplacere i anden passende stilling i staten.
Tekstanmærkning nr. 53, 67 og 87 til § 36 i  

 tillægsbevillingslov til Finansloven for 1997 Andre bestemmelser.
 Nr. 53. ad 36.29.01.
En årlig understøttelse af statskassen kan  

 ydes til personer, der har haft længerevarende  

 ikke-pensionsberettigende ansættelse i staten.
Understøttelse  

 ydes efter regler fastsat af finansministeren med Finansudvalgets tilslutning  

 og udbetales ved afsked på grund af alder eller svigtende helbred.  

 Ægtefæller og børn efter sådant personale er  

 ligeledes dækket.
Stk.2. Personer som fratræder deres stilling i alderen 60-66  

 år for at overgå til efterløn, jf.
Arbejdsministeriets  

 bekendtgørelse nr. 27 af 13. januar 1997 af lov om  

 arbejdsløshedsforsikring m.v., og som opfylder betingelserne, kan  

 tillægges en opsat understøttelse.
Stk.3. Ansatte i Kongeriget Danmarks Hypotekbank og  

 Finansforvaltning og disses efterladte er dækket efter tilsvarende  

 regler.
Udgifterne afholdes af statskassen.
 Stk.4. Det samme gælder ikke-pensionssikret personale ansat i  

 fælles-nordiske institutioner i Danmark, som optages på Nordisk  

 Ministerråds budget.
 Stk.5. Understøttelse kan endvidere ydes i tilfælde,  

 hvor der foreligger sådanne særlige omstændigheder, som  

 gør det rimeligt, at der ydes understøttelse efter denne  

 ordnings principper.
 Det drejer sig om følgende typer af  

 understøttelsessager:
-	Understøttelser til postekspeditører og brevsamlere  

 under post- og telegrafvæsenet, der som følge af, at de er  

 antaget på entreprisekontrakt, ikke er omfattet af den almindelige  

 understøttelsesordning -	opsatte understøttelser til medarbejdere i statens tjeneste,  

 der afskediges af anden utilregnelig årsag end alder og  

 helbredsforårsaget utjenstdygtighed, f.eks i forbindelse med  

 rationaliseringer/strukturændringer, herunder privatisering og  

 udlicitering -	understøttelser til enker efter statstjenestemænd, der  

 efter reglerne i tjenestemandspensionslovgivningen ikke er berettigede til  

 enke-/ægtefællepension som følge af, at ægteskab er  

 indgået, efter at manden er fyldt 65 år eller var pensioneret -	pensionslignende understøttelser til enker efter personer, der  

 ved afgang fra statstjenesten fik tillagt sådan  

 understøttelse.
 -	understøttelse til enker efter kunstnere, der oppebar en fast  

 ydelse på finansloven.
-	personer og efterladte efter personer, der har været  

 beskæftiget i udenrigstjenesten som lokalt ansatte medarbejder ved  

 danske diplomatiske repræsentationer i udlandet, specielt i lande hvor  

 der ikke er et socialt forsikringssystem Stk.6. Ved oprettelse af nye pensionsordninger for eksisterende  

 personalegrupper kan etableres en overgangsordning.
Denne ordning omfatter  

 personale, som ved pensionsordningens etablering opfylder betingelserne for  

 at få understøttelse efter de hidtil gældende regler.
 Stk.7. Ordningen skal indebære, at der i en overgangsperiode  

 kan ydes et beløb til udligning af forskellen mellem pension og  

 understøttelse, hvis den løbende ydelse fra pensionsordningen  

 er mindre end den understøttelse, som de pågældende efter  

 understøttelsesreglerne ville have haft ret til på  

 afskedstidspunktet, henholdsvis dødsfaldstidspunktet for evt.  

 ægtefælle og børneunderstøttelser.
 Stk.8. Personale, der ved pensionsordningernes oprettelse 1. april  

 1990 var fyldt 60 år, bevarer dog retten til understøttelse  

 ubeskåret.
 Stk.9. Ikke-tjenestemandsansat personale, som ved  

 opgaveomlægninger er overgået til (amts)kommuner, koncessionerede  

 selskaber m.v. med bevarelse af understøttelsesrettigheder kan  

 omfattes af overgangsordningen.
 Stk.10. Den generelle regulering af understøttelser  

 udgør 8,70 pct. pr. 1. januar 1997. Understøttelser, der var  

 aktualiseret senest pr. 1. april 1990, er blevet reguleret pr. 1. april 1993,  

 pr. 1. april 1994, pr. 1. april 1995, pr. 1. april 1996 og pr. 1. oktober  

 1996. Pr. 1. april 1997, pr. 1. april 1998 og pr. 1. oktober 1998 reguleres  

 supplementsunderstøttelserne med den generelle procentregulering, som  

 pr. disse datoer gives til tjenestemandspensioner.
 Nr. 67. ad 36.11.01. og 36.11.09.
Det fra DSB til DSB Rederi A/S udlånte  

 tjenestemandsansatte personale, der i forbindelse med  

 driftsindskrænkninger i rederiet i perioden frem til åbningen af  

 den faste bilforbindelse over Storebælt er mellem 58 og 69 år,  

 kan få fremregnet pensionsalderen til det 70. år, såfremt  

 de pensioneres i umiddelbar tilknytning til disse  

 driftsindskrænkninger.
Tilsvarende gælder tidligere DSB-ansatte  

 tjenestemænd, som er overgået til ansættelse i DSB Rederi  

 A/S på særlige vilkår, og som i øvrigt opfylder  

 ovennævnte forudsætninger.
 Stk. 2. Tilsvarende gælder DSB´s og Banestyrelsens  

 tjenestemandsansatte landpersonale ved Storebæltsoverfarten og ved  

 Rødby Færge, som opfylder ovennævnte  

 forudsætninger.
 Nr. 87. ad 36.11., 36.12.31., 36.21. og 36.22.
Som led i en seniorordning kan der ved overgang til deltid  

 for ansatte, der er fyldt 55 år, tillægges tjenestemænd  

 m.fl. ret til fuld eller forhøjet pensionsalderoptjening indtil den  

 pågældendes pensionering mod, at styrelsen indbetaler et  

 pensionsdækningsbidrag til FL § 36. Pensionsvæsenet.
Tilsvarende  

 kan det for overenskomstansatte med forsikringsmæssig pensionsordning  

 aftales, at der ydes fuld eller forhøjet pensionsbidragsbetaling.
Ved  

 frivillig fratræden for ansatte over 60 år kan der ydes  

 fratrædelsesbeløb til ikke-tjenestemænd og tillægges  

 tjenestemænd og andre med statslig tjenestemandspensionsret op til 4  

 års ekstraordinær forhøjet pensionsalder mod, at  

 styrelserne til FL § 36 indbetaler de af finansministeren fastsatte  

 beløb.
 Stk. 2. Senior- og fratrædelsesordninger etableres  

 for den enkelte ansatte efter den af finansministeren efter  

 forelæggelse for Lønningsrådet indgåede aftale om  

 senior- og fratrædelsesordninger.
 Stk. 3. Tjenestemænd i folkeskolen m.v. med statslig  

 tjenestemandspensionsret, der omfatter senior- og fratrædelsesordninger  

 aftalt i henhold til de kommunale aftaler, kan tillægges ret til fuld  

 eller forhøjet pensionsalderoptjening ved overgang til deltid og kan  

 tillægges op til 4 års ekstraordinær pensionsalder ved  

 fratræden, mod at vedkommende kommune til FL § 36 indbetaler de af  

 finansministeren fastsatte beløb.
