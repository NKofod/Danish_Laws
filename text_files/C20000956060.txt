Trykimprægneret  

 træ  

  

 At-vejledning C.1.1  

  

 Juli 2000  

  

 Erstatter At-meddelelse nr. 3.01.7 af januar 1990 Vejledning om  

 beskyttelse mod sundhedsfarer ved arbejde med trykimprægneret træ At-vejledningen oplyser om de sundhedsfarer og gener, der er  

 forbundet med arbejde med trykimprægneret træ, og om de foranstaltninger, der  

 skal træffes for at imødegå dem.
 At-vejledningen omhandler ikke andre former for imprægneret  

 træ.
Trykimprægneret træ er træ, der har været igennem en  

 imprægneringsproces.
Processen indebærer, at der under tryk bliver presset  

 kemiske stoffer, der er opløst i en væske (imprægneringsmiddel), ind i træet.  

 Formålet er at beskytte træet mod svamp og insekter, der kan ødelægge træet.
 Trykimprægneringsmidler er normalt vandbaserede.
Når de kemiske stoffer kommer ind i træet, bliver de bundet i  

 træet.
Det kaldes en fiksering.
1. Sundhedsmæssig  

 baggrund Man bør kun vælge trykimprægneret træ, når det er nødvendigt  

 for at forebygge svampe- og insektangreb, og ikke på grund af fx træets  

 farve.  

 Ved projektering og rådgivning bør det nøje overvejes, om det er nødvendigt  

 med  

 trykimprægneret træ. Fx for at undgå ulykker, hvis en konstruktion ellers  

 mister sin styrke på grund af svampe- eller insektangreb.
Danske imprægneringsvirksomheder bruger typisk imprægneringsmidler,  

 der indeholder kobber- og borforbindelser og/eller forskellige organiske  

 stoffer.
De kaldes for aktivstoffer.
Aktivstofferne beskytter træet mod svamp  

 og insekter.
Borforbindelser er de mest sundhedsfarlige af stofferne, fordi  

 de  

 kan påvirke mænds forplantningsorganer og evne til at få børn.
Der er også  

 risiko for, at borforbindelserne kan skade fosteret under graviditeten.  

 Imprægneringsmidler, der indeholder borforbindelser, er derfor typisk  

 klassificeret som giftige.
De øvrige aktive stoffer er kun moderat sundhedsskadelige eller  

 irriterende og har ingen kendte langtidsskadevirkninger.
Midlerne kan  

 imidlertid indeholde mere eller mindre farlige hjælpestoffer, der kan øge  

 sundhedsfarerne ved imprægneringsmidlet.
 Udviklingen betyder, at det må forventes, at der løbende kommer  

 nye og mindre farlige midler på markedet.
 Imprægneringsvirksomheder skal derfor følge udviklingen og  

 overholde substitutionsreglerne, så forbruget ændrer sig til de mindst  

 farlige  

 midler i det omfang, det er teknisk rimeligt.
Trykimprægneret træ, der er importeret, kan indeholde kobber-,  

 chrom-, bor- eller phosphorforbindelser.
Den chromforbindelse, der bruges i  

 trykimprægneret træ, anses for at kunne give arvelige genetiske skader og for  

 at være kræftfremkaldende.
Chromforbindelsen omdannes imidlertid under  

 fikseringen af imprægneringsmidlet i træet til en anden forbindelse, der ikke  

 anses for at have disse egenskaber.
Det er bl.a. derfor, at denne type  

 trykimprægneret træ ikke må fremstilles i Danmark, men kun importeres.
De tidligere tiders meget anvendte arsenholdige træ, det  

 såkaldte CCA-træ, må hverken fremstilles, importeres, sælges eller bruges i  

 Danmark.
Det gælder også for brugt CCA-træ. Gamle telefonmaster må således  

 kun  

 bruges, hvis Miljøstyrelsen giver dispensation, og hvis håndteringen er i  

 overensstemmelse  

 med arbejdsmiljølovgivningen.
 Imprægneringsmidlet skal være tilstrækkeligt bundet (fikseret)  

 i træet, når det leveres fra en imprægneringsvirksomhed eller en importør.  

 Træet skal være tørt, eller det skal være imprægneret og leveret passende  

 oppindet.
 Når træet udleveres til brug, må træfugtigheden højst være  

 25-30 pct., så imprægneringsvæsken omtrent er fordampet igen.
 Hvis leverandøren ikke har opfyldt disse forpligtelser, er det  

 arbejdsgiverens pligt at sørge for, at træet tørres til en træfugtighed på  

 25-30 pct., før det tages i brug.
 Brugeren bør anvende træ, der er imprægneret med de mindst  

 farlige midler, for at undgå en unødig påvirkning fra kemiske stoffer.
2. Foranstaltninger 2.1. Planlægning af  

 arbejdet Unødig påvirkning fra trykimprægneret træ skal undgås.
Ved  

 fremstilling af konstruktioner af trykimprægneret træ skal arbejdet derfor  

 planlægges, så mest mulig bearbejdning af træet har fundet sted inden  

 imprægneringen.
Det gælder høvling, skæring, kløvning o.l. samt især  

 pudsning.
 Det bør tilstræbes, at endekapning og hulboring også foretages  

 inden imprægnering.
2.2. Arbejdsmetoder og  

 værktøj Nyimprægneret træ må ikke bearbejdes, før det er tørt.
Det vil  

 sige, at træet skal have en træfugtighed på under 25-30 pct., før det må  

 bearbejdes.
Ved nødvendig håndtering, der ikke indebærer bearbejdning, skal  

 der  

 - afhængigt af den konkrete arbejdssituation - bruges egnede handsker og  

 forklæde.  

 Der skal endvidere bruges egnet åndedrætsværn (mindst P2SL), hvis der er  

 påvirkning fra støv eller aerosoler i åndedrætszonen.
 Ved bearbejdning af især borholdigt træ, der har været tørt og  

 derefter er blevet vådt i regn-/snevejr, kan det være nødvendigt at bruge  

 personlige værnemidler for at beskytte mod stænk og kontakt med det våde træ.  

 Det skyldes, at borforbindelserne i imprægneringsmidlet kan udvaskes i en  

 periode efter imprægneringen, hvis træet bliver vådt.
Hvis det er nødvendigt at bearbejde tørt træ, og bearbejdningen  

 medfører udvikling af støv, skal man undgå unødig påvirkning.
Påvirkningen  

 skal  

 nedbringes så meget, som det er teknisk rimeligt.
Det kan ske ved at begrænse bearbejdning med hurtigtgående  

 værktøj mest muligt.
Hvis støvudviklingen ikke kan undgås på denne måde, skal  

 der etableres effektiv procesudsugning.
 Indtil udsugningen er etableret, må bearbejdningen kun  

 foretages, hvis der bruges egnet åndedrætsværn (mindst P2).
 Risiko for påvirkning fra træstøv afhænger af den konkrete  

 arbejdssituation.
2.3. Affald Virksomheder kan få vejledning om bortskaffelse af affald fra  

 trykimprægneret træ hos kommunen.
Arbejdstilsynet, den 1. juli 2000 Jens Jensen Læs også  

 branchearbejdsmiljørådenes vejledninger mv.
 Branchearbejdsmiljørådenes vejledninger kan findes på  

 Arbejdstilsynets hjemmeside  

  

 www.at.dk.
