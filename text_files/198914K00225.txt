Nr BTL 225 Betænkning over Forslag til lov om ændring af personskatteloven  

 (Forhøjelse af personfradraget for enlige pensionister og  

 personfradragsregler for ikke reelt enlige pensionister)   

 Nr L 225 1989-90, 1. samling Afgivet af Skatteudvalget Afgivet: 19900509 Udvalget har behandlet lovforslaget i nogle møder.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling, medmindre det af  

 mindretallet under nr. 1 stillede ændringsforslag vedtages.
Ændringsforslag Af et mindretal (FP):
Til § 1 1) Nr. 2 udgår.
Til § 2 2) Stk. 2 og 3 udgår:
Bemærkninger Til nr. 1 Med det urimeligt lave niveau, der gælder for folkepensionen, er tiden  

 bestemt ikke inde til at skærpe reglerne for nogen som helst gruppe af  

 folkepensionister.
Det er i orden at ligestille gifte og ugifte (herunder  

 samboende) pensionister, men så skal det ske på det mindst lave niveau og  

 ikke på det laveste.
I øvrigt vil det teknisk være uhyre svært og forbundet  

 med ubehagelig kontrol og stikkeri at fastslå, hvorvidt to ugifte  

 folkepensionister i virkeligheden mere varigt opfører sig, som det er  

 almindeligt for ægtefolk.
Til nr. 2 Ændringsforslaget er en konsekvens af ændringsforslag nr. 1.
