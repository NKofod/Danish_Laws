Betænkning afgivet af Undervisningsudvalget den 13. november 2018 Betænkning over Forslag til lov om et nationalt naturfagscenter [af undervisningsministeren (Merete Riisager)]:
1. Ændringsforslag Undervisningsministeren har stillet 1 ændringsforslag til lovforslaget.
2. Indstillinger Udvalget indstiller lovforslaget til vedtagelse med det stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3.  Ændringsforslag med bemærkninger Ændringsforslag Ny paragraf Af undervisningsministeren, tiltrådt af udvalget:
 1) Efter § 11 indsættes i kapitel 4:
 »§ 01. Har undervisningsministeren bemyndiget en styrelse under Undervisningsministeriet til at udøve de beføjelser, der i denne lov er tillagt ministeren, kan styrelsens afgørelser ikke indbringes for ministeren.
Stk. 2. Undervisningsministeren kan dog fastsætte regler om, at visse typer af afgørelser, der er truffet i henhold til bemyndigelsen, i et nærmere bestemt omfang kan indbringes for ministeren.
Ministeren kan i den forbindelse fastsætte regler om adgangen til at klage og fremgangsmåden herved.« [Afskæring af klageadgang for visse afgørelser] Bemærkninger Til nr. 1 Det foreslås at indsætte en ny paragraf. Ændringsforslaget vil indebære en ramme for håndtering af klager over de afgørelser, der træffes af styrelser under Undervisningsministeriet som led i udøvelse af undervisningsministerens beføjelser efter forslaget til en ny lov om et naturfagscenter.
 Det følger af det foreslåede stk. 1, at afgørelser fra en styrelse under Undervisningsministeriet ikke vil kunne indbringes for undervisningsministeren i de tilfælde, hvor ministeren bemyndiger styrelsen til at udøve de beføjelser, der efter loven er tillagt ministeren.
Der vil navnlig være tale om undervisningsministerens beføjelser efter lovforslagets kapitel 4 om tilsyn m.v.
Det fremgår af lovforslagets § 10, stk. 1, at undervisningsministeren fører tilsyn med centeret.
Det vil i praksis være Styrelsen for Undervisning og Kvalitet, der i henhold til delegation vil skulle varetage tilsynet med centeret.
 I det omfang styrelsens tilsyn måtte føre til, at styrelsen finder, at centerets virksomhed ikke er i overensstemmelse med lovens bestemmelser eller de regler eller aftaler, der er fastsat eller indgået i henhold hertil, vil styrelsen herefter kunne udstede påbud til bestyrelsen om at ændre den pågældende virksomhed, jf. lovforslagets § 10, stk. 2. Styrelsen vil også kunne træffe afgørelse om tilbageholdelse af tilskud, lade tilskud bortfalde helt eller delvis eller kræve tilskud tilbagebetalt helt eller delvis, jf. lovforslagets § 10, stk. 3.
 Endvidere vil styrelsen, i det omfang styrelsens tilsyn måtte føre til, at styrelsen finder, at centeret ikke efterkommer påbud fra styrelsen eller bestyrelsen i væsentlig grad forsømmer at varetage sine opgaver i overensstemmelse med den øvrige lovgivning, der er gældende for centeret, kunne træffe afgørelse om sanktioner, jf. lovforslagets § 11.
Tilsynet med centeret vil som nævnt efter delegation skulle varetages af Styrelsen for Undervisning og Kvalitet.
Den foreslåede bestemmelse vil herefter indebære, at styrelsens afgørelser ikke kan indbringes for undervisningsministeren.
Bestemmelsen giver ikke hjemmel til at afskære klageadgang, der i øvrigt følger af lovgivningen.
Det følger af det foreslåede stk. 2, at undervisningsministeren vil kunne fastsætte regler om, at visse typer af afgørelser, der er truffet i henhold til bemyndigelsen, i et nærmere bestemt omfang kan indbringes for ministeren.
Ministeren kan i den forbindelse fastsætte regler om adgangen til at klage og fremgangsmåden herved.
 Den foreslåede bestemmelse vil indebære, at undervisningsministeren vil kunne fastsætte regler om fremgangsmåden ved indgivelse af klager, herunder f.eks., at en klage først skal sendes til styrelsen, der så skal vurdere sagen med henblik på, om afgørelsen skal ændres eller klagen sendes videre til ministeriet med styrelsens udtalelse, eller fastsætte regler om, at afgørelser truffet af styrelser under Undervisningsministeriet ikke kan påklages til ministeriet, så styrelsens afgørelse bliver den endelige administrative afgørelse af sagen.
Det er Undervisningsministeriets opfattelse, at der i overensstemmelse med gældende ret på øvrige institutionsområder bør være specifikke klagebestemmelser knyttet til et nationalt naturfagscenter.
Der findes i dag ikke en særskilt bestemmelse i lov om oprettelse af et nationalt center for undervisning i natur, teknik og sundhed i forhold til klage over de afgørelser, der træffes som led i udøvelse af undervisningsministerens beføjelser efter loven.
Det foreslåede vil indebære og sikre, at undervisningsministeren med henblik på en effektiv og hensigtsmæssig udnyttelse af ressourcerne kan henlægge opgaver til styrelser inden for ministeriets ressort.
Forslaget vil betyde, at i de tilfælde, hvor kompetencen er delegeret fra Undervisningsministeriet til en styrelse, vil styrelsens afgørelser være den endelige administrative afgørelse, ligesom ministeriets afgørelser har været det.
 Bestemmelsen foreslås indført for at bringe lovforslaget i overensstemmelse med den nyeste lovgivningspraksis på Undervisningsministeriets område, så der  i overensstemmelse med gældende ret på de øvrige institutionsområder under Undervisningsministeriet  vil blive indført tilsvarende specifikke klageafskæringsbestemmelser, der knytter sig til centeret, jf. § 51 d i lov om folkeskolen, § 36 i lov om kombineret ungdomsuddannelse, § 25 a i lov om almen voksenuddannelse og om anerkendelse af realkompetence i forhold til fag i almen voksenuddannelse, i hf-uddannelsen og i uddannelsen til studentereksamen (avu-loven), § 21 a i lov om produktionsskoler, § 15 f i lov om vejledning om uddannelse og erhverv samt pligt til uddannelse, beskæftigelse m.v., § 40 b i lov om friskoler og private grundskoler m.v., § 49 a lov om efterskoler og frie fagskoler, § 20 i lov nr. 614 af 8. juni 2016 om kommunale særlige tilbud om grundskoleundervisning til visse udenlandske børn og unge, § 18 a i lov nr. 609 af 6. maj 2015 om kommunale internationale grundskoler, § 7 i lov om udbud af ungdomsuddannelser i udlandet, § 29 a i lov om ungdomsskoler, § 18, stk. 3, i lov om åben uddannelse (erhvervsrettet voksenuddannelse) m.v., § 13 a i lov om Danmarks Evalueringsinstitut, § 69 b i lov om erhvervsuddannelser, § 38 b i lov om institutioner for erhvervsrettet uddannelse, § 57 a i lov om institutioner for almengymnasiale uddannelser og almen voksenuddannelse m.v., § 30 b i lov om private institutioner for gymnasiale uddannelser, § 18 a i lov om pædagogikum i de gymnasiale uddannelser, § 8 b i lov om erhvervsfaglig studentereksamen i forbindelse med erhvervsuddannelse (eux), § 73 i lov om de gymnasiale uddannelser, § 49 i lov om forberedende ungdomsuddannelse, § 57 i lov om institutioner for forberedende ungdomsuddannelse og § 33 a i lov om arbejdsmarkedsuddannelser m.v.
5. Udvalgsarbejdet Lovforslaget blev fremsat den 4. oktober 2018 og var til 1. behandling den 11. oktober 2018. Lovforslaget blev efter 1. behandling henvist til behandling i Undervisningsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og undervisningsministeren sendte den 22. juni 2018 dette udkast til udvalget, jf.
UNU alm. del  bilag 140, folketingsåret 2017-18. Den 4. oktober 2018 sendte undervisningsministeren høringssvarene og et høringsnotat til udvalget.
Bilag Under udvalgsarbejdet er der omdelt 6 bilag på lovforslaget.
Jens Henrik Thulesen Dahl (DF) nfmd.
Alex Ahrendtsen (DF) Marlene Harpsøe (DF) Dorthe Ullemose (DF) Marie Krarup (DF) Tilde Bork (DF) Anni Matthiesen (V) Peter Juel-Jensen (V) Jan E.
Jørgensen (V) Louise Schack Elholm (V) Carl Holst (V) Jane Heitmann (V) Henrik Dahl (LA) Laura Lindahl (LA) Brigitte Klintskov Jerkel (KF) Annette Lind (S) Lars Aslan Rasmussen (S) Jan Johansen (S) Julie Skovsby (S) Mattias Tesfaye (S) Pernille Rosenkrantz-Theil (S) fmd.
Eva Flyvholm (EL) Jakob Sølvhøj (EL) Pernille Schnoor (ALT) Carolina Magdalene Maier (ALT) Torsten Gejl (ALT) Lotte Rod (RV) Marianne Jelved (RV) Jacob Mark (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
