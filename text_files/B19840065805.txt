 I henhold til § 30 i lov nr. 241 af 4. juni 1970 om teatervirksomhed  

 fastsættes herved følgende bestemmelser:
Formål og virksomhed § 1.  Statens Teaterskole har til opgave at uddanne  

 skuespillere, instruktører og scenografer og meddele videregående uddannelse  

 såvel til disse grupper som til andre inden for teatret beskæftigede.
 Stk. 2.  Ved tilrettelæggelsen af grunduddannelsen skal  

 teaterskolen søge at bibringe de studerende størst mulig kunnen i  

 teaterkunstens forskellige udtryksformer, således at de sættes i stand til at  

 arbejde selvstændigt og metodisk med etisk holdning til erhvervet og  

 disciplin i arbejdet.
§ 2.  Undervisningen ved teaterskolen er delt i  

 grunduddannelse og videregående uddannelse.
Grunduddannelsen omfatter tre  

 uddannelsesgrene for henholdsvis skuespillere, instruktører og scenografer.
Stk. 2.  Uddannelsen af skuespillere er 4-årig fra og  

 med undervisningsåret 1985-86. Ansøgere skal være mellem 18 og 25 år og bestå  

 den af skolen foranstaltede optagelsesprøve.
Der kan efter rektors  

 bestemmelse meddeles dispensation.
Stk. 3.  Skuespilleruddannelsen består i arbejde med  

 skabende dramatik samt i en oplæring i beherskelse af krop og stemme.
Desuden  

 meddeles der teoretisk undervisning i musikkundskab, teater- og  

 kulturhistorie m.v.
Stk. 4.  Uddannelserne til henholdsvis instruktør og  

 scenograf er 4-årig.
Ansøgere skal være fyldt 20 år og bestå den af skolen  

 foranstaltede optagelsesprøve.
 Stk. 5.  Undervisningen følger i det 1. år i det  

 væsentligste skuespilleruddannelsen og skiller sig herefter ud i en teoretisk  

 og praktisk indføring i fagene scenografi og sceneinstruktion.
 Stk. 6.  Til uddannelserne er under skolens ansvar og  

 tilsyn knyttet obligatorisk periode med praktiktjeneste på teatre fra og med  

 undervisningsåret 1987-88.
§ 3.  Til skolen og dens undervisning søges knyttet et  

 af skolen ledet teater, hvor de studerende får lejlighed til at opsætte og  

 gennemspille forestillinger under vilkår, der svarer til det professionelle  

 teaters.
Adgangen til forestillingerne er offentlig.
Udgifterne til  

 elevteatrets drift afholdes under teaterskolens årlige budgetter.
§ 4.  Videregående uddannelse (1-årig) ved Statens  

 Teaterskole tilrettelægges inden for det normale undervisningsår og varetages  

 af henholdsvis de ved skolen ansatte lærere og lærere, som midlertidigt  

 engageres til undervisningen.
Videregående uddannelse kan principielt  

 foranstaltes for det professionelle teaters personalegrupper såvel som for  

 andre, der beskæftiger sig med teatervirksomhed.
 Stk. 2.  Det påhviler skolens ledelse at tilrettelægge  

 den her omhandlede uddannelse inden for de enkelte undervisningsår og  

 -semestre.
 § 5.  De nærmere regler for undervisningen fastsættes  

 i reglement, godkendt af ministeriet for kulturelle anliggender.
Organisation § 6.  Statens Teaterskole står under overtilsyn af  

 ministeriet for kulturelle anliggender.
Stk. 2.  Teaterskolen ledes af en rektor.
Rektor  

 samarbejder med skolens administrator og skolerådet om skolens forvaltning.
Rektor § 7.  Rektor udnævnes af ministeriet for kulturelle  

 anliggender.
 Stk. 2.  Rektor optræder udadtil på skolens vegne og har  

 med begrænsningerne i denne bekendtgørelse den øverste myndighed i skolens  

 anliggender.
 Stk. 3.  Rektor har tilsynet med undervisningen og med  

 skolens drift og økonomi.
 Stk. 4.  Rektor underskriver på teaterskolens vegne.
Stk. 5.  I sager, som i henhold til § 10, stk. 2 og 3,  

 henhører under skolerådet, eller hvor beslutning tilkommer ministeriet for  

 kulturelle anliggender, kan rektor træffe afgørelser, der ikke tåler  

 opsættelse.
Meddelelse om den trufne afgørelse gives snarest til skolerådet  

 eller ministeriet.
 Stk. 6.  I tilfælde af forfald udpeger rektor en  

 stedfortræder.
 Stk. 7.  Efter udløbet af hvert undervisningsår afgiver  

 rektor til ministeriet for kulturelle anliggender en beretning om skolens  

 virksomhed i det forløbne år.
Skolerådet § 8.  Skolerådet består af:
rektor (som er formand), 4 repræsentanter (valgt af lærerne), 6 repræsentanter (valgt af de studerende ved skolens grunduddannelse), de til enhver tid ansatte undervisningsledere, skolens administrator, skolens inspektør, produktionslederen og 1 repræsentant for skolens administration.
 Stk. 2.  Lærerrepræsentanterne vælges blandt skolens  

 faste lærere samt timelærere med ansættelse for et undervisningsår.
Stk. 3.  Alle repræsentanter for lærere og studerende  

 vælges for 1 år ad gangen.
Genvalg kan finde sted.
 Stk. 4.  De af de studerende valgte medlemmer af  

 skolerådet skal repræsentere såvel skuespiller- som instruktør- og  

 scenografuddannelsernes interesser.
 Stk. 5.  Afgår et medlem af skolerådet inden  

 funktionstidens udløb, vælges et nyt medlem fra den pågældende gruppe for  

 resten af perioden.
 Stk. 6.  I det omfang, hvor det skønnes formålstjenligt  

 for skolens drift, kan rådet suppleres med yderligere mødedeltagere, dog uden  

 stemmeret.
 Stk. 7.  Administrator drager omsorg for varetagelsen af  

 rådets sekretariatsforretninger.
 § 9.  Rektor sammenkalder og leder skolerådets møder.
Stk. 2.  Møde afholdes, når rektor finder anledning  

 dertil, dog mindst 2 gange pr. semester.
Rektor er pligtig til at indkalde  

 til møde, når mindst 3 medlemmer anmoder om det.
Stk. 3.  Skolerådet er beslutningsdygtigt, når 8 af dets  

 medlemmer er til stede.
Beslutninger træffes ved almindeligt stemmeflertal.  

 Er stemmerne lige, er rektors stemme udslagsgivende.
 § 10.  I skolerådet drøftes sager vedrørende:
 I det omfang, hvor de drøftede sagers endelige afgørelse er forbeholdt  

 ministeriet, forelægger rektor de af skolerådet vedtagne indstillinger for  

 ministeriet.
 Stk. 2.  Skolerådet træffer valg af teaterskolens  

 repræsentanter i udvalg, råd o.lign.
 Stk. 3.  Skolerådet nedsætter stipendienævn.
Lærerråd og elevråd § 11.  Lærerrådet består af samtlige ved skolen  

 ansatte lærere.
Rådet fastsætter selv reglerne for sine indre forhold.
Rektor  

 har adgang til at overvære lærerrådets møder.
 § 12.  De studerendes råd repræsenterer i forhold til  

 skolens ledelse og over for andre myndigheder samtlige kategorier af de på  

 teaterskolen optagne studerende.
Stk. 2.  Rådets medlemmer vælges hvert år af og blandt  

 de studerende ved skolens grunduddannelser.
Rådet fastsætter selv reglerne  

 for sine indre forhold.
Administrator § 13.  Administrator udnævnes af ministeriet for  

 kulturelle anliggender.
 Stk. 2.  Administrator varetager under rektors tilsyn  

 teaterskolens administrative og økonomiske forvaltning, fører tilsyn med  

 bygninger og inventar, bestyrer skolens kasse- og regnskabsvæsen, leder dens  

 kontor og overvåger de givne bevillingers anvendelse i overensstemmelse med  

 formålet.
 Stk. 3.  Administrator udarbejder og forelægger for  

 rektor og skolerådet teaterskolens forslag til optagelse på finanslov og  

 tillægsbevillingslov m.v.
Almindelige bestemmelser § 14.  Skolens undervisning er obligatorisk.
Det samme  

 gælder de af skolen arrangerede studierejser indenfor grunduddannelsen.  

 Såfremt den studerende ikke opfylder de krav, skolen stiller til den  

 pågældendes kunstneriske udvikling, må den studerende forlade studiet.  

 Afgørelse i så henseende træffes af rektor i samråd med den enkelte  

 studerendes lærere.
Stk. 2.  Udeblivelse, der ikke skyldes sygdom eller  

 tilsvarende forhold, kan medføre en advarsel.
I gentagelsestilfælde kan den  

 studerende efter drøftelse i skolerådet udelukkes fra skolen.
 Stk. 3.  Grov tilsidesættelse af ordensregler såvel som  

 ødelæggelse af bygninger, inventar og materiel kan ligeledes medføre  

 udelukkelse fra skolen.
 § 15.  Udlændinge, som indstilles dertil af  

 teaterskolen, kan med ministeriets godkendelse optages på skolen efter at  

 have bestået optagelsesprøve.
 § 16.  Bekendtgørelsen træder i kraft dagen efter  

 kundgørelsen i Lovtidende.
 Stk. 2.  Samtidig ophæves ministeriet for kulturelle  

 anliggenders bekendtgørelse nr. 433 af 20. september 1971 om Statens  

 Teaterskole.
