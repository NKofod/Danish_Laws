 Konkurrenceankenævnet har stadfæstet Konkurrencerådets påbud efter  

 konkurrencelovens § 12, stk. 1 om, at Dansk Tandlægeforening skal ophæve  

 foreningens etiske regler og kollegiale vedtægter om skiltning, og kapitel om  

 annoncers størrelse.
 Ankenævnet har ved afgørelsen lagt vægt på, at de liberale erhverv  

 ikke indtager nogen særstilling ifølge konkurrenceloven, og at de forhold som  

 Dansk Tandlægeforening havde påberåbt sig til støtte for at opretholde  

 reglerne om skiltning og annoncering, må antages i fornødent omfang at være  

 dækket af anden lovgivning, f.eks.
 markedsføringsloven og den særlige regel om annoncering i  

 tandlægelovens § 16, stk. 1.
År 1994, den 14. september afsagde Konkurrenceankenævnet i sagen j.nr.  

 93-62.109 Dansk Tandlægeforening ctr.
Konkurrencerådet sålydende:
K E N D E L S E 1. Ved skrivelse af 17. september 1993 har Dansk Tandlægeforening klaget  

 over en af Konkurrencerådet den 27. august 1993 truffet afgørelse, hvorved  

 rådet i medfør af konkurrencelovens § 12, stk. 1, pålagde Dansk  

 Tandlægeforening at ophæve foreningens etiske regler og kollegiale vedtægts  

 kapitel 3.2, stk. 2, om skiltning, og kapitel 3.4, stk. 4, om annoncers  

 størrelser.
 Klageren har påstået afgørelsen ophævet.
 Konkurrencerådet har påstået afgørelsen stadfæstet.
 2.a Konkurrencerådets skrivelse af 27. august 1993 er sålydende:
»Konkurrencerådet har nu afsluttet sin vurdering af foreningens  

 etiske regler og kollegiale vedtægt, jf.
Konkurrencerådets brev af 4. maj  

 1992.
 Der har været afholdt § 11-forhandlinger om annonceringsbestemmelserne i  

 kapitel 3.2 - 3.5 og om etableringsbegrænsningerne i kapitel 4.12 og 4.13.
 Som et resultat heraf har foreningen fremsendt ændringsforslag til kapitel  

 3.2, stk. 2, vedrørende skiltning, til kapitel 3.3, stk. 2, og 3.5, stk. 1,  

 vedrørende annoncens placering, til kapitel 3.4, stk. 4, vedrørende annoncens  

 størrelse og til kapitel 4.12 og 13 vedrørende etablering.
 Endvidere har foreningen accepteret, at kapitel 3.5, stk. 2, vedrørende  

 særlig typografisk opsætning ophæves.
 Konkurrencerådet kan acceptere ændringsforslaget til kapitel 3.3, stk. 2,  

 og 3.5, stk. 1, og til kapitel 4.12 og 4.13, men finder ikke, at  

 liberaliseringsforslagene til kapitel 3.2, stk. 2, og til kapitel 3.4, stk.  

 4, fuldt ud fjerner de skadelige virkninger af bestemmelserne.
 På denne baggrund skal man i medfør af konkurrencelovens § 12, stk. 1,  

 pålægge foreningen senest den 1. oktober 1993 at ophæve  

 skiltningsbestemmelsens stk. 2 i kapitel 3.2 og annonceringsbestemmelsens  

 stk. 4 i kapitel 3.4.  . . . ».
 2.b De bestemmelser i klagerens etiske regler og kollegiale vedtægt, som  

 påbudet angår, er sålydende:
»Skiltning 3.2. . . .
Stk. 2. Opsætning af flere skilte, begrundet i klinikkens særlige  

 beliggenhed kan finde sted med kredsbestyrelsens godkendelse.
Er klinikken  

 beliggende i en ejendomsopgang, kræves dog ikke tilladelse til opsætning af  

 et skilt ved såvel ejendommens hoveddør (postadressen) som ved indgangsdøren  

 til klinikken.« »Specielt om annoncering i dagblade, distriktsblade og ugeblade m.v.
 3.4. . . .
Stk.4. I flerspaltede publikationer skal annoncerne være eenspaltede,  

 bortset fra stillingsannoncer, som må være tospaltede.
Forkortelser, der kan  

 give anledning til forveksling med speciltandlægevirksomhed, er ikke tilladt.  

 Findes i publikationen en rubrik for tandlæger, skal annoncen placeres i  

 denne.« 2.c Under § 11-forhandlingerne har klageren foreslået de pågældende  

 bestemmelser ændret således:
 Kapitel 3.2, stk. 2, får følgende ordlyd: »Opsætning af flere skilte,  

 begrundet i klinikkens særlige beliggenhed kan finde sted på relevante  

 steder«.
Kapitel 3.4, stk 4, får følgende ordlyd: »I flerspaltede  

 publikationer skal annoncerne være enspaltede, bortset fra annoncering om  

 nyetablering jf. kapitel 3.4. stk. 1 samt stillingsannoncer, som må være  

 tospaltede.
Forkortelser, der . . .   ».
2.d I ankenævnets kendelse af 5. juli 1993 i sagen j.nr. 92-31.254 Den  

 Almindelige Danske Lægeforening ctr.
Konkurrencerådet udtaler ankenævnet  

 blandt andet.:
 »De liberale erhverv indtager ikke nogen særstilling ifølge  

 konkurrenceloven, og de særlige hensyn til forbrugerbeskyttelse inden for  

 sundhedssektoren, som klageren har påberåbt sig til støtte for at opretholde  

 de omtvistede kollegiale regler, må antages i fornødent omfang at være  

 varetaget i den øvrige lovgivning, herunder især markedsføringslovens  

 almindelige bestemmelser og den særlige regel om reklamering i lægelovens §  

 21«.
 2.e Af Sundhedsministeriets skrivelse af 25. oktober 1991 til  

 Konkurrencerådet fremgår blandt andet følgende:
 » Ifølge lov nr. 276 af 26. maj 1976 om tandlæger, § 16, stk. 1, må  

 reklamering for tandlægevirksomhed, herunder fremstilling af kunstige tænder  

 og tandsæt, kun ske ved meddelelse af navn, stilling, adresse og træffetid  

 samt om eventuel tilslutning til overenskomst med det offentlige.
Denne begrænsning i reklameringsadgangen skyldes navnlig, at patienterne  

 ikke har mulighed for at vurdere reklamens indhold.
Reklamen anses på dette  

 område for at kunne være mere vildledende end vejledende over for  

 patienterne, som ikke på et så specielt område har de nødvendige  

 forudsætninger for at kunne bedømme den ydelse, der er tale om.  . . .
Ministeriet anser det endvidere for hensigtsmæssigt, at de respektive  

 faglige foreninger herudover udøver en vis selvkontrol med hensyn med  

 reklamering m.v., f.eks gennem foreningernes kollegiale og etiske  

 vedtægter.« 3. Klagerens argumentation Klageren har anført, at de pågældende bestemmelser ikke har  

 konkurrencemæssigt skadelige virkninger.
Begge bestemmelser giver en  

 supplerende beskrivelse af, hvorledes der hensigtsmæssigt kan skiltes og  

 annonceres med udgangspunkt i tandlægelovens § 16. Det gøres således  

 principalt gældende, at de omhandlede bestemmelser ikke er i strid med  

 konkurrenceloven.
Subsidiært gøres det gældende, at bestemmelserne med de  

 under § 11-forhandlingerne foreslåede ændringer ikke er i strid med  

 konkurrenceloven.
 Med den under § 11-forhandlingerne foreslåede ændring beskriver kapitel  

 3.2, stk. 2, netop mulighederne i relation til tandlægelovens § 16, idet  

 opsætning af skilte uden for de i den foreslåede tekst anførte situationer  

 vil være i strid med intentionerne bag tandlægelovens § 16.
For så vidt angår kapitel 3.4, stk. 4, gælder, at meddelelse af de i  

 tandlægelovens § 16 anførte oplysninger selvsagt kan finde sted fuldt  

 oplysende over for patienterne i en enkeltspaltet annonce.
Bestemmelsens  

 formål er at undgå unødvendig ressourceanvendelse inden for sundhedssektoren  

 samt at lægge et niveau for standens grafiske etik, som er en del af  

 klagerens image.
Det er også Sundhedsministeriets opfattelse, at der gælder særlige vilkår  

 for konkurrencen inden for sundhedssektoren.
Det er således i  

 overensstemmelse med intentionerne bag tandlægelovens § 16, når der  

 kollektivt søges lagt et niveau for annonceringsvirksomhed.
Der henvises i  

 den forbindelse til Sundhedsministeriets skrivelse af 25. oktober 1991, hvor  

 baggrunden for de pågældende bestemmelse i tandlægeloven beskrives.
I samme  

 skrivelse tilslutter Sundhedsministeriet sig det ressourcebegrænsende element  

 i de faglige foreningers virksomhed.
4. Konkurrencerådets argumentation Rådet har anført, at annonceringsbestemmelserne bevirker en ensartethed,  

 som begrænser den enkelte tandlæges mulighed for at påkalde sig omverdenens  

 opmærksomhed.
Dette kan medføre skadelige virkninger for effektiviteten, idet  

 incitamentet til effektivitetsforbedringer formindskes, hvis sådanne ikke kan  

 meddeles forbrugerne.
Klagerens forslag om ændring af kapitel 3.2, stk. 2, er udtryk for en  

 liberalisering, idet opsætning af flere skilte ikke længere kræver  

 kredsbestyrelsens godkendelse.
Men kravet om, at opsætningen skal være  

 begrundet i klinikkens særlige beliggenhed, er opretholdt.
Dette krav  

 begrænser medlemmernes mulighed for ved skiltning at gøre opmærksom på deres  

 virksomhed i det omfang, de finder det nyttigt.
Selv om skiltet ifølge  

 tandlægeloven kun må indeholde oplysninger om navn, stilling, adresse og  

 træffetid, kan det have betydning for et medlems erhvervsudøvelse - ikke  

 mindst for en nyetableret tandlæge.
Også i den liberaliserede form lægger  

 bestemmelsen unødige hindringer i vejen for det enkelte medlems  

 erhvervsudøvelse og medfører således eller vil således kunne medføre de i  

 konkurrencelovens § 11 nævnte skadelige virkninger for konkurrencen.
Klagerens forslag om ændring af kapitel 3.4, stk. 4, indebærer kun en  

 ubetydelig lempelse i forhold til den gældende bestemmelse.
Det er fortsat  

 som hovedregel kun muligt at annoncere med enspaltede annoncer.  

 Liberaliseringen består i, at den afvigelse, der ifølge den gældende  

 bestemmelse kan finde sted ved stillingsannoncer, udvides til også at gælde  

 ved nyetablering, således at annoncen i disse tilfælde må fylde to spalter.  

 Bestemmelserne indebærer dermed stadig en ensartethed i medlemmernes  

 annoncering, som begrænser det enkelte medlems mulighed for at påkalde sig  

 omverdens opmærksomhed, hvilket som nævnt kan medføre skadelige virkninger  

 for effektiviteten.
Nyetablerede tandlæger har ganske vist fået bedre vilkår,  

 idet det er blevet muligt at udskille sig fra de etablerede, men deres  

 annoncering er stadig lagt i snævre rammer.
Ankenævnets kendelse af 5. juli 1993 i sagen j.nr. 92-31.254 (se pkt. 2.d  

 ovenfor) indebærer, at liberale erhverv skal vurderes som alle andre erhverv  

 uden særlig hensyntagen til f.eks. et ønske om at undgå unødvendig  

 ressourceanvendelse inden for sundhedssektoren og at lægge et niveau for  

 standens grafiske etik.
Disse hensyn kan ikke forenes med konkurrencelovens  

 formål: At fremme konkurrencen og dermed styrke effektiviteten i produktion  

 og omsætning af varer og tjenesteydelser.
Dette formål opnås bedst, hvis det overlades til hver enkelt  

 erhvervsudøver at afgøre, hvilke ressourcer der skal anvendes til  

 annoncering.
Spørgsmålet om nødvendige ressourcer skal således ifølge  

 konkurrenceloven ikke afgøres kollektivt, men af den enkelte erhvervsudøver.  

 At Sundhedsministeriet - ligesom klageren - finder det hensigtsmæssigt, at  

 der gennem de kollegiale regler udøves en vis selvkontrol med hensyn til  

 blandt andet medlemmernes reklamering, ændrer ikke herved, idet det herved  

 skal bemærkes, at tandlægeloven ikke sætter grænser for annonceringens  

 udformning.
Tandlægelovens § 16 vedrører alene annonceringens indhold og fastsætter  

 ikke retningslinjer for, hvorledes de efter bestemmelsen tilladte oplysninger  

 meddeles.
Det er klageren, der har vedtaget at begrænse medlemmernes mulighed  

 for at reklamere med de oplysninger, der kan meddeles i henhold til  

 tandlægelovens § 16. Uden begrænsningerne i klagerens etiske regler og  

 kollegiale vedtægts kapitel 3.2 - 3.5 ville tandlæger selv kunne afgøre  

 annonceringsformen.
Det ville være op til den enkelte at afgøre f.eks.  

 skiltes placering og antal og annoncers størrelse.
Bestemmelserne i kapitel  

 3.2, stk. 2, og 3.4, stk. 4, er således ikke fastsat ved lov og er derfor  

 omfattet af indgrebsbeføjelserne i konkurrencelovens §§ 11-14.
5. Ankenævnets bemærkninger De liberale erhverv indtager ikke nogen særstilling ifølge  

 konkurrenceloven, og de særlige forhold, som klageren har påberåbt sig til  

 støtte for at opretholde de omtvistede kollegiale regler om skiltning og  

 annoncering, må antages i fornødent omfang at være varetaget i den øvrige  

 lovgivning, herunder markedsføringslovens almindelige bestemmelser og den  

 særlige regel om reklamering i tandlægelovens § 16, stk. 1. Over for  

 konkurrencelovens udtrykkelige regler kan der ikke lægges afgørende vægt på  

 Sundhedsministeriets udtalelse om, hvad der ligger bag tandlægelovens  

 reklameringsregler, og om, hvad man anser for hensigtsmæssigt med hensyn til  

 de faglige foreningers selvkontrol.
Ankenævnet stadfæster derfor  

 Konkurrencerådets afgørelse.
 Konkurrencerådets afgørelse af 27. august 1993 stadfæstes.
 (* 1) Konkurrencerådet:
