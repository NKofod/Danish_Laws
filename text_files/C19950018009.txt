(Til samtlige ministerier) I medfør af § 5, stk. 1 og 2, samt § 6, stk. 1, i bekendtgørelse nr.
857 af 21. oktober 1992 om offentlige arkivalier og offentlige arkivers virksomhed fastsættes:
I.
Varetagelse af arkivmæssige hensyn § 1.  For at sikre udnyttelsen af  

 informationsteknologiens potentiale for udvikling og effektivisering skal  

 elektroniske arkivalier bevares for eftertiden i elektronisk form.
II.
Område, anmeldelse § 2.  Bestemmelserne i dette cirkulære gælder for  

 statslige myndigheder, der betjener sig af elektroniske systemer til  

 dokumenthåndtering, sagsbehandling og/eller arkivering samt dertil knyttede  

 journaliserings- og registreringssystemer.
Stk. 2.  Myndigheden skal i forbindelse med beslutning  

 om anvendelse af systemer som nævnt i stk. 1 anmelde dette til Statens  

 Arkiver.
Anmeldelse skal finde sted senest 4 måneder, før systemet skal tages  

 i brug.
III.
Godkendelse § 3.  Før et system som nævnt i § 2, stk. 1, tages i  

 brug, skal Statens Arkivers godkendelse af systemet foreligge.
Stk. 2.  Myndigheden skal i forbindelse med indhentning  

 af godkendelse indsende beskrivelse til Statens Arkiver af systemets  

 opbygning og funktion samt procedure i forbindelse med arkivering, herunder  

 af journalisering, registrerings-, søgesystemer, eksportfaciliteter m.v..  

 Myndigheden skal tillige forelægge Statens Arkiver instrukser for samt  

 beskrivelse af arbejdsgange og rutiner i forbindelse med anvendelsen af  

 systemet.
Beskrivelserne skal foreligge senest 4 måneder, før systemet skal  

 tages i brug.
 Stk. 3.  Myndighederne skal ligeledes indhente Statens  

 Arkiver godkendelse af væsentlige ændringer i eksisterende systemer samt af  

 konverteringer af data i eksisterende systemer til nye systemer.
IV.
Behandling § 4.  Myndigheden skal sikre, at dokumenterne m.v.  

 bevares en form, der muliggør aflevering til Statens Arkiver i et af Statens  

 Arkiver godkendt format.
 § 5.  Statens Arkiver træffer afgørelse om bevaring og  

 kassation i de elektroniske arkivsystemer.
V.
Aflevering § 6.  I forbindelse med afgørelse om bevaring og  

 kassation , jf. § 5, fastsætter Statens Arkiver nærmere bestemmelse om  

 afleveringsterminer.
 Stk. 2.  Den praktiske gennemførelse af en aflevering  

 aftales mellem myndigheden og Statens Arkiver, der giver myndigheden  

 anvisning om afleveringsformat, herunder om filstruktur, datamedier m.v.
 Stk. 3.  Statens Arkiver anviser, hvorledes myndigheden  

 skal dokumentere det afleverede materiale.
 Stk. 4.  Statens Arkiver kontrollerer, at det afleverede  

 materiale overholder de givne anvisninger m.v.
 Stk. 5.  Statens Arkiver godkender afleveringen over for  

 myndigheden, efter at den i stk. 4 nævnte kontrol er foretaget.
VI.
Ikrafttrædelse § 7.  Bestemmelserne i dette cirkulære træder i kraft  

 den 1. januar 1996.
 Stk. 2.  Myndigheder, der før cirkulærets ikrafftrædelse  

 har truffet beslutning om overgang til elektronisk dokumenthåndtering m.v.,  

 skal inden 4 måneder foretage anmeldelse samt indsende beskrivelse til  

 Statens Arkiver, jf. § 2, stk. 2, og § 3, stk. 2.
