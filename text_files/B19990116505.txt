Bekendtgørelse om  

 erhvervsserviceleverandørers sikkerhedsstillelse I medfør af § 1, stk 8, i lov nr. 1093 af 29. december 1999 om  

 erhvervsservice fastsættes:
Garantistillelse § 1. Det er en betingelse for udøvelse af  

 virksomhed som erhvervsserviceleverandør, at der foreligger en  

 erklæring (garanti) fra en tredjemand (garantistiller) om, at  

 vedkommende som selvskyldner indestår for opfyldelsen af  

 økonomiske krav, som måtte følge af udøvelsen af  

 virksomhed som erhvervsserviceleverandør.
 Stk. 2. Garantien skal afgives på en af Erhvervs-  

 og Selskabsstyrelsen udarbejdet formular.
 Stk. 3. Garantien skal registreres hos Erhvervs- og  

 Selskabsstyrelsen.
 § 2. Garantien skal efter sit indhold give  

 sikrede, jf. § 1, stk. 1, et direkte krav mod garantistiller og må ikke  

 være underkastet andre begrænsninger end de efter denne  

 bekendtgørelse tilladte.
 § 3. Garantien skal dække krav, som  

 vedrører forhold udvist fra og med den dato, garantien træder i  

 kraft, og indtil den bringes til ophør (garantiperioden).
Stk. 2. Garantien kan kun bringes til ophør ved  

 registrering heraf i Erhvervs- og Selskabsstyrelsen.
Registrering sker  

 på anmodning af garantistiller med virkning fra en bestemt dato, som  

 ikke kan indtræde tidligere end en måned efter anmodningens  

 modtagelse i Erhvervs- og Selskabsstyrelsen.
Garantistiller kan dog forlange,  

 at garantien bringes til ophør dagen efter anmodningens modtagelse i  

 Erhvervs- og Selskabsstyrelsen, såfremt anmodningen er begrundet i  

 erhvervsserviceleverandørens svigagtige forhold.
 Stk. 3. Anmodning om registrering i henhold til stk. 2  

 skal afgives på en af Erhvervs- og Selskabsstyrelsen udarbejdet  

 formular.
 § 4. Garantien kan begrænses  

 beløbsmæssigt således, at samtlige krav vedrørende  

 hvert enkelt år af garantiperioden kun dækkes med et vist  

 beløb, som skal være mindst 250.000 kr. og for virksomheder med  

 4 eller flere fuldtidsbeskæftigede mindst 500.000 kr.
 Stk. 2. Beløbsgrænsen i stk. 1 reduceres  

 ikke, selvom garantien stilles for en kortere periode end 1 år.
 § 5. Garantien kan begrænses  

 tidsmæssigt således, at den kun dækker krav, der rejses  

 over for garantistiller senest 5 år efter afslutningen af den opgave  

 eller det forhold, som udløser kravet.
 Stk. 2. Fristen i stk. 1 suspenderes ved sikredes  

 retsforfølgning mod erhvervsserviceleverandøren.
 § 6. Garantien kan begrænses i forhold til  

 den i § 8 nævnte ansvarsforsikring, således at garantien ikke  

 dækker krav, hvis manglende dækning under ansvarsforsikringen  

 alene skyldes dennes sumbegrænsning.
 § 7. Garantistiller skal være et  

 forsikringsselskab, et pengeinstitut eller andet finansielt institut, hvis  

 garanti indebærer en tilsvarende sikkerhed.
 Stk. 2. Garantiforholdet reguleres af dansk lovgivning.  

 Søgsmål vedrørende garanti skal anlægges ved danske  

 domstole.
 Stk. 3. Er garantien for den enkelte  

 erhvervsserviceleverandør etableret som led i en kollektiv ordning  

 omfattende flere erhvervsserviceleverandører, kan garantistiller dog  

 være en selvstændig fond eller forening, såfremt fondens  

 eller foreningens tilsagn er således afdækket, at der efter en  

 konkret vurdering af Erhvervs- og Selskabsstyrelsen findes til hver en tid at  

 foreligge en tilsvarende sikkerhed som efter stk. 1.
Ansvarsforsikring § 8. Det er en betingelse for udøvelse af  

 virksomhed som erhvervsserviceleverandør, at der foreligger en  

 erklæring fra et forsikringsselskab om, at vedkommende  

 erhvervsserviceleverandør er dækket af en ansvarsforsikring, og  

 at forsikringsselskabet hæfter umiddelbart over for skadelidte for det  

 erstatningsansvar, som erhvervsserviceleverandøren ifalder ved simpelt  

 uagtsomt forhold udvist af erhvervsserviceleverandøren selv eller  

 nogen, denne hæfter for, herunder for underleverandører, jf.  

 lovens § 1, stk. 6.
 Stk. 2. Ansvarsforsikringen skal have en  

 dækningssum pr. forsikringsår på mindst 1 mio. kr. og for  

 virksomheder med 4 eller flere fuldtidsbeskæftigede på mindst 2  

 mio. kr.
 Stk. 3. Erklæringen skal afgives på en af  

 Erhvervs- og Selskabsstyrelsen udarbejdet formular.
 Stk. 4. Erklæringen skal registreres hos Erhvervs-  

 og Selskabsstyrelsen.
 § 9. Er ansvarsforsikringen efter § 8, stk. 1, for  

 den enkelte erhvervsserviceleverandør etableret som led i en kollektiv  

 ordning omfattende flere erhvervsserviceleverandører med tilsammen  

 mere end 19 fuldtidsbeskæftigede, skal ansvarsforsikringen have en  

 samlet dækningssum pr. forsikringsår på mindst 10 mio. kr.  

 Det er en betingelse for etablering af kollektive  

 ansvarsforsikringsordninger, at forsikringen omfatter dækning for  

 én genikrafttrædelse af forsikringssummen i tilfælde af,  

 at denne måtte blive udtømt som følge af en eller flere  

 skader i et forsikringsår (policedækket reinstatement).
§ 10. I forhold til skadelidte kan en  

 ansvarsforsikring kun bringes til ophør ved registrering heraf i  

 Erhvervs- og Selskabsstyrelsen.
Registrering sker på anmodning af  

 forsikringsselskabet med virkning fra en bestemt dato, som ikke kan  

 indtræde tidligere end en måned efter anmodningens modtagelse i  

 Erhverv- og Selskabsstyrelsen.
 Stk. 2. Anmodning om registrering i henhold til stk. 1  

 skal afgives på en af Erhvervs- og Selskabsstyrelsen udarbejdet  

 formular.
 § 11. Forsikringsselskabet skal enten have  

 hjemsted i Danmark, drive forsikringsvirksomhed i Danmark gennem en i Danmark  

 etableret filial eller drive grænseoverskridende  

 tjenesteydelsesvirksomhed efter reglerne i lov om forsikringsvirksomhed.
 Stk. 2. Forsikringsforholdet reguleres af dansk  

 lovgivning.
 Ikrafttræden m.v.
 § 12. Bekendtgørelsen træder i kraft  

 den 1. januar 2000.
 Stk. 2. Kravet om policedækket reinstatement i § 9,  

 2. pkt., skal dog først være opfyldt fra 1. juli 2000.
 Stk. 3. Indtil den 1. juli 2000 kan  

 bekendtgørelsens krav om ansvarsforsikring anses for opfyldt,  

 såfremt der i stedet stilles en sikkerhed på det dobbelte af det  

 krævede i henhold til § 4.
Stk. 4. For statsautoriserede revisorer og registrerede revisorer,  

 der lader sig registrere som erhvervsserviceleverandører, anses lovens  

 krav om sikkerhedsstillelse for opfyldt gennem den sikkerhed, der stilles i  

 henhold til bekendtgørelse om statsautoriserede revisorers og  

 registrerede revisorers sikkerhedsstillelse.
Det er dog en betingelse, at  

 ansvarsforsikringsdækningen senest den 1. juli 2000 også omfatter  

 hæftelsen for underleverandørers fejl, jf. lovens § 1, stk.  

 6.
