(Afgrænsningsspørgsmål  

 »ejer«, »bruger«) Til samtlige stadsdyrlæger (levnedsmiddelkontrolenheder).
 Under henvisning til veterinærdirektoratets cirkulæreskrivelse af 13.  

 november 1974 (DY 183/74) skal man meddele, at man nu med miljøministeriet  

 har drøftet afgrænsningsspørgsmålet mellem »ejer« og  

 »bruger« i § 37, stk. 2, i levnedsmiddelloven og de i medfør af  

 loven udstedte bekendtgørelser.
Ifølge udkastet til § 37, stk. 2, i forslaget til lov om levnedsmidler  

 m.m. skulle autorisation og godkendelse indhentes påny bl.a. i tilfælde af  

 ejer- eller brugerskifte.
Under lovforslagets behandling bad folketingets  

 miljøudvalg ministeren om en præcisering af begrebet »bruger«,  

 herunder hvilke former for virksomhed betegnelsen refererer til.
Svaret herpå  

 var, at hensigten med bestemmelsen var, at krav til indretning m.v. af f.eks.  

 detailforretninger bør stilles til den person, der må anses for at have  

 ansvaret for forretningens drift.
Denne person kan have forskellige  

 ejerforhold til forretningen.
 En person bør naturligt blive betragtet som ejer af forretningen i 2  

 tilfælde:
Man kender imidlertid også eksempler på, at den person, der ejer inventar  

 m.v. i en detailforretning, bortforpagter forretningen til en anden (bruger)  

 mod en årlig afgift.
Det er for den sidste type erhvervsdrivende, ordet  

 »bruger« anvendes, og man har, som ovenfor anført, anset det for  

 nødvendigt, at en ændring i et sådant brugsforhold medfører, at der skal  

 indhentes ny autorisation eller godkendelse.
§ 37,  stk. 2, blev vedtaget med den ændring, at alene  

 ejerskifte betingede autorisation eller godkendelse påny.
I lovens betænkning  

 udtales, at denne ændring indebærer en forenkling af administrationen.
Ved afgørelsen af hvorvidt der er tale om ejer- eller brugerskifte, bør  

 den lokale tilsynsmyndighed derfor som hovedregel lægge ovennævnte sondring  

 til grund, således at personskifte i tilfælde 1) og 2) betragtes som  

 ejerskifte, medens andre personskifter betragtes som brugerskifte.
Dette  

 brugerskifte skal ifølge § 5, stk. 6, i detailforhandlingsbekendtgørelsen  

 meddeles den lokale tilsynsmyndighed, der således kan blive gjort opmærksom  

 på, om den ny bruger agter at påbegynde salg af andre grupper af  

 levnedsmidler eller foretage andre af de forhold, der er omtalt i § 5, stk.  

 5, og som kræver godkendelse.
 P.v.v.
