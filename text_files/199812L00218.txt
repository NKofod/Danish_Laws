Fremsat den 7. april 1999 af trafikministeren (Sonja  

 Mikkelsen) Forslag til Lov om ændring af lov om luftfart (Firmaflyvning m.v.) § 1 I lov om luftfart, jf. lovbekendtgørelse nr. 373 af 4. juni 1997,  

 som ændret ved lov nr. 1114 af 29. december 1997, foretages  

 følgende ændringer:
 1. I § 75 indsættes efter stk. 2 som nye  

 stykker:
»Stk. 3. Uanset stk. 2 kan der uden tilladelse udføres  

 luftfart mod betaling, såfremt 1)	der alene ydes hel eller delvis godtgørelse for de med  

 flyvningen  direkte forbundne omkostninger, 2)	pilot og passagerer har nær tilknytning gennem familie- eller  

  venskabsforhold, og 3)	flyvningen ikke har været annonceret eller tilbudt  

 offentligt.
Stk. 4. Til en virksomheds befordring med luftfartøj af  

 egne ansatte uden for de i stk. 1 og 2 nævnte tilfælde  

 kræves tilladelse af trafikministeren.
Sådan tilladelse kan kun  

 meddeles, såfremt der er ansat en luftfartskyndig person i  

 virksomheden, der er ansvarlig for denne form for flyvning, og virksomheden  

 som registreret ejer eller som registreret bruger ved en langtidslejekontrakt  

 har eneråderet over det pågældende luftfartøj.
 Stk. 5. Tilladelse, som nævnt i stk. 4, kan  

 på nærmere vilkår meddeles til en kreds af indtil 5  

 virksomheder, som i lige sameje ejer eller som med lige andele til hver i  

 fællesskab langtidslejer det pågældende luftfartøj.  

 Tilladelse kan endvidere på nærmere vilkår meddeles til en  

 virksomhed, der er en del af en koncern, således at virksomheden kan  

 udføre flyvning med ansatte i andre virksomheder inden for  

 koncernen.
Stk. 6. Som virksomheder, jf. stk. 4, anses såvel  

 enkeltmandsvirksomheder som interessentskaber og selskaber af enhver art  

 hjemmehørende i den danske stat.« Stk. 3 bliver herefter stk. 7.
 2. § 76 affattes således:
» 3. I § 149, stk. 4, 1. pkt.,  

 ændres »§ 75, stk. 1 og 2« til: »§ 75,  

 stk. 1, 2 og stk. 4, 1. pkt.« 4. I § 149, stk. 4, indsættes efter 1.  

 pkt.:
» 5. I § 149, stk. 4, 3. pkt., der bliver 4. pkt.,  

 ændres »2. pkt.«  

 til: »3. pkt.«.
 6. I § 150, stk. 1, nr. 2, udgår: »eller«.
 7. I § 150, stk. 1, nr. 3, ændres »stk. 1.« til: »stk. 1, eller«.
 8. I § 150, stk. 1, indsættes som nr.  

 4:
» 9. I § 150, stk. 2, 1. pkt., ændres »nr. 3,« til: »nr. 3 - 4,«.
§ 2 Stk. 1. Loven træder i kraft den 1. juli 1999.
 Stk. 2. Virksomheder, der på tidspunktet for  

 lovforslagets fremsættelse foretager flyvning omfattet af  

 luftfartslovens § 75, stk. 4, som affattet ved denne lovs § 1,  

 nr. 1, og som er registreret ejer af det luftfartøj, der benyttes, kan  

 uden tilladelse fortsætte hermed indtil 30. april 2000.  

 Trafikministeren kan i særlige tilfælde forlænge den  

 nævnte periode.
Bemærkninger til lovforslaget Almindelige bemærkninger 1. Indledning I et samråd i Folketingets Trafikudvalg den 22.  

 oktober 1998 (samrådsspørgsmål A, alm. del - bilag 37)  

 oplyste trafikministeren, at et havari i Norge i oktober 1998, som fortsat  

 undersøges af den norske havarikommission, gav anledning til en  

 vurdering af det regelsæt, der gælder for firmaflyvning.
Denne gennemgang af regelsættet vedrørende  

 firmaflyvning m.m. er baggrunden for dette lovforslag.
Lovforslaget vil blive  

 genfremsat i næste folketingssamling, såfremt Folketinget ikke  

 finder, at der er fornøden tid til at færdigbehandle  

 lovforslaget i indeværende samling.
 Luftfart kan opdeles i erhvervsmæssig og  

 ikke-erhvervsmæssig luftfart.
Erhvervsmæssig luftfart omfatter lufttransport med  

 passagerer, post og fragt mod vederlag og/eller lejeafgift, jf.
Rådets  

 forordning nr. 2407 af 23. juli 1992 om udstedelse af licens til  

 luftfartsselskaber (EF-Tidende 1992 L 240/1). Den erhvervsmæssige  

 luftfart, der er undergivet en omfattende regulering med baggrund i  

 internationale regler, kan kun udføres, såfremt der efter  

 forordningen er givet licens til det pågældende luftfartsselskab.  

 Dette selskab har herefter adgang til at udføre erhvervsmæssig  

 luftfart i og mellem de lande, der indgår i det europæiske  

 økonomiske område.
Erhvervsmæssig luftfart uden for dette  

 område kræver særlig tilladelse efter luftfartslovens  

 § 75.
 Ikke-erhvervsmæssig luftfart afgrænses  

 negativt som den form for luftfart, der ikke er erhvervsmæssig, og  

 udgangspunktet er, at der ikke kræves særlig tilladelse til  

 udførelse heraf, idet en række tekniske og  

 sikkerhedsmæssige betingelser dog skal være opfyldt.
Ikke-erhvervsmæssig luftfart omfatter den egentlige  

 privatflyvning og firmaflyvning samt visse former for specialflyvninger.
Ved  

 firmaflyvning forstås navnlig en virksomheds lufttransport af sine  

 ansatte enten i et luftfartøj, som virksomheden er registreret ejer  

 af, eller i et luftfartøj, der flyves af en pilot ansat i  

 virksomheden.
Firmaflyvning omfatter tillige en virksomheds lufttransport af  

 eget gods og vederlagsfri transport af kunder og lign.
 En arbejdsgruppe med repræsentanter for  

 Trafikministeriet og Statens Luftfartsvæsen har udarbejdet en rapport  

 om firmaflyvning m.m., der den 18. februar 1999 er fremsendt til Folketingets  

 Trafikudvalg (Alm. del - bilag 509), og som indeholder en gennemgang af de  

 gældende regler og forslag til ændringer vedrørende  

 firmaflyvning og privatflyvning.
 Arbejdsgruppens anbefalinger i rapporten kan sammenfattes  

 således:
· · · · 2. Lovforslagets indhold Lovforslaget, der er baseret på anbefalingerne i  

 arbejdsgruppens rapport, har følgende indhold:
2.1 Privatflyvning mod betaling Ikke-erhvervsmæssig flyvning i form af  

 privatflyvning kan udføres uden en særlig tilladelse, og  

 lovforslaget indeholder ikke bestemmelser, der ændrer dette.
 Privatflyvning kan i dag efter en vejledning udstedt af  

 Statens Luftfartsvæsen også udføres med passagerer mod  

 betaling uden tilladelse til erhvervsmæssig lufttransport,  

 såfremt flyvningen ikke har været tilbudt offentligheden og enten  

 udføres som en vennetjeneste, dvs. at piloten og passagererne kender  

 hinanden i forvejen, eller hvor samtlige deltagere i flyvningen har et  

 fælles formål og rejsemål, idet udgifterne skal deles lige  

 mellem alle deltagere (inkl. piloten) i flyvningen.
 Lovforslaget indebærer, at der i selve loven sker en  

 regulering af, hvilke betingelser der fremover skal være opfyldt for,  

 at der uden tilladelse kan udføres privatflyvning med passagerer mod  

 betaling.
 I den foreslåede bestemmelse til luftfartslovens  

 § 75, stk. 3, præciseres det, at transport af passagerer mod  

 vederlag kun kan finde sted som privatflyvning, såfremt passagerer og  

 pilot har en nær tilknytning gennem familie- eller venskabsforhold, og  

 flyvningen ikke har været annonceret eller tilbudt offentligt.
 Betalingen må alene udgøre hel eller delvis  

 godtgørelse for de med flyvningen forbundne direkte omkostninger  

 såsom brændstof og start- eller landingsgebyrer m.v.  

 Såfremt den samlede betaling overstiger disse omkostninger, vil dette  

 medføre, at flyvningen bliver erhvervsmæssig flyvning.
2.2 Firmaflyvning med ansatte I henhold til en af Statens Luftfartsvæsen udstedt  

 vejledning om afgrænsningen mellem privat og erhvervsmæssig  

 luftfart kan firmaflyvning med ansatte i dag udføres uden tilladelse  

 af en pilot med certifikat til privatflyvning (A-certifikat), såfremt  

 firmaet enten er registreret som ejer af flyet eller har  

 heltidsansat en pilot, der således vil kunne flyve med et lejet  

 fly.
Efter lovforslaget indføres der med bestemmelsen i  

 luftfartslovens § 75, stk. 4, krav om, at der for danske  

 virksomheder skal foreligge en tilladelse til firmaflyvning.
Det  

 foreslås, at en sådan tilladelse kun kan meddeles, såfremt  

 visse nærmere betingelser er opfyldt.
Det er således en  

 betingelse, at der i virksomheden er ansat en luftfartskyndig person, der  

 skal være ansvarlig for denne form for flyvning, og at virksomheden som  

 registreret ejer eller bruger har eneråderet over det  

 pågældende luftfartøj.
Tilladelse kan også efter forslaget i § 75, stk. 5,  

 på nærmere vilkår meddeles til en kreds af indtil 5  

 virksomheder, som i lige sameje ejer eller ved en langtidslejekontrakt har  

 eneråderet over det pågældende luftfartøj.
Det vil  

 blive stillet som vilkår, at de pågældende virksomheder i  

 fællesskab udpeger én person, der er ansvarlig for  

 flyvningen.
 Tilladelse kan efter lovforslaget endvidere gives til en  

 koncern, således som en sådan er defineret i aktieselskabs- eller  

 anpartsselskabslovgivningen, idet tilladelsen vil give ret til, at  

 virksomheden tillige kan udføre flyvning med ansatte i andre  

 virksomheder inden for koncernen.
I en bekendtgørelse vil der blive fastsat  

 nærmere betingelser for firmaflyvning med ansatte.
Generelt vil det  

 være hensigten at stille sådanne krav til firmaflyvning,  

 således at de i tillempet form svarer til de krav, der stilles til den  

 erhvervsmæssige flyvning.
 Dette vil i overensstemmelse med arbejdsgruppens forslag  

 bl.a. indebære fastsættelse af følgende administrative  

 forskrifter:
· · · · · 2.3 Sanktioner m.m.
Det foreslås, at der fremover også skal kunne  

 straffes for forsøg på overtrædelse af  

 bestemmelserne om erhvervsmæssig luftfart eller firmaflyvning med  

 ansatte uden fornøden tilladelse.
Tilsvarende skal efter lovforslaget  

 gælde, såfremt der forsøges udført privatflyvning  

 mod betaling, uden at betingelserne herfor er opfyldt (såkaldt sort  

 taxaflyvning). Overtrædelse af bestemmelserne om tilladelse til  

 erhvervsmæssig luftfart er allerede i dag strafbart, og det vurderes,  

 at idømmelse af straf for forsøg på overtrædelse af  

 bestemmelserne vil have en præventiv virkning.
 Desuden foreslås, at en pilots overtrædelse  

 eller forsøg på overtrædelse af de ovenfor nævnte  

 bestemmelser en eller flere gange indebærer en obligatorisk og  

 ubetinget frakendelse af certifikatet, jf. lovforslagets § 1, nr. 8  

 - 9, vedrørende luftfartslovens § 150, stk. 1, nr. 4. Dette  

 forslag medfører tillige, at det efter de gældende bestemmelser  

 i luftfartslovens § 150, stk. 5 og 6, i disse tilfælde  

 fremover bliver muligt for Statens Luftfartsvæsen administrativt at  

 inddrage certifikatet midlertidigt, idet piloten vil have mulighed for at  

 få spørgsmålet om inddragelsen prøvet ved  

 domstolene.
 Det må forventes, at en ubetinget frakendelse i  

 førstegangstilfælde normalt vil have en varighed af 6  

 måneder, jf. luftfartslovens § 150 a, stk. 3.
 Det tilføjes, at Trafikministeriet, såfremt  

 lovforslaget gennemføres, vil overveje, om der i lyset af de  

 skærpelser af sanktionsniveauet på dette område, som  

 lovforslaget indebærer, på andre områder inden for  

 luftfartslovgivningen er behov for på tilsvarende måde at  

 tilpasse sanktionsniveauet.
3. Forslagets administrative og økonomiske konsekvenser for det  

 offentlige Forslaget skønnes ikke at have økonomiske  

 eller administrative konsekvenser for staten, amtskommuner eller  

 kommuner.
Statens Luftfartsvæsen har som anført ovenfor  

 til hensigt at øge tilsynet med henblik på at hindre, at der  

 udføres ulovlig erhvervsmæssig luftfart, som fremtræder  

 som privatflyvning.
Dette vil ske ved gennemførelse af flere  

 stikprøvevise inspektioner ved udvalgte flyvepladser og på  

 udvalgte tidspunkter.
Udgiften hertil vil blive brugerfinansieret gennem  

 gebyrer for luftfartsvæsenets tilsynsvirksomhed i relation til  

 indehavere af certifikater.
 For så vidt angår Statens  

 Luftfartsvæsens administration af den foreslåede  

 tilladelsesordning vedrørende firmaflyvning med ansatte vil der i  

 lighed med den generelle ordning på luftfartsområdet også  

 blive tale om brugerfinansiering heraf.
4. Forslagets administrative og økonomiske  konsekvenser for  

 erhvervslivet Forslaget forventes generelt at indebære  

 begrænsede merudgifter for det danske erhvervsliv.
For så vidt  

 angår virksomheder, der i dag anvender firmaflyvning, vil forslaget  

 indebære merudgifter, der bl.a. vil være afhængig af,  

 hvorvidt den enkelte virksomhed allerede råder over eget  

 luftfartøj, idet der ellers kan blive tale om større udgifter.  

 For alle virksomheder, der anvender firmaflyvning, vil der være  

 merudgifter i forbindelse med udstedelse af tilladelse, i forbindelse med de  

 øgede tekniske/operative krav og til Statens Luftfartsvæsens  

 tilsynsvirksomhed, ligesom der vil være tale om merudgifter til de  

 ansatte piloter, der ikke som minimum har B-certifikat.
 Med henblik på en vurdering af de administrative  

 konsekvenser for erhvervslivet har forslaget om de nye regler for  

 firmaflyvning været forelagt for Erhvervsministeriets Fokuspanel.
 Resultatet heraf er følgende:
»Lovforslaget har været forelagt 62  

 virksomheder/personer, der har været eller er omfattet af reglerne for  

 firmaflyvning.
Endvidere har lovforslaget været forelagt 20  

 tilfældigt udvalgte virksomheder med en omsætning, der overstiger  

 200 mio. kr.
Af de 82 adspurgte virksomheder har 24 deltaget i  

 evalueringen.
Ca. 55% af de deltagende virksomheder finder, at  

 lovforslaget indebærer administrative konsekvenser.
Heraf finder ca.  

 23% at der er engangsbyrder forbundet med lovforslaget, idet der skal  

 indarbejdes nye rutiner og procedurer i virksomheden.
Det har dog ikke  

 været muligt for virksomhederne at vurdere, hvor lang tid dette arbejde  

 vil tage.
Ca. 77% af de deltagende virksomheder finder, at der er  

 løbende byrder forbundet med lovforslaget.
På baggrund af de  

 angivne svar vurderes det, at forslaget vil medføre en ekstra  

 administrativ byrde på mindst 5-10 timer månedligt for de  

 berørte virksomheder.
Ingen af de deltagende virksomheder vurderer, at  

 lovforslaget vil medføre løbende administrative lettelser.« 5. Forslagets miljømæssige konsekvenser Forslaget skønnes ikke at have  

 miljømæssige konsekvenser.
6. Forholdet til EU-retten I henhold til Rådets forordning (EØF) nr.  

 2407/92 af 23. juli 1992 om udstedelse af licenser til luftfartsselskaber  

 (EF-Tidende 1992 L 240/1) kræves der licens til erhvervsmæssig  

 flyvning.
Der er ikke fastsat særlige EU-regler om privatflyvning eller  

 om en tilladelsesordning for firmaflyvning med ansatte, således som  

 nærværende lovforslag indebærer for danske  

 virksomheder.
7. Høring Forslaget har været sendt til høring i  

 Statsministeriet, Justitsministeriet, Finansministeriet, Arbejdsministeriet,  

 Erhvervsministeriet, Statens Luftfartsvæsen, Færøernes  

 Landsstyre og Grønlands Hjemmestyre.
Forslaget er endvidere sendt i høring hos de  

 organisationer m.v., der fremgår af bilag 1 til lovforslaget.
Når  

 høringssvarene er modtaget, vil disse blive fremsendt til Folketingets  

 Trafikudvalg ledsaget af de kommentarer, udtalelserne måtte give  

 anledning til.
Det bemærkes, at arbejdsgruppens rapport allerede  

 har været sendt i høring hos et bredt udsnit af berørte  

 parter.
I denne forbindelse kan oplyses, at der er modtaget udtalelser fra  

 ca. 40 ud af ca. 220 virksomheder og organisationer.
Hovedindholdet af  

 udtalelserne er relativt ensartede og har følgende  

 hovedpunkter:
1.	Man finder, at der er tale om en overreaktion som følge af  

 én ulykke.
Ulykken var i øvrigt ikke en firmaflyvning, men  

 derimod i realiteten ulovlig taxaflyvning.
Man finder endvidere, at de  

 eksisterende regler for firmaflyvning er tilstrækkelige.
 2.	Man finder, at de skærpede krav formentlig vil indebære,  

 at små virksomheder må ophøre med firmaflyvning.
 3.	Man finder, at det er for vidtrækkende at stille krav om et  

 B-certifikat i stedet for et A-certifikat.
 4.	Man finder, at det er godt, at der gribes ind over for den ulovlige  

 taxaflyvning med skærpede sanktioner.
5.	Man anfører, at det statistiske grundlag, som rapporten  

 baserer sig på, omfatter privatflyvning, inkl. firmaflyvning, og dermed  

 ikke udskiller firmaflyvningen.
Der burde have været udarbejdet en  

 statistik for firmaflyvning alene.
 6.	Man finder, at der burde have været nedsat en kommission eller  

 et udvalg med deltagelse fra brugerne, før der blev udarbejdet et  

 lovforslag.
8. Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, amter og kommuner Nej Nej.
Se dog pkt. 3.
Administrative konsekvenser for stat, amter og kommuner Nej Nej Økonomiske konsekvenser for erhvervslivet Nej Forslaget forventes generelt at indebære  

 begrænsede merudgifter for det danske erhvervsliv.
For så vidt  

 angår virksomheder, der i dag anvender firmaflyvning, vil forslaget  

 indebære merudgifter, der bl.a. vil være afhængig af,  

 hvorvidt den enkelte virksomhed allerede råder over eget  

 luftfartøj, idet der ellers kan blive tale om større  

 udgifter.
 For alle virksomheder, der anvender firmaflyvning, vil der være  

 merudgifter i forbindelse med udstedelse af tilladelse, i forbindelse med de  

 øgede tekniske/operative krav og til Statens Luftfartsvæsens  

 tilsynsvirksomhed, ligesom der vil være tale om merudgifter til de  

 ansatte piloter, der ikke som minimum har B-certifikat.
Administrative konsekvenser for erhvervslivet Nej Lovforslaget har været forelagt 62  

 virksomheder/personer, der har været eller er omfattet af reglerne for  

 firmaflyvning.
Endvidere har lovforslaget været forelagt 20  

 tilfældigt udvalgte virksomheder med en omsætning, der overstiger  

 200 mio. kr.
Af de 82 adspurgte virksomheder har 24 deltaget i  

 evalueringen.
Ca. 55% af de deltagende virksomheder finder, at lovforslaget  

 indebærer administrative konsekvenser.
Heraf finder ca. 23% at der er  

 engangsbyrder forbundet med lovforslaget, idet der skal indarbejdes nye  

 rutiner og procedurer i virksomheden.
Det har dog ikke været muligt for  

 virksomhederne at vurdere, hvor lang tid dette arbejde vil tage.
Ca. 77% af de deltagende virksomheder finder, at der er løbende  

 byrder forbundet med lovforslaget.
På baggrund af de angivne svar  

 vurderes det, at forslaget vil medføre en ekstra administrativ byrde  

 på mindst 5-10 timer månedligt for de berørte  

 virksomheder.
 Ingen af de deltagende virksomheder vurderer, at lovforslaget vil  

 medføre løbende administrative lettelser.
Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten I henhold til Rådets forordning (EØF) nr.  

 2407/92 af 23. juli 1992 om udstedelse af licenser til luftfartsselskaber  

 (EF-Tidende 1992 L 240/1) kræves der licens til erhvervsmæssig  

 flyvning.
Der er ikke fastsat særlige EU-regler om privatflyvning eller  

 om en tilladelsesordning for firmaflyvning med ansatte, således som  

 nærværende lovforslag indebærer for danske  

 virksomheder.
Bemærkninger til lovforslagets  

 enkelte bestemmelser Til § 1 Til nr. 1 Forslaget til bestemmelsen i § 75, stk. 3,  

 fastlægger de centrale betingelser for, hvornår der kan  

 udføres privatflyvning mod betaling uden licens/tilladelse til  

 erhvervsmæssig luftfart efter licensforordningen eller lovens  

 § 75, stk. 1 eller 2.
 I afsnit 2.1 i de almindelige bemærkninger er der  

 redegjort for de nuværende regler for privatflyvning mod betaling.
For så vidt angår betalingen fastsættes  

 i § 75, stk.3, nr. 1, en øvre grænse for, hvor meget der  

 samlet vil kunne ydes som betaling, idet der med betaling menes enhver form  

 for ydelse, der har en økonomisk værdi.
Det følger  

 således af den foreslåede regel, at der ikke må ydes  

 betaling udover, hvad der medgår til dækning af de med flyvningen  

 direkte forbundne omkostninger, d.v.s. alene brændstofudgifter, start-  

 og landingsafgifter og lignende klart forbundne omkostninger.
I beregningen  

 af disse omkostninger må således ikke inkluderes udgifter til  

 dækning af renter og afdrag eller generelle eller særlige  

 vedligeholdelsesudgifter vedrørende det pågældende fly,  

 ligesom der ikke må betales nogen form for ydelse til piloten.
 I § 75, stk.3, nr. 2, foretages en afgrænsning  

 af personkredsen, idet det efter forslaget er en betingelse, at passagerer og  

 pilot har en nær tilknytning i form af familie- eller venskabsforhold.  

 Såfremt der ikke foreligger og kan dokumenteres et sådant  

 nært tilknytningsforhold vil der være tale om  

 erhvervsmæssig lufttransport, hvilket kræver en licens.
Det er således ikke tilstrækkeligt, at pilot  

 og passagerer har mødt hinanden i forskellige sammenhænge eller  

 blot er medlem af den samme forening eller lignende.
Såfremt der er et  

 ansættelsesforhold mellem pilot og passager, vil der endvidere  

 være en formodning for, at der ikke er tale om et nært forhold,  

 således som angivet i forslaget.
For så vidt angår  

 familieforhold gælder, at det ikke er ethvert familieforhold, der  

 opfylder betingelserne i lovforslaget, idet der også i disse  

 tilfælde skal være en dokumenteret nær tilknytning.
 Det er efter § 75, stk. 3, nr. 3, en betingelse,  

 at flyvningen ikke har været annonceret eller tilbudt offentligt,  

 hvilket er helt afgørende for at kunne henføre flyvningen som  

 privatflyvning.
Med forslaget til § 75, stk. 4, indføres  

 kravet om, at en virksomheds flyvning med egne ansatte, d.v.s. firmaflyvning  

 med ansatte, kun må udføres efter tilladelse, der udstedes af  

 trafikministeren.
Kravet om tilladelse har til formål at sikre, at  

 Statens Luftfartsvæsen kan føre kontrol med, at de betingelser,  

 der vil blive stillet for denne form for flyvning, er opfyldt.
Det  

 bemærkes, at bestemmelsen alene omfatter transport af ansatte, der ikke  

 selv yder nogen form for betaling.
Ydes der betaling fra de ansatte,  

 kræves der tilladelse til erhvervsmæssig luftfart efter  

 § 75, stk. 1   2, eller licens efter licensforordningen.
I bestemmelsen er angivet de grundlæggende  

 betingelser for at opnå en tilladelse.
Der skal være ansat en  

 luftfartskyndig person i firmaet, der er ansvarlig for firmaflyvningerne, og  

 firmaet skal som registreret ejer eller som registreret bruger ved en  

 langtidskontrakt have eneråderet over det pågældende  

 luftfartøj.
Disse betingelser kan udbygges og suppleres i forskrifter,  

 der udstedes efter § 76, jf. bemærkningerne nedenfor til  

 lovforslagets § 1, nr. 2.
 Betingelsen om at firmaet skal have eneråderet over  

 et fly, er nødvendig for, at Statens Luftfartsvæsen kan  

 kontrollere og føre tilsyn med, at det pågældende fly  

 opfylder de krav til luftdygtighed, vedligeholdelse og udstyr, der vil blive  

 fastsat i henhold til den foreslåede § 76.
Det er ikke et krav, at piloten skal være fastansat  

 i firmaet, og det er derfor nødvendigt, at der er ansat en  

 luftfartskyndig person, der er ansvarlig for firmaflyvningerne.
Herved  

 søges sikret, at de regler, der fastsættes for firmaflyvninger  

 med ansatte, overholdes, herunder bestemmelser om flyets certificering og  

 vedligeholdelse og pilotens certificering og flyvefærdigheder, ligesom  

 den pågældende skal sikre, at flyve- og tjenestetidsregler ved  

 den praktiske tilrettelæggelse af flyvningerne bliver overholdt.  

 Endvidere vil den pågældende person skulle sørge for  

 forsikring af passagererne og opbevare den dokumentation, der er  

 nødvendig for en hensigtsmæssig og forsvarlig  

 tilrettelæggelse af firmaflyvningen samt for luftfartsvæsenets  

 tilsyn med virksomheden.
Forslaget giver i § 75, stk. 5, i lighed med den  

 gældende praksis mulighed for, at op til 5 firmaer i fællesskab  

 kan købe et fly i lige sameje, således at der kan udføres  

 firmaflyvning med ansatte i de pågældende firmaer.
Det vil herved  

 være muligt for en kreds af firmaer at købe et fly,  

 såfremt der er en ligelig fordeling af udgifterne til indkøbet.  

 Det vil endvidere være muligt for den samme kreds af firmaer at  

 langtidsleje et fly, idet omkostningerne herved også skal fordeles med  

 lige andele til hvert af de deltagende firmaer.
De løbende direkte  

 forbundne driftsomkostninger vil derimod kunne fordeles i forhold til det  

 enkelte firmas brug af firmaflyet.
 Tilsvarende vil selskaber inden for en koncern,  

 således som en sådan defineres i aktie- eller  

 anpartsselskabslovgivningen, kunne etablere eneråderet til et  

 firmafly.
 I forslaget til § 75, stk. 6, angives de former  

 for virksomheder, der efter § 75, stk. 4, skal have tilladelse til  

 at udføre firmaflyvning med ansatte, idet disse omfatter  

 enkeltmandsvirksomheder, interessentskaber og selskaber af enhver art  

 hjemmehørende i den danske stat.
Til nr. 2 Med forslaget vedrørende § 76 ophæves  

 den nugældende bestemmelse, der har mistet sin praktiske betydning, og  

 der gives trafikministeren bemyndigelse til at fastsætte nærmere  

 forskrifter om afgrænsningen mellem erhvervsmæssig og  

 ikke-erhvervsmæssig luftfart og om den nærmere udførelse  

 heraf.
Der vil bl.a. blive udstedt en bekendtgørelse om de  

 særlige krav, der skal gælde for firmaflyvning med ansatte.
Der  

 henvises herved til de krav m.v., der er anført i afsnit 2.2 i de  

 almindelige bemærkninger om firmaflyvning med ansatte.
Bestemmelsen  

 giver også mulighed for, at der kan fastsættes supplerende  

 vilkår og forskrifter på baggrund af de indhøstede  

 erfaringer med ordningen.
Det vil desuden blive fastsat, at  

 overtrædelse af krav og vilkår straffes efter den gældende  

 bestemmelse i luftfartslovens § 149, stk. 10.
Endvidere vil der kunne fastsættes nærmere  

 forskrifter for privatflyvning med passagerer mod betaling, såfremt der  

 opstår behov herfor, f.eks. krav om udfærdigelse af  

 passagerlister for udlejningsfly, idet formålet hermed vil være  

 at hindre ulovlig erhvervsmæssig flyvning.
Med henblik på at  

 imødegå mulige misbrugssituationer vil det endvidere bl.a. kunne  

 fastsættes, at privatflyvning ikke må annonceres eller tilbydes  

 offentligt også i de tilfælde, der ikke er omfattet af  

 bestemmelsen i lovforslaget vedrørende § 75, stk. 3.
Til nr. 3 og 4 Bestemmelsen i luftfartslovens § 149, stk. 4, 1.  

 pkt., omhandler straf for bl.a. ulovlig erhvervsmæssig flyvning, og  

 efter lovforslagets § 1, nr. 3, indføres der tillige straf for at  

 udføre firmaflyvning med ansatte uden den tilladelse, der kræves  

 efter forslaget vedrørende lovens § 75, stk. 4.
 Med lovforslagets § 1, nr. 4, indsættes der et  

 nyt 2. pkt. i luftfartslovens § 149, stk. 4, hvorefter der skabes  

 hjemmel til at straffe for forsøg på ulovlig  

 erhvervsmæssig flyvning, jf. luftfartslovens § 75, stk. 1 og  

 2, eller firmaflyvning med ansatte uden tilladelse, jf. forslaget til  

 luftfartslovens § 75, stk. 4, 1. pkt.
 Enhver flyvning med passagerer mod betaling (eller  

 forsøg herpå), uden at der foreligger en tilladelse efter  

 § 75, stk. 1 - 2, og uden at de i § 75, stk. 3,  

 anførte betingelser er opfyldt, udgør ulovlig  

 erhvervsmæssig flyvning (eller forsøg herpå) og straffes  

 som sådant.
Efter straffelovens almindelige regler straffes  

 forsøg ikke, hvis strafferammen for overtrædelsen ikke er  

 højere end hæfte, medmindre andet er fastsat.
Det har derfor  

 ikke hidtil været muligt at straffe for forsøg på  

 overtrædelser af luftfartsloven for så vidt angår de af  

 dette lovforslag omfattede forhold.
Med forslaget bliver det nu fastsat i  

 luftfartsloven, at forsøg på overtrædelse af  

 bestemmelserne om tilladelse/licens til erhvervsmæssig flyvning, om  

 tilladelse til firmaflyvning og overtrædelse af reglerne for  

 privatflyvning mod betaling, jf. § 75, stk. 3, straffes.
 Formålet hermed er præventivt, således  

 at involverede personer afholder sig fra at begå ulovligheder, som kan  

 få meget alvorlige konsekvenser.
 Forslaget skal i øvrigt ses i sammenhæng med  

 lovforslagets § 1, nr. 8 - 9, vedrørende § 150, stk. 1,  

 om ubetinget frakendelse af certifikatet også ved forsøg  

 på bl.a. ulovlig erhvervsmæssig flyvning eller firmaflyvning.
For så vidt angår firmaflyvning med ansatte  

 uden den krævede tilladelse bemærkes, at det skønnes, at  

 der hyppigt vil være anledning til at gøre et strafansvar  

 gældende ikke blot i forhold til virksomheden, men tillige i forhold  

 til piloten eventuelt på grundlag af dennes medvirken til virksomhedens  

 overtrædelse.
Dette skal ses i lyset af, at piloten typisk vil  

 være den i forhold til reglerne for flyvning sagkyndige part og  

 må bære et særligt ansvar for, at der er det  

 fornødne tilladelsesgrundlag for de flyvninger, der udføres.
En  

 pilot, der påtager sig firmaflyvning med ansatte, må derfor sikre  

 sig, at der foreligger den fornødne tilladelse, inden flyvningerne  

 iværksættes, og at vilkårene overholdes.
Dette betyder  

 omvendt, at f.eks. i den situation, hvor en pilot positivt har sikret sig, at  

 den fornødne tilladelse foreligger, inden en serie flyvninger  

 indledes, kan det ikke kræves, at den pågældende i hvert  

 enkelt tilfælde skal søge denne oplysning bekræftet, inden  

 flyvningen iværksættes.
For så vidt angår  

 vilkår bemærkes særligt, at der må forventes fastsat  

 vilkår med et indhold, som det særligt vil være op til  

 piloten, at påse opfyldt.
Til nr. 5 Der er tale om en konsekvensændring som følge  

 af, at der indsættes et nyt 2. pkt. i § 149, stk. 4, med  

 forslaget i nr. 4.
Til nr. 6 og 7 Der er tale om konsekvensændringer som følge  

 af forslaget i nr. 8, hvorefter der indsættes et nyt nr. 4 i  

 luftfartslovens § 150, stk. 1.
Til nr. 8 og 9 Forslaget vedrørende luftfartslovens § 150,  

 stk. 1, nr. 4, indebærer, at der sker obligatorisk og ubetinget  

 frakendelse af en pilots certifikat i tilfælde, hvor den  

 pågældende straffes efter § 149, stk. 4, for at have foretaget  

 eller forsøgt at foretage en eller flere flyvninger, uden at der  

 foreligger den fornødne tilladelse hertil, herunder flyvning med  

 passagerer mod betaling uden at de i § 75, stk. 3, anførte  

 betingelser er opfyldt.
Formålet hermed er - svarende til forslaget  

 vedrørende § 149, stk. 4, - i så stor  

 udstrækning som muligt at afholde piloter fra at begå  

 ulovligheder, idet dette vil medføre frakendelse af certifikatet, og  

 derfor vil have alvorlige følger for piloten.
Det vurderes, at  

 risikoen for at blive frakendt certifikatet ubetinget vil have en  

 væsentlig præventiv effekt.
Det følger af forslaget, at det er  

 tilstrækkeligt for en ubetinget frakendelse af certifikatet, at der  

 blot én gang er foretaget eller forsøgt foretaget flyvning uden  

 den fornødne tilladelse, eller at væsentlige vilkår for en  

 meddelt tilladelse er overtrådt.
Alle vilkår for en tilladelse er  

 som udgangspunkt væsentlige.
I det enkelte tilfælde vil der af  

 domstolene skulle foretages en vurdering af de konkrete forhold ved en  

 overtrædelse.
Det er hensigten, at alene bagatelagtige forhold  

 ikke skal være omfattet heraf.
Forslaget indebærer endelig, at det bliver muligt  

 for Statens Luftfartsvæsen efter de gældende regler i  

 luftfartslovens § 150, stk. 5 og 6, administrativt at inddrage  

 pilotens certifikat midlertidigt.
Herved bliver det muligt at forhindre, at  

 piloten fortsætter med flyveaktiviteter, mens en retssag  

 forberedes.
Til § 2 Det foreslås, at loven træder i kraft den 1.  

 juli 1999.
Bestemmelsen i stk. 2 er en overgangsbestemmelse for  

 de firmaer, der ved lovforslagets fremsættelse er registreret ejer af  

 et luftfartøj og har benyttet dette til firmaflyvning med ansatte.  

 Disse firmaer kan indtil 30. april 2000 fortsætte med at udføre  

 firmaflyvning uden den tilladelse, som efter den nye bestemmelse i  

 luftfartslovens § 75, stk. 4, ellers vil være en  

 forudsætning for at kunne udføre denne form for flyvning.
Herved  

 opnås, at de firmaer, der i dag har afholdt udgifter til eget firmafly,  

 får en periode til at indrette sig på de nye regler og  

 sørge for opfyldelsen heraf.
Bl.a. vil det tage nogen tid for en pilot  

 at gennemgå det teoretiske grundlag for at erhverve sig et B-certifikat  

 i stedet for det A-certifikat, der kræves efter de gældende  

 regler.
Endvidere vil det tage nogen tid at udarbejde firmaets  

 driftshåndbog m.m.
Bestemmelsen udelukker ikke, at det fastsættes  

 i de administrative forskrifter, der vil blive udstedt vedrørende  

 firmaflyvning med ansatte, at disse forskrifter skal gælde for disse  

 firmaer inden den anførte dato.
 Muligheden for at forlænge overgangsperioden i  

 særlige tilfælde tænkes alene anvendt, hvor  

 tilladelseskravet måtte indebære et indgreb af ekspropriativ  

 karakter, eventuelt i forbindelse med samejeforhold.
 For firmaer, der efter lovforslagets fremsættelse  

 vil påbegynde firmaflyvninger eller firmaer, der ikke har eget  

 firmafly, er der ikke det samme behov for en overgangsperiode, og disse  

 firmaer skal derfor opfylde reglerne på tidspunktet for lovens  

 ikrafttrædelse, d.v.s den 1. juli 1999.
Bilag 1 Organisationer m.m. der er blevet hørt over  

 lovforslaget om ændring af luftfartsloven.
Aircraft Owners and Pilot Associations (AOPA Danmark) Cabin Union Denmark Cimber Air A/S Dansk Arbejdsgiverforening Dansk Industri Danske Pilotorganisationers Samråd Dansk Metalarbejderforbund Erhvervsflyvningens Sammenslutning Flyvebranchens Personaleunion Forbrugerrådet Håndværksrådet Landsorganisationen i Danmark Maersk Air A/S Nordisk Flyforsikring SAS-Regi-DK Afdeling AX Specialarbejderforbunder i Danmark Bilag 2 Lovforslaget sammenholdt med gældende lov Gældende formulering Lovforslaget § 1 I lov om luftfart, jf. lovbekendtgørelse nr. 373 af 4. juni 1997,  

 som ændret ved lov nr. 1114 af 29. december 1997, foretages  

 følgende ændringer:
 § 75. Til regelmæssig luftfart i erhvervsøjemed  

 over dansk område kræves tilladelse af trafikministeren.
 Stk. 2.Til anden erhvervsmæssig luftfart over samme  

 område kræves tilladelse af ministeren, medmindre denne  

 træffer anden bestemmelse.
 1. I § 75 indsættes som stk. 3 - 5:
» 1)	der alene ydes hel eller delvis godtgørelse for de med  

 flyvningen direkte forbundne omkostninger, 2)	pilot og passagerer har nær tilknytning gennem familie- eller  

 venskabsforhold, og 3)	flyvningen ikke har været annonceret eller tilbudt  

 offentligt.
Stk. 4. Til en virksomheds befordring med luftfartøj af  

 egne ansatte uden for de i stk. 1 og 2 nævnte tilfælde  

 kræves tilladelse af trafikministeren.
Sådan tilladelse kan kun  

 meddeles, såfremt der er ansat en luftfartskyndig person i  

 virksomheden, der er ansvarlig for denne form for flyvning, og virksomheden  

 som registreret ejer eller som registreret bruger ved en langtidslejekontrakt  

 har eneråderet over det pågældende luftfartøj.
 Stk. 5. Tilladelse, som nævnt i stk. 4, kan  

 på nærmere vilkår meddeles til en kreds af indtil 5  

 virksomheder, som i lige sameje ejer eller som med lige andele til hver i  

 fællesskab langtidslejer det pågældende luftfartøj.  

 Tilladelse kan endvidere på nærmere vilkår meddeles til en  

 virksomhed, der er en del af en koncern, således at virksomheden kan  

 udføre flyvning med ansatte i andre virksomheder inden for  

 koncernen.
Stk. 6. Som virksomheder, jf. stk. 4, anses såvel  

 enkeltmandsvirksomheder som interessentskaber og selskaber af enhver art  

 hjemmehørende i den danske stat.« Stk. 3. Trafikministeren kan bestemme, at skoleflyvning,  

 opvisningsflyvning, konkurrenceflyvning og anden luftfartsvirksomhed af  

 særlig art kræver tilladelse, selv om virksomheden ikke drives i  

 erhvervsøjemed.
Stk. 3 bliver herefter stk. 7 § 76. Tilladelse må kun meddeles, såfremt det  

 findes foreneligt med almene hensyn 2. § 76 affattes således:
» § 149 Stk. 4. Overtrædelse af § 2, stk. 1,  

 § 12, stk. 1, 1.3. pkt. § 13, stk. 2, § 20,  

 § 40 b, § 55, stk. 1, § 59, stk. 1 og 3, § 66,  

 § 75, stk. 1 og 2, og § 137, stk. 2, 2. og 3. pkt.,  

 straffes med bøde eller hæfte.
For overtrædelse af  

 § 40 b kan der pålægges en arbejdsgiver bødeansvar,  

 selv om overtrædelsen ikke kan tilregnes ham som forsætlig eller  

 uagtsom.
For det i 2. pkt. fastsatte bødeansvar fastsættes ingen  

 forvandlingsstraf.
3. I § 149, stk. 4, 1. pkt., ændres »§ 75, stk. 1 og 2«  

 til: »§ 75, stk. 1, 2, og stk. 4,  

 1. pkt. « 4. I § 149, stk. 4, indsættes efter 1.  

 pkt.:
» 5. I § 149, stk. 4, 3. pkt., der bliver 4. pkt.,  

 ændres »2. pkt.«  

 til: »3. pkt.«.
 Stk. 12. Overtrædelse af vilkår og betingelser  

 fastsat i medfør af § 57, § 59, stk. 2 og 3 og  

 § 60, stk. 2, straffes med bøde eller hæfte.
§ 150. Ret til at gøre tjeneste på et luftfartøj  

 skal frakendes, når 1)	tjenesten er udøvet med tilsidesættelse af  

 væsentlige hensyn til flyvesikkerheden, 2)	frakendelsen findes begrundet i beskaffenheden af den begåede  

 forseelse, og hvad der i øvrigt foreligger oplyst om tiltaltes forhold  

 som tjenstgørende på et luftfartøj, eller 6. I § 150, stk. 1, nr. 2, udgår: »eller«.
 3)	den pågældende har gjort eller forsøgt at  

 gøre tjeneste på et luftfartøj efter at have nydt  

 spiritus som angivet i § 50, stk. 1.
 7. I § 150, stk. 1, nr. 3, ændres »stk. 1.« til: »stk. 1, eller«.
 8. I § 150, stk. 1, indsættes som nr.  

 4:
» Stk. 2. Frakendelse efter stk. 1, nr. 3, sker ubetinget.  

 Frakendelsen efter stk. 1, nr. 1 og 2, sker betinget, medmindre den  

 pågældende 1)	forsætligt har voldt skade på andres person eller ting,  

 forsætligt har fremkaldt nærliggende fare herfor eller i  

 øvrigt har udøvet tjenesten på særlig  

 hensynsløs måde.
2)	ved forskellige lejligheder har gjort sig skyldig i forhold, der  

 hver for sig er omfattet af stk. 1, nr. 1, 3)	tidligere er frakendt ret til at gøre tjeneste på et  

 luftfartøj betinget, og det nye forhold er begået i  

 prøvetiden eller 4)	tidligere er frakendt ret til at gøre tjeneste på et  

 luftfartøj ubetinget og det nye forhold er begået inden 5  

 år fra udløbet af frakendelsestiden.
 9. I § 150, stk. 2, 1. pkt., ændres »nr. 3,« til: »nr. 3 - 4,«.
§ 2 Stk. 1. Loven træder i kraft den 1. juli 1999.
 Stk. 2. Virksomheder, der på tidspunktet for  

 lovforslagets fremsættelse foretager flyvning omfattet af  

 luftfartslovens § 75, stk. 4, som affattet ved denne lovs § 1,  

 nr. 1, og som er registreret ejer af det luftfartøj, der benyttes, kan  

 uden tilladelse fortsætte hermed indtil 30. april 2000.
