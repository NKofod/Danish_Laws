Nr LSF 193 Forslag til Lov om ændring af lov om Danmarks Forskningsråd og offentlige  

 forskningsudvalg og ændring af lov om Forskningspolitisk Råd og forskningsråd  

 og om ophævelse af lov om forskningsråd Fremsat af forskningsministeren (Jytte Hilden) den 12. marts 1997 Vedtaget ved tredjebehandling den 20. maj 1997 Lov nr. 390 af 10/06/1997 § 1 I lov nr. 120 af 4. marts 1996 om Danmarks Forskningsråd og offentlige  

 forskningsudvalg og ændring af lov om Forskningspolitisk Råd og forskningsråd  

 foretages følgende ændringer:
 1. Titlen affattes således:
»Lov om forskningsrådgivning m.v.« 2. I § 1, stk. 1, indsættes efter »Danmarks  

 Forskningsråd«: », seks statslige forskningsråd og et tilhørende  

 Forskningsforum«.
 3. I § 1 indsættes efter stk. 2 som nyt stykke:
»Stk. 3. Forskningsministeren opretter seks statslige  

 forskningsråd og et tilhørende forskningsforum.
Der oprettes statslige  

 forskningsråd inden for områderne humaniora, jordbrugs- og  

 veterinærvidenskab, naturvidenskab, samfundsvidenskab, sundhedsvidenskab og  

 teknisk videnskab.« Stk. 3 bliver herefter stk. 4.
 4. I § 2, stk. 3, ændres »forskningsrådene« til:  

 »de statslige forskningsråd«.
 5. § 3, stk. 2, ophæves.
 Stk. 3 og 4 bliver herefter stk. 2 og 3.
 6. I § 3, stk. 4, der bliver stk. 3, ændres 2 steder  

 »7« til: »8«.
 7. Efter § 4 indsættes før overskriften før § 5:
»De statslige forskningsråd § 4 a.
De statslige forskningsråd rådgiver forskningsministeren.  

 Folketinget og de øvrige ministre kan blive rådgivet af de statslige  

 forskningsråd.
Rådgivningen sker efter anmodning eller på eget initiativ.
 Stk. 2. De statslige forskningsråds opgaver omfatter desuden  

 støtte til dansk forskning og faglig rådgivning i forskningsanliggender.
§ 4 b.
De statslige forskningsråds opgaver i forbindelse med at  

 støtte dansk forskning omfatter:
 1) En fondsfunktion, hvor rådene yder tilskud til dansk forskning og  

 uddannelse af forskere på grundlag af ansøgninger fra forskere.
 2) En strategifunktion, hvor rådene udarbejder strategiplaner, der kan  

 føre til forskningsrådsinitiativer eller til strategiske programmer, som kan  

 udarbejdes af relevante ministerier.
 3) En initiativfunktion, hvor rådene fastlægger særlige indsatsområder,  

 som de skønner væsentlige at fremme.
 4) En forvaltningsfunktion, hvor rådene kan administrere særlige  

 strategiske programmer inden for de rammer, der er opsat af Forskningsforum.
 Stk 2. De statslige forskningsråd har til opgave at styrke  

 forskningens kvalitet og relevans for samfundet, sammenhængen i dansk  

 forskning, formidlingen og udnyttelsen af forskningsresultater samt  

 forskningens infrastruktur.
 Stk. 3. De statslige forskningsråd kan inden for deres formål yde  

 tilskud til forsøgsvirksomhed inden for en ramme, der fastsættes på de årlige  

 finanslove.
 Stk. 4. Tilskuddene tildeles så vidt muligt i samarbejde med de  

 offentlige forskningsudvalg og de forskningsudførende institutioner.
Stk. 5. De statslige forskningsråd kan modtage tilskud fra anden  

 side end staten.
Ikke-statslige midler skal holdes adskilt fra statslige  

 midler.
§ 4 c.
De statslige forskningsråds opgaver vedrørende faglig  

 rådgivning omfatter:
 1) Tendenser, indsatsområder m.v. inden for dansk og international  

 forskning.
 2) Forskningens kvalitet og relevans for samfundet.
 3) Internationalt forskningssamarbejde og dansk forsknings deltagelse  

 heri.
 4) Sammenhængen mellem den offentlige og private forskningsindsats.
 5) Formidling af forskningsresultater og deres udnyttelse.
 6) Uddannelse af forskere.
 Stk. 2. De statslige forskningsråd skal særligt medvirke til at  

 øge internationaliseringen i dansk forskning.
§ 4 d.
De statslige forskningsråd rådgiver efter anmodning  

 Danmarks Forskningsråd om anliggender i relation til dette råds opgaver, jf.  

 § 2, stk. 1 og 2. Forskningsforum koordinerer denne rådgivning.
 Stk. 2. De statslige forskningsråd kan efter aftale bistå de  

 offentlige forskningsudvalg og offentlige institutioner med faglig  

 rådgivning, herunder ved udarbejdelse af strategiplaner og evalueringsplaner.
 Stk. 3. De statslige forskningsråd kan efter aftale rådgive  

 private institutioner i forskningsanliggender.
§ 4 e.
Forskningsforum skal påtage sig opgaver af fælles interesse  

 og betydning for de statslige forskningsråds tværgående og strategiske virke.  

 Forskningsforum kan give de enkelte statslige forskningsråd pålæg i alle  

 tværgående sager.
 Stk. 2. Opgaverne omfatter støtte til dansk forskning og faglig  

 rådgivning i forskningsanliggender.
 Stk. 3. Forskningsforum afgiver hvert år til forskningsministeren  

 en rapport på de statslige forskningsråds vegne om rådenes virke.  

 Forskningsforum fremlægger rapporten på et årligt seminar.
Stk. 4. Forskningsforum kan selv oprette eller opretter efter  

 anmodning fra forskningsministeren permanente eller tidsbegrænsede udvalg med  

 særlige opgaver.
Ministeren kan fastsætte regler for udvalg, der oprettes  

 efter anmodning fra denne.
§ 4 f.
Forskningsforums opgaver i forbindelse med at støtte dansk  

 forskning omfatter:
 1) Overordnet koordinering og udøvelse af en tværgående fondsfunktion.
 2) Koordinering af udarbejdelse af de statslige forskningsråds  

 strategiplaner.
 3) Fastsættelse af ensartede retningslinjer for behandling af ansøgninger.
 Stk. 2. Forskningsforum kan i begrænset omfang oprette tværfaglige  

 programkomiteer, herunder med tilskudskompetence, når forskningsprogrammer  

 omfatter mere end et af de statslige forskningsråds fagområder.
§ 4 g.
Forskningsforums opgaver i forbindelse med faglig  

 rådgivning omfatter samordning af faglig rådgivning i generelle  

 forskningsanliggender og spørgsmål, som vedrører flere forskningsråd.
§ 4 h.
Hvert af de statslige forskningsråd består af 15 medlemmer.
 Stk. 2. De statslige forskningsråds medlemmer skal være anerkendte  

 forskere.
 Stk. 3. Forskningsministeren beskikker medlemmerne i deres  

 personlige egenskab og således, at der i det enkelte råd opnås den bredest  

 mulige faglige dækning og en så høj faglig forskningskompetence som muligt.  

 Medlemmerne beskikkes efter reglerne i lov om ligestilling mellem mænd og  

 kvinder ved besættelse af visse bestyrelsesposter i den statslige  

 forvaltning.
Stk. 4. Medlemmerne beskikkes for en periode af 4 år og kan  

 genbeskikkes i 2 år.
Hvis et medlem afgår i en beskikkelsesperiode, kan det  

 medlem, der beskikkes i stedet, beskikkes for mindre end 4 år.
Stk. 5. Det enkelte statslige forskningsråd konstituerer sig selv  

 og vælger af sin midte en formand.
Hvert statsligt forskningsråd fastsætter  

 selv sin forretningsorden.
 Stk. 6. Det enkelte statslige forskningsråd kan inddrage eksterne  

 eksperter og kan for sit område nedsætte underudvalg og rådgivende  

 arbejdsgrupper.
§ 4 i.
Forskningsforum består af 13 medlemmer, der beskikkes af  

 forskningsministeren.
 Stk. 2. Hvert statsligt forskningsråd indstiller af sin midte et  

 medlem til Forskningsforum.
Stk. 3. Forskningsministeren beskikker formanden og de 6 øvrige  

 medlemmer i deres personlige egenskab.
Hver for sig skal de både have eller  

 tidligere have haft en karriere som anerkendte forskere og have indsigt i og  

 erfaring med varetagelse af strategiske forskningsopgaver i dansk eller  

 international sammenhæng.
Stk. 4. Formanden og de 6 øvrige medlemmer beskikkes for en  

 periode af 4 år og kan genbeskikkes i 2 år.
Hvis et medlem afgår i en  

 beskikkelsesperiode, kan det medlem, der beskikkes i stedet, beskikkes for  

 mindre end 4 år.
 Stk. 5. Medlemmerne beskikkes efter reglerne i lov om ligestilling  

 af mænd og kvinder ved besættelse af visse bestyrelsesposter i den statslige  

 forvaltning.
 Stk. 6. Forskningsforum fastsætter selv sin forretningsorden.
§ 4 j.
Staten afholder udgifterne til sekretariatsbetjeningen af  

 de statslige forskningsråd og Forskningsforum.
§ 4 k.
De statslige forskningsråd og Forskningsforum kan kræve  

 tilskud tilbagebetalt, hvis tilskudsforudsætningerne ikke overholdes.
§ 4 l.
Forskningsministeren kan fastsætte regler for:
 1) De statslige forskningsråds og Forskningsforums virksomhed og  

 regnskabsaflæggelse.
2) De statslige forskningsråds og Forskningsforums sagsbehandling i  

 forbindelse med deres fondsfunktion.
Ministeren kan herunder bestemme, at der  

 i et nærmere angivet omfang skal anvendes eksterne eksperter ved bedømmelsen  

 af ansøgninger.
 3) Indkaldelse af ansøgninger og kravene hertil.
 4) Generelle tilskudsforudsætninger i forbindelse med fondsfunktionen.
 5) De statslige forskningsråds og Forskningsforums ansættelse af og  

 stipendier til forskere og personer under forskeruddannelse.
 Stk. 2. Regler fastsat i medfør af stk. 1 gælder også for udvalg  

 nedsat af de statslige forskningsråd og Forskningsforum.
 Stk. 3. Det enkelte statslige forskningsråd og Forskningsforum kan  

 offentliggøre vejledende retningslinjer for deres bevillingspraksis.
§ 4 m.
Efter regler fastsat af forskningsministeren kan klager  

 over retlige spørgsmål i forbindelse med afgørelser truffet af de statslige  

 forskningsråd, Forskningsforum eller udvalg nedsat heraf indbringes for  

 ministeren.« 8. I § 10, stk. 3, ændres »forskningsrådene« til:  

 »de statslige forskningsråd«.
 9. § 14 affattes således:
»§ 14. Forskningsministeren fremsætter forslag til revision  

 af loven i folketingsåret 2001-02.« § 2 Stk. 1. Loven træder i kraft den 1. august 1997.
 Stk. 2. Samtidig ophæves lov nr. 346 af 24. maj 1989 om  

 forskningsråd som ændret ved § 15, stk. 2, i lov nr. 120 af 4. marts 1996.
 Stk. 3. Hvert statsligt forskningsråd overtager det tilsvarende  

 forskningsråds rettigheder og pligter.
Stk. 4. Medlemmerne af de hidtidige forskningsråd kan fortsætte  

 som medlemmer af det tilsvarende statslige forskningsråd indtil udløbet af  

 deres nuværende beskikkelsesperiode.
Hvis medlemmet kun har haft en  

 beskikkelsesperiode, kan medlemmet beskikkes for en ny periode af 2 år.
 Stk. 5. Forskningsministeren kan i forbindelse med lovens  

 gennemførelse fravige bestemmelserne om beskikkelsesperiodens længde for  

 medlemmerne af Forskningsforum.
Oprindeligt fremsat forslag § 1 I lov nr. 120 af 4. marts 1996 om Danmarks Forskningsråd og offentlige forskningsudvalg og ændring af lov om Forskningspolitisk Råd og forskningsråd foretages følgende ændringer:
 1. Titlen affattes således:
 »Lov om forskningsrådgivning m.v.« 2. I § 1,  

 stk. 1, indsættes efter »Danmarks Forskningsråd«: », seks  

 statslige forskningsråd og et tilhørende Forskningsforum«.
 3. I § 1 , indsættes efter stk. 2 som nyt stykke:
»Stk. 3. Forskningsministeren opretter seks statslige  

 forskningsråd og et tilhørende Forskningsforum.
Der oprettes statslige  

 forskningsråd inden for områderne humaniora, jordbrugs- og  

 veterinærvidenskab, naturvidenskab, samfundsvidenskab, sundhedsvidenskab og  

 teknisk videnskab .« Stk. 3 bliver herefter stk. 4.
 4. I § 2, stk. 3, ændres »forskningsrådene« til:  

 »de statslige forskningsråd«.
 5. § 3, stk. 2, ophæves.
 Stk. 3 og 4 bliver herefter stk. 2 og 3.
 6. I § 3, stk. 4, der bliver stk. 3, ændres 2 steder  

 »7« til: »8«.
 7. Efter § 4 indsættes før overskriften før § 5:
»De statslige forskningsråd § 4 a.
De statslige  

 forskningsråd rådgiver forskningsministeren.
Rådgivningen sker efter  

 anmodning eller på eget initiativ.
Folketinget og de øvrige ministre kan  

 indhente rådgivning fra de statslige forskningsråd.
 Stk. 2. De statslige forskningsråds opgaver omfatter desuden  

 støtte til dansk forskning og faglig rådgivning i forskningsanliggender.
§ 4 b.
De statslige forskningsråds opgaver i forbindelse med at  

 støtte dansk forskning omfatter:
 1) En fondsfunktion, hvor rådene yder tilskud til dansk forskning og  

 uddannelse af forskere på grundlag af ansøgninger fra forskere.
 2) En strategifunktion, hvor rådene udarbejder strategiplaner, der kan  

 føre til forskningsrådsinitiativer eller til strategiske programmer, som kan  

 udarbejdes af relevante ministerier.
 3) En initiativfunktion, hvor rådene fastlægger særlige indsatsområder,  

 som de skønner væsentlige at fremme.
 4) En forvaltningsfunktion, hvor rådene kan administrere særlige  

 strategiske programmer inden for de rammer, der er opsat af Forskningsforum.
 Stk 2. De statslige forskningsråd har til opgave at styrke  

 forskningens kvalitet og relevans for samfundet, sammenhængen i dansk  

 forskning, formidlingen og udnyttelsen af forskningsresultater samt  

 forskningens infrastruktur.
 Stk. 3. De statslige forskningsråd kan inden for deres formål yde  

 tilskud til forsøgsvirksomhed inden for en ramme, der fastsættes på de årlige  

 finanslove.
 Stk. 4. Tilskuddene tildeles så vidt muligt i samarbejde med de  

 offentlige forskningsudvalg og de forskningsudførende institutioner.
Stk. 5. De statslige forskningsråd kan modtage tilskud fra anden  

 side end staten.
Ikke-statslige midler skal holdes adskilt fra statslige  

 midler.
§ 4 c.
De statslige forskningsråds opgaver vedrørende faglig  

 rådgivning omfatter:
 1) Tendenser, indsatsområder m.v. inden for dansk og international  

 forskning.
 2) Forskningens kvalitet og relevans for samfundet.
 3) Internationalt forskningssamarbejde og dansk forsknings deltagelse  

 heri.
 4) Sammenhængen mellem den offentlige og private forskningsindsats.
 5) Formidling af forskningsresultater og deres udnyttelse.
 6) Uddannelse af forskere.
 Stk. 2. De statslige forskningsråd skal særligt medvirke til at  

 øge internationaliseringen i dansk forskning.
§ 4 d.
De statslige forskningsråd rådgiver efter anmodning  

 Danmarks Forskningsråd om anliggender i relation til dette råds opgaver, jf.  

 § 2, stk. 1 og 2. Forskningsforum koordinerer denne rådgivning.
 Stk. 2. De statslige forskningsråd kan efter aftale bistå de  

 offentlige forskningsudvalg og offentlige institutioner med faglig  

 rådgivning, herunder ved udarbejdelse af strategiplaner og evalueringsplaner.
 Stk. 3. De statslige forskningsråd kan efter aftale rådgive  

 private institutioner i forskningsanliggender.
§ 4 e.
Forskningsforum skal påtage sig opgaver af fælles interesse  

 og betydning for de statslige forskningsråds tværgående og strategiske virke.  

 Forskningsforum kan give de enkelte statslige forskningsråd pålæg i alle  

 tværgående sager.
 Stk. 2. Opgaverne omfatter støtte til dansk forskning og faglig  

 rådgivning i forskningsanliggender.
 Stk. 3. Forskningsforum afgiver hvert år til forskningsministeren  

 en rapport på de statslige forskningsråds vegne om rådenes virke.  

 Forskningsforum fremlægger rapporten på et årligt seminar.
Stk. 4. Forskningsforum kan selv oprette eller opretter efter  

 anmodning fra forskningsministeren permanente eller tidsbegrænsede udvalg med  

 særlige opgaver.
Ministeren kan fastsætte regler for udvalg, der oprettes  

 efter anmodning fra denne.
§ 4 f.
Forskningsforums opgaver i forbindelse med at støtte dansk  

 forskning omfatter:
 1) Overordnet koordinering og udøvelse af en tværgående fondsfunktion.
 2) Koordinering af udarbejdelse af de statslige forskningsråds  

 strategiplaner.
 3) Fastsættelse af ensartede retningslinier for behandling af ansøgninger.
 Stk. 2. Forskningsforum kan i begrænset omfang oprette tværfaglige  

 programkomiteer, herunder med tilskudskompetence, når forskningsprogrammer  

 omfatter mere end et af de statslige forskningsråds fagområder.
§ 4 g.
Forskningsforums opgaver i forbindelse med faglig  

 rådgivning omfatter samordning af faglig rådgivning i generelle  

 forskningsanliggender og spørgsmål, som vedrører flere forskningsråd.
§ 4 h.
Hvert af de statslige forskningsråd består af 15 medlemmer.
 Stk. 2. De statslige forskningsråds medlemmer skal være anerkendte  

 forskere.
 Stk. 3. Forskningsministeren beskikker medlemmerne i deres  

 personlige egenskab og således, at der i det enkelte råd opnås den bredest  

 mulige faglige dækning og en så høj faglig forskningskompetence som muligt.  

 Medlemmerne beskikkes efter reglerne i lov om ligestilling mellem mænd og  

 kvinder ved besættelse af visse bestyrelsesposter i den statslige  

 forvaltning.
Stk. 4. Medlemmerne beskikkes for en periode af 4 år og kan  

 genbeskikkes i 2 år.
Hvis et medlem afgår i en beskikkelsesperiode, kan det  

 medlem, der beskikkes i stedet, beskikkes for mindre end 4 år.
Stk. 5. Det enkelte statslige forskningsråd konstituerer sig selv  

 og vælger af sin midte en formand.
Hvert statsligt forskningsråd fastsætter  

 selv sin forretningsorden.
 Stk. 6. Det enkelte statslige forskningsråd kan inddrage eksterne  

 eksperter og kan for sit område nedsætte underudvalg og rådgivende  

 arbejdsgrupper.
§ 4 i.
Forskningsforum består af 9 medlemmer, der beskikkes af  

 forskningsministeren.
 Stk. 2. Hvert statsligt forskningsråd indstiller af sin midte et  

 medlem til Forskningsforum.
Stk. 3. Forskningsministeren beskikker formanden og 2 øvrige  

 medlemmer i deres personlige egenskab.
Hver for sig skal de have indsigt i og  

 erfaring med varetagelse af strategiske forskningsopgaver i dansk eller  

 international sammenhæng.
Stk 4. Formanden og de 2 øvrige medlemmer beskikkes for en periode  

 af 4 år og kan genbeskikkes i 2 år.
Hvis et medlem afgår i en  

 beskikkelsesperiode, kan det medlem, der beskikkes i stedet, beskikkes for  

 mindre end 4 år.
 Stk. 5. Medlemmerne beskikkes efter reglerne i lov om ligestilling  

 af mænd og kvinder ved besættelse af visse bestyrelsesposter i den statslige  

 forvaltning.
 Stk. 6. Forskningsforum fastsætter selv sin forretningsorden.
§ 4 j.
Staten afholder udgifterne til sekretariatsbetjeningen af  

 de statslige forskningsråd og Forskningsforum.
§ 4 k.
De statslige forskningsråd og Forskningsforum kan kræve  

 tilskud tilbagebetalt, hvis tilskudsforudsætningerne ikke overholdes.
§ 4 l.
Forskningsministeren kan fastsætte regler for:
 1) De statslige forskningsråds og Forskningsforums virksomhed og  

 regnskabsaflæggelse.
2) De statslige forskningsråds og Forskningsforums sagsbehandling i  

 forbindelse med deres fondsfunktion.
Ministeren kan herunder bestemme, at der  

 i et nærmere angivet omfang skal anvendes eksterne eksperter ved bedømmelsen  

 af ansøgninger.
 3) Indkaldelse af ansøgninger og kravene hertil.
 4) Generelle tilskudsforudsætninger i forbindelse med fondsfunktionen.
 5) De statslige forskningsråds og Forskningsforums ansættelse af og  

 stipendier til forskere og personer under forskeruddannelse.
 Stk. 2. Regler fastsat i medfør af stk. 1 gælder også for udvalg  

 nedsat af de statslige forskningsråd og Forskningsforum.
 Stk. 3. Det enkelte statslige forskningsråd og Forskningsforum kan  

 offentliggøre vejledende retningslinier for deres bevillingspraksis.
§ 4 m.
Efter regler fastsat af forskningsministeren kan klager  

 over retlige spørgsmål i forbindelse med afgørelser truffet af de statslige  

 forskningsråd, Forskningsforum eller udvalg nedsat heraf indbringes for  

 ministeren.« 8. I § 10, stk. 3, ændres »forskningsrådene« til:  

 »de statslige forskningsråd«.
 9. § 14 affattes således:
»§ 14. Forskningsministeren fremsætter forslag til revision  

 af loven i Folketingsåret 2001/2002.« § 2 Stk. 1. Loven træder i kraft den 1. august 1997.
 Stk. 2. Samtidig ophæves lov nr. 346 af 24. maj 1989 om  

 forskningsråd, som ændret ved § 15, stk. 2, i lov nr. 120 af 4. marts 1996.
 Stk. 3. Hvert statsligt forskningsråd overtager det tilsvarende  

 forskningsråds rettigheder og pligter.
Stk. 4. Medlemmerne af de hidtidige forskningsråd kan fortsætte  

 som medlemmer af det tilsvarende statslige forskningsråd indtil udløbet af  

 deres nuværende beskikkelsesperiode.
Hvis medlemmet kun har haft en  

 beskikkelsesperiode, kan medlemmet beskikkes for en ny periode af 2 år.
 Stk. 5. Forskningsministeren kan i forbindelse med lovens  

 gennemførelse fravige bestemmelserne om beskikkelsesperiodens længde for  

 medlemmerne af Forskningsforum.
Bemærkninger til lovforslaget Almindelige bemærkninger A.
Baggrunden for lovforslaget Ved OECDs evaluering af det danske forsknings-, innovations- og  

 teknologisystem og den efterfølgende høring i 1994, blev det påpeget, at det  

 danske rådgivningssystem var usammenhængende og uoverskueligt.
Især blev det  

 påpeget, at forskningsministeren, regering og Folketing ikke fik  

 sammenhængende råd om udviklingen i dansk og international forskning.
OECD  

 anbefalede på denne baggrund, at der skabes en klarere arbejdsdeling i  

 forskningsrådgivningssystemet, herunder at betingelserne for den faglige  

 rådgivning og det tværministerielle samarbejde forbedres.
Ved lov nr. 120 af 4. marts 1996 gennemførte Folketinget en ny lov om  

 forskningsrådgivningssystemet.
Forskningsministerens lovforslag af 29.  

 november 1995 havde til sigte at etablere en entydig og sammenhængende  

 forskningsrådgivning med henblik på at styrke dansk forsknings internationale  

 kvalitetsniveau samt at skabe de bedst mulige betingelser for, at forskningen  

 gavner det danske samfund og dermed medvirker til at løse nogle af de  

 problemer, der berører borgerne i deres hverdag, som f.eks. brug af ny  

 teknologi, fødevarernes kvalitet, vores sundhed og miljøets tilstand.
Lovforslaget blev alene vedtaget for så vidt angår Danmarks Forskningsråd  

 og de offentlige forskningsudvalg, mens den del af forslaget, der handlede om  

 en ny struktur for forskningsrådene, i første omgang blev udsat.
Danmarks  

 Forskningsråd fik i stedet i loven til opgave inden den 1. oktober 1996 at  

 give en indstilling til forskningsministeren om forskningsrådenes fremtidige  

 organisering og struktur.
Dette lovforslag tager udgangspunkt i Danmarks  

 Forskningsråds indstilling af 30. september 1996 og den efterfølgende høring.
De videnskabelige nybrud sker i stigende omfang ved at kombinere tilgang,  

 metode og teori fra forskellige fagområder og ved at anlægge  

 helhedsbetragtninger og forfølge strategiske mål.
De faglige discipliner er  

 fortsat grundstammen i forskningsrådenes virke, men forskningens mere og mere  

 tværfaglige karakter nødvendiggør oprettelsen af et nyt Forskningsforum, der  

 kan sikre den tværfaglige koordination, samt at forskningsrådene i højere  

 grad fremtræder som en organisatorisk og administrativ helhed over for  

 omverdenen.
B.
De gældende regler De gældende regler for de seks nuværende forskningsråd er fastsat i lov  

 nr. 346 af 24. maj 1989. Ifølge loven oprettes de seks forskningsråd inden  

 for følgende områder: Naturvidenskab, jordbrugs- og veterinærvidenskab,  

 teknisk videnskab, samfundsvidenskab, humaniora og sundhedsvidenskab.
 De seks forskningsråds opgave er at rådgive regering og Folketing om  

 væsentlige forskningsspørgsmål og at bistå Forskningspolitisk Råd med faglig  

 rådgivning af betydning for den overordnede forskningspolitik.  

 Forskningsrådene fik endvidere til opgave at rådgive offentlige myndigheder  

 og institutioner, herunder navnlig om den offentlige støtte til forskningen,  

 udnyttelse af forskningsresultater og uddannelse af forskere.
 Forskningsrådene har en fondsfunktion og skal ifølge loven støtte dansk  

 forskning i henhold til ansøgning samt fremme forskningsopgaver, som er af  

 væsentlig betydning for forskningen og samfundet i øvrigt.
C.
Lovforslaget Forskningen spiller en central rolle for velfærdssamfundets udvikling med  

 dertil knyttede mål i form af teknologisk fornyelse, øget beskæftigelse,  

 bedre livskvalitet, miljø og sundhed samt kulturel udvikling og personlige  

 udfoldelsesmuligheder.
Den samlede danske forskningsindsats er steget markant  

 i de seneste år.
De store offentlige investeringer og den øgede politiske  

 opmærksomhed på forskning har stillet en række nye krav til organiseringen af  

 den offentlige forskningsindsats.
De statslige forskningsråds fondsfunktion udgør på linje med  

 basisbevillingerne til universiteterne og andre forskningsudførende  

 institutioner en central streng i finansieringen af dansk forskning.
Det er  

 et forskningspolitisk mål at skabe en bedre sammenhæng mellem basismidler og  

 de eksterne midler, herunder forskningsrådenes.
Derfor skal forskningsrådenes  

 fondsfunktion i højere grad fremover udmøntes på basis af et samarbejde med  

 de forskningsudførende institutioner.
De seks statslige forskningsråd indtager en central rolle i forbindelse  

 med rådgivning af regering og Folketing samt med henblik på udmøntningen af  

 en betydelig del af den offentlige danske forskningsindsats.
De seks  

 forskningsråd har på fornem vis medvirket til, at dansk forskning på  

 adskillige fagområder er i den internationale elite og har ydet en stor  

 indsats for at sikre kvalitet og relevans på en lang række enkeltstående  

 fagområder.
Der er inden for de seneste år sket en vis omlægning af  

 forskningsrådenes funktion, således at den i dag i større omfang bygger på  

 forskningsindsatser inden for strategisk prioriterede områder.
Det er regeringens ønske, at denne udvikling fortsat bør styrkes.  

 Forskningsindsatser inden for strategiske forskningsprogrammer sker i  

 samarbejde med de berørte parter, herunder de offentlige forskningsudvalg.  

 Målsætningen er at skabe et dynamisk og attraktivt forskningsrådssystem, der  

 er i stand til at indgå i et samarbejde om strategiske forskningsprogrammer.  

 Der skal dog fortsat være en rimelig balance mellem frie og strategiske  

 midler og dermed god plads til at støtte enkeltstående fremragende projekter,  

 der falder uden for de strategisk prioriterede forskningsområder De seks forskningsråd fortsætter i deres nuværende skikkelse, men som  

 noget nyt oprettes et Forskningsforum, der har det overordnede ansvar for at  

 koordinere den tværrådslige fondsfunktion samt for at samordne rådgivningen  

 om tværfaglige anliggender og spørgsmål, som vedrører flere forskningsråd.  

 Det nye Forskningsforum får øget kompetence og en anden sammensætning end  

 Forskningsrådenes Formandskollegium, som det afløser.
Forskningsforum skal  

 først og fremmest styrke rådenes muligheder for at indgå i et konstruktivt  

 samspil om udformning af større strategiske forskningsprogrammer inden for  

 f.eks. informationsteknologi, miljø eller trafikforskning.
Det er hensigten at skabe et mere dynamisk forskningsrådssystem, selvom de  

 seks statslige forskningsråd opretholdes i deres nuværende skikkelse.
Det  

 påhviler Forskningsforum at placere nye forskningsområder inden for et af de  

 seks statslige forskningsråd og at tilgodese forskningens stigende  

 tværfaglige indhold og øgede behov for samarbejde mellem forskergrupper på  

 tværs af faggrænser.
Forskningsforum får bemyndigelse til at fastlægge de  

 nødvendige grænsedragninger mellem de statslige forskningsråd og har dermed  

 myndighed til at afgøre, i hvilke forskningsråd en given sag eller ansøgning  

 skal behandles.
De statslige forskningsråd har samtidig et eget ansvar for i  

 samarbejde med Forskningsforum, at det tværrådslige samarbejde bliver  

 effektivt og smidigt.
 Forskningsforum skal fastlægge de overordnede linier for de statslige  

 forskningsråds tværfaglige rådgivning og fondsfunktion og sørge for, at  

 opgaverne koordineres på tværs af råds-, fag- og institutionsgrænser.  

 Forskningsforum har til opgave at samordne de statslige forskningsråds  

 tværfaglige aktiviteter, og i denne sammenhæng sikre, at de statslige  

 forskningsråd optræder som en organisatorisk og administrativ helhed.  

 Forskningsforum skal herunder kunne påtage sig ansvaret for fælles områder,  

 som f.eks. statistik, information og forskningsetik.
Forskningsforum skal ikke varetage fondsfunktion.
Og det skal heller ikke  

 være muligt at efterprøve de statslige forskningsråds faglige vurderinger for  

 Forskningsforum.
Forskningsforum kan oprette tidsbegrænsede programkomiteer  

 og tildele disse bevillingskompetence.
Komiteerne skal løse en konkret opgave  

 i overensstemmelse med et mandat, fastsat af Forskningsforum.
Det normale  

 skal fortsat være, at bevillingskompetencen beror hos de statslige  

 forskningsråd.
Derfor skal det kun være muligt at oprette et begrænset antal  

 programkomiteer og alene på områder, der omfatter mere end et af de statslige  

 forskningsråds fagområder.
Sammenhængen mellem de statslige forskningsråd og programkomiteerne sikres  

 ved, at de statslige forskningsråd er repræsenteret i og har pligt til at  

 indstille medlemmer til disse.
Flertallet af medlemmer skal komme fra eller  

 være indstillet af de statslige forskningsråd.
Programkomiteerne skal  

 sammensættes af personer med samme kvalifikationer, som kræves for medlemmer  

 af forskningsrådene.
Forskningsforum består af i alt 9 medlemmer, hvoraf de 3 udpeges uden for  

 kredsen af forskningsrådsmedlemmer.
Det er hensigten på samme tid at udvikle  

 det indre tværrådslige samarbejde og at styrke den løbende dialog til den  

 øvrige danske forskningsverden.
Medlemmerne fra de statslige forskningsråd  

 skal forbinde Forskningsforum og de statslige forskningsråd i det daglige  

 arbejde og derved medvirke til, at de statslige forskningsråd fremtræder som  

 en helhed.
 Forskningsministeren beskikker formanden og de øvrige 2 medlemmer i deres  

 personlige egenskab efter en bred offentlig indkaldelse af forslag.
Der lægges op til en videreudvikling af de statslige forskningsråds  

 forvaltningspraksis ved, at de statslige forskningsråd i højere grad skal  

 anvende eksterne eksperter og dermed inddrage udenlandske forskere i  

 fondsarbejdet.
Dette gælder både, hvor et forskningsrådsmedlem selv er  

 ansøger eller på anden måde direkte involveret, men også som led i den  

 almindelige behandling af ansøgninger.
Eksterne eksperter bør i den  

 forbindelse anvendes i forbindelse med alle større bevillinger.
I forlængelse  

 heraf ønskes det, at de statslige forskningsråd etablerer en forbedret  

 begrundelsespraksis, der i højere grad er rettet mod den enkelte ansøgning.
Desuden indeholder lovforslaget en præcisering af reglerne for rådenes  

 sagbehandling, jvf.
Folketingets Forskningsudvalgs betænkning afgivet den 8.  

 februar 1996.
Det er regeringens ønske at kunne udnytte den høje faglige kompetence, der  

 er til stede i de statslige forskningsråd.
Derfor gives der  

 forskningsministeren mulighed for at pålægge Forskningforum ansvaret for at  

 etablere permanente eller tidsbegrænsede udvalg til at varetage tværgående  

 opgaver på f.eks. etik- og redelighedsområdet.
Derudover kan Forskningsforum  

 i begrænset omfang på eget initiativ nedsætte tidsbegrænsede udvalg på  

 udvalgte fælles områder.
Lovforslaget fastholder de statslige forskningsråd som et led i den  

 tredelte danske forskningsrådgivningsstruktur.
De statslige forskningsråd er  

 forpligtet til at levere rådgivning til Danmarks Forskningsråd, og  

 Forskningsforum pålægges ansvaret for at samordne denne rådgivning.
De statslige forskningsråds samarbejde med ministerier, de offentlige  

 forskningsudvalg og de forskningsudførende institutioner skal udbygges med  

 henblik på at udvælge og støtte udpegede strategiske forskningsområder med  

 store udnyttelsesmuligheder.
Der lægges vægt på at fremme en kontinuerlig  

 dialog mellem de statslige forskningsråd og de offentlige forskningsudvalg om  

 både den tværgående faglige rådgivning og udmøntningen af større strategiske  

 forskningsindsatser.
D.
Lovens administrative og økonomiske konsekvenser Forskningsrådssekretariatets struktur og organisation er i lyset af  

 lovforslagets sigte utidssvarende.
Der vil derfor i forbindelse med  

 lovforslagets fremsættelse blive igangsat en ekstern organisationsanalyse.  

 Sigtet hermed er at undersøge muligheden for en styrkelse og effektivisering  

 af rådssystemets sekretariat med efterfølgende indgåelse af en  

 resultatkontrakt mellem Forskningsministeriet og rådssekretariatet.
Det er  

 derfor ikke på nuværende tidspunkt muligt at fastlægge, om der er tale om  

 forøgede eller formindskede udgifter ved en eventuel omlægning af  

 sekretariatsfunktionen.
E.
Andre konsekvenser Loven forventes ikke at få direkte erhvervsøkonomiske eller miljømæssige  

 konsekvenser.
Regeringen forventer dog, at etableringen af et mere effektivt  

 og sammenhængende rådgivningssystem på længere sigt både vil fremme  

 erhvervslivets konkurrenceevne og en bæredygtig udvikling.
Lovforslaget  

 indeholder ikke EU-retlige aspekter.
Bemærkninger til de enkelte bestemmelser Til § 1 Til nr. 1 Ved lov nr. 120 af 4. marts 1996 gennemførte Folketinget en ny lov om  

 forskningsrådgivning.
Forskningsministerens lovforslag af 29. november 1995  

 blev alene vedtaget for så vidt angår Danmarks Forskningsråd og de offentlige  

 forskningsudvalg, mens den del af forslaget, der handlede om en ny struktur  

 for forskningsrådene, blev udsat.
Danmarks Forskningsråd fik i loven til  

 opgave inden den 1. oktober 1996 at give en indstilling til  

 forskningsministeren om forskningsrådenes fremtidige organisering og  

 struktur.
Den foreslåede ændring har til formål at integrere de statslige  

 forskningsråd i det samlede tredelte forskningsrådgivningssystem.
Til nr. 3 De seks statslige forskningsråd fortsætter, men som en nyskabelse oprettes  

 et Forskningsforum som det koordinerende organ for de statslige  

 forskningsråd.
Forskningsforum skal sikre den faglige koordination mellem de  

 statslige forskningsråd, samt at de statslige forskningsråd fremtræder som en  

 organisatorisk helhed.
Det påhviler Forskningsforum at drage omsorg for, at  

 alle forskningsområder til enhver tid er dækket af de statslige  

 forskningsråd.
Til nr. 5 og 6 Forslaget er en konsekvens af oprettelsen af Forskningsforum, hvorved det  

 nuværende formandskollegium for forskningsrådene nedlægges.
Til nr. 7 De statslige forskningsråd Til § 4 a Lovforslaget placerer forskningsministeren som den  

 minister, hvortil de statslige forskningsråd normalt retter deres rådgivning.  

 Men samtidig foreslås det, at de statslige forskningsråd fortsat tillige skal  

 betragtes som Folketingets og hele regeringens rådgivere.
De statslige  

 forskningsråd repræsenterer i kraft af deres faglige sammensætning et så  

 unikt rådgivningsystem i national sammenhæng, at Folketinget og enhver  

 minister skal kunne gøre direkte brug af de statslige forskningsråds faglige  

 kapacitet.
Forslaget har til hensigt at sikre de statslige forskningsråds  

 selvstændige og uafhængige status ved at fremhæve, at de statslige  

 forskningsråd har mulighed for på eget initiativ at kunne rådgive.
Til stk. 2 Det præciseres, at de statslige forskningsråds to hovedopgaver er udøvelse  

 af fondsfunktion og faglig rådgivning.
I forslaget fremhæves fondsfunktionen  

 som den primære funktion.
Til § 4 b De statslige forskningsråd viderefører forskningsrådenes  

 fondsfunktion og skal indgå i en aktiv rolle ved udmøntning og forvaltning af  

 strategiske forskningsindsatser og -programmer.
Det understreges samtidig, at  

 en meget vigtig del af forskningsrådenes støtte til dansk forskning skal  

 basere sig på en fondsfunktion, hvorfra der kan søges midler uden hensyn til  

 udpegede strategiske områder.
Udviklingen i retning af forskningsindsatser af  

 længere varighed ønskes fortsat.
Hovedopgaven skal være at yde støtte til  

 allerede etablerede forskningsmiljøer og -institutioner, men som led i  

 initiativfunktionen kan der initieres nye forskningsmiljøer og -områder.
De  

 statslige forskningsråd skal i vid udstrækning uddele midler i konkurrence og  

 på baggrund af ansøgninger.
Støtten kan som hidtil gives i form af stipendier  

 til eller som ansættelse af forskere og personer under forskeruddannelse.
De statslige forskningsråd skal som hidtil udarbejde og fremlægge  

 strategiplaner, der lægger op til forskningsråds initiativer og pege på  

 forslag til strategiske programmer.
Udformningen af tværgående og  

 tværinstitutionelle programmer sker i et samarbejde med relevante  

 ministerier, offentlige forskningsudvalg m.v.
Det skal være muligt at henlægge forvaltningen af sådanne programmer til  

 de statslige forskningsråd.
Forvaltningen skal ske i et samarbejde med  

 berørte ministerier og offentlige forskningsudvalg.
De statslige forskningsråd kan som hidtil opstille rammer for tildeling af  

 bevillinger inden for de forskellige støttekategorier, vejledende  

 retningslinier for tildeling og tildelingskriterier.
Der er derfor ikke tale  

 om, at der i alle tilfælde skal udøves et konkret skøn.
Disse retningslinier  

 kan offentliggøres, jf. § 4 l, stk. 3.
Det geografiske tildelingskriterium er, at den pågældende aktivitet skal  

 gavne det danske forskningsmiljø i bred forstand, herunder forskningen i  

 Grønland og Færøerne.
Der stilles derfor ikke krav til ansøgerens  

 statsborgerskab, forskningsinstitutionens hjemsted eller, hvor  

 forskningsaktiviteten udføres.
Til stk. 2 De statslige forskningsråd spiller en væsentlig rolle i forhold til ønsket  

 om at sikre kvalitet og relevans i forskningsindsatsen.
De statslige  

 forskningsråd bør samtidig medvirke til at opbygge en hensigtsmæssig  

 infrastruktur i forskningen, herunder bidrage til finansiering af kostbart  

 udstyr i tilfælde, hvor forskningsinstitutionerne ikke er i stand til at  

 afholde denne investering alene.
Forslaget indebærer derfor som noget nyt, at  

 forskningsrådene kan give anlægsbevillinger.
Tildelingen af sådanne vil kræve  

 fornøden finanslovsmæssig hjemmel.
Det påhviler tillige de statslige  

 forskningsråd i højere grad at bidrage til, at forskningsresultater formidles  

 med henblik på videre anvendelse i det danske samfund.
Det understreges, at  

 de statslige forskningsråd har et ansvar for at sikre sammenhæng og øge  

 samarbejdet mellem den offentlige og den private forskningsindsats, og at  

 disse aspekter afspejles i bevillingspolitikken.
Til stk. 3 Denne nyskabelse gør det muligt at kunne inddrage de statslige  

 forskningsråd i gennemførelsen af aktiviteter, der ikke har et decideret  

 forskningsformål, eller som ikke falder inden for en klassisk definition af  

 forskning, men som har til formål generelt at fremme interessen for og  

 formidling af forskning og videnskab, fx støtte til videnskabsuger eller  

 CD-rom forskningsleksika.
Omfanget fastsættes på de årlige finanslove.
Til stk. 4 Det er hensigten, at de statslige forskningsråds samarbejde med de  

 offentlige forskningsudvalg omkring støtte til større strategiske  

 forskningsindsatser skal udbygges, herunder samarbejdet om at behandle  

 ansøgninger og fordele bevillinger.
 De statslige forskningsråd skal i højere grad uddele deres midler i et  

 samarbejde med de forskningsudførende institutioner også med henblik på  

 overvejelser om sammenhængen mellem forskningsrådenes bevillinger og  

 institutionernes langsigtede planlægning.
Til stk. 5 De statslige forskningsråd foreslås tillagt mulighed for at modtage midler  

 fra private.
Sådanne midler må kunne disponeres frit i overensstemmelse med  

 giverens forudsætninger, og derfor bør de ikke være underlagt bindingerne for  

 statslige midler.
Til § 4 c De statslige forskningsråd spiller gennem deres  

 rådgivning af forskningsministeren og den øvrige regering og Folketinget en  

 væsentlig rolle for opfyldelsen af det overordnede ønske om at sikre kvalitet  

 og relevans i den offentlige forskningsindsats og derigennem de bedst mulige  

 betingelser for, at forskningen beriger det danske samfund.
Det fremhæves, at  

 de statslige forskningsråd har et ansvar for på baggrund af deres faglige  

 kompetence at medvirke til påpegning af tendenser og indsatsområder m.v.
 For så vidt angår ph.d-uddannelse, som de højere uddannelsesinstitutioner  

 under Undervisningsministeriet har ansvar for, rettes rådgivningen herom til  

 undervisningsministeren.
Forskningsministeren har ansvaret for at koordinere Danmarks deltagelse i  

 det internationale forskningssamarbejde og har som led heri behov for faglig  

 rådgivning om Danmarks rolle og deltagelse i dette.
Formålet er at sikre, at  

 de statslige forskningsråds faglige rådgivning inddrages på et tidligt  

 tidspunkt i forbindelse med beslutninger om igangsætning af større  

 forskningsinitiativer og Danmarks deltagelse i større internationale  

 forskningsaktiviteter.
Den offentlige forskningsindsats skal ikke betragtes og behandles  

 isoleret.
Det er et vigtigt politisk mål at skabe større sammenhæng mellem  

 den offentlige og den private forskningsindsats og at sikre, at formidlingen  

 og udnyttelsen af forskningsresultater øges også i erhvervslivet.
Derfor  

 fremhæver loven, at mulighederne for at skabe sammenhæng mellem den  

 offentlige og den private forskningsindsats er et centralt aspekt for det  

 danske samfund, og at det skal genspejles i de statslige forskningsråds  

 faglige rådgivning.
Det fremhæves, at de statslige forskningsråd på eget initiativ skal følge  

 udviklingen for at kunne yde forskningsministeren kompetent rådgivning.  

 Evaluering af forskningens kvalitet gennem anvendelse af internationale  

 ekspertpaneler eller ved anden metode er nu almindelig.
Evalueringer giver en  

 øjeblikkelig status for forskningens kvalitet og ledsages af en række  

 anvisninger og anbefalinger til fremme af kvalitet, relevans, formidling og  

 udnyttelse.
De statslige forskningsråd pålægges et ansvar for at behandle og  

 inddrage de i evalueringerne afgivne vurderinger og anbefalinger i deres  

 rådgivning.
 Til § 4 d Rådgivningen af Danmarks Forskningsråd fremhæves som et  

 af de områder, hvor Forskningsforum koordinerer de statslige forskningsråds  

 faglige rådgivning.
Det er vigtigt, at de statslige forskningsråd etablerer et bredt  

 samarbejde inden for deres faglige område.
Derfor skal alle relevante  

 offentlige parter i dansk forskning kunne indhente rådgivning fra de  

 statslige forskningsråd, jf. stk. 2. Evalueringer og udarbejdelse af  

 strategiplaner fremhæves som to områder, hvor det er naturligt at gøre brug  

 af denne rådgivning.
De statslige forskningsråds egen udarbejdelse og  

 fremlæggelse af strategiplaner skal tjene til at øge gennemsigtigheden og  

 medvirker derved til at fremme det gensidige samarbejde.
 Efter stk. 3 har de statslige forskningsråd fortsat en rådgivningsopgave  

 over for de private institutioner, jf. den gældende lovs § 5, stk. 3. For at  

 sikre de statslige forskningsråds uafhængighed får de mulighed for selv at  

 træffe beslutning om omfanget af denne rådgivning.
Til § 4 e Der oprettes et Forskningsforum, der er uafhængigt af  

 forskningsministeren.
Forskningen fremtræder mere og mere tværfaglig.
Derfor  

 er der behov for, at de statslige forskningsråd har et forum, der både kan  

 varetage det indre tværrådslige samarbejde, og som udadtil kan optræde som en  

 selvstændig forhandlings- og samarbejdspartner på alle rådenes vegne.  

 Forskningsforum skal fastlægge de overordnede linier for de statslige  

 forskningsråds tværfaglige rådgivning og fondsfunktion og sørge for, at  

 opgaverne koordineres på tværs af råds-, fag- og institutionsgrænser.  

 Forskningsforum får bemyndigelse til at fastlægge de nødvendige  

 grænsedragninger mellem de statslige forskningsråd og har dermed myndighed  

 til at afgøre, i hvilke forskningsråd en given sag eller ansøgning skal  

 behandles.
De statslige forskningsråd er således forpligtet til at følge  

 Forskningsforums afgørelser i alle anliggender, der vedrører mere end et råd.
 Desuden skal Forskningsforum varetage fælles opgaver som fx statistik og  

 information.
Til stk. 3 Den årlige rapport skal indeholde en status og perspektivering af de  

 statslige forskningsråds fondsfunktion og rådgivning og udformes sådan, at  

 den fremmer dialogen mellem de statslige forskningsråd og deres brugere og  

 kan anvendes af et bredere forskningsinteresseret publikum.
I den forbindelse  

 afholder Forskningsforum et årligt seminar med forskningsrådenes  

 samarbejdspartnere og brugerkreds, hvor rapportens konklusioner og  

 anbefalinger drøftes.
Til stk. 4 Forskningsforum giver mulighed for at nedsætte særlige udvalg, der skal  

 løse særlige tværgående opgaver, der ikke umiddelbart er knyttet til fonds-  

 eller rådgivningsfunktionen, men som i øvrigt har interesse for  

 forskningsverdenen.
Tilsvarende kan forskningsministeren pålægge  

 Forskningsforum at oprette sådanne udvalg.
Udvalgene kan både være permanente  

 og tidsbegrænsede.
 Som eksempler kan peges på forskningsetik og redelighed inden for  

 forskningen eller det udvalg, der udarbejdede betænkning nr. 1317 om  

 forskningsrådenes sagsbehandling m.m.
Det foreslås, at forskningsministeren kan fastsætte nærmere regler for  

 sådanne udvalg, fx hvad angår deres sammensætning og sagsbehandling.  

 Udvalgene kan i praksis få tillagt ganske stor kompetence, fx hvor de på  

 etikområdet afgiver udtalelser om enkeltpersoners videnskabelige virke.
Det  

 er derfor naturligt, at der fastsættes regler, der indeholder de nødvendige  

 retssikkerhedsmæssige garantier.
Til § 4 f Forskningsforum skal fungere som rådenes effektive  

 samarbejdsforum i forbindelse med fondsfunktionen.
Forskningsforum får ikke  

 selv bevillingskompentence, men har kompetencen til at træffe beslutning om  

 fordelingen af de bevillinger, som ikke i finansloven er ført ud på de  

 enkelte statslige forskningsråd.
Forskningsforum har som led heri muligheden  

 for at oprette bevillingsbærende programkomiteer.
Forskningsforum har  

 ansvaret for at koordinere de statslige forskningsråds udarbejdelse og  

 fremlæggelse af strategiplaner og for, at der udarbejdes en strategiplan for  

 aktiviteter, der omfatter mere end et råd.
 Samtidig er det vigtigt, at Forskningsforum arbejder for at forbedre  

 mulighederne for at behandle ansøgninger om tværrådslige aktiveteter gennem  

 ensartede procedurer og regler.
Forskningsforum skal tillige sikre ensartethed i de interne principper og  

 procedurer, der lægges til grund for fondsfunktionen.
Forskningsforums  

 retningslinier vil være offentligt tilgængelige.
Til stk. 2 En programkomite skal løse en konkret opgave i overensstemmelse med et  

 mandat, der er fastsat af Forskningsforum.
Programkomiteen kan være  

 bevillingsbærende og har altid en tidsbegrænset funktionsperiode.  

 Forskningsforum opretter alene programkomiteer i de tilfælde, hvor  

 Forskningsforum vurderer, at der ikke kan opnås den samme effekt ved at  

 fordele midlerne ud på de enkelte råd.
Sammenhængen mellem de statslige  

 forskningsråd og programkomiteerne sikres ved, at de statslige forskningsråd  

 er repræsenteret og har pligt til at indstille medlemmer til disse.
 Programkomiteerne udøver i øvrigt deres fondsfunktion på samme måde som de  

 statslige forskningsråd.
Til § 4 g Det er ikke ønsket at begrænse det enkelte statslige  

 forskningsråds mulighed for at rådgive selvstændigt.
Men som konsekvens af,  

 at stadig flere områder har berøring til mere end et råd, skal det være  

 muligt for rådene, hvor de finder det naturligt, at rådgive i fællesskab.  

 Forskningsforum har ansvaret for, at de parter og myndigheder, der skal gøre  

 brug af de statslige forskningsråds rådgivning, sikres en sammenhængende  

 rådgivning, herunder ved evalueringer.
 Til § 4 h Bestemmelsen er indholdsmæssigt den samme som den  

 gældende lov nr. 346 af 24. maj 1989 § 6.
Til stk. 2 De statslige forskningsråds medlemmer skal være forskere eller have en  

 baggrund som forskere.
Bestemmelsen er indholdsmæssigt den samme som den  

 gældende lov nr. 346 af 24. maj 1989 § 6 stk. 3.
Til stk. 3 Rådene skal sammensættes således, at de afspejler det samlede  

 forskningsområde omfattende universitetsforskningen, sektorforskningen, den  

 private forskning og arbejdsområderne i deres fulde bredde.
Den nuværende  

 praksis med at indhente forslag til rådsmedlemmer gennem offentlig  

 indkaldelse fastholdes.
Det præciseres, at lov om ligestilling af mænd og  

 kvinder ved besættelse af visse bestyrelsesposter i den statslige forvaltning  

 finder anvendelse ved sammensætningen af de enkelte statslige forskningsråd.
Til stk. 4 Kontinuiteten i et råds arbejde sikres ved, at første beskikkelsesperiode  

 for et medlem fastsættes til fire år mod tidligere tre.
Den samlede maksimale  

 funktionsperiode for et medlem fastholdes uændret til seks år.
Bestemmelsen  

 om at kunne tilpasse beskikkelsesperioden, når et medlem fratræder i utide,  

 skal tilgodese, at der ikke sker for stor udskiftning i et enkelt år.
Til stk. 5 De statslige forskningsråds uafhængighed fastholdes ved, at de fortsat  

 konstituerer sig selv, herunder vælger formand og eventuelt formandsskab.  

 Desuden fastsætter hvert forskningsråd selv sin forretningsorden.
Til stk. 6 De statslige forskningsråd skal i højere grad anvende eksterne eksperter,  

 gerne udenlandske, i deres fondsfunktion.
De statslige forskningsråd gives  

 mulighed for i begrænset omfang at oprette rådgivende underudvalg på ad hoc  

 basis.
Målet er, at rådenes virke baserer sig på debat og beslutning i det  

 samlede råd.
Til § 4 i Forskningsforum består af i alt 9 medlemmer, hvoraf 3  

 udpeges uden for kredsen af forskningsrådsmedlemmer.
Det er hensigten på  

 samme tid at udvikle det indre tværrådslige samarbejde og at styrke den  

 løbende dialog til den øvrige danske forskningsverden.
Til stk. 2 Hvert forskningsråd skal være repræsenteret i Forskningsforum.
For at  

 sikre ligestillingen af mænd og kvinder bliver de statslige forskningsråds  

 repræsentation i Forskningsforum omfattet af lov om ligestilling af mænd og  

 kvinder i offentlige udvalg.
Medlemmerne fra de statslige forskningsråd skal  

 forbinde Forskningsforum og de statslige forskningsråd i det daglige arbejde  

 og derved medvirke til, at de statslige forskningsråd fremtræder som en  

 helhed.
Til stk. 3 Den offentlige forskningsindsats bør i højere grad bygge på større  

 strategiske forskningsindsatser.
For at sætte de statslige forskningsråd i  

 stand til at deltage i dette arbejde er det vigtigt, at Forskningsforum  

 besidder stor erfaring i at arbejde med strategiske forskningsopgaver.  

 Forskningsministeren beskikker formanden og de øvrige medlemmer i deres  

 personlige egenskab og indhenter forinden forslag til medlemmer fra bl.a.  

 Rektorkollegiet, Sektorforskningens Direktørkollegium og de offentlige  

 forskningsudvalg.
 Stk. 4- 6 svarer til § 4 h.
Til § 4 j De statslige forskningsråd og Forskningsforum betjenes  

 af et selvstændigt sekretariat.
Om den nærmere organisering af sekretariatet  

 henvises til de administrative konsekvenser af lovforslaget under de  

 almindelige bemærkninger.
 Til § 4 k Forslaget er primært ordensmæssigt, idet de statslige  

 forskningsråd også i dag kan kræve tilskud tilbagebetalt, hvor  

 tilskudsforudsætningerne ikke overholdes.
Til § 4 l Ved siden af forvaltningsloven og offentlighedslovens  

 regler kan der være behov for, at forskningsministeren kan fastsætte nærmere  

 regler for fondsfunktionen og sagsbehandlingen i forbindelse hermed, fx  

 adgang til delegation af bevillingskompetence til underudvalg i mindre sager.  

 Tanken er, at alle de ansøgerrettede regler offentliggøres af  

 forskningsministeren i bekendtgørelsesform.
Reglerne kan bl.a. indeholde  

 bestemmelser om brug af ansøgningsskema, ansøgningsfrister, og hvad der sker  

 i tilfælde af for sent afleverede ansøgninger.
Det er ønsket, at der anvendes  

 eksterne eksperter, også udenlandske, ved bedømmelsen af alle større  

 ansøgninger.
Bestemmelsen åbner mulighed for, at forskningsministeren kan  

 fastsætte regler herfor, hvis de statslige forskningsråds egen praksis ikke  

 viser sig hensigtsmæssig.
Tillige foreslås der indføjet en udtrykkelig hjemmel til at fastsætte  

 regler for de generelle tilskudsforudsætninger.
Bestemmelsen vil bl.a. kunne  

 anvendes til at fastsætte regler for, at de statslige forskningsråd skal  

 betinge sig andel i patentindtægter af forskningsresultater, der er givet  

 støtte til, som det kendes fra universitetslovsområdet.
Forskningsministeren kan som hidtil fastsætte regler for de statslige  

 forskningsråds virksomhed og regnskabsaflæggelse og for fx bedømmelsen af  

 forskningsprofessorer.
Muligheden for at fastsætte regler for de statslige  

 forskningsråds virksomhed giver samtidig mulighed for at fastsætte de  

 organisatoriske rammer for sekretariatsfunktionen, som den påtænkte  

 konsulentundersøgelse giver anledning til.
Der henvises her til de økonomiske  

 og administrative konsekvenser af lovforslaget under de almindelige  

 bemærkninger.
Til stk. 3 Ved udbud af forskningsprogrammer påhviler det de statslige forskningsråd  

 at sikre, at der er åbenhed om de kriterier, der lægges til grund ved  

 bevillingstildelingen.
Desuden har det vist sig som en hensigtsmæssig  

 rettesnor for potentielle ansøgere, at de kender det enkelte statslige  

 forskningsråds tildelingspraksis.
 Til § 4 m Bestemmelsen lovfæster den hidtidige praksis, hvorefter  

 de statslige forskningsråds faglige afgørelser ikke kan indbringes for anden  

 administrativ myndighed, men at forskningsministeren har legalitetskontrollen  

 og kan behandle klager over retlige spørgsmål.
Til nr. 9 Forskningsforum er en så markant nyskabelse i  

 forskningsrådgivningssystemet, at det er fundet hensigtsmæssigt, at  

 Folketinget får lejlighed til at revurdere konstruktionen, når de nødvendige  

 erfaringer med den nye struktur foreligger.
Disse kan først forventes at  

 foreligge, når Forskningsforum har haft sin første fulde funktionsperiode på  

 4 år, hvorfor revisionen foreslås fremsat i Folketingsåret 2001/2002.
 Til § 2 Det foreslås, at der ikke i forbindelse med lovens  

 ikrafttræden sker en udskiftning af de nuværende forskningsråd, men at disse  

 i stedet fortsætter under den nye lov indtil udløbet af de enkelte medlemmers  

 nuværende beskikkelsesperiode med mulighed for genbeskikkelse efter den nye  

 lovs regler.
 Stk. 5 har til hensigt at modvirke, at der i overgangsperioden lægges op  

 til en for kraftig udskiftning af medlemmer i det enkelte år.
Skriftlig fremsættelse Forskningsministeren (Jytte Hilden):
 Jeg tillader mig hermed for det høje Ting at fremsætte:
 Forslag til lov om ændring af lov om Danmarks Forskningsråd og  

 offentlige forskningsudvalg og ændring af lov om Forskningspolitisk Råd og  

 forskningsråd og om ophævelse af lov om Forskningspolitisk Råd og  

 forskningsråd.
(Lovforslag nr.
L 193).
Forskningen spiller en central rolle for velfærdssamfundets udvikling med  

 dertil knyttede mål i form af teknologisk fornyelse, øget beskæftigelse og en  

 bedre livskvalitet.
De store offentlige investeringer og den øgede politiske  

 opmærksomhed på forskning har stillet en række nye krav til organiseringen af  

 den offentlige forskningsindsats.
De statslige forskningsråds fondsfunktion udgør en central streng i  

 finansieringen af dansk forskning.
Derfor skal forskningsrådenes  

 fondsfunktion i højere grad fremover udmøntes på basis af et samarbejde med  

 de forskningsudførende institutioner, der kan medvirke til at skabe en øget  

 sammenhæng i det danske forskningssystem.
De statslige forskningsråd indtager en central rolle i forbindelse med  

 rådgivning af regering og Folketing samt med henblik på udmøntningen af en  

 betydelig del af den offentlige danske forskningsindsats.
De statslige  

 forskningsråd har på fornem vis medvirket til, at dansk forskning på  

 adskillige fagområder er i den internationale elite og har ydet en stor  

 indsats for at sikre kvalitet og relevans på en lang række enkeltstående  

 fagområder.
Der er inden for de seneste år sket en vis omlægning af forskningsrådenes  

 funktion, således at den i dag i større omfang bygger på forskningsindsatser  

 inden for strategisk prioriterede områder.
Det er regeringens ønske, at denne  

 udvikling fortsat bør styrkes.
Derfor er det målsætningen at skabe et  

 attraktivt forskningsrådssystem, der er i stand til at være det naturlige  

 omdrejningspunkt for strategiske forskningspolitiske initiativer fremover.  

 Der skal dog fortsat være en rimelig balance mellem frie og strategiske  

 midler og dermed god plads til at støtte enkeltstående fremragende projekter,  

 der falder uden for de strategisk prioriterede forskningsområder.
De seks statslige forskningsråd fortsætter i deres nuværende skikkelse,  

 men som noget nyt oprettes et Forskningsforum, der har det overordnede ansvar  

 for at koordinere den tværrådslige fondsfunktion samt for at samordne  

 rådgivningen om tværfaglige anliggender og spørgsmål, som vedrører flere  

 forskningsråd.
Forskningsforum skal først og fremmest styrke  

 forskningsrådenes muligheder for at indgå i samarbejde om større strategiske  

 forskningsinitiativer til gavn for det danske samfund.
Denne lov vil således både sikre, at de faglige discipliner respekteres  

 som grundstammen i rådenes virke, men samtidig oprette et beslutningsdygtigt  

 forskningsforum, der kan stimulere til forskningsmæssig nytænkning, og for at  

 dansk forskning skal være med til at løse nogle af de problemer, der berører  

 borgerne i deres hverdag.
Mange spørgsmål f.eks. inden for miljøområdet eller  

 vedrørende børn og ældres levevilkår kan ikke løses på længere sigt af et  

 enkelt fag eller disciplin, men i stigende grad ved tværfagligt samarbejde  

 mellem forskellige videnskabelige discipliner.
Det afgørende er naturligvis, at forskningsrådene bliver et livskraftigt  

 omdrejningspunkt for nye og spændende projekter i dansk forskning.
Det er min  

 opfattelse, at forskningsrådenes rolle ikke længere alene skal være at lappe  

 huller på universiteterne, men også være igangsættter inden for tværfaglige  

 og strategiske styrkeområder, som universiteterne ikke er istand til selv at  

 løfte.
Derfor får rådene nu mulighed for at blive bedre til at tackle de  

 store tværfaglige strategiske forskningsindsatser.
Efter 2. behandling den 13. maj 1997 § 1 I lov nr. 120 af 4. marts 1996 om Danmarks Forskningsråd og offentlige  

 forskningsudvalg og ændring af lov om Forskningspolitisk Råd og forskningsråd  

 foretages følgende ændringer:
 1. Titlen affattes således:
»Lov om forskningsrådgivning m.v.« 2. I § 1, stk. 1, indsættes efter »Danmarks  

 Forskningsråd«: », seks statslige forskningsråd og et tilhørende  

 Forskningsforum«.
 3. I § 1 indsættes efter stk. 2 som nyt stykke:
»Stk. 3. Forskningsministeren opretter seks statslige  

 forskningsråd og et tilhørende forskningsforum.
Der oprettes statslige  

 forskningsråd inden for områderne humaniora, jordbrugs- og  

 veterinærvidenskab, naturvidenskab, samfundsvidenskab, sundhedsvidenskab og  

 teknisk videnskab.« Stk. 3 bliver herefter stk. 4.
 4. I § 2, stk. 3, ændres »forskningsrådene« til:  

 »de statslige forskningsråd«.
 5. § 3, stk. 2, ophæves.
 Stk. 3 og 4 bliver herefter stk. 2 og 3.
 6. I § 3, stk. 4, der bliver stk. 3, ændres 2 steder  

 »7« til: »8«.
 7. Efter § 4 indsættes før overskriften før § 5:
»De statslige forskningsråd § 4 a.
De statslige forskningsråd rådgiver forskningsministeren.  

 Folketinget og de øvrige ministre kan blive rådgivet af de statslige  

 forskningsråd.
Rådgivningen sker efter anmodning eller på eget initiativ.
 Stk. 2. De statslige forskningsråds opgaver omfatter desuden  

 støtte til dansk forskning og faglig rådgivning i forskningsanliggender.
§ 4 b.
De statslige forskningsråds opgaver i forbindelse med at  

 støtte dansk forskning omfatter:
 1) En fondsfunktion, hvor rådene yder tilskud til dansk forskning og  

 uddannelse af forskere på grundlag af ansøgninger fra forskere.
 2) En strategifunktion, hvor rådene udarbejder strategiplaner, der kan  

 føre til forskningsrådsinitiativer eller til strategiske programmer, som kan  

 udarbejdes af relevante ministerier.
 3) En initiativfunktion, hvor rådene fastlægger særlige indsatsområder,  

 som de skønner væsentlige at fremme.
 4) En forvaltningsfunktion, hvor rådene kan administrere særlige  

 strategiske programmer inden for de rammer, der er opsat af Forskningsforum.
 Stk 2. De statslige forskningsråd har til opgave at styrke  

 forskningens kvalitet og relevans for samfundet, sammenhængen i dansk  

 forskning, formidlingen og udnyttelsen af forskningsresultater samt  

 forskningens infrastruktur.
 Stk. 3. De statslige forskningsråd kan inden for deres formål yde  

 tilskud til forsøgsvirksomhed inden for en ramme, der fastsættes på de årlige  

 finanslove.
 Stk. 4. Tilskuddene tildeles så vidt muligt i samarbejde med de  

 offentlige forskningsudvalg og de forskningsudførende institutioner.
Stk. 5. De statslige forskningsråd kan modtage tilskud fra anden  

 side end staten.
Ikke-statslige midler skal holdes adskilt fra statslige  

 midler.
§ 4 c.
De statslige forskningsråds opgaver vedrørende faglig  

 rådgivning omfatter:
 1) Tendenser, indsatsområder m.v. inden for dansk og international  

 forskning.
 2) Forskningens kvalitet og relevans for samfundet.
 3) Internationalt forskningssamarbejde og dansk forsknings deltagelse  

 heri.
 4) Sammenhængen mellem den offentlige og private forskningsindsats.
 5) Formidling af forskningsresultater og deres udnyttelse.
 6) Uddannelse af forskere.
 Stk. 2. De statslige forskningsråd skal særligt medvirke til at  

 øge internationaliseringen i dansk forskning.
§ 4 d.
De statslige forskningsråd rådgiver efter anmodning  

 Danmarks Forskningsråd om anliggender i relation til dette råds opgaver, jf.  

 § 2, stk. 1 og 2. Forskningsforum koordinerer denne rådgivning.
 Stk. 2. De statslige forskningsråd kan efter aftale bistå de  

 offentlige forskningsudvalg og offentlige institutioner med faglig  

 rådgivning, herunder ved udarbejdelse af strategiplaner og evalueringsplaner.
 Stk. 3. De statslige forskningsråd kan efter aftale rådgive  

 private institutioner i forskningsanliggender.
§ 4 e.
Forskningsforum skal påtage sig opgaver af fælles interesse  

 og betydning for de statslige forskningsråds tværgående og strategiske virke.  

 Forskningsforum kan give de enkelte statslige forskningsråd pålæg i alle  

 tværgående sager.
 Stk. 2. Opgaverne omfatter støtte til dansk forskning og faglig  

 rådgivning i forskningsanliggender.
 Stk. 3. Forskningsforum afgiver hvert år til forskningsministeren  

 en rapport på de statslige forskningsråds vegne om rådenes virke.  

 Forskningsforum fremlægger rapporten på et årligt seminar.
Stk. 4. Forskningsforum kan selv oprette eller opretter efter  

 anmodning fra forskningsministeren permanente eller tidsbegrænsede udvalg med  

 særlige opgaver.
Ministeren kan fastsætte regler for udvalg, der oprettes  

 efter anmodning fra denne.
§ 4 f.
Forskningsforums opgaver i forbindelse med at støtte dansk  

 forskning omfatter:
 1) Overordnet koordinering og udøvelse af en tværgående fondsfunktion.
 2) Koordinering af udarbejdelse af de statslige forskningsråds  

 strategiplaner.
 3) Fastsættelse af ensartede retningslinjer for behandling af ansøgninger.
 Stk. 2. Forskningsforum kan i begrænset omfang oprette tværfaglige  

 programkomiteer, herunder med tilskudskompetence, når forskningsprogrammer  

 omfatter mere end et af de statslige forskningsråds fagområder.
§ 4 g.
Forskningsforums opgaver i forbindelse med faglig  

 rådgivning omfatter samordning af faglig rådgivning i generelle  

 forskningsanliggender og spørgsmål, som vedrører flere forskningsråd.
§ 4 h.
Hvert af de statslige forskningsråd består af 15 medlemmer.
 Stk. 2. De statslige forskningsråds medlemmer skal være anerkendte  

 forskere.
 Stk. 3. Forskningsministeren beskikker medlemmerne i deres  

 personlige egenskab og således, at der i det enkelte råd opnås den bredest  

 mulige faglige dækning og en så høj faglig forskningskompetence som muligt.  

 Medlemmerne beskikkes efter reglerne i lov om ligestilling mellem mænd og  

 kvinder ved besættelse af visse bestyrelsesposter i den statslige  

 forvaltning.
Stk. 4. Medlemmerne beskikkes for en periode af 4 år og kan  

 genbeskikkes i 2 år.
Hvis et medlem afgår i en beskikkelsesperiode, kan det  

 medlem, der beskikkes i stedet, beskikkes for mindre end 4 år.
Stk. 5. Det enkelte statslige forskningsråd konstituerer sig selv  

 og vælger af sin midte en formand.
Hvert statsligt forskningsråd fastsætter  

 selv sin forretningsorden.
 Stk. 6. Det enkelte statslige forskningsråd kan inddrage eksterne  

 eksperter og kan for sit område nedsætte underudvalg og rådgivende  

 arbejdsgrupper.
§ 4 i.
Forskningsforum består af 13 medlemmer, der beskikkes af  

 forskningsministeren.
 Stk. 2. Hvert statsligt forskningsråd indstiller af sin midte et  

 medlem til Forskningsforum.
Stk. 3. Forskningsministeren beskikker formanden og de 6 øvrige  

 medlemmer i deres personlige egenskab.
Hver for sig skal de både have eller  

 tidligere have haft en karriere som anerkendte forskere og have indsigt i og  

 erfaring med varetagelse af strategiske forskningsopgaver i dansk eller  

 international sammenhæng.
Stk. 4. Formanden og de 6 øvrige medlemmer beskikkes for en  

 periode af 4 år og kan genbeskikkes i 2 år.
Hvis et medlem afgår i en  

 beskikkelsesperiode, kan det medlem, der beskikkes i stedet, beskikkes for  

 mindre end 4 år.
 Stk. 5. Medlemmerne beskikkes efter reglerne i lov om ligestilling  

 af mænd og kvinder ved besættelse af visse bestyrelsesposter i den statslige  

 forvaltning.
 Stk. 6. Forskningsforum fastsætter selv sin forretningsorden.
§ 4 j.
Staten afholder udgifterne til sekretariatsbetjeningen af  

 de statslige forskningsråd og Forskningsforum.
§ 4 k.
De statslige forskningsråd og Forskningsforum kan kræve  

 tilskud tilbagebetalt, hvis tilskudsforudsætningerne ikke overholdes.
§ 4 l.
Forskningsministeren kan fastsætte regler for:
 1) De statslige forskningsråds og Forskningsforums virksomhed og  

 regnskabsaflæggelse.
2) De statslige forskningsråds og Forskningsforums sagsbehandling i  

 forbindelse med deres fondsfunktion.
Ministeren kan herunder bestemme, at der  

 i et nærmere angivet omfang skal anvendes eksterne eksperter ved bedømmelsen  

 af ansøgninger.
 3) Indkaldelse af ansøgninger og kravene hertil.
 4) Generelle tilskudsforudsætninger i forbindelse med fondsfunktionen.
 5) De statslige forskningsråds og Forskningsforums ansættelse af og  

 stipendier til forskere og personer under forskeruddannelse.
 Stk. 2. Regler fastsat i medfør af stk. 1 gælder også for udvalg  

 nedsat af de statslige forskningsråd og Forskningsforum.
 Stk. 3. Det enkelte statslige forskningsråd og Forskningsforum kan  

 offentliggøre vejledende retningslinjer for deres bevillingspraksis.
§ 4 m.
Efter regler fastsat af forskningsministeren kan klager  

 over retlige spørgsmål i forbindelse med afgørelser truffet af de statslige  

 forskningsråd, Forskningsforum eller udvalg nedsat heraf indbringes for  

 ministeren.« 8. I § 10, stk. 3, ændres »forskningsrådene« til:  

 »de statslige forskningsråd«.
 9. § 14 affattes således:
»§ 14. Forskningsministeren fremsætter forslag til revision  

 af loven i folketingsåret 2001-02.« § 2 Stk. 1. Loven træder i kraft den 1. august 1997.
 Stk. 2. Samtidig ophæves lov nr. 346 af 24. maj 1989 om  

 forskningsråd som ændret ved § 15, stk. 2, i lov nr. 120 af 4. marts 1996.
 Stk. 3. Hvert statsligt forskningsråd overtager det tilsvarende  

 forskningsråds rettigheder og pligter.
Stk. 4. Medlemmerne af de hidtidige forskningsråd kan fortsætte  

 som medlemmer af det tilsvarende statslige forskningsråd indtil udløbet af  

 deres nuværende beskikkelsesperiode.
Hvis medlemmet kun har haft en  

 beskikkelsesperiode, kan medlemmet beskikkes for en ny periode af 2 år.
 Stk. 5. Forskningsministeren kan i forbindelse med lovens  

 gennemførelse fravige bestemmelserne om beskikkelsesperiodens længde for  

 medlemmerne af Forskningsforum.
