 I medfør af § 1, stk. 1 og 2, § 4, § 20, stk. 2, § 22, stk. 2, og § 24 i  

 lov om administration af Det Europæiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 462 af  

 26. maj 1994, fastsættes:
§ 1.  Bestemmelserne i denne bekendtgørelse vedrører  

 dyrkning af afgrøder til fremstilling af produkter, som ikke primært er  

 bestemt til fødevarer eller foder, på arealer, der er udtaget af produktion i  

 henhold til Det Europæiske Fællesskabs forordninger, jf.
Rådets forordning  

 (EØF) nr. 1765/92 af 30. juni 1992 med senere ændringer og Kommissionens  

 forordning (EØF) nr. 334/93 af 15. februar 1993 med senere ændringer samt  

 Rådets forordning (EØF) nr. 3508/92 af 27. november 1992 med senere ændringer  

 og Kommissionens forordning (EØF) nr. 3887/92 af 23. december 1992 med senere  

 ændringer.
 § 2.  Indsendelse af kontrakter,  

 sikkerhedsstillelsesdokumenter, erklæringer og meddelelser i henhold til Det  

 Europæiske Fællesskabs forordninger skal ske til EU-direktoratet, Nyropsgade  

 26, 1780 København V.
 § 3.  Producenter af afgrøder dyrket på udtagne  

 arealer har pligt til at holde disse afgrøder fysisk adskilt fra bedriftens  

 øvrige afgrøder.
§ 4.  Opkøbere skal føre regnskab med de købte og  

 solgte råvarer under denne ordning.
Regnskabet skal indeholde oplysninger om:
Stk. 2.  Forarbejdningsvirksomheder skal på daglig basis  

 føre regnskab med de opkøbte råvarer under denne ordning.
Regnskabet skal  

 indeholde oplysning om:
 Stk. 3.  I tilfælde, hvor afregningen ikke sker på  

 grundlag af renhed med fradrag for uren-heder og regulering for vand,  

 omfatter opkøbe-res henholdsvis forarbejdningsvirksomheders regnskabspligt  

 ikke de i stk. 1, nr. 4 og 5 og stk. 2, nr. 7 og 8 nævnte oplysninger.
§ 5.  Producenter af kontraktpligtige afgrøder dyrket  

 på udtagne arealer skal levere hele den høstede afgrøde til opkøberen senest  

 den 1. november i høståret.
Senest 25 dage efter leveringen, dog senest den  

 20. november i høståret, skal producenten indsende oplysning til  

 EU-direktoratet om høstede og leverede mængder.
 Stk. 2.  Opkøbere skal senest 25 dage efter modtagelsen  

 indsende meddelelse om de modtagne mængder råvarer med oplysning om:
 Stk. 3.  Uanset fristen i stk. 2, skal opkøber senest  

 den 20. november i høståret indsende meddelelse om råvarer modtaget senest  

 den 1. november samme år.
 Stk. 4.  Opkøbere skal senest den 20. november indsende  

 meddelelse om kontrakter, for hvilke der ikke er sket levering pr. 1.  

 november i høståret.
 Stk. 5.  EU-direktoratet kan fravige fristerne i stk. 1,  

 2 og 3 for kontrakter, der vedrører rodfrugter eller andre sent høstede  

 afgrøder.
 Stk. 6.  Opkøbere skal senest den 1. februar efter  

 høståret meddele EU-direktoratet den samlede mængde modtagne råvarer omregnet  

 til standardvægt, jf. § 4, stk. 1, nr. 5.
 § 6.  Kontrollen med de omfattede arealer, afgrøder og  

 produkter foretages af Plantedirektoratet.
 Stk. 2.  Det påhviler producenter, opkøbere og  

 forarbejdningsvirksomheder at yde den nødvendige bistand ved kontroleftersyn,  

 bl.a. ved forevisning af de omfattede arealer og de bygninger og anlæg, hvor  

 råvarer eller produkter opbevares eller forarbejdes, samt forevisning af  

 dyrkningsplaner, sædskifte og gødningsplaner, forretningsbøger og  

 regnskabsmateriale m.v.
 § 7.  Overtrædelse af § 3, § 4, § 5, stk. 1, 2, 4 og 6  

 samt § 6, stk. 2 straffes med bøde, medmindre højere straf er forskyldt efter  

 kapitel 5 i lov om administration af Det Europæiske Fælleskabs forordninger  

 om markedsordninger for landbrugsvarer m.v.
 Stk. 2.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der efter § 27, stk. 1,  

 i ovennævnte lov pålægges selskabet som sådant bødeansvar.
 Stk. 3.  Er overtrædelsen begået af en kommune eller et  

 kommunalt fællesskab, kan der efter lovens § 27, stk. 2 pålægges kommunen  

 eller det kommunale fællesskab bødeansvar.
 § 8.  EU-direktoratets afgørelser kan indbringes for  

 Landbrugs- og Fiskeriministeriet inden 4 uger efter, at afgørelsen er meddelt  

 den pågældende.
 § 9.  Bekendtgørelsen træder i kraft den 11. november  

 1995.
 Stk. 2.  § 5 har virkning for kontrakter, der indgås med  

 henblik på høsten 1996 eller senere.
 Stk. 3.  Landbrugsministeriets bekendtgørelse nr. 167 af  

 31. marts 1993 om dyrkning af afgrøder på udtagne arealer til fremstilling af  

 produkter, som ikke primært er bestemt til fødevarer eller foder ophæves.
