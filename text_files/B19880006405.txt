 I henhold til § 5, stk. 2, i lov om frikommuner, jf. lovbekendtgørelse nr.  

 337 af 21. maj 1987, meddeles:
 § 1.  Indenrigsministeriet har den 1. februar 1988  

 godkendt frikommuneregulativ nr. 12 for Holmegaard Kommune om lån til  

 efterlønsmodtagere til betaling af ejendomsskatter.
 § 2.  Frikommuneregulativet indebærer, at Holmegaard  

 Kommune uanset bestemmelsen i § 1, stk. 2, i lov om lån til betaling af  

 ejendomsskatter og om ændring af ligningsloven, jf. lovbekendtgørelse nr. 576  

 af 28. august 1987, kan yde lån til betaling af ejendomsskatter, såfremt  

 ejeren af den pågældende ejendom eller ejerens ægtefælle modtager efterløn.
 § 3.  Frikommuneregulativet er trådt i kraft den 1.  

 januar 1988.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordener, jf. lov om kommunernes  

 styrelse § 8, stk. 4.
Indenrigsministeriet, den 5. februar  

 1988 P.M.V.
 E.B.
