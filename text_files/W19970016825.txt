 Et byrådsmedlem havde ført en personbil med en hastighed af 64 km/t,  

 skønt den højst tilladte hastighed var 50 km/t.
 Den pågældende ansås for valgbar.
 (Fra Valgbarhedsnævnet til et byråd, j.nr. 538/1997).
 I brev af 15. august 1997 har X-Byråd i henhold til § 101, stk. 4, i den  

 kommunale valglov indberettet til Valgbarhedsnævnet, at byrådsmedlem NN har  

 vedtaget et bødeforelæg af 30. maj 1997 på kr. 600,- for overtrædelse af  

 færdselslovens § 42, stk. 1.
 Det fremgår af sagen, at den pågældende torsdag den 29. maj 1997, kl.  

 8.04, førte en personbil ad Y-vej med en hastighed af 64 km/t, skønt den  

 højst tilladte hastighed er 50 km/t.
 I denne anledning skal man meddele, at Valgbarhedsnævnet har fundet, at  

 den begåede handling ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
