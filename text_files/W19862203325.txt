En elev havde forladt sin uddannelsesplads i utide, fordi han var  

 blevet skældt ud på en grov og ubehagelig måde.
Virksomheden påstår primært  

 uddannelsesforholdet genoptaget, subsidiært tilkendt erstatning på 23.000.  

 Ikke hjemmel til at imødekomme den principale påstand.
Lagt til grund at  

 eleven var blevet irettesat, men at dette ikke gav grundlag for at hæve  

 aftalen.
Eleven pålagt at betale 3.000 kr. i erstatning for tab og ulempe.
 Udskrift af protokol for nævnet til behandling af tvistigheder mellem  

 efg-elever og praktikvirksomheder.
I nævnet til behandling af tvistigheder mellem efg-elever og  

 praktikvirksomheder er der den 19. marts 1986 på grundlag af vedtagelse i  

 nævnsmøde den 4. marts 1986 i sag nr. 3/1986: A v/elinstallatør B mod  

 efg-elev C, bygge & anlæg (elektriker), afsagt følgende KENDELSE: Mellem klageren, A v/elinstallatør B, og indklagede efg-elev C,  

 født den 6. marts 1966, blev der den 27. juni 1984 oprettet en  

 uddannelsesaftale, hvorefter indklagede skulle uddannes i elektrikerfaget med  

 uddannelsesperiode fra den 1. august 1984 til den 31. juli 1987. Den 18.  

 november 1985 ophævede indklagede uddannelsesaftalen.
Efter klagerens  

 opfattelse har denne ophævelse været uberettiget.
Ved klageskrift af 19. januar 1986 har klageren indbragt sagen for nævnet  

 principalt med påstand om, at indklagede tilpligtes at overholde den indgåede  

 uddannelsesaftale og genoptage arbejdet hos klageren.
Subsidiært har klageren  

 påstået indklagede tilpligtet at betale erstatning på 23.000 kr.
 Indklagede, der har givet møde ved sin faglige organisation, Dansk  

 El-Forbund, har påstået frifindelse.
 Klageren har om den subsidiære påstand anført, at det krævede beløb er  

 opgjort som omkostningerne ved at uddanne en ny lærling til et  

 uddannelsesmæssigt stade, der kan berettige klageren til at debitere kunderne  

 for udført arbejde.
Indklagede har under personligt fremmøde for nævnet bl.a. forklaret, at  

 han var bange for B, der var hans chef.
Der var ansat 2 lærlinge, en  

 overmontør og vekslende mellem 1 og 5 svende hos klageren.
B skældte ofte  

 indklagede ud på en grov og ubehagelig måde.
De enkelte episoder har måske  

 ikke hver for sig været alvorlige, men efterhånden følte indklagede sig  

 stærkt påvirket af situationen.
Indklagede har talt med en overmontør om sine  

 problemer, og overmontøren søgte at berolige indklagede, bl.a. under  

 henvisning til at B havde personlige vanskeligheder: Indklagede har aldrig  

 talt med B selv om problemerne, og han tror ikke, at B selv var klar over  

 situationen.
I en periode forud for den 18. november 1985 var indklagede på  

 skole, hvor han befandt sig godt.
Efterhånden som tiden for skoleopholdets  

 afslutning nærmede sig, blev han mere og mere nervøs over at skulle tilbage  

 til B, og han besluttede sig derfor til at ophæve uddannelsesaftalen.
B har under personligt fremmøde for nævnet bl.a. forklaret, at indklagede  

 sædvanligvis arbejdede sammen med overmontøren.
Han selv havde normalt kun  

 kontakt med indklagede ca. 15 min. daglig.
Det er rigtigt, at han ved nogle  

 lejligheder har skældt indklagede ud, bl.a. når der ikke var ryddet op i  

 varebilen, hvilket indklagede havde ansvaret for.
Han står dog uforstående  

 over for indklagedes frygt for ham, som han intet har hørt om, før sagen er  

 blevet rejst.
Overmontøren har aldrig nævnt noget herom.
Han har uddannet 1  

 mesterlærling, som stadig er ansat hos ham som svend.
Indklagede er hans  

 første efg-elev.
 Tvistighedsnævnet skal udtale:
Efter de afgivne forklaringer findes det godtgjort, at indklagede har  

 modtaget tilrettevisninger under sin uddannelse hos klageren.
Derimod findes  

 det ikke godtgjort, at indklagede er blevet behandlet på en så grov eller  

 krænkende måde, at han kan anses for at have været berettiget til at ophæve  

 uddannelsesaftalen med klageren.
 Nævnet finder ikke at have hjemmel til at tage den af klageren nedlagte  

 principale påstand under påkendelse.
Da indklagede uberettiget har ophævet uddannelsesaftalen, finder nævnet  

 derimod, at han i overensstemmelse med klagerens subsidiære påstand bør  

 betale en erstatning til klageren.
Ved fastsættelsen af denne erstatning  

 finder nævnet ikke at kunne lægge afgørende vægt på omkostningerne ved  

 uddannelse af en ny lærling.
Erstatningen fastsættes skønsmæssigt til 3.000  

 kr.
 THI BESTEMMES:
 Inden 14 dage betaler indklagede, efg-elev, C 3.000 kr. til klageren, A  

 v/elinstallatør B.
 Hver part bærer sine sagsomkostninger.
