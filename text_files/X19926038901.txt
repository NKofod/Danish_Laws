Tilsynet har meddelt, at der ikke som følge af anvendelsen af  

 stop-loss genforsikringskontrakter kan foretages en reduktion af  

 solvensmargenens andet resultat, jfr. bekendtgørelse om solvensmargen og  

 kapitalgrundlag for livsforsikringsvirksomhed § 2, stk. 4, nr. 1, litra b og  

 c Finanstilsynet har behandlet spørgsmålet om stop-loss  

 genforsikringskontrakters betydning ved beregningen af solvensmargen.
Ved  

 gennemgangen af livsforsikringsselskabernes aktuarberetninger konstateredes,  

 at nogle livsforsikringsselskaber, uden tilstrækkelig dokumentation,  

 reducerede solvensmargenberegningens andet resultat med det højest mulige,  

 dvs. med 50 %, som følge af stop-loss genforsikringskontrakter.
Tilsynet har  

 efterfølgende generelt med Assurandør-Societetet drøftet, hvorledes stop-loss  

 genforsikringskontrakter kan indgå ved beregningen af solvensmargen, uden at  

 det lykkedes at anvise anvendelige principper herfor.
På det foreliggende  

 grundlag har Finanstilsynet meddelt, at der ikke som følge af anvendelsen af  

 stop-loss genforsikringskontrakter kan foretages en reduktion ved beregning  

 af solvensmargens andet resultat.
