Landsskatteretskendelse Landbrugsejendom.
Hektarstøtte ved køb,  

 driftsomkostning A klager for indkomståret 1995 over, at  

 skatteankenævnet ikke har anset udgift til køb af retten til at  

 modtage hektarstøtte for høståret 1995 for en  

 fradragsberettiget driftsomkostning.
Det fremgår af sagens oplysninger, at klageren ved  

 købsaftale af 24. maj 1995 erhvervede en ejendom for en kontant  

 købesum på 7.500.000 kr.
I købesummen er inkluderet  

 betaling for retten til at modtage hektarstøtte for  

 høståret 1995, hvilket beløb er ansat til 347.000 kr.
 Det fremgår af det senere udarbejdede og tinglyste  

 skøde, at der ikke er betalt stempelafgift af den del af  

 købesummen, der er henført til betaling for retten til at  

 modtage hektarstøtte.
Der er anmeldt producentskifte over for EU-Direktoratet,  

 som efterfølgende har udbetalt hektarstøtten vedrørende  

 den erhvervede ejendom til klageren.
Det fremgår af klagerens  

 årsregnskab for indkomståret 1995, at klageren i alt har  

 indtægtsført modtagen hektarstøtte med 457.690 kr.  

 Hektarstøtten er udbetalt dels for arealer, der hører til den  

 nyerhvervede ejendom, og dels for arealer, som klageren har forpagtet.
Der er  

 ikke afskrevet på udgiften på 347.000 kr. til køb af  

 retten til at modtage hektarstøtte, men klageren har fratrukket  

 udgiften som driftsomkostning.
 Det er oplyst, at sælgeren ikke blev beskattet af  

 den udbetalte hektarstøtte, idet den indgik som en del af salgssummen  

 for ejendommen.
 Skatteankenævnet har ved den påklagede  

 ansættelse forhøjet den personlige indkomst for  

 indkomståret 1995 med 347.000 kr.
Nævnet har herved bl.a. henvist til, at den  

 udbetalte hektarstøtte, der købes sammen med ejendommen, skal  

 beskattes hos klageren, idet han har erhvervet endelig ret til  

 hektarstøtten.
Hektarstøtten skal betragtes som en del af  

 landbrugsejendommens indtægter, hvorfor den overtagne  

 hektarstøtte er en del af værdien af selve den faste ejendom.  

 Udgiften til hektarstøtte kan derfor ikke anses for en  

 fradragsberettiget driftsomkostning efter statsskattelovens § 6, stk. 1,  

 litra a.
Efterfølgende er der i afskrivningsgrundlaget  

 vedrørende driftsbygningerne taget hensyn til hektarstøtten.  

 Der er henvist til Vestre Landsrets dom af 19. juni 1998, UfR 1998.1405 V,  

 hvor der blev lagt vægt på, at det ikke var godtgjort, at der  

 forelå en aftale om udbetaling af hektarstøtten, og  

 Landsskatterettens kendelse af 15. august 1995 refereret i TfS 1995.669  

 LSR.
 Klagerens repræsentant har over for  

 Landsskatteretten nedlagt påstand om, at den personlige indkomst for  

 indkomståret 1995 nedsættes med 347.000 kr.
Repræsentanten har til støtte herfor bl.a.  

 gjort gældende, at betalingen for hektarstøtten er betaling for  

 en selvstændig rettighed og ikke betaling for en del af den faste  

 ejendom.
Repræsentanten har herved henvist til, at det følger af  

 EU-Direktoratets vejledning om hektarstøtte udarbejdet i august 1996,  

 at hvis ikke andet er aftalt, beholder den oprindelige indsender af en  

 ansøgning om hektarstøtte retten til støtten, uanset om  

 ejendommen sælges.
Der kan derfor ikke være tale om en del af den  

 faste ejendom, da retten til støtten som udgangspunkt ikke  

 følger med ved køb af en ejendom.
Endvidere vil der i  

 tilfælde af salg af en del af bedriften ikke kunne ske  

 overførsel af retten til at modtage hektartilskuddet.
Ved  

 overdragelsen er det aftalt, at klageren overtager hektarstøtten, og  

 denne rettighed er selvstændigt anført og betalt med 347.000  

 kr., hvorfor klageren har ret til fradrag herfor efter statsskattelovens § 6,  

 stk. 1, litra a.
Der er henvist til Vestre Landsrets dom af 19. juni 1998,  

 UfR 1998.1405 V, hvoraf fremgår, at hektarstøtten er en  

 selvstændig rettighed, der ikke knytter sig til den faste ejendom, men  

 som overtages særskilt.
Landsskatterettens kendelse af 15. august 1995,  

 TfS 1995.669 LSR, må anses for tilsidesat med ovennævnte dom fra  

 Vestre Landsret.
Endelig er der henvist til Told- og Skattestyrelsens  

 skrivelse af 2. november 1994, hvor styrelsen bl.a. udtaler, at ved  

 producentskifte må der mellem køber og sælger aftales,  

 hvorledes hektarstøttebeløbet skal indgå i forbindelse  

 med berigtigelse af overdragelsen.
Såfremt  

 hektarstøttebeløbet var en del af den faste ejendom, var der  

 ingen grund til at aftale, om den medfulgte ejendommen eller ej.
 Landsskatteretten skal udtale:
 Retten lægger ved afgørelsen til grund, at  

 klageren i forbindelse med erhvervelsen af ejendommen betalte et vederlag  

 på 347.000 kr. for retten til at modtage hektarstøtte for  

 høståret 1995, som sælgeren af ejendommen havde  

 ansøgt om, og at klageren senere fik udbetalt denne  

 hektarstøtte.
Retten finder herefter, at hektarstøtten må  

 anses for en indtægt knyttet til klagerens landbrugsvirksomhed på  

 ejendommen og ikke en del af selve ejendommen.
Retten har herved henset til  

 Vestre Landsrets dom af 19. juni 1998, UfR 1998.1405 V, hvorefter panteretten  

 i fast ejendom ikke omfatter indtægter i form af hektarstøtte.  

 Klagerens udgift på 347.000 kr. til køb af retten til at modtage  

 hektarstøtte kan dermed ikke anses for køb af en del af den  

 faste ejendom.
Retten finder, at købet af retten til  

 hektarstøtten må anses for en udgift til erhvervelse af  

 indkomstgrundlaget, hvorfor klageren ikke er berettiget til fradrag for  

 udgiften til køb af retten til at modtage hektarstøtte som  

 driftsomkostning efter statsskattelovens § 6, stk. 1, litra a.
I  

 overensstemmelse hermed stadfæstes den påklagede  

 afgørelse.
Det af klagerens repræsentant anførte findes  

 ikke at kunne føre til et andet resultat.
