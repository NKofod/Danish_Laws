 (Til de skattelignende myndigheder og amtstuerne m.v.).
Der er tidligere udsendt eksemplarer af lov nr. 222 af 4. juni 1965 om  

 indskud på etableringskonto og af finansministeriets bekendtgørelse nr. 350  

 af 10. september 1965 om pengeinstitutternes medvirken ved oprettelse af  

 etableringskonti.
Samtidig hermed udsendes bekendtgørelse om frigivelse af  

 indskud på etableringskonto.
I det følgende gives nærmere vejledning  

 vedrørende praktiseringen af loven:
Loven indeholder regler om skattefri indskud på etableringskonto for  

 personer, der ønsker at etablere en selvstændig erhvervsvirksomhed her i  

 landet.
Kun lønmodtagere under 40 år har adgang til at foretage indskud.
Indskuddet kan fradrages ved indkomstopgørelsen.
Det er en betingelse for  

 fradraget, at beløbet ved etableringen afskrives forlods på visse  

 formuegoder, der anskaffes til brug for virksomheden.
Dog kan 0,33 af  

 indskuddene, men højst 5.000 kr. efter etableringen hæves uden virkning for  

 den skattepligtige indkomst.
 Cirkulærets afsnit I indeholder almindelige bemærkninger om reglerne for  

 skattefri indskud på etableringskonti.
 I cirkulærets afsnit II gives der nærmere vejledning om de skattelignende  

 myndigheders medvirken ved lovens praktisering samt om de særlige opgaver,  

 der er pålagt amtstuerne.
 1. Lovens ikrafttræden.
Fradrag for et givet indkomstår indrømmes efter lovens § 1, stk. 2, for  

 indskud foretaget i tiden fra den 1. februar i indkomståret til den nærmest  

 efterfølgende 31. januar.
Denne periode betegnes i det følgende  

 "indskudsåret". Indskud med virkning for den skattepligtige  

 indkomst kan første gang ske for indskudsåret 1. februar 1965-31. januar  

 1966.
 2. Skattepligtige, der kan foretage indskud.
Berettiget til at foretage indskud er i henhold til lovens § 2 fuldt  

 skattepligtige personer, som i indkomståret har oppebåret lønindtægter, og  

 som ved indkomstårets udgang ikke er fyldt 40 år.
Den skattepligtiges hustru  

 kan under samme betingelser foretage indskud.
Det er ikke en betingelse, at  

 hendes ægtefælle har adgang dertil.
Hustruens indskud skal foretages på en  

 særskilt konto for hende.
Ingen af ægtefællerne kan foretage indskud på  

 grundlag af den anden ægtefælles lønindtægt.
Adgangen til at foretage indskud  

 bortfalder ikke, fordi skatteyderen også har indtægt af egen  

 erhvervsvirksomhed.
Det er således ikke udelukket, at en skatteyder for samme  

 indkomstår kan fradrage indskud på etableringskonto (der beregnes af hans  

 lønindtægt) og henlæggelse til investeringsfond (der beregnes af hans  

 erhvervsindtægt).
 3. Indskuddets størrelse.
Indskuddet skal ifølge lovens § 3 for det enkelte indskudsår andrage  

 mindst 500 kr., og det kan højst udgøre 20 pct. af indskyderens  

 nettolønindtægt i indkomståret.
Til lønindtægten henregnes den kontante løn  

 med tillæg af den skattemæssige værdi af frit ophold og andre goder, som  

 lønmodtageren har oppebåret i kraft af arbejdsforholdet, samt beløb, som han  

 har modtaget fra arbejdsgiveren som godtgørelse for udgifter til rejse,  

 herunder til ophold og fortæring under rejsen - dog ikke dagpenge og  

 rejsegodtgørelser, der i medfør af statsskattelovens § 5d ikke skal medregnes  

 i indkomsten.
Der ses bort fra arbejdsgiverbidrag til indskyderens  

 pensionsordning.
Ved nettolønindtægtens beregning fradrages i den opgjorte  

 lønindtægt det i ligningslovens § 9, stk. 1, omhandlede lønmodtagerfradrag og  

 de i samme lovs § 9, stk. 2 og 3 (nu lovbekendtgørelse nr. 421 af 6. december  

 1965 § 9, stk. 4 og 6), omhandlede udgifter til befordring og rejser m.v.  

 Hvor indskyderen og dennes ægtefælle begge har udgifter til befordring mellem  

 hjem og arbejdsplads, og således kun kan fradrage det beløb, hvormed  

 ægtefællernes samlede udgifter overstiger 400 kr., bemærkes, at man ved  

 beregningen af maksimumsbeløbet for det fradragsberettigede indskud på  

 etableringskonto henfører hele beløbet på 400 kr. til indskyderen.
Udgifter  

 til faglige kontingenter, pensionsbidrag og lignende skal derimod ikke  

 fradrages ved opgørelsen af nettolønindtægten.
Denne skal heller ikke  

 nedsættes med fradragsberettigede indkomst- og formueskatter eller  

 fradragsberettigede forsikringsudgifter.
For personer, der i medfør af  

 ligningslovens § 2C er fuldt skattepligtige under ophold i Grønland,  

 fradrages det i ligningsloven § 9A omhandlede særlige fradrag for udgifter i  

 forbindelse med lønarbejde i Grønland ved opgørelsen af nettolønindtægten.  

 For personer, der omfattes af sømandsskatteordningen, fradrages 400 kr.
En særlig begrænsning af det maksimale indskud gælder i tilfælde, hvor den  

 skattepligtige i indskudsåret foretager forskudsafskrivning på et kontraheret  

 skib i medfør af bestemmelserne i § 14 i afskrivningsloven.
I så fald skal  

 der i henhold til lovens § 3, stk. 2, ske en formindskelse af det efter de  

 almindelige regler beregnede indskud med forskudsafskrivningens beløb.  

 Bestemmelsen om, at indskuddet mindst skal andrage 500 kr., finder også  

 anvendelse i dette tilfælde, således at der ikke kan foretages noget indskud  

 for det pågældende indkomstår, hvis det efter de almindelige regler beregnede  

 indskud efter fradrag af forskudsafskrivningen udgør mindre end 500 kr.
Har  

 en gift person foretaget forskudsafskrivning, skal også ægtefællens  

 eventuelle indskud formindskes med forskudsafskrivningen.
Foretager begge  

 ægtefællerne indskud, nedsættes indskuddet for hver af dem med en til det  

 beregnede indskud svarende del af forskudsafskrivningen.
Det foretagne indskud kan i henhold til lovens § 1, stk. 1, fradrages i  

 den skattepligtige indkomst.
Hvor den ansatte skattepligtige indkomst afviger  

 fra den selvangivne, berettiger en forhøjelse af den selvangivne lønindtægt  

 ikke den skattepligtige til at forøge indskuddet.
Derimod medfører en  

 nedsættelse af den selvangivne indkomst reduktion af indskuddet i det omfang,  

 den påvirker opgørelsen af nettolønindtægten efter § 3, stk. 1. Det er en  

 betingelse for fradrag, at beløbet er indskudt på en særlig spærret konto,  

 jfr. nærmere nedenfor.
 Der kan ikke opnås fradrag for indskud på etableringskonto i  

 etableringsåret eller senere indkomstår, hvori beløb indskudt før  

 etableringen endnu ikke er frigivet fuldtud.
 4. Indskud på spærret konto i bank eller sparekasse.
Indskuddet skal foretages på spærret konto i en dansk bank eller  

 sparekasse eller i en andelskasse, som er godkendt af finansministeren til at  

 modtage sådanne indskud.
Fortegnelse over de hertil godkendte andelskasser  

 vil fremkomme senere.
Kontoen skal betegnes "etableringskonto" og  

 bære påtegning om den skattepligtiges navn og adresse.
Dette gælder også,  

 hvor indskyderen er en gift kvinde, der sambeskattes med ægtefællen, men  

 kontoen skal i disse tilfælde oprettes på hendes navn.
 Indskud på etableringskonti skal foretages i løbet af indskudsåret, jfr. §  

 1, stk. 2. En bevilget forlængelse af fristen for indgivelse af selvangivelse  

 medfører ikke nogen tilsvarende forlængelse af fristen for indskud.
 Der kan kun oprettes een konto for hvert indskudsår, men konti for  

 forskellige indskudsår behøver ikke at være oprettet i samme pengeinstitut.
Ifølge lovens § 13 kan etableringskontoindskud ikke gøres til genstand for  

 overdragelse, pantsætning eller andre retshandler, ligesom de ikke kan gøres  

 til genstand for kreditorforfølgning.
Undtagelse gælder i tilfælde af  

 konkurs, ligesom kontoens indestående efter nærmere regler i lovens §§ 9-11  

 tjener til sikkerhed for eventuelle skatteefterbetalingskrav m.v.
Etableringskontoindskud forrentes af pengeinstitutterne efter disses  

 almindelige regler herom.
Renterne kan hæves i overensstemmelse med de af  

 vedkommende pengeinstitut fastsatte regler, jfr. lovens § 14. Renter, som  

 tilskrives en konto i indskudsåret og står uhævede ved indskudsårets udløb,  

 betragtes som yderligere indskud på kontoen.
Renterne er  

 indkomstskattepligtige; i øvrigt henvises til punkt 9 nedenfor.
 5. Hvornår foreligger der etablering.
Indskuddene skal først kunne benyttes (frigives) ved etablering af  

 selvstændig virksomhed.
Frigivelse kan ske, hvad enten kontohaveren selv,  

 dennes ægtefælle eller begge ægtefæller i forening agter at drive  

 virksomheden.
Etablering anses efter lovens § 5 at have fundet sted, når den  

 samlede anskaffelsessum for de til brug for virksomheden anskaffede  

 formuegoder overstiger 30.000 kr.
Ved opgørelsen af anskaffelsessummen skal  

 der ikke ske fradrag af de hæftelser, f.eks. prioritetsgæld, der evt.  

 påhviler det pågældende formuegode.
Den selvstændige virksomhed kan enten  

 være en virksomhed, som indskyderen selv starter, eller en bestående  

 virksomhed, som han overtager.
Etablering kan også anses at foreligge, hvis  

 en mindre bivirksomhed, som han hidtil har drevet, nu udvides, således at  

 anskaffelsessummen for virksomhedens aktiver kommer op over 30.0 kr.  

 Formuegoder, som er anskaffet tidligere end 3 år før begyndelsen af  

 "etableringsåret", d.v.s. det indkomstår, hvori etableringsbeløbet  

 når op over 30.000 kr., kan - medmindre finansministeren i særlige tilfælde  

 gør undtagelse herfra - ikke medregnes ved opgørelsen af anskaffelsessummen.  

 Der skal bortses fra formuegoder, som er afhændet eller udskilt af driften  

 før etableringsårets begyndelse.
De formuegoder, hvis værdi indskyderen er  

 berettiget til at medregne til etableringsbeløbet, er i første række de  

 aktiver, som er opregnet i § 7, stk. 1 og 2. Såfremt der blandt disse er  

 aktiver, som er anskaffet indenfor den i § 5, stk. 3, nævnte frist på 3 år  

 før etableringsåret, og på hvilke der forud for etableringsåret er foretaget  

 afskrivninger, medregnes de i denne forbindelse med deres anskaffelsessum.  

 Ved opgørelsen af den samlede anskaffelsessum kan dernæst medregnes værdien  

 af det varelager, der er anskaffet ved etableringen.
Kontohaveren er  

 berettiget til i stedet at medregne værdien af varelageret ved  

 etableringsårets udgang opgjort til fakturapris eller dagspris.
Kontohaveren  

 er endvidere berettiget til at medregne maskiner, inventar og lignende  

 driftsmidler, der anvendes både til erhvervsmæssige og til private formål  

 (jfr. afskrivningslovens afsnit II), men kun for så vidt angår en til den  

 erhvervsmæssige benyttelse svarende forholdsmæssig del af anskaffelsessummen;  

 som eksempel herpå kan nævnes et automobil, som benyttes både privat og  

 erhvervsmæssigt.
Endelig kan medregnes anskaffelsessummen for en ejendom, der  

 skal anvendes til skatteyderens erhvervsvirksomhed, uanset om der kan  

 afskrives på den efter afskrivningslovens § 18. Benyttes ejendommen delvis  

 til private formål, kan kun en til den erhvervsmæssige anvendelse svarende  

 forholdsmæssig del af anskaffelsessummen medregnes.
 6. Frigivelse uden skattemæssig virkning.
Når kontohaveren har dokumenteret, at etablering har fundet sted, jfr.  

 punkt 5, kan 0,33 af indskuddene, dog højst 5.000 kr., frigives uden virkning  

 for hans skattepligtige indkomst.
Dette beløb skal derfor ikke afskrives  

 forlods på de anskaffede driftsmidler.
 7. Frigivelse til forlods afskrivning.
 Udover det under punkt 6. nævnte beløb frigives efter etableringen et  

 beløb af højst samme størrelse som anskaffelsessummen eller - hvis der i  

 tidligere indkomstår er foretaget skattefri afskrivninger - den uafskrevne  

 del af anskaffelsessummen for følgende formuegoder, som er anskaffet indenfor  

 de sidste 3 år før etableringsårets begyndelse:
De andre under punkt 5 nævnte formuegoder, som medregnes ved opgørelsen af  

 etableringsbeløbet, kan således ikke begrunde frigivelse.
Det gælder f.eks.  

 maskiner og lignende driftsmidler, der anvendes både privat og  

 erhvervsmæssigt, samt bygninger, der ikke kan afskrives efter  

 afskrivningslovens § 18, og installationer i ikke-afskrivningsberettigede  

 bygninger.
Når et indskud frigives efter reglerne i nærværende punkt, skal det  

 anvendes til forlods afskrivning i etableringsåret på de under a-f nævnte  

 aktiver.
Dette medfører i henhold til lovens § 7, stk. 3, at afskrivninger på  

 disse aktiver efter de i skattelovgivningen i øvrigt indeholdte regler alene  

 kan foretages på anskaffelsessummen reduceret med det forlods afskrevne  

 beløb.
Maskiner, inventar o.lign. driftsmidler, der udelukkende benyttes  

 erhvervsmæssigt, samt skibe til erhvervsmæssig brug skal herefter indgå under  

 den i afskrivningsloven foreskrevne saldoafskrivning med anskaffelsessummen  

 efter fradrag af de benyttede indskud.
Såvel den almindelige afskrivning som  

 eventuelt ekstra afskrivning på driftsbygninger skal ske på grundlag af  

 erhvervelsessummen efter fradrag af de i henhold til § 7 frigivne indskud.
Etablering skal være sket inden 10 år efter indskudsårets udløb.
Er  

 kontohaveren ikke fyldt 40 år ved fristens udløb, forlænges fristen til  

 udgangen af det år, hvori han fylder 40 år.
Finansministeren kan forlænge  

 fristen, hvis det skyldes kontohaveren utilregnelige grunde, at etablering  

 ikke er sket inden fristens udløb.
 Frigivelse af indskuddene til forlods afskrivning kan ske, så snart  

 etablering har fundet sted, og skal som hovedregel ske inden for  

 etableringsåret eller de to følgende indkomstår, jfr. nærmere nedenfor under  

 punkt 8.
 Indskud vedrørende et givet indkomstår kan først frigives, når tidligere  

 indskud er frigivet fuldt ud, jfr. lovens § 7, stk. 5.
Inden for de således fastsatte rammer kan den skattepligtige selv  

 bestemme, hvornår han ønsker et indskud frigivet.
Han kan begære et indskud  

 for et enkelt indskudsår frigivet over flere indkomstår, og han kan omvendt  

 begære indskud for flere indskudsår frigivet inden for et enkelt indkomstår.
 Forlods afskrivning ved benyttelse af indskud kan omfatte et driftsmiddels  

 fulde anskaffelsessum eller en vilkårlig del af denne.
Den forlods afskrivning sidestilles i øvrigt, med mindre andet særligt er  

 foreskrevet, med skattefri afskrivninger.
For bygningers vedkommende  

 sidestilles den, med mindre andet er foreskrevet, med ekstraafskrivninger i  

 henhold til afskrivningslovens afsnit IV.
Som foran nævnt kan indskuddene ikke frigives til forskudsafskrivning på  

 skibe.
Når et skib, på hvilket forskudsafskrivning er foretaget, bliver  

 leveret, kan der derimod foretages forlods afskrivning ved benyttelse af  

 indskud på den del af anskaffelsessummen, der skal indgå i saldoværdien.
For  

 bygninger og installationer i bygninger, på hvilke der kan foretages forlods  

 afskrivning ved benyttelse af indskud, jfr. det foran anførte, foretages  

 forlods afskrivning for det indkomstår, i hvilket bygningerne eller  

 installationerne er erhvervet (fuldført), jfr. afsnit IV i afskrivningsloven  

 og cirkulæret af 31. oktober 1957. Der kan i etableringsåret endvidere  

 foretages forlods afskrivning på bygninger eller installationer, som er  

 erhvervet (fuldført) i et af de 3 forudgående år.
Det er uden betydning for  

 adgangen til at benytte indskud til forlods afskrivning, hvornår de  

 pågældende maskiner og skibe m.m. er bestilt, eller de pågældende bygninger  

 og installationer er påbegyndt.
Til belysning af foranstående skal anføres, at et indskud for indkomståret  

 1965, for hvilket etableringskontoindskud er foretaget den 20. januar 1966,  

 kan frigives i indkomståret 1966, hvis etablering da finder sted, og  

 betingelserne i § 7 er opfyldt.
Er etablering sket i 1966, skal indskuddet  

 være benyttet senest 31. december 1968, hvis efterbeskatning efter § 10 skal  

 undgås.
Foretages der indskud i indskudsåret 1. februar 1965 til 31. januar  

 1966, skal etablering ske senest den 31. januar 1976, med mindre kontohaveren  

 da er under 40 år, eller finansministeren forlænger fristen i medfør af § 8,  

 stk. 2.
Frigives indskuddet i 1966, kan det kun anvendes til forlods afskrivning  

 på maskiner, inventar o.lign. driftsmidler eller skibe, der leveres, eller på  

 bygninger og installationer, der er erhvervet (fuldført) i dette indkomstår  

 eller et af de forudgående 3 indkomstår.
Frigives indskuddet i et af de 2 år  

 efter etableringen, kan det på tilsvarende måde kun anvendes til forlods  

 afskrivning på driftsmidler, der leveres, henholdsvis erhverves (fuldføres),  

 i det pågældende indkomstår.
 Det anføres udtrykkeligt i lovens § 7, stk. 6, at de i henhold til stk. 3  

 foretagne forlods afskrivninger ikke kan fradrages ved opgørelsen af den  

 skattepligtige indkomst.
Når etablering er sket, jfr. punkt 5, og den skattepligtige ønsker at  

 benytte sin etableringskonto, skal indskuddene frigives i det omfang, han  

 efter det foran anførte er berettiget hertil.
Pengeinstituttet er forpligtet  

 til straks at udbetale indskuddene, når amtstuens meddelelse om frigivelse  

 foreligger.
Om de nærmere regler herom samt om fremgangsmåden ved frigivelsen  

 henvises til finansministeriets bekendtgørelse nr. 350 af 10. september 1965  

 og bekendtgørelse af dags dato samt til punkt 12 nedenfor.
 8. Tilfælde, hvor indskud ikke frigives til forlods  

 afskrivning.
Indskud skal være anvendt i deres helhed inden 10 år efter udløbet af  

 indskudsåret eller inden udgangen af det år, hvori kontohaveren fylder 40 år;  

 hvor denne frist er forlænget af finansministeren, inden for den af ham  

 fastsatte frist.
I det omfang indskud ikke benyttes rettidigt, skal ifølge  

 lovens § 9, stk. 1, det ikke anvendte beløb med tillæg af 5 pct. for hvert år  

 fra indskudsårets udløb og indtil fristens udløb medregnes i den  

 skattepligtige indkomst for det indkomstår, hvori fristen udløber.
I henhold til lovens § 9, stk. 2, kan finansministeren, når særlige  

 omstændigheder taler derfor, tillade, at et indskud frigives inden udløbet af  

 10-års fristen, uanset at etablering ikke har fundet sted.
I så fald skal det  

 frigivne indskudsbeløb med tillæg af 5 pct. for hvert år fra indskudsårets  

 udløb og indtil udløbet af det indkomstår, hvori ansøgning indgives,  

 medregnes i den skattepligtige indkomst for sidstnævnte indkomstår.  

 Dispensationsbestemmelsen tager sigte på tilfælde, hvor det efter indskuddets  

 foretagelse viser sig, at indskyderen ikke vil have mulighed for at anvende  

 indskuddet til etableringsformål.
Ifølge stk. 3 kan finansministeren i de i stk. 1 og 2 nævnte tilfælde  

 under særlige omstændigheder tillade, at indskudsbeløbet i stedet beskattes  

 ved en efterregulering af indkomstansættelserne for de år, hvori indskuddene  

 er bragt til fradrag.
Efterbetalingsbeløbet skal i så fald forrentes med 5  

 pct. rente fra udgangen af det skatteår, efterbetalingen vedrører.  

 Bestemmelsen sigter til de tilfælde, hvor en beskatning efter stk. 1 og 2 kan  

 blive urimelig hård, fordi reglen - sammenholdt med bestemmelsen i § 8 - kan  

 føre til, at flere års indskud skal medregnes i et og samme indkomstår.  

 Dispensationsbestemmelsen vil også kunne anvendes, hvor en kvinde i  

 forbindelse med indgåelse af ægteskab opgiver sine planer om at etablere  

 selvstændig virksomhed, og hvor en forhøjelse af ægtemandens skattepligtige  

 indkomst med hendes indskudsbeløb kan bevirke en forholdsvis stor  

 skattestigning.
Når etablering har fundet sted, skal indskud, der ikke er frigivet i  

 etableringsåret eller noget af de to efterfølgende indkomstår efter de i  

 punkt 7 anførte regler, medregnes til den skattepligtige indkomst for det  

 andet indkomstår efter etableringsåret.
Det betyder, at hvis etablering  

 f.eks. sker i 1970, og indskyderen i årene 1970-72 kun har fået frigivet  

 35.000 kr. af et samlet indskud på 40.000 kr., skal de resterende 5.000 kr.  

 medregnes til hans skattepligtige indkomst for indkomståret 1972. Såfremt  

 indskyderen allerede i etableringsåret eller det følgende indkomstår begærer  

 frigivelse af restbeløbet, f.eks. fordi han indser, at han ikke i de nærmeste  

 år vil få brug for at anskaffe yderligere aktiver, skal beløbet medregnes til  

 hans skattepligtige indkomst for det indkomstår, hvori begæring om frigivelse  

 fremsættes.
Ved en kontohavers død eller konkurs foretages der efterbeskatning af  

 ikke-frigivne indskud ved forhøjelse af den skattepligtige indkomst for  

 indskudsårene.
Hvor kontohaveren er gift, medfører den anden ægtefælles død  

 ikke efterbeskatning for kontohaveren.
Efterbeskatning som anført skal også  

 ske, hvis kontohaveren eller - hvis denne er en hustru, som er sambeskattet  

 med sin ægtefælle - hendes ægtefælle opgiver sin bopæl her i landet, efter at  

 etablering har fundet sted.
Sker opgivelsen af bopæl allerede inden  

 etableringen, skal efterbetalingsbeløbene forrentes med 5 pct. rente fra  

 udgangen af det skatteår, hvori indskuddet er bragt til fradrag.
I tilfælde  

 af kontohaverens død - hvad enten den indtræffer før eller efter etableringen  

 - er den efterlevende ægtefælle dog berettiget til at overtage indskuddet på  

 etableringskonto på de betingelser, som gjaldt for afdøde, d.v.s. at  

 etablering skal være sket inden den frist, som gjaldt for afdøde.
Der er ikke  

 i loven hjemmel til at overføre foretagne indskud til andre.
 Hvis erhvervsvirksomheden ophører eller afhændes inden udløbet af det  

 andet indkomstår efter etableringsåret, skal indskud, som er frigivet uden  

 virkning for den skattepligtige indkomst efter reglerne i punkt 6 (lovens §  

 6), samt indskud, der enten ikke er frigivet, eller som først er frigivet i  

 det indkomstår, hvori virksomheden er ophørt eller afhændet, medregnes til  

 den skattepligtige indkomst for ophørs- eller afhændelsesåret.
 Hvor erhvervsvirksomheden afhændes eller ophører, kan finansministeren  

 tillade, at indkomstbeskatning af det i medfør af § 6 frigivne beløb  

 undlades, og at de ikke frigivne indskud opretholdes på de oprindelige  

 vilkår, såfremt den skattepligtige inden 1 år efter afhændelsen eller ophøret  

 påny etablerer selvstændig virksomhed, jfr. lovens § 5.
 I alle de tilfælde, der omtales i nærværende punkt, skal  

 etableringskontoindskuddet for det pågældende indskudsår tjene til sikkerhed  

 for skattekravene, og de indsatte beløb kan ikke forlanges udbetalt, før  

 skattekravene er fyldestgjort, jfr. lovens § 9, stk. 4, sammenholdt med § 10,  

 stk. 3, og § 11, stk. 1-3. Når amtstuen har meddelt, at udbetaling kan ske,  

 skal pengeinstituttet straks udbetale det angivne beløb til kontohaveren  

 eller vedkommende oppebørselsmyndighed efter amtstuens nærmere angivelse.
 9. Beskatningen af indskud på etableringskonti og  

 renterne heraf.
 Renter, der tilskrives en etableringskonto, skal medregnes ved opgørelsen  

 af kontohaverens skattepligtige indkomst, hvad enten de hæves eller ej.  

 Renterne kan hæves efter de af vedkommende pengeinstitut fastsatte regler.
 Det på kontoen indestående beløb skal medregnes ved opgørelsen af  

 kontohaverens skattepligtige formue, og det samme gælder ikke hævede renter,  

 der henstår på kontoen.
 10. Ligningsmyndighedernes efterprøvelse af fradrag  

 for indskud.
 De skattelignende myndigheder skal efterprøve, om fradraget er foretaget i  

 overensstemmelse med lovens regler, herunder navnlig at nettolønindtægten er  

 opgjort korrekt, at der ikke er fradraget mere end 20 pct. heraf, og at  

 fradraget udgør mindst 500 kr.
 Når den foreløbige ligning er foretaget, indsender ligningsmyndigheden  

 talonen på det selvangivelsen vedlagte særlige skema om indskud på  

 etableringskonto til amtstuen i det amtstuedistrikt, hvorunder kommunen  

 hører.
Hvis en af skatterådet foretaget ændring af skatteansættelsen medfører, at  

 et fradrag for indskud skal ændres, indberetter skatterådet til amtstuen,  

 hvilket beløb der er godkendt ved skatterådets ansættelse.
Indberetningen kan  

 ske ved, at skatterådet indsender en ny talon med angivelse af, at det er en  

 rettelse af en tidligere indsendt.
 Fra og med skatteåret 1967-68 skal ligningsmyndighederne påse, at der med  

 selvangivelsen indsendes opgørelse på et særligt skema over indskud foretaget  

 i tidligere indskudsår og eventuelt frigivne beløb heraf.
 11. Amtstuernes opgaver ved indskud på  

 etableringskonti.
Amtstuerne modtager inden 1. marts fra de i vedkommende amtstuedistrikt  

 beliggende pengeinstitutter fortegnelser over de i indskudsåret oprettede  

 etableringskonti.
Fortegnelserne, der indsendes i to eksemplarer, indeholder  

 oplysning om indskydernes navn, adresse, indskudsbeløb, samt - hvis  

 indskyderen er en gift kvinde - hendes ægtefælles navn og adresse, jfr.  

 finansministeriets bekendtgørelse nr. 350 af 10. september 1965.
 Fortegnelserne er sådan indrettet, at det ene eksemplar kan klippes til  

 blanketter for hver enkelt indskyder.
Det andet eksemplar af fortegnelsen benyttes til opgørelse af de samlede  

 indskud i indskudsåret.
Snarest muligt efter 1. marts indsender amtstuen  

 oplysning til skattedepartementets økonomisk-statistiske konsulent,  

 Christiansborg Slotsplads 1, København K, om antallet af indskydere og om  

 summen af samtlige indskudsbeløb i pengeinstitutter i amtstuedistriktet.  

 Opgørelsen bedes specificeret, således at det fremgår, hvor meget der er  

 indskudt af indskydere, der er bosat i København, Frederiksberg og Gentofte,  

 i købstadkommuner og i andre kommuner, samt antallet af indskydere i disse 3  

 områder.
Amtstuen opbevarer disse fortegnelser til brug ved kontrollen efter  

 punkt 13.
Det første eksemplar af fortegnelsen deles i blanketter for hver enkelt  

 indskyder og benyttes til kontrol med de ved skatteansættelsen foretagne  

 fradrag.
Blanketter vedrørende indskydere, der er bosat i andre  

 amtstuedistrikter, fraklippes og sendes til den pågældende amtstue.
 Når amtstuerne modtager talonerne fra de skattelignende myndigheder,  

 sammenholdes talonerne med de fra pengeinstitutterne indkomne oplysninger.
 Såfremt der er indskudt mere, end der er godkendt fradrag for, giver  

 amtstuen den pågældende indskyder underretning om, at det ud over fradraget  

 indskudte beløb vil kunne frigives under forudsætning af, at indskyderen  

 afgiver erklæring om, at han er indforstået med, at frigivelse medfører, at  

 der herefter ikke kan godkendes fradrag for et større beløb end godkendt ved  

 ansættelsen.
 Afgiver indskyderen sådan erklæring, frigiver amtstuen det for meget  

 indskudte og giver skatterådet underretning om frigivelsen.
Såfremt indskyderen ikke ønsker at afgive den nævnte erklæring, fordi han  

 ønsker at klage over ligningsmyndighedernes tilsidesættelse af fradrag for  

 indskud, må frigivelse ikke ske, førend indskyderen over for amtstuen afgiver  

 erklæring om, at skatteansættelsen ikke længere er under klagebehandling for  

 så vidt angår fradrag for indskud.
Afgives sådan erklæring, frigiver amtstuen  

 det for meget indskudte og giver skatterådet underretning om frigivelsen.
 Er der indrømmet fradrag for et større beløb, end der er indskudt i et  

 pengeinstitut, giver amtstuen skatterådet underretning herom til brug ved  

 skatteligningen.
 12. Fremgangsmåden ved benyttelsen af indskud.
 Der henvises herom til bekendtgørelsen om frigivelse af indskud.
Når en skattepligtig ønsker at få sit indskud eller en del af dette  

 frigivet, skal han rette henvendelse til den amtstue, i hvis distrikt han vil  

 have sin bopæl efter etableringen, og ved forevisning af kontrabog eller  

 -bøger med det eller de pengeinstitutter, hvori han har foretaget indskud,  

 dokumentere, hvilke beløb han har indskudt på etableringskonto i tidligere  

 indskudsår.
Han skal derhos over for amtstuen dokumentere, at etablering har  

 fundet sted.
Dette sker ved, at han forelægger amtstuen købekontrakter,  

 fakturaer, kvitteringer eller lignende som bevis for, at han har anskaffet  

 formuegoder af de under punkt 5 nævnte arter til en samlet anskaffelsessum af  

 mindst 30.000 kr.
Såfremt indskyderen ønsker at medregne den erhvervsmæssige  

 andel af maskiner, inventar og lignende driftsmidler, der skal benyttes både  

 erhvervsmæssigt og privat, må amtstuen ved henvendelse til de skattelignende  

 myndigheder søge bekræftelse på, at den del af driftsmidlet, som indskyderen  

 medregner til den forannævnte anskaffelsessum, svarer til den del, hvorpå han  

 kan foretage skattefri afskrivninger.
På samme måde må amtstuen søge bistand  

 hos de skattelignende myndigheder vedrørende fordelingen af  

 anskaffelsessummen for en fast ejendom, der skal benyttes til såvel  

 privatbolig som til indskyderens erhvervsvirksomhed.
Hvis amtstuen ikke finder, at etablering kan anses at have fundet sted,  

 skal den nægte at frigive nogen del af indskuddene.
Denne afgørelse kan af  

 indskyderen indbringes for skattedepartementet, i sidste instans for  

 domstolene.
Finder amtstuen derimod, at etablering må anses for foretaget,  

 kan den straks frigive det i punkt 6 anførte beløb.
Herudover kan den efter  

 begæring frigive yderligere beløb, når indskyderen dokumenterer, at de under  

 punkt 7 angivne betingelser er opfyldt.
Frigivelsen sker ved meddelelse fra  

 amtstuen til den skattepligtige, hvori oplyses størrelsen af det frigivne  

 beløb, hvor stort et beløb, der skal anvendes til forlods afskrivning, og  

 hvilke(t) indskudsår, det frigivne indskud vedrører; der skal derhos gives  

 oplysning om, på hvilke(t) formuegode(r) forlods afskrivning vil være at  

 foretage, samt om for hvilket indkomstår afskrivningen skal foretages.  

 Meddelelsen skal endvidere indeholde oplysning om, at amtstuen har anmodet  

 vedkommende bank eller sparekasse om at udbetale det frigivne beløb.
Amtstuen  

 skal samtidig give såvel vedkommende kommunale ligningsmyndighed som  

 skatteråd meddelelse om frigivelsen af indskudsbeløbet med oplysning om, på  

 hvilket formuegode og for hvilket indkomstår det frigivne indskudsbeløb vil  

 være at afskrive forlods.
Endvidere tilstiller amtstuen vedkommende  

 pengeinstitut udbetalingstilladelse, jfr. punkt 11 foran, og endelig  

 underrettes den eller de amtstue(r), i hvis distrikt pengeinstituttet er  

 beliggende, når en konto vedrørende et indskudsår er frigivet fuldtud.
Når etablering er sket, jfr. punkt 5, men det indskudte beløb ikke straks  

 frigives fuldt ud, skal amtstuen anføre den frigivne del af indskuddet på  

 anmeldelsesblanketten.
Denne opbevares derefter til kontrol med, at der sker  

 indkomstbeskatning af restbeløb, som ikke er frigivet senest i kontohaverens  

 andet regnskabsår efter etableringsåret.
Amtstuen må i så fald underrette  

 skatterådet, jfr. punkt 13.
 Blanketter til begæringer om frigivelse og til udbetalingstilladelser kan  

 rekvireres hos firmaet Engelsen og Schrøder, Frederiksberggade 15, København  

 K.
 13. Beskatning af indskud, der ikke er benyttet  

 rettidigt.
Når en amtstue fuldtud har frigivet en etableringskonto, som er oprettet i  

 et pengeinstitut, der er beliggende i det pågældende amtstuedistrikt, eller  

 når den fra andre amtstuer har modtaget underretning om, at en sådan konto er  

 frigivet fuldtud, jfr. punkt 12, slettes vedkommende konto på det eksemplar  

 af pengeinstituttets indberetning, som i henhold til punkt 11 fortsat skal  

 opbevares.
Hvis der, når 10 års-fristen for benyttelse af indskud er udløbet,  

 d.v.s. første gang den 1. februar 1976, ifølge fortegnelsen endnu henstår  

 uhævede konti, indhenter amtstuen fra vedkommende pengeinstitut bekræftelse  

 på, at de ifølge fortegnelsen endnu ikke hævede beløb stadig henstår på  

 etableringskonti.
Pengeinstitutterne opfordres til ved afgivelsen af disse  

 oplysninger så vidt muligt at oplyse indskyderens senest kendte adresse.  

 Iøvrigt må amtstuen ved hjælp af folkeregister m.v. søge at fremskaffe  

 indskyderens nuværende adresse.
 Amtstuerne videresender oplysninger vedrørende indskydere, der efter de  

 foreliggende oplysninger er bosat i et andet amtstuedistrikt, til den  

 pågældende amtstue.
 Amtstuerne underretter ligningsmyndighederne og skatterådene om, i hvilke  

 tilfælde 10 års-fristen er udløbet, og giver oplysning om det indskudsbeløb  

 og rentetillæg, der eventuelt vil være at beskatte i det år, hvori 10  

 års-fristen for benyttelse udløber.
 Ligningsmyndighederne giver efter den påfølgende skatteligning amtstuen  

 underretning om, i hvilke tilfælde indkomstbeskatning er sket i medfør af §  

 9, stk. 1, og i hvilke tilfælde indkomstbeskatning ikke skal gennemføres,  

 fordi indskyderen endnu ikke er fyldt 40 år, eller fordi indskyderen har fået  

 forlænget fristen for benyttelse.
 I sidstnævnte tilfælde påhviler det amtstuen at give underretning til  

 ligningsmyndighed og skatteråd, således at indkomstbeskatning finder sted for  

 det år, hvor indskyderen fylder 40 år, eller hvor den forlængede frist for  

 benyttelse udløber, hvis etablering da ikke er sket.
Når betalingsfristen for sidste rate af de for det pågældende skatteår  

 pålignede skatter er udløbet, skal amtstuen hos vedkommende  

 oppebørselsmyndighed søge oplysning om, hvorvidt skatterne er betalt.
I  

 bekræftende fald foranlediger amtstuen herefter etableringskontoindskuddet  

 frigivet til udbetaling ved benyttelse af udbetalingstilladelse.
Såfremt de  

 pålignede skatter ikke er fuldt indbetalt, skal amtstuen indhente oplysning  

 om, hvor stor en del af de pålignede skatter, der vedrører indskuddet, og  

 hvor meget der resterer af dette beløb med påløbne morarenter i henhold til  

 statsskattelovens § 38. Amtstuen anmoder herefter pengeinstituttet om af  

 etableringskontoindskuddet for det pågældende indskudsår at udbetale til  

 oppebørselsmyndigheden det udækkede skattekrav med påløbne morarenter, jfr.  

 lovens § 9, stk. 4, og frigiver samtidig det eventuelle restbeløb til  

 udbetaling.
Der udfærdiges en udbetalingstilladelse for udbetalingen til  

 oppebørselsmyndigheden og en for den eventuelle udbetaling til den  

 skattepligtige.
Udbetalingstilladelsen vedrørende udbetalingen til  

 oppebørselsmyndigheden må forsynes med tydelig angivelse af, til hvem  

 udbetaling skal ske.
Hvor etableringskontoindskuddet er utilstrækkeligt til  

 dækning af det opståede skattekrav, foretager amtstuen en forholdsmæssig  

 fordeling af indskuddet på statens og kommunens krav og giver  

 oppebørselsmyndigheden underretning om fordelingen.
Uanset det foran anførte skal etableringskontoindskuddet allerede fra  

 påligningen af skatterne for det pågældende skatteår kunne anvendes til  

 dækning af den del af de pålignede skatter, der vedrører indskuddet.
Denne  

 fremgangsmåde kan alene benyttes, hvis den skattepligtige over for amtstuen  

 fremsætter begæring herom.
Når den del af de pålignede skatter, der vedrører  

 indskuddet, er fuldt indbetalt, frigives et eventuelt overskydende  

 indskudsbeløb til udbetaling til den skattepligtige.
 I tilfælde, hvor finansministeren i medfør af § 9, stk. 2, tillader  

 frigivelse inden udløbet af 10 års-fristen, forholdes som foran angivet.
 I de i punkt 12 nævnte tilfælde, hvor en indskyder i etableringsåret eller  

 de tofølgende indkomstår ikke har fået frigivet det fulde indskudsbeløb,  

 påhviler det amtstuen at give underretning til ligningsmyndighed og  

 skatteråd, således at indkomstbeskatning efter reglen i § 10 af det ikke  

 frigivne beløb finder sted senest i det andet indkomstår efter etableringen.  

 Frigivelse af indskudsbeløb sker efter samme regler som foran nævnte.
 14. Beskatning af indskud i anledning af død, konkurs  

 og udrejse (lovens § 11).
Det påhviler de skattelignende myndigheder, når de bliver bekendt med, at  

 der er indtrådt omstændigheder, der begrunder krav om efterbeskatning i  

 henhold til lovens § 11, stk. 1 og 2, at give indberetning herom til  

 vedkommende amtstue.
Indberetningen ledsages så vidt muligt af det senest af  

 indskyderen udfyldte skema vedrørende indskud på etableringskonto.
Hvor der indgives begæring til amtstuen om frigivelse af indskud i de i  

 lovens § 11, stk. 1 og 2, omhandlede tilfælde, samt hvor amtstuerne i øvrigt  

 bliver bekendt med, at der er indtrådt omstændigheder, der begrunder krav om  

 efterbeskatning efter disse bestemmelser, skal amtstuerne søge oplyst, hvilke  

 ikke anvendte indskud der henstår ubenyttede, og indberette dette til statens  

 ligningsdirektorat tillige med oplysning om, hvilke skatteår indskuddene  

 vedrører.
Statens ligningsdirektorat foranlediger herefter de pågældende  

 indskud efterbeskattet i overensstemmelse med reglerne i lovens § 11, stk. 1  

 og 2. Om den særlige forrentning af skatteefterbetalingen i de i lovens § 11,  

 stk. 2, nævnte tilfælde samt om beregning af morarenter henvises til det  

 foran under punkt 8 anførte.
Når efterbetalingsbeløbet er opgjort, skal  

 statens ligningsdirektorat give vedkommende amtstue underretning om kravet.  

 Det påhviler herefter amtstuen at søge oplyst, hvorvidt kravet betales  

 rettidigt.
Såfremt kravet ikke er betalt rettidigt, skal amtstuen drage  

 omsorg for, at kravet med påløbne morarenter i det omfang, det er muligt,  

 dækkes af etableringskontoindskuddene.
Med hensyn til denne fyldestgørelse  

 samt med hensyn til eventuel frigivelse af etableringskontoindskud finder de  

 foran under punkt 13 anførte regler tilsvarende anvendelse.
Uanset det foran anførte skal etableringskontoindskuddet allerede fra det  

 tidspunkt, hvor efterbetalingsbeløbet er opgjort, kunne anvendes til dækning  

 af dette, hvis den skattepligtige over for amtstuen fremsætter begæring  

 herom.
Når efterbetalingsbeløbet er fuldt indbetalt, frigives et eventuelt  

 overskydende indskudsbeløb til udbetaling til den skattepligtige.
 15. Kontrollen med forlods afskrivning.
Det påhviler de skattelignende myndigheder på grundlag af de fra  

 amtstuerne modtagne meddelelser om frigivelse af indskud at påse, at de  

 frigivne indskud benyttes til forlods afskrivning i overensstemmelse med  

 vedkommende amtstues tilladelse og lovens regler.
Det bemærkes udtrykkeligt,  

 at det forlods afskrevne beløb i henhold til lovens § 7, stk. 1, ikke kan  

 fradrages ved opgørelsen af den skattepligtige indkomst, jfr. foran under  

 punkt 7.
 Ligningsmyndighederne skal ved ophør af den etablerede virksomhed i de to  

 første indkomstår efter etableringsåret påse, at der i ophørsåret sker  

 beskatning af det i punkt 6 anførte beløb samt af de i ophørsåret frigivne  

 beløb og af ikke frigivne beløb.
 16. Personer, der er omfattet af  

 sømandsskatteordningen.
 Adgangen til at oprette etableringskonti står åben for personer, som er  

 omfattet af sømandsskatteordningen.
 Skattedepartementet, den 28. februar  

 1966.
Hans P.
Gøtrik.
