 Baggrund:
 - Bekendtgørelse nr. 43 af 22. januar 1981 om tekniske hjælpemidlers  

 indretning og anvendelse.
 - Bekendtgørelse nr. 194 af 1. maj 1970 om styrtsikre førerhuse og  

 beskyttelsesbøjler (førerværn) til visse selvkørende motorredskaber.
 Arbejdstilsynets meddelelse nr. 22/1974 om sikkerhedsforanstaltninger ved  

 hydralisk tippende lad, tanke, containere o.l.
 Denne At-meddelelse oplyser om krav til bæltetraktorer med skovl eller  

 blad, gummihjulslæssere, dumpere, scrapere, gradere og lignende.
Læsse- og transportmaskiner skal være indrettet og bruges efter  

 arbejdsmiljølovgivningens bestemmelser for tekniske hjælpemidler.
Ud fra  

 disse bestemmelser stilles efter arbejdstilsynets administrative praksis  

 følgende krav:
Brugsanvisning Ved enhver levering (salg, udlejning og udlån) skal der medfølge en  

 skriftlig brugsanvisning på dansk om betjening, brug og vedligeholdelse.
Brugsanvisningen skal i nødvendigt omfang være angivet på maskinen, fx  

 skal der være et skilt, der angiver største tilladelige last.
Skiltet skal  

 tydeligt kunne ses fra førerpladsen.
Indretning Læsse- og transportmaskiner skal være forsynet med godkendt førerværn,  

 således at føreren er sikret ved væltning.
Fritaget for førerværn er - alle læsse- og transportmaskiner, hvis egenvægt overstiger 7 tons - læsse- og transportmaskiner, opbygget på grundlag af bæltetraktorer - scrapere, gradere og dumpere.
Førerpladsen skal være hensigtsmæssigt indrettet.
Føreren skal have fuldt  

 udsyn over alle maskinens arbejdsoperationer. betjeningsorganer skal være  

 anbragt og udformet ergonomisk hensigtsmæssigt og skal være indrettet og  

 placeret, så utilsigtet aktivering hindres.
 Førerkabiner skal kunne ventileres, og der skal være vinduesviskere.
 Maskinen bør være forsynet med skilte, der advarer mod færdsel inden for  

 dens arbejdsområde.
 På transportmaskiner med hydraulisk tippelad skal ladet kunne fastlåses  

 mekanisk i hævet stilling.
 Læsse- og transportmaskiner, der anvendes, hvor færdselslovgivningen  

 gælder, skal desuden opfylde færdselslovgivningens forskrifter for  

 motorredskaber.
Brug Brugen af en læsse- eller transportmaskine skal ske på forsvarlig måde og  

 under hensyn til, hvad den er bestemt for.
 Maskinen må ikke overbelastes.
 Alt hjælpeudstyr, fx skovle, blade, ekstra høje lad m.v. skal bruges efter  

 leverandørens forskrifter og altid, så maskinen ikke overbelastes, og  

 stabiliteten er fuldt forsvarlig.
 Sikringsdele og andet beskyttelsesudstyr må ikke fjernes eller blokeres  

 under brugen.
Løft med strop eller kæde må kun ske, hvis læssemaskinen har et sikkert  

 anhugningspunkt (sikkerhedskrog, påsvejst løftering eller lignende). Der må  

 fx ikke anhugges i skovlens tænder.
Se At-meddelelse nr. 2.02.10 om  

 anhugningsgrej.
 Passagertransport må kun ske, når maskinen er indrettet til det, fx med et  

 ekstra sæde.
 Maskinen må ikke anvendes til løft af personer.
 Er det nødvendigt, at personer opholder sig inden for maskinens  

 arbejdsområde, skal føreren være særlig forsigtig og sikre sig, at de  

 pågældende er opmærksomme på maskinens bevægelser.
 Maskinen bør være forsynet med hørligt signalapparat, der automatisk  

 træder i funktion, når maskinen bevæger sig i retninger, hvor førerens udsyn  

 er begrænset, fx ved baglæns kørsel.
Maskinen må kun anvendes på steder, hvor det kan ske forsvarligt.  

 Underlaget skal med sikkerhed kunne bære maskinen med fuld last.
Der skal  

 holdes en sikker afstand til kanten af udgravninger eller skrænter.
 Arbejdsområdet bør altid holdes plant og ryddeligt.
 Arbejdsredskabet, fx skovl, blad og lignende, skal sænkes til terræn, når  

 maskinen forlades.
 Der skal udvises forsigtighed ved arbejde i nærheden af nedgravede  

 installationsledninger og elektriske luftledninger.
 Hvis maskinen rammer elektriske luftledninger eller kabler i jorden gælder  

 følgende forholdsregler for føreren:
 BLIV PÅ MASKINEN, indtil den er fri af ledningerne eller strømmen er  

 afbrudt.
 Hold alle på jorden BORTE FRA MASKINEN.
 Hvis det er nødvendigt af forlade maskinen - HOP AF- TRÆD IKKE NED FRA  

 MASKINEN.
 Specielt for læssemaskiner gælder følgende:
 Skovlen skal altid holdes lavt under kørslen.
 Ved læsning - løft aldrig skovlen højere end nødvendigt over vognens sider  

 og dump materialerne med forsigtighed.
 Specielt for dumpere gælder følgende:
 Tipning på skrånende terræn skal foretages, at stabiliteten ikke forringes  

 ud over det tilladelige.
 Tipning må kun påbegyndes, når maskinen holder stille.
 Dumperen skal læsses, så udsynet stadig er forsvarligt.
Transport Læsning af læsse- og transportmaskiner på transportvogn bør ske over  

 vognens bagende.
Læsning fra siden må kun ske, når vognen er indrettet til  

 det.
Under læsning må der ikke være personer i transportvognens førerhus,  

 hvis dette ikke er særligt afskærmet.
Vedligeholdelse Maskinen skal vedligeholdes, så den altid er i forsvarlig stand.  

 Leverandørens anvisninger om eftersyn og vedligeholdelse skal følges, fx skal  

 styretøj, bremser, larvebånd, dæk, horn og lygter altid være i orden.
 Hydraulisk og pneumatisk udstyr skal jævnligt kontrolleres, udluftes og  

 justeres i fornødent omfang.
Maskinen bør renses grundigt efter hver arbejdsdag, så beton, ler og  

 lignende ikke hindrer manøvreorganernes og dermed maskinens frie  

 bevægelighed.
Særlig i frostperioder er rengøring af larvebånd nødvendig.
 Når blade, skovle, tippelad m.v. er løftet i forbindelse med  

 vedligeholdelsen, skal de på sikker måde være fastlåst mekanisk i hævet  

 stilling, fx med et fasthængslet støtteben eller afstandsstykke, der blokerer  

 skovl, blad eller tippelad i hævet stilling.
 Ved pivotstyring (knækstyring) skal maskinens to dele under  

 vedligeholdelse eller reparation være sikret mod bevægelse, fx med en fast  

 afstandsbøjle.
 Er der fejl eller mangler ved maskinen, skal den tages ud af brug og må  

 ikke benyttes, før den er bragt i orden.
 Maskinen skal standses under smøring eller justering.
Fører Føreren skal være fyldt 18 år.
 Føreren skal være instrueret og oplært i forsvarlig brug og  

 vedligeholdelse af maskinen, herunder om læsning og kørsel.
