Ved kgl.
Resolution af 12. April 1938 har Danmark for Kongerigets  

 Vedkommende, Grønland undtaget, ratificeret følgende Konvention, til hvis  

 Ratifikation Rigsdagen under 8. April 1937 havde meddelt sit Samtykke:
KONVENTION angaaende tvungen Lægeundersøgelse af Børn og unge Mennesker, der arbejder  

 om Bord paa Skibe, vedtaget af den internationale Arbejdskonference under  

 dens tredie Møde i Geneve fra den 25. Oktober - 19. November 1921.
-------------------- Artikel 1.
 Ved Udtrykket »Skib« forstaas i denne Konvention Skibe og  

 Fartøjer af en hvilken som helst Art, i offentlig eller privat Eje, der gaar  

 i Fart udenfor indre Farvande, dog med Undtagelse af Krigsskibe.
 Artikel 2.
 Med Undtagelse af Skibe, paa hvilke der kun beskæftiges Medlemmer af en og  

 samme Familie, maa Børn og unge Mennesker under atten Aar kun anvendes til  

 Arbejde ombord, naar der forelægges Lægeattest som godtgør den paagældendes  

 Egnethed til saadant Arbejde; en saadan Lægeattest skal være udfærdiget af en  

 af vedkommende Myndighed godkendt Læge.
 Artikel 3.
Saadanne Børn og unge Menneskers fortsatte Beskæftigelse ved Arbejde til  

 Søs skal være betinget af, at der med Mellemrum, der ikke maa overskride et  

 Aar, finder fornyet Lægeundersøgelse Sted, og at der efter hver ny  

 Lægeundersøgelse forelægges Lægeattest, der godtgør, at den paagældende er  

 egnet til Arbejde til Søs.
Skulde Fristen for en Lægeattests Gyldighed udløbe  

 under en Rejse, bevarer Attesten dog sin Gyldighed indtil Rejsens Afslutning.
 Artikel 4.
 I paatrængende Tilfælde kan vedkommende Myndighed tillade, at et ungt  

 Menneske under atten Aar forhyres, uanset at han ikke har været underkastet  

 Lægeundersøgelse, som omtalt i Artiklerne 2 og 3, men kun paa Betingelse af,  

 at saadan Lægeundersøgelse finder Sted i den første Havn, Skibet derefter  

 anløber.
 Artikel 5.
 De officielle Ratifikationer af denne Konvention skal under de i Afsnit  

 XIII af Versailles-Traktaten og de tilsvarende Afsnit i de andre  

 Fredstraktater indeholdte Betingelser tilstilles Generalsekretæren for  

 Folkenes Forbund og registreres af ham.
 Artikel 6.
 Denne Konvention skal træde i Kraft den Dag, paa hvilken Generalsekretæren  

 har registreret at to Medlemmer af den internationale Arbejdsorganisation har  

 ratificeret Konventionen.
 Den er kun bindende for de Medlemmer, hvis Ratifikation er blevet  

 registreret i Sekretariatet.
 Derefter træder Konventionen i Kraft for ethvert Medlem den Dag, paa  

 hvilken dettes Ratifikation er blevet registreret i Sekretariatet.
 Artikel 7.
Saa snart Ratifikation af to Medlemmer af den internationale  

 Arbejdsorganisation er blevet registreret i Sekretariatet, skal  

 Generalsekretæren for Folkenes Forbund sende Meddelelse herom til alle  

 Medlemmer af den internationale Arbejdsorganisation.
Han skal ligeledes  

 underrette dem om Registreringen af de Ratifikationer, som senere maatte  

 blive tilstillet ham af andre Medlemmer af Organisationen.
 Artikel 8.
 Under Forbehold af de i Artikel 6 nævnte Bestemmelser forpligter ethvert  

 Medlem, der ratificerer denne Konvention, sig til at bringe Bestemmelserne i  

 Artiklerne 1, 2, 3 og 4 til Anvendelse senest den 1. Januar 1924 og at træffe  

 saadanne Foranstaltninger, som er nødvendige for at gøre disse Bestemmelser  

 effektive.
 Artikel 9.
 Ethvert Medlem af den internationale Arbejdsorganisation, som ratificerer  

 denne Konvention, forpligter sig til at bringe den til Anvendelse i dets  

 Kolonier, Besiddelser og Protektorater i Overensstemmelse med Bestemmelserne  

 i Versailles-Traktatens Artikel 421 og de tilsvarende Artikler i de andre  

 Fredstraktater.
 Artikel 10.
Ethvert Medlem, der har ratificeret denne Konvention, kan opsige den efter  

 ti Aars Forløb at regne fra den Dag, Konventionen først traadte i Kraft, ved  

 en Meddelelse derom, som skal tilstilles Generalsekretæren for Folkenes  

 Forbund og registreres af ham.
Saadan Opsigelse faar først Gyldighed et Aar  

 efter dens Registrering i Sekretariatet.
 Artikel 11.
 Mindst en Gang hvert tiende Aar skal Bestyrelsen for det internationale  

 Arbejdsbureau forelægge Generalkonferencen en Rapport om Anvendelsen af denne  

 Konvention, og den skal tillige træffe Bestemmelse om, hvorvidt det vil være  

 ønskeligt, at spørgsmaalet om Revision af eller Ændringer i nævnte Konvention  

 opføres paa Konferencens Dagsorden.
 Artikel 12.
Denne Konventions franske og engelsk Tekster er begge autentiske.
Danmarks  

 Ratifikation af Konventionen blev registreret i Folkeforbundets Sekretariat  

 den 23. April d.
A., og Konventionen traadte i Overensstemmelse med dens Art.  

 6, 3. Stk., i Kraft for Danmarks Vedkommende, Grønland undtaget, fra nævnte  

 Dag at regne.
 Konventionen er i Kraft mellem følgende Lande:
 Argentina, Australien (Papua, Norfolk og Mandatomraaderne Ny Guinea og  

 Nauru undtaget), Belgien (med Forbehold af senere Bestemmelse forsaavidt  

 angaar Konventionens Gyldighed i Belgisk Kongo og belgisk Mandatomraader),  

 Brasilien, Bulgarien, Chile, Columbia, Cuba, Danmark (Grønland undtaget),  

 Estland, Finland, Frankrig, Grækenland, Indien, Irland, Italien, Japan,  

 Jugoslavien, Kanada, Kina, Letland, Luxemborg, Mexico, Nicaragua, Polen,  

 Rumænien, Spanien, Storbritannien, Sverige, Tyskland, Ungarn og Uruguay.
 Hvilket herved bringes til almindelig Kundskab.
 Udenrigsministeriet, den 7. Maj 1938.
P.
Munch.
