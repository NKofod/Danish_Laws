 I medfør af § 3, stk. 2, jf. § 1, stk. 2, i lov om lægemidler, jf.  

 lovbekendtgørelse nr. 451 af 6. august 1982, fastsættes efter bemyndigelse:
 § 1.  Det er tilladt i reklamer for kondomer at  

 angive, at kondomer yder beskyttelse mod en eller flere af de i bilag 1  

 nævnte seksuelt overført sygdomme, uanset at det i medfør af bekendtgørelse  

 om svangerskabsforebyggende midler i øvrigt ikke er tilladt at reklamere med,  

 at svangerskabsforebyggende midler er forebyggende, lindrende eller virksomme  

 mod sygdomme eller sygdomssymptomer.
 § 2.  Reklame for kondomer skal være nøgtern og saglig  

 og må ikke give et overdrevent, ufyldestgørende, misvisende eller vildledende  

 billede af kondomet, jf. § 12, stk. 3, i bekendtgørelse om  

 svangerskabsforebyggende midler.
 § 3.  Bekendtgørelsen træder i kraft den 1. september  

 1987.
Sundhedsstyrelsen, den 6. august 1987 Jens Overø /Flemming Borge Bilag 1 Sygdomme, som det er tilladt at reklamere med, at kondomer er virksomme  

 imod:
AIDS Clamydia trachomatis Gonore Hepatitis B Syfilis Condyloma acuminatum Herpes genitalis.
