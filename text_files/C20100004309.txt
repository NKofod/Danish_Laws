Cirkulære om dispositionsbegrænsning vedr.
Barselsfonden for 2010 (Til samtlige ministerier mv.) § 1. Med virkning for finansåret 2010 gennemføres en begrænsning af ministeriernes dispositionsadgang over de på finansloven opførte bevillinger.
Dispositionsbegrænsningen vedrører merforbrug på § 7.13.06. Barselsfonden.
Stk. 2. Dispositionsbegrænsningen ligger ud over dispositionsbegrænsningen udmeldt den 10. juni 2010, jf.
Cirkulære af 10. juni 2010 om begrænsningen af dispositionsadgangen vedrørende bevillinger på finansloven for 2010.
§ 2. Der har i 2009 været merudgifter på 213 mio. kr. i forhold til det bevilligede beløb på § 7.13.06. Barselsfonden.
Hertil kommer et forventet merforbrug på 5 mio. kr. i 2010 som følge af øget anvendelse af ordningen.
For at finansiere merudgifterne nedsættes ministeriernes driftsrammer med de i bilag 1 viste beløb.
 § 3. Rammekorrektion skal udvises som mindreforbrug på forslag til tillægsbevillingslov for 2010. Rammekorrektionen skal i TB-oversigterne kategoriseres under Dispositionsbegrænsninger med følgende tekst: »Finansiering af merudgifter for § 7.13.06. Barselsfonden«.
