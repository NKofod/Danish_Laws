 Der har været rejst spørgsmål om, hvorvidt et biludlejningsfirma skal  

 beregne moms af personulykkesforsikringer, der sælges i forbindelse med  

 firmaets udlejning af biler.
 Biludlejningsfirmaet er i forsikringspolicen anført som forsikringstager.  

 Forsikringen omfatter fører og passagerer i biler, der udlejes af firmaet.  

 Forsikringen dækker kun i de tilfælde, hvor det af biludlejningskontrakten  

 fremgår, at kunden ønsker en forsikring.
Betalingen for ulykkesforsikringen beregnes pr. dag og indgår i fakturaens  

 samlede beløb for udlejningen, men ikke i den værdi, hvoraf der beregnes  

 moms.
Udlejningsfirmaet beregner sig en pæn avance på forsikringen, men  

 beløbet er dog beskedent i forhold til selve billejen.
 Nævnet har truffet afgørelse om, at biludlejningsfirmaets opkrævning af  

 betaling for personulykkesforsikringen - selv om det er frivilligt for kunden  

 at købe en sådan forsikring - skal medregnes i den momspligtige værdi for  

 udlejningen efter momslovens § 7, stk. 2, pkt b.
 Der er ikke herved sket ændring af nævnets afgørelse nr 33, hvorefter der  

 i forbindelse med langtidsudlejning på visse betingelser er mulighed for at  

 holde forsikring og vægtafgift uden for momsberegningen.
