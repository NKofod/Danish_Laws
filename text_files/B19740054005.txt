 I medfør af § 69 c og d i færdselsloven, jfr. lovbekendtgørelse nr. 123 af  

 9. marts 1973, fastsættes:
 § 1.  Politiet kan foranledige de nedfor under 1-3  

 nævnte køretøjer fjernet, såfremt de henstår på et af færdselsloven omfattet  

 område:
 Stk. 2.  Adgangen til at fjerne de i stk. 1, pkt. 1 og  

 2, nævnte køretøjer omfatter også ikke-registreringspligtige køretøjer,  

 herunder cykler og knallerter.
§ 2.  Nødvendiggør de færdselsmæssige forhold på  

 stedet, at køretøjet omgående fjernes, bringes dette ved politiets  

 foranstaltning straks til politiets opbevaringsplads, medmindre føreren er  

 til stede og selv drager omsorg for, at køretøjet omgående fjernes.
Efter  

 førerens anvisning kan køretøjet ved politiets foranstaltning bringes til  

 anden opbevaringsplads, såfremt afstanden til denne højst er 20 km, eller den  

 ligger nærmere end politiets opbevaringsplads.
Stk. 2.  Nødvendiggør forholdene på stedet ikke omgående  

 fjernelse, tilkendegives der føreren en frist til fjernelse af køretøjet.  

 Fjernes køretøjet ikke inden fristens udløb, eller er føreren ikke til stede,  

 bringes køretøjet ved politiets foranstaltning til den i stk. 1 nævnte  

 opbevaringsplads.
Bestemmelsen i stk. 1, sidste pkt., finder tilsvarende  

 anvendelse.
§ 3.  I tilfælde, hvor udgifterne i forbindelse med  

 salg af et køretøj skønnes at ville overstige indtægten ved salget, kan  

 køretøjet afgives til destruktion i overensstemmelse med de forskrifter, som  

 er fastsat ved justitsministeriets cirkulære af i dag om indbringelse og salg  

 af køretøjer.
I sådanne tilfælde gælder af de nedenstående regler kun § 7,  

 stk. 1, og § 9.
 § 4.  I forbindelse med indbringelsen eller snarest  

 muligt derefter søges der med ejeren truffet aftale om afhentning af  

 køretøjet inden udløbet af en aftalt frist, der normalt bør fastsættes til  

 højst 8 dage.
 § 5.  Finder afhentning ikke sted som aftalt, eller  

 har aftale om afhentning ikke kunnet træffes, forkyndes der for ejeren en  

 tilkendegivelse om, at køretøjet, der opbevares på ejerens regning og risiko,  

 uden yderligere varsel vil blive solgt ved offentlig auktion eller - hvis  

 dette skønnes at ville indbringe et større beløb - til ophugning, såfremt det  

 ikke afhentes inden en i tilkendegivelsen fastsat frist.
 Stk. 2.  Køretøjer, der ikke er afhentet ved fristens  

 udløb, sælges snarest muligt ved offentlig auktion eller eventuelt til  

 ophugning.
§ 6.  Har ejerens identitet ikke kunnet oplyses ved  

 henvendelse til Centralregisteret for Motorkøretøjer eller kostercentralen i  

 overensstemmelse med de forskrifter, der er fastsat herom ved  

 justitsministeriets cirkulære af i dag om indbringelse og salg af køretøjer,  

 eller på anden måde, sælges køretøjet ved auktion eller eventuelt til  

 ophugning.
Salg kan tidligst finde sted 14 dage efter indbringelsen.
§ 7.  De med transport og opbevaring forbundne  

 udgifter påhviler føreren.
Er føreren ukendt, eller betaler han ikke efter  

 påkrav, hæfter tillige ejeren (brugeren) for betalingen, medmindre det  

 godtgøres, at føreren uberettiget var i besiddelse af køretøjet.
Beløbet kan  

 inddrives ved udpantning.
Stk. 2.  Er køretøjet solgt, og er nettoprovenuet ved  

 salget større end udgifterne ved køretøjets indbringelse og opbevaring,  

 udbetales overskuddet til ejeren, hvis han er kendt.
Hvor udbetaling ikke har  

 kunnet finde sted, fordi ejeren er ukendt, kan ejeren kræve beløbet udbetalt  

 indtil 1 år efter salgsdagen.
§ 8.  For køretøjer, der - uden at være indbragt af  

 politiet efter bestemmelsen i § 1 - er eller kommer i politiets eller  

 bilinspektionens varetægt, træffes der med ejeren (brugeren) tidligst muligt  

 aftale om tidspunktet for køretøjers afhentning.
Afhentes køretøjet ikke som  

 aftalt, eller har aftale herom ikke kunnet træffes, forkyndes der for ejeren  

 en tilkendegivelse i overensstemmelse med § 5, stk. 1. Bestemmelserne i § 5,  

 stk. 2, og § 6 finder tilsvarende anvendelse.
 Stk. 2.  Omkostninger ved opbevaring af køretøjet  

 påhviler ejeren i det omfang, disse udgifter kan dækkes gennem nettoprovenuet  

 ved salget.
 § 9.  Bestemmelserne i denne bekendtgørelse finder  

 anvendelse på køretøjer, der indbringes af politiet den 1. december 1974  

 eller senere, eller som på dette tidspunkt allerede er eller senere kommer i  

 politiets eller bilinspektionens varetægt.
 Justitsministeriet, den 7. november  

 1974.
 Nathalie Lind.
/P.
Wiese.
