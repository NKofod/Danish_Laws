Bekendtgørelse om forskellige rentesatser på studiegældsområdet for andet halvår af 2016 I medfør af § 36, stk. 3, i lov om statens uddannelsesstøtte (SU-loven), jf. lovbekendtgørelse nr. 39 af 15. januar 2014, og § 1 a, stk. 2, og § 4, stk. 2, i lov om statsgaranterede studielån, jf. lovbekendtgørelse nr. 1240 af 22. oktober 2007, fastsættes efter bemyndigelse i henhold til § 5 i bekendtgørelse nr. 1467 af 20. december 2005 om forskellige rentesatser på studiegældsområdet:
 § 1. Misligholdte studielån, slutlån og statslån forrentes med den til enhver tid fastsatte officielle diskonto med et tillæg på 2 procentpoint p.a.
 § 2. Statsgaranterede studielån, som overføres til Statens Administration, og fra 1. oktober 2016 til Udbetaling Danmark, forrentes med en nominel rente på 0,5 pct. p.a. i perioden 1. juli 2016 til 31. december 2016.
 § 3. Indfriede, misligholdte statsgaranterede studielån forrentes med 1,50 pct. p.a. i perioden 1. juli 2016 til 31. december 2016.
 § 4. Bekendtgørelsen har virkning for renter der påløber fra og med den 1. juli 2016.
 § 5. Bekendtgørelsen træder i kraft den 1. juli 2016.
 Stk. 2. Bekendtgørelse nr. 1488 af 4. december 2015 om forskellige rentesatser på studiegældsområdet for første halvår af 2016 ophæves.
