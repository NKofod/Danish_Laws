1. Finansministeriet og Statstjenestemændenes  

 Centralorganisation I, Statstjenestemændenes Centralorganisation II,  

 Akademikernes Centralorganisation og Lærernes Centralorganisation har indgået  

 vedlagte aftale af 15. april 1988, der træder i stedet for - aftale af 23. marts 1983 om godtgørelse for benyttelse af eget  

 befordringsmiddel på tjenesterejser - aftale af 6. marts 1984 om godtgørelse af udgifter ved tjenesterejser i  

 udlandet - aftale af 24. april 1984 om befordringsklasse mv. på tjenesterejser for  

 tjenestemænd i staten, folkeskolen og folkekirken - aftale af 29. april 1987 om godtgørelse af merudgifter ved  

 tjenesterejser i Danmark (bortset fra Grønland) og på Færøerne.
ALMINDELIGE BEMÆRKNINGER 2. Som led i resultatet af forhandlingerne i foråret  

 1987 mellem finansministeren og tjenestemændenes centralorganisationer  

 aftaltes det, at der pr. 1. april 1987 og 1. april 1988 gennemføres en række  

 ændringer i reglerne om godtgørelse af merudgifter ved tjenesterejser.  

 Endvidere aftaltes det, at de relevante bestemmelser pr. 1. april 1988 samles  

 i et regelsæt.
 I overensstemmelse hermed indeholder aftalen af 15. april 1988 de gældende  

 vilkår for godtgørelse af befordringsudgifter ved anvendelse af henholdsvis  

 offentlige befordringsmidler og eget befordringsmiddel, reglerne om  

 godtgørelse af merudgifter til måltider mv. og overnatning ved tjenesterejser  

 i ind- og udland samt bestemmelser om godtgørelse af visse øvrige udgifter  

 ved tjenesterejser.
ad § 1 3. Aftalen omfatter alene tjenestemænd.
En lang række  

 overenskomster indeholder imidlertid bestemmelser om, at de for tjenestemænd  

 gældende regler om merudgiftsdækkende ydelser på tjenesterejser skal finde  

 anvendelse på overenskomstens område.
Ifølge praksis kan reglerne i aftalen  

 endvidere finde anvendelse på andre statsligt ansatte i det omfang, der ikke  

 er fastsat særlige bestemmelsar i overenskomst, aftale mv.
 4. Tilrettelæggelsen af ministeriers og styrelsers  

 rejseaktivitet og anvendelsen af aftalens regler i forbindelse hermed skal  

 ske med udgangspunkt i hensynet til en økonomisk og rationel drift  

 sammenholdt med aftalens formål: at godtgøre den rejsendes merudgifter.
 5. Finansministeriet vil som hidtil underrette  

 ministerier og styrelser om justering af aftalens satser ved udsendelse af  

 særskilte cirkulærer herom.
 6. Vejledning om de nye regler vil snarest blive  

 optaget i Finansministeriets personaleadministrative Vejledning (PAV).
BEMÆRKNlNGER TIL DE ENKELTE BESTEMMELSER TIL KAP. 2. BEFORDRINGSUDGIFTER ad § 8 7. Vedkommende minister kan uden forelæggelse for  

 finansministeren indgå aftale om fravigelse af de generelle regler om  

 befordringsklasse.
Der kan dog ikke aftales regler, der udvider adgangen til  

 at godtgøre billetudgifter til 1. klasse på flyrejser.
I overvejelser  

 vedrørende indgåelse af specielle aftaler om befordringsklasse kan f.eks.  

 indgå forhold vedrørende de pågældende rejsers varighed og formål samt  

 muligheder for at spare udgifter til dyrere befordringsmidler.
 Ved indgåelse af sådanne aftaler fremsendes 10 eksemplarer af aftalen  

 efterfølgende til Finansministeriet.
ad § 9 8. Statens eller andre offentlige befordringsmidler  

 skal fortrinsvis benyttes på tjenesterejser.
 Benyttelse af eget befordringsmiddel kan dog tillades, når forholdene  

 taler derfor, specielt når det i det givne tilfælde alle forhold taget i  

 betragtning er mest økonomisk for staten.
ad § 10 9. Der bør kun udfærdiges skriftlig bemyndigelse til  

 anvendelse af egen bil på tjenesterejser i henhold til aftalens § 10, stk. 1,  

 når der er tale om regelmæssig kørsel af et vist større omfang, der normalt  

 ikke bør være mindre end 5.000 km årlig.
I tilfælde, hvor særlige tjenstlige  

 hensyn gør sig gældende, vil bemyndigelse dog kunne gives, selv om den årlige  

 kørselsmængde på tjenesterejser er mindre end 5.000 km.
Som eksempel herpå  

 kan nævnes hyppige, men korte tjenesterejser, hvor anvendelse af andet  

 befordringsmiddel vil medføre, at tjenesterejserne ikke kan udføres inden for  

 en rimelig tid eller på en for staten tilstrækkelig økonomisk måde.
 10. Regninger med anmodning om udbetaling af  

 km-godtgørelse skal som hidtil indeholde oplysninger om:
og afslutning Foranstående oplysninger kan eventuelt fremgå af køresedler, som indsendes  

 med regningerne.
 I de tilfælde, hvor km-godtgørelse oppebæres efter taksterne i § 10, stk.  

 2 punkt A, skal regningen tillige indehoide oplysning om det af vedkommende  

 tjenestemand i den forløbne del af finansåret samlede antal kørte km for  

 staten eller anden offentlig myndighed, der er godtgjort med den høje takst.
11. Godtgørelse for benyttelse af eget  

 befordringsmiddel på tjenesterejser ydes for det antal km, der er kørt i  

 forbindelse med tjenesterejsen.
Der kan dog ikke ydes godtgørelse for flere  

 km, end der ville være kørt på tjenesterejsen, såfremt denne var påbegyndt  

 og/eller afsluttet på tjenestestedet.
ad § 11 12. I tilfælde hvor der gives en tjenestemand  

 tilladelse til at leje bil uden fører under en tjenesterejse, refunderes  

 udgifterne i forbindelse med lejemålet.
Sådan tilladelse bør kun gives  

 undtagelsesvis, og når særlige forhold taler derfor.
TIL KAP. 3. UDGIFTER TIL MÅLTIDER MV., OG OVERNATNING UDEN FOR HJEMMET VED  

 REJSER I DANMARK (BORTSET FRA GRØNLAND) OG PÅ FÆRØERNE Hoteldispositionsbeløb ad § 21 13. Direktoratet for Statens Indkøb indgår prisaftaler  

 med en række hoteller.
Værelsespriserne ifølge disse aftaler holder sig inden  

 for de i § 21, stk. 1, fastsatte hoteldispositionsbeløb.
Oplysning om anvendelsen af statens hotelaftaler fremgår af den  

 vejledning, som Direktoratet for Statens Indkøb udsender herom sammen med  

 prisaftalerne.
Aftalerne har alene gyldighed for statens personale samt på  

 tjenesterejser, der foretages for statens regning.
Aftalehotellerne bør i  

 muligt omfang benyttes.
Såfremt det ikke er muligt at leje værelse på et af  

 aftalehotellerne, eller såfremt målet for tjenesterejsen har en sådan  

 beliggenhed, at benyttelse af et aftalehotel vil medføre en ikke uvæsentlig  

 forøgelse af transporttiden eller transportomkostningerne, kan andet hotel  

 benyttes inden for de i § 21, stk. 1, anførte maksimumsbeløb.
 I særlige tilfælde kan større udgifter til hotelværelse end de i § 21,  

 stk. 1, anførte maksimumsbeløb godtgøres med godkendelse af den pågældende  

 styrelse, jf. § 21, stk. 4. Særlige tilfælde foreligger f. eks., hvis der  

 ikke er indgået hotelaftaler i det pågældende område, eller hvis der ikke er  

 plads på aftalehotellet, og det ikke er muligt at skaffe et værelse på et  

 andet hotel inden for de i aftalen anførte maksimumsbeløb.
 14. Endvidere henledes opmærksomheden på, at det i §  

 21, stk. 1, nævnte hoteldispositionsbeløb alene skal dække prisen for et  

 værelse uden morgenmåltid, hvad enten morgenmåltid er obligatorisk eller ej.
 Såfremt den af hotellet opgivne værelsespris omfatter morgenmåltid,  

 reduceres regningsbeløbet med et hertil svarende beløb, således at det beløb,  

 der herefter resterer, er det beløb, som kan godtgøres inden for de i § 21,  

 stk. 1, fastsatte rammer.
Det skal fremgå af regningen, hvorvidt morgenmåltid er inkluderet i den  

 betalte værelsespris og i bekræftende fald med hvilket beløb.
Kan dette  

 undtagelsesvis ikke oplyses, fastsættes prisen for morgenmåltidet til 15 pct.  

 af det i § 18 nævnte dagpengebeløb, jf. bilag 1.
 For så vidt angår aftalehotellerne fremgår prisen for morgenmåltidet  

 direkte af prisaftalerne.
15. Hvis morgenmåltid er obligatorisk på hotellet,  

 fradrages det i regningsbeløbet med et beløb svarende til maksimalt 15 pct.  

 af dagpengebeløbet.
En eventuel overskridelse af hoteldispositionsbeløbet som  

 følge af en difference mellem en af hotellet oplyst pris for morgenmad og  

 nævnte 15 pct. af dagpengebeløbet godtgøres af den pågældende styrelse.
Lokale aftaler ad § 33, stk. 1 16. § 33, stk. 1, åbner mulighed for, at vedkommende  

 minister uden forelæggelse for finansministeren kan indgå aftale om  

 fravigelse af §§ 15-30, hvor anvendelse af disse regler medfører, at der ydes  

 tjenestemanden en højere godtgørelse, end de faktiske merudgifter berettiger  

 til.
Der er ikke begrænsninger med hensyn til bestemmelser, der kan fraviges.
 Ved indgåelse af sådanne aftaler fremsendes 10 eksemplarer af aftalen  

 efterfølgende til Finansministeriet.
ad § 33, stk. 2 17. For rejser, der ikke medfører overnatning uden for  

 hjemmet, er der i § 33, stk. 2, hjemmel til, at vedkommende minister kan  

 aftale ændringer til bestemmelsen i § 16 uden forelæggelse for  

 finansministeren.
 Sådanne aftaler kan indgås, når forholdene taler derfor, dvs. i tilfælde,  

 hvor der kan opnås en bedre overensstemmelse mellem godtgørelser og påførte  

 merudgifter, end de generelle bestemmelser giver mulighed for.
 Eventuelle godtgørelsesbeløb fastsættes af hensyn til fremtidig regulering  

 enten i timepenge eller som faste godtgørelsesbeløb i form af multipla af  

 timepenge.
 I alle tilfælde kan godtgørelsesbeløb pr. dag højst udgøre 2/3 af  

 dagpenge.
 Ved indgåelse af lokale aftaler for rejser, der ikke medfører overnatning  

 uden for hjemmet, fremsendes 10 eksemplarer af aftalen efterfølgende til  

 Finansministeriet.
ad § 33, stk. 3 18. Indgåelse af aftaler om fravigelse af de generelle  

 regler i andre tilfælde end nævnt i pkt. 16 og 17 kan alene finde sted efter  

 bemyndigelse fra finansministeren og kun for grupper af tjenestemænd, for  

 hvem ganske særlige forhold gør sig gældende, jf. § 33, stk. 3.
19. Aftaler om godtgørelse på indtil 12,50 kr. i  

 grundbeløb pr. dag, indgået i henhold til § 6, jf. § 21, i aftalen af 27.  

 april 1983 om godtgørelse af merudgifter ved tjenesterejser i Danmark  

 (bortset fra Grønland) og på Færøerne og tilsvarende bestemmelser i tidligere  

 aftaler, er fortsat gældende.
Sådanne aftaler vil dog kunne ændres/ophæves  

 ved lokal aftale i henhold til reglerne i § 33, stk. 2. Justering af satsen  

 vil af Finansministeriet blive optaget i cirkulærerne vedrørende justering af  

 time- og dagpengesatserne, jf. pkt. 5.
TIL KAP. 4. UDGIFTER TIL MÅLTIDER MV.
OG OVERNAT- NING VED REJSER I UDLANDET ad § 34. stk. 1 20. I bilag 3, pkt.
B, er anført en fællessats for  

 lande, der ikke er omfattet af bilag 2 eller pkt.
A i bilag 3. Hvis det for  

 disse lande fastsatte beløb skulle være utilstrækkeligt til dækning af  

 normale omkostninger, kan vedkommende styrelse mod fornøden dokumentation for  

 afholdte udgifter udbetale en større godtgørelse.
ad § 34. stk. 2 21. Den faste godtgørelse ved rejser til udlandet, jf. §  

 34, beregnes nu for hver påbegyndt time af rejsens varighed i stedet for som  

 hidtil for hver påbegyndt halve døgn.
Samtidig beregnes godtgørelsen efter  

 opholdslandets satser for hele rejsens varighed.
Hvis rejsen til  

 bestemmelseslandet afbrydes af et tjenstligt ophold i Danmark af længere  

 varighed, hvorved forstås et ophold på 4 timer eller derover, herunder  

 ophold, der er forbundet med overnatning, beregnes godtgørelse i  

 bestemmelseslandets satser dog først, når rejsen genoptages, og der beregnes  

 time- og dagpenge indtil da.
ad § 35 22. For så vidt angår de i § 35, jf. bilag 2, anførte lande, er  

 der af Direktoratet for Statens Indkøb indgået prisaftaler med en række hoteller.
Oplysning om anvendelsen  

 af statens hotelaftaler i udlandet fremgår af den vejledning, som  

 Direktoratet for Statens Indkøb udsender herom sammen med prisaftalerne.  

 Aftalehotellerne bør benyttes i muligt omfang.
Aftalerne har alene gyldighed  

 for statens personale samt på tjenesterejser, der foretages for statens  

 regning.
 Såfremt det ikke er muligt at leje værelse inden for  

 hoteldispositionsbeløbet, kan der under de i aftalens § 36, stk. 2, nævnte  

 betingelser dispenseres fra det anførte maksimumsbeløb.
 23. For så vidt angår fradrag for morgenmåltid, jf. §  

 35, stk. 3, henvises til pkt. 14 og pkt. 15.
ad § 41 24. De tidligere aftalte bestemmelser om forsikring og  

 akut sygdom ved tjenesterejser i udlandet er indtil videre erstattet af  

 bestemmelserne i Finansministeriets cirkulære af 23. marts 1987 (LP.nr.  

 018/87) om etablering af kollektiv statslig forsikringsordning for  

 tjenesterejser i udlandet.
Cirkulæret er optrykt som bilag 4.  

 Forsikringsordningen er midlertidig og gælder til udgangen af april 1989.  

 Finansministeriet vil senere udsende meddelelse om den efter udgangen af  

 april 1989 gældende ordning vedrørende forsikring ved tjenesterejser i  

 udlandet.
IKRAFTRÆDEN 25. Cirkulæret har virkning fra 1. april 1988 og  

 træder i stedet for følgende cirkulærer:
Cirkulære af 28. marts 1983 (LP-nr. 021/83) om aftale om godtgørelse for  

 benyttelse af eget befordringsmiddel på tjenesterejser, cirkulære af 15. februar 1988 (LP-nr. 026/88) om godtgørelse for  

 benyttelse af eget befordringsmiddel på tjenesterejser  

 (reguleringscirkulære), cirkulære af 7. marts 1984 (LP-nr. 050/84) om godtgørelse af udgifter ved tjenesterejser i udlandet, cirkulære af 13. januar 1988 (LP-nr. 05/88) om godtgørelse af udgifter ved tjenesterejser i udlandet  

 (reguleringscirkulære), cirkulære af 22. maj 1984 (LP-nr. 092/84) om befordringsklasse mv. på  

 tjenesterejser for tjenestemænd i staten, folkeskolen og folkekirken, cirkulære af 5. maj 1987 (LP-nr. 029/ 87) om godtgørelse af merudgifter  

 ved tjenesterejser i Danmark (bortset fra Grønland) og på Færøerne, og cirkulære af 22. september 1987 (LP-nr. 153/87) om time- og dagpenge mv. ( reguleringscirkulære).
Finansministeriet, Administrations- og Personaledepartementet, den 15. april  

 1988 P.
M.
V.
E.
B.
Mari-Jane Skovgaard AFTALE OM GODTGØRELSE AF MERUDGIFTER VED TJENESTEREJSER I henhold til § 45, stk. 1, i lovbekendtgørelse nr. 671 af 2.  

 oktober 1986 om tjenestemænd i staten, folkeskolen og  

 folkekirken aftales KAPITEL 1. AFTALENS OMRÅDE OG FORMÅL § 1.  Aftalen gælder for tjenestemænd i staten,  

 folkeskolen og folkekirken.
 Stk. 2.  Aftalen gælder ikke for tjenesterejser til, i  

 og fra Grønland.
 Stk. 3.  De ydelser, der hjemles i denne aftale, har til  

 formål at godtgøre merudgifter, som tjenestemænd påføres ved tjenesterejser.
KAPITEL 2. BEFORDRINGSUDGIFTER Offentlige befordringsmidler § 2.  Udgifter til befordring med lokaltog, S-tog,  

 bybus, lufthavnsbus mv. - samt i særlige tilfælde udgifter til taxi - godtgøres efter  

 regning, jf. dog stk. 2.
 Stk. 2.  Stk. 1, finder ikke anvendelse i tilfælde, hvor  

 udgifter til lokaltransport anses for godtgjort gennem ydelse af time- og  

 dagpenge, jf. § 15, stk. 1, eller fast godtgørelse, jf.§ 34, stk. 1.
 § 3.  Ved jernbanebefordring godtgøres billetudgiften  

 til 1. klasse for tjenestemænd i lønramme 23-40 og til 2. klasse for  

 tjenestemænd i lønramme 1-22.
 Stk. 2.  Benyttes sovevogn, kan udgiften til enekupe  

 (single eller special) godtgøres for tjenestemænd i lønramme 23-40 og til  

 flersengskupe (tourist) for tjenestemænd i lønramme 1-22.
 § 4.  Ved skibsbefordring godtgøres billetudgiften og  

 eventuelt tillæg for køje, jf. stk. 2.
 Stk. 2.  Benyttes kammer (kahyt), kan udgiften til  

 almindeligt enekammer godtgøres for tjenestemænd i lønramme 23-40, og til  

 fælleskammer for tjenestemænd i lønramme 1-22.
 § 5.  Ved flyrejser på europæiske ruter (inkl.  

 Færøerne og Grønland) godtgøres billetudgiften til turist- eller  

 økonomiklasse, eventuelt business class eller tilsvarende befordringsklasse.
 Stk. 2.  Ved flyrejser på oversøiske ruter godtgøres  

 billetudgiften til almindelig 1. klasse for tjenestemænd i lønrammerne 38-40,  

 til business class eller tilsvarende befordringsklasse for tjenestemænd i  

 lønramme 23-37 og til turist- eller økonomiklasse, eventuelt business class  

 eller tilsvarende befordringsklasse for tjenestemænd i lønramme 1-22.
 § 6.  I tilfælde hvor en tjenestemand i lavere  

 lønramme på tjenesterejse ledsager en tjenestemand i højere lønramme i samme  

 tjenstlige anledning, og det findes påkrævet, at de benytter samme  

 befordringsklasse, kan der ydes tjenestemanden i den lavere lønramme  

 godtgørelse for benyttelse af den højere befordringsklasse.
 § 7.  Hvis en tjenestemand på tjenesterejse benytter  

 dyrere befordringsklasse, end han efter foranstående bestemmelser er  

 berettiget til, må han selv afholde de dermed forbundne meromkostninger.
 Stk. 2.  Foretrækker en tjenestemand at rejse på  

 billigere måde end foran angivet, godtgøres kun den faktisk afholdte  

 befordringsudgift.
§ 8.  Bestemmelserne i §§ 3, 4 og 5 kan fraviges ved  

 aftale mellem pågældende minister og vedkommende centralorganisation eller  

 den organisation, som måtte blive bemyndiget hertil.
Der kan dog ikke aftales  

 regler, der udvider adgangen til at godtgøre billetudgifter til 1. klasse på  

 flyrejser.
Eget befordringsmiddel § 9.  Benyttelse af eget befordringsmiddel på  

 tjenesterejser kan kun finde sted, safremt der foreligger forudgående  

 godkendelse heraf.
§ 10.  Hvis der med en stilling er forbundet  

 regelmæssig kørsel i egen bil, kan der udfærdiges skriftlig bemyndigelse til tjenestemanden med  

 afgrænsning af de rejser samt den kørselsmængde, som vil kunne foretages i  

 henhold til bemyndigelsen.
 Stk. 2.  Der ydes følgende godtgørelse pr. km:
A.
Kørsel i henhold til bemyndigelse efter stk. 1:
 Stk. 3.  Hvis tjenestemanden oppebærer  

 kørselsgodtgørelse fra flere statslige eller andre offentlige myndigheder,  

 kan godtgørelse med 206 øre pr. km højst oppebæres for i alt 12.000 km i et  

 finansår.
 Stk. 4.  Anvendes egen bil på tjenesterejser til  

 udlandet, udgør godtgørelsen 111 øre pr. km, uanset om der er udfærdiget  

 skriftlig bemyndigelse til tjenstlig kørsel i indlandet i henhold til stk. 1.
 § 11.  Hvis der gives en tjenestemand tilladelse til  

 at leje bil uden fører til benyttelse på tjenesterejser, godtgøres udgifterne  

 i forbindelse med lejemålet.
 § 12.  Ved benyttelse af motorcykler og kabinescootere  

 ydes der en godtgørelse på 111 øre pr. km.
 § 13.  Ved benyttelse af knallerter og cykler ydes der  

 en godtgørelse pa 20 øre pr. km.
 Stk. 2.  Cykelgodtgørelse kan ikke overstige 280 kr. pr.  

 finansår.
KAPITEL 3. UDGIFTER TIL MÅLTIDER MV.
OG OVERNATNING VED REJSER I DANMARK  

 (BORTSET FRA GRØNLAND) OG PÅ FÆRØERNE § 14.  Til dækning af udgifter til måltider mv. samt  

 overnatning uden for hjemmet ved tjenesterejser i Danmark (bortset fra  

 Grønland) og på Færøerne ydes godtgørelse efter bestemmelserne i §§ 15-33.
 Stk. 2.  De i stk. 1 nævnte bestemmelser gælder tillige  

 for tjenesterejser, der medfører kortvarige grænseoverskridelser til  

 nabolande uden at nødvendiggøre overnatning i udlandet.
 Stk. 3.  De i stk. 1 nævnte bestemmelser gælder ikke for  

 rejser, for hvilke der ydes køre- og sejlpenge, kosttilskud mv. eller  

 udkommandogodtgørelse i henhold til henholdsvis § 109, § 113 eller § 115 i  

 lov nr. 154 af 7. juni 1958 om lønninger og pensioner mv. til statens  

 tjenestemænd eller aftaler i henhold til tjenestemandslovens § 45, der  

 afløser disse bestemmelser, samt for rejser, for hvilke merudgifter anses for  

 godtgjort gennem andre særlige tillægsordninger.
Time- og dagpenge § 15.  Til dækning af merudgifter til måltider og  

 småfornødenheder, lokaltransport på bestemmelsesstedet (taxi, bus m.m.) og  

 indskrivning af rejsegods etc. ydes time- og dagpenge med de i § 18 anførte  

 beløb.
Stk. 2.  Dagpenge ydes for hver fulde 24 timers fravær  

 fra tjenestestedet.
For overskydende timer samt for fravær, der ikke varer 24  

 timer, ydes timepenge pr. påbegyndt time.
 Stk. 3.  Fraværet regnes fra det tidspunkt, da  

 tjenestemanden forlader tjenestestedet eller det andet sted, hvor  

 tjenesterejsen påbegyndes, til det tidspunkt, da tjenestemanden vender  

 tilbage til tjenestestedet eller det andet sted, hvor tjenesterejsen  

 afsluttes.
 Foretages rejsen med offentligt befordringsmiddel, regnes fraværet fra  

 befordringsmidlets planmæssige afgangstidspunkt til dets faktiske  

 hjemkomsttidspunkt.
 § 16.  Der ydes ikke time- og dagpenge i følgende  

 tilfælde:
a.
For rejser, der ikke strækker sig ud over 8 km fra tjenestestedet.
b.
For rejser, der ikke har en varighed af mindst 5 timer.
c.
For rejser inden for et område bestående af Københavns og Frederiksberg  

 kommuner.
d.
Hvor tjenestemanden har mere end eet fast tjenestested, og rejsen  

 mellem tjenestestederne ikke medfører overnatning uden for hjemmet.
e.
Hvor tjenestemanden har et nærmere afgrænset distrikt som tjenestested,  

 og rejsen inden for distriktet ikke medfører overnatning uden for hjemmet.
§ 17.  Hvis tjenestemanden får forplejning  

 vederlagsfrit i forbindelse med tjenesterejser, reduceres dagpenge til en  

 fjerdedel til dækning af de øvrige med opholdet forbundne udgifter.
Modtager  

 tjenestemanden kun enkelte måltider, skal dagpengene og timepengene reduceres  

 tilsvarende, hvorved morgenmåltid beregnes til 15 pct., frokost til 30 pct.  

 og middag til 30 pct. af dagpengebeløbet.
 § 18.  Grundbeløbet for dagpenge udgør 117,15 kr. og  

 reguleres som anført i § 32.
 Stk. 2.  Timepenge udgør 1/24 af det til enhver tid  

 gældende dagpengebeløb, jf. stk. 1 og § 32.
 Stk. 3.  De regulerede satser for time- og dagpenge  

 fremgår af bilag 1.
Nattillæg § 19.  Til dækning af udgifter til overnatning uden  

 for hjemmet ydes nattillæg enten efter dokumentation for afholdte udgifter  

 inden for et maksimumsbeløb (hoteldispositionsbeløb), jf. § 21, eller med et  

 fast beløb, jf. § 22.
 Stk. 2.  Nattillæg kan kun ydes, såfremt der er tilbragt  

 mindst 4 timer af tidsrummet mellem kl. 22 og kl. 8 uden for tjenestestedet.
 Stk. 3.  Til tjenestemænd, der på tjenesterejsen  

 disponerer over det benyttede befordringsmiddel, og som påbegynder eller  

 afslutter rejsen inden for det i stk. 2 nævnte tidsrum, samt til sådanne  

 tjenestemænds eventuelle ledsagere kan nattillæg i forbindelse med  

 henholdsvis udrejsen og hjemrejsen alene ydes efter bestemmelserne i § 21.
 § 20.  Nattillæg kan ikke ydes i følgende tilfælde:
a.
Når der af styrelsen stilles soverum til rådighed for tjenestemanden,  

 eller der under rejse med offentligt befordringsmiddel er mulighed for at få  

 dækket udgiften til soveplads i sovevogn eller skibskahyt.
Ved soverum  

 forstås værelse med seng (sovesofa e.l.) og sengeklæder samt adgang til bad  

 og toilet.
b.
Når tjenestemanden - bortset fra en kortere passagerrejse ud og hjem -  

 er tjenstgørende under hele fraværet fra tjenestestedet, herunder når der vel  

 har været tjenestefri ophold under fraværet, men hvert af disse har været af  

 en varighed af højst 2 1/2 time.
Stk. 2.  Hvorvidt tjenesten på det fremmede sted skal  

 bestrides ved daglige hen- og tilbagerejser eller ved overnatning på det  

 fremmede sted, afgøres af vedkommende styrelse under hensyntagen til  

 tjenestemandens ønsker.
Overnatning på det fremmede sted bør normalt ikke  

 finde sted, såfremt rejsetiden mellem tjenestestedet og det fremmede sted er  

 under 1 time.
 Hvis tjenesten på det fremmede sted bestrides ved daglige hen- og  

 tilbagerejser, medregnes rejsetiden som tjeneste i overensstemmelse med  

 reglerne herom i de for statens tjenestemænd gældende arbejdstidsregler.
 § 21.  Inden for de i bilag 1 anførte maksimumsbeløb  

 (hoteldispositionsbeløb) pr. overnatning dækkes dokumenterede udgifter til  

 hotelværelse, herunder betjeningsafgift vedrørende værelset og eventuelle  

 sædvanemæssige drikkepenge til hotelpersonalet.
Stk. 2.  Hvis der i prisen for værelset er inkluderet  

 betaling for morgenmåltid, reduceres regningsbeløbet for værelset med et  

 hertil svarende beløb.
Hvis ikke andet er oplyst af tjenestemanden,  

 fastsættes prisen for morgenmåltidet til 15 pct. af det i § 18 nævnte  

 dagpengebeløb.
Hvis morgenmåltidet er obligatorisk på hotellet, fastsættes  

 prisen for morgenmåltidet ved afregning af tjenesterejsen til maksimalt 15  

 pct. af dagpengebeløbet.
 Stk. 3.  Deles hotelværelset med en person, som ikke er  

 berettiget til godtgørelse i henhold til denne aftale, godtgøres højst 2/3 af  

 værelsets pris og højst det fastsatte hoteldispositionsbeløb.
 Stk. 4.  I særlige tilfælde kan større udgifter til  

 hotelværelse end de i stk. 1 anførte maksimumsbeløb godtgøres med godkendelse  

 af den pågældende styrelse.
 § 22.  Hvis en tjenestemand, der har krav på  

 nattillæg, vælger ikke at forelægge den i § 21 nævnte dokumentation for  

 afholdte overnatningsudgifter, ydes et fast nattillæg på 64,87 kr. i  

 grundbeløb, der reguleres som anført i § 32.
Udstationering § 23.  Ved udstationering forstås i denne aftale a. at en tjenestemand beordres til at gøre midlertidig tjeneste et andet  

 sted end tjenestestedet, b. at det ved den midlertidige tjenestes påbegyndelse eller senere er  

 tilkendegivet tjenestemanden, at den midlertidige tjeneste vil vare mindst 28  

 dage samme sted regnet fra den midlertidige tjenestes påbegyndelse eller fra  

 tidspunktet for en senere tilkendegivelse, og c. at den midlertidige tjeneste medfører overnatning uden for hjemmet.
 § 24.  Under udstationering ydes godtgørelse i henhold  

 til reglerne om time- og dagpenge samt nattillæg, idet dog de i §§ 18, 21 og  

 22 fastsatte takster og maksimumsbeløb nedsættes med 1/3 fra og med den 29.  

 dag efter den midlertidige tjenestes påbegyndelse eller det senere tidspunkt,  

 hvor udstationering måtte være tilkendegivet.
 Under udstationering på Færøerne nedsættes dog de i §§ 18 og 21 fastsatte  

 takster kun med 1/6.
 Stk. 2.  Fraværets længde beregnes på samme måde som  

 anført i § 15, stk. 3.
 § 25.  Vedkommende styrelses chef kan dispensere fra  

 reglen i § 24, stk. 1, om nedsættelse af satserne efter 28 døgn, når der  

 foreligger særlige forhold, således at en nedsættelse vil forekomme urimelig.
§ 26.  Fravær fra udstationeringsstedet af de i §§ 27  

 og 28 anførte grunde bevirker ikke, at udstationeringen ophører.
For hvert  

 fulde døgn, dette fravær varer, udskydes dog det i § 24, stk. 1, anførte  

 tidspunkt for nedsættelse tilsvarende.
 § 27.  Hvis en udstationeret tjenestemand foretager  

 tjenesterejser fra udstationeringsstedet, der medfører overnatning uden for  

 udstationeringsstedet, ydes der ham på dette andet sted nattillæg, jf. §§  

 19-22. Oppebærer tjenestemanden under udstationeringen dagpenge på  

 udstationeringsstedet uden reduktion i henhold til § 24, stk. 1, tilkommer  

 der ham ikke time- og dagpenge for tjenesterejsen fra udstationeringsstedet.  

 Oppebærer tjenestemanden reducerede dagpenge på udstationeringsstedet i  

 henhold til § 24, stk. 1, ydes der timepenge som tillæg til dagpengene, dog  

 således at der i alt for hvert påbegyndt døgn - regnet fra tidspunktet for  

 udstationeringens begyndelse - højst kan oppebæres fulde dagpenge, jf. § 18,  

 stk. 1.
uBortfald af godtgørelse under rejser, der medføurer overnatning, samt  

 under udstationering § 28.  Under tjenesterejser, der medfører overnatning  

 uden for hjemmet, samt under udstationering ydes ikke time- og dagpenge samt  

 nattillæg i følgende tilfælde:
a.
Under midlertidig tjeneste på det faste tjenestested.
b.
Under ferie samt på sådanne fridage, arbejdsfrie dage og øvrig tjenestefrihed, som gives i direkte tilslutning til ferie.
c.
Under ophold på hospital, rekreationshjem e.l. og sygeophold i hjemmet.
 § 29.  Hvis en tjenestemand under tjenesterejse fra  

 det midlertidige opholdssted eller i de i § 28 nævnte tilfælde har løbende  

 udgifter til logi mv. på det midlertidige opholdssted, dækkes disse efter  

 regning, hvis det må anses for en økonomisk rimelig disposition fortsat at  

 afholde sådanne udgifter.
Udgifter ved rejser til hjemmet under tjenesterejse eller udstationering § 30.  Tjenestemænd, der opretholder husførelse på  

 eller ved det faste tjenestested, kan for hver uges fravær få godtgjort  

 dokumenterede udgifter til offentlige befordringsmidler, i henhold til stk. 2  

 og 3 til en hen- og tilbagerejse til hjemmet under forudsætning af, at rejsen  

 ikke medfører gener for tjenestens tilrettelæggelse og udførelse.
Stk. 2.  Der kan ikke ydes godtgørelse for højere  

 befordringsklasse end den, tjenestemanden efter reglerne for tjenesterejser  

 er berettiget til, eller faktisk er benyttet.
Hvis fly benyttes, skal den  

 pågældende selv afholde differencen mellem flybillettens pris og prisen for  

 den rejsehjemmel, tjenestemanden i øvrigt er berettiget til.
 Stk. 3.  Ved de i stk. 1 nævnte hjemrejser kan der ydes  

 godtgørelse for benyttelse af eget motorkøretøj efter laveste sats samt  

 godtgørelse for udgifter til færgebilletter for fører og motorkøretøj,  

 forudsat at de samlede udgifter bliver mindre, end hvis der ved rejsen  

 udelukkende var anvendt offentlige befordringsmidler.
Stk. 4.  Under de i stk. 1 nævnte hjemrejser udbetales  

 timepenge, jf. § 18 og § 24, for 12 timer anset fraværets længde, dog højst for det antal timer, fraværet varer.
Godtgørelse af udgifter efter regning § 31.  Tjenestemænd i lønrammerne 37-40 kan vælge at  

 få godtgjort rimelige merudgifter under tjenesterejser og ved udstationering  

 efter regning i stedet for godtgørelse efter bestemmelserne i §§ 14-30.
Stk. 2.  Et i medfør af stk. 1 truffet valg er bindende  

 i 5 år.
Er der ikke inden udløbet af 5-års perioden fremsat ønske om en  

 ændring, er valget bindende for en ny 5-års periode.
Regulering af satser § 32.  De i §§ 18 og 22 fastsatte grundbeløb forhøjes  

 eller nedsættes i overensstemmelse med udsvingene i månedsprisindekset for  

 restaurant, hotel mv. (reguleringspristal januar 1980 = 100).
 Stk. 2.  Regulering i henhold til stk. 1 sker på  

 grundlag af månedsprisindekset for januar og juli for tidsrummene henholdsvis  

 1. april - 30. september og 1. oktober - 31. marts.
Lokal aftaler § 33.  I ganske særlige tilfælde, hvor det er  

 åbenbart, at anvendelsen af reglerne i §§ 15-30 medfører ydelse af time- og  

 dagpenge mv., uden at der er påført tjenestemanden merudgifter, der står i  

 rimeligt forhold hertil, kan reglerne fraviges ved aftale mellem pågældende  

 minister og vedkommende centralorganisation eller den organisation, som måtte  

 blive bemyndiget hertil.
Stk. 2.  For rejser, der ikke medfører overnatning uden  

 for hjemmet, kan bestemmelserne i § 16 fraviges ved aftale mellem pågældende  

 minister og vedkommende centralorganisation eller den organisation, som måtte  

 blive bemyndiget hertil, hvis forholdene taler derfor.
Eventuelle  

 godtgørelsesbeløb i henhold til sådanne aftaler fastsættes i timepenge eller  

 som multipla af timepenge, jf. §§ 18 og 32, og kan pr. dag højst udgøre 2/3  

 af dagpenge.
Stk. 3.  I tilfælde, der ikke er omfattet af stk. 1 og  

 stk. 2, kan reglerne i §§ 15-30 efter bemyndigelse fra finansministeren  

 fraviges ved aftale mellem pågældende minister og vedkommende  

 centralorganisation eller den organisation, som måtte blive bemyndiget  

 hertil.
Sådanne aftaler kan alene indgås for grupper af tjenestemænd, for  

 hvem ganske særlige forhold gør sig gældende under tjenesterejser.
KAFITEL 4. UDGIFTER TIL MÅLTIDER MV.
OG OVERNAT- NATNING VED REJSER I UDLANDET Fast godtgørelse § 34.  Til dækning af merudgifter til måltider og  

 småfornødenheder, lokaltransport på bestemmelsesstedet (taxi, bus m.m.) og  

 indskrivning af rejsegods etc. ydes en fast godtgørelse med de i bilag 2  

 eiler 3 anførte beløb.
De i bilag 3 nævnte godtgørelser fastsættes af  

 Finansministeriet efter samråd med Udenrigsministeriet.
Stk. 2.  Den faste godtgørelse beregnes for hver  

 påbegyndt time af rejsens varighed (henrejse, ophold, tilbagerejse) som 1/24  

 af den for opholdslandet anførte sats.
Ved beregningen af rejsens varighed  

 finder § 15, stk. 3, anvendelse.
Hvis der foretages tjenstlige ophold af  

 længere varighed i Danmark (herunder eventuelt overnatning) under henrejsen  

 til bestemmelseslandet, beregnes godtgørelse i bestemmelseslandets satser dog  

 først fra det tidspunkt, hvor rejsen genoptages, mens udgifter indtil da  

 godtgøres efter bestemmelserne i § 15, stk. 1 og 2 og §§ 16-18; tilsvarende  

 gælder for tilbagerejsen.
 Stk. 3.  Hvor det tjenstlige ophold i et land fortsættes  

 med et tjenstligt ophold i et andet land, anvendes satsen for det andet land  

 fra udløbet af den time, der er påbegyndt i det første land.
Stk. 4.  Hvis udgifterne til måltider på forhånd er  

 dækket eller ikke skal afholdes af tjenestemanden, reduceres den i stk. 1  

 anførte faste godtgørelse til 1/4, hvoraf afholdes de øvrige med opholdet  

 forbundne udgifter.
Ydes kun enkelte måltider, skal den faste godtgørelse  

 reduceres tilsvarende, hvorved morgenmåltidet beregnes til 15 pct., frokost  

 til 30 pct. og middag til 30 pct. af den faste godtgørelse.
 Stk. 5.  For rejsetid med transportmidler, hvor der i  

 billetprisen er inkluderet udgift til fortæring, ydes ingen godtgørelse, og  

 tiden medregnes ikke som tjenesterejse ved beregningen af rejsegodtgørelse.
Hoteldispositionsbeløb og fast nattillæg § 35.  Inden for de i bilag 2 anførte maksimumsbeløb  

 (hoteldispositionsbeløb) pr. overnatning dækkes dokumenterede udgifter til  

 hotelværelse, herunder betjeningsafgift vedrørende værelset og eventuelle  

 sædvanemæssige drikkepenge til hotelpersonalet.
 Stk. 2.  For tjenesterejser til lande omfattet af bilag  

 3 er der ikke fastsat hoteldispositionsbeløb, men rimelige udgifter til et  

 hotelværelse med bad (ikke luksushotel) dækkes efter regning.
Stk. 3.  Er der i prisen for værelset inkluderet  

 betaling for morgenmåltid, reduceres regningsbeløbet for værelset med et  

 hertil svarende beløb.
Hvis ikke andet er oplyst af tjenestemanden,  

 fastsættes prisen for morgenmåltidet til 15 pct. af den i § 34, stk. 1,  

 nævnte faste godtgørelse.
 Hvis morgenmåltidet er obligatorisk på hotellet fastsættes prisen for  

 morgenmåltidet ved afregning af tjenesterejsen til maksimalt 15 pct. af den  

 faste godtgørelse.
 Stk. 4.  Hvis en tjenestemand vælger ikke at forelægge  

 den i stk. 1 eller 2 nævnte dokumentation for afholdte overnatningsudgifter,  

 ydes et nattillæg, der udgør 1/3 af hoteldispositionsbeløbet for det  

 pågældende land, for lande omfattet af bilag 3 dog 1/3 af den faste  

 godtgørelse for det pågældende land.
 Stk. 5.  Deles hotelværelset med en person, som ikke er  

 berettiget til godtgørelse i henhold til denne aftale, godtgøres højst 2/3 af  

 værelsets pris og højst det fastsatte hoteldispositionsbeløb.
 § 36.  De i bilag 2 og 3 anførte satser er  

 maksimumsbeløb, således at der skal ydes lavere beløb, hvor særlige  

 arrangementer for indkvartering mv. træffes, f. eks. under internationale  

 konferencer, under fællesrejser eller under rejser i det pågældende udlands  

 provins, samt i øvrigt når det må skønnes passende, f. eks. under hensyn til,  

 at tjenestemanden modtager delvis forplejning uden betaling e.1.
 Stk. 2.  Større udgifter til hotelværelse end de i bilag  

 2 anførte maksimumsbeløb (hoteldispositionsbeløb) kan kun godtgøres med  

 godkendelse af den pågældende styrelses chef og kun under ganske  

 ekstraordinære omstændigheder.
Udstationering § 37.  Såfremt tjenstligt ophold på samme sted varer  

 ud over 28 døgn, nedsættes de i bilag 2 og 3 anførte beløb, såvel den faste  

 godtgørelse som hoteldispositionsbeløb, med 25 pct. fra og med det 29. døgn.
 Stk. 2.  Den pågældende styrelses chef kan dispensere  

 fra reglen i stk. 1 om nedsættelse af satserne efter 28 døgn, når der  

 foreligger særlige forhold, således at en nedsættelse ville forekomme  

 urimelig.
Ekstraordinære ændringer i satserne § 38.  Sker der afgørende ændringer i prisudviklingen  

 for enkelte lande, før det findes hensigtsmæssigt at indgå ny aftale om  

 ændring af de i bilag 2 nævnte satser, fastsætter Finansministeriet nye  

 midlertidige satser.
Charterrejse, rabatordninger § 39.  Charterrejse kan kun benyttes, hvor det alle  

 forhold tåget i betragtning skønnes mest økonomisk for staten, og alene efter  

 forud indhentet godkendelse fra den pågældende styrelse.
Kun den i tjenstligt  

 øjemed faktisk afholdte udgift kan fås godtgjort.
Omfatter rejsens pris  

 tillige betaling for måltider, som kan benyttes af tjenestemanden, skal den  

 faste godtgørelse nedsættes forholdsmæssigt, jf. § 34, stk. 4.
 Stk. 2.  Benyttes en charterrejse af længere varighed,  

 end det tjenstlige ophold nødvendiggør, således at overskydende tid anvendes  

 som feriedage, ydes der ikke fast godtgørelse for feriedagene.
§ 40.  Hvis der anvendes rabatordninger vedrørende  

 befordringsudgifter, der indebærer en forlængelse af tjenestemandens ophold i  

 udlandet, kan der ydes godtgørelse efter bestemmelserne i §§ 34-36 for hele  

 rejsens varighed.
Anvendelse af rabatordninger, som indebærer en forlængelse  

 af tjenestemandens ophold i udlandet, forudsætter, at tjenestemanden er  

 indforstået med det forlængede ophold, og at der kan opnås en for staten  

 rimelig besparelse alle forhold taget i betragtning.
Forsikring § 41.  Rejsegodsforsikring, rejseulykkesforsikring  

 samt syge- og hjemtransportforsikring tegnes indtil videre som anført i  

 Finansministeriets cirkulære af 23. marts 1987 (LP-nr. 018/87) om etablering  

 af kollektiv statslig forsikringsordning for tjenesterejser i udlandet, jf.  

 bilag 4.
 Stk. 2.  Under ophold på hospital e. 1. bortfalder den  

 faste godtgørelse, og udgifter til hotel mv. skal søges undgået eller  

 begrænset mest muligt.
KAPITEL 5. ØVRIGE UDGIFTER VED TJENESTEREJSER § 42.  Fornødne udgifter til tjenstlige breve,  

 telegrammer og telefonsamtaler etc. godtgøres efter regning, ligesom udgiften  

 til indskrivning af tjenstlig bagage godtgøres særskilt mod fornøden  

 dokumentation, når udgiften af tjenstlige grunde har været nødvendig.
 Stk. 2.  Nødvendige parkeringsudgifter kan godtgøres mod  

 dokumentation eller mod erklæring fra tjenestemanden, såfremt dokumentation  

 ikke er mulig.
 Stk. 3.  For godtgørelse af andre udgifter skal  

 foreligge særlig tjenstlig begrundelse og fornøden dokumentation.
KAPITEL 6. IKRAFTRÆDELSESBESTEMMELSER § 43.  Aftalen træder i kraft den 1. april 1988,  

 således at der for det døgn under tjenesterejsen, henholdsvis  

 udstationeringen, som er påbegyndt inden tidspunktet for ændrede reglers og  

 satsers ikrafttræden, ydes godtgørelse efter de tidligere regler og satser.
København, den 15. april 1988 Statstjenestemændenes Centralorganisation I Erik Nygaard Jespersen Statstjenestemændenes Centralorganisation II Bjørn Wikkelsøe Jensen Akademikernes Centralorganisation Alex Nielsen Lærernes Centralorganisation Martin Rømer Finansministeriet P.
M.
V.
E.
B.
Peter Friis Bilag 1 Oversigt over størrelsen af time- og dagpenge mv. pr. 1. april 1988 På grundlag af månedsprisindekset for restaurant, hotel mv. for januar  

 1988, der af Danmarks Statistik er opgivet til 174,8, er satserne for time-  

 og dagpenge mv. i henhold til kapitel 3 pr. 1. april 1988 beregnet til  

 følgende beløb:
 I.
dag under udstationering IV Godtgørelsen angivet i § 6 i aftalen af 27/4-1983 udgør indtil 29,00 kr.
Bilag 2 Oversigt over fast godtgørelse pr. døgn og hoteldispositionsbeløb i  

 almindeligt besøgte lande, jf. § 34, stk. 1, og § 35 B:
 For ikke særligt nævnte lande er satsen fastsat til 350 DKR pr. døgn.
