 Under hensyn til aktionærernes muligheder for at realisere  

 merværdien, fastsatte Ligningsrådet kursen pr. 19. maj 1993 til  

 1250.
Aktieavancebeskatning   handelsværdien  

 af en minoritetsaktiepost den 19. maj 1993  

 omsættelighedsbegrænsning Højesteret har ved dom af 27. juni 2000 hjemvist en  

 bindende forhåndsbesked, hvor Ligningsrådet den 24. februar 1995  

 tog stilling til spørgsmålet, om handelsværdien af  

 aktierne i aktieselskabet A kunne fastsættes til kurs 1267 pr. 19. maj  

 1993 for selskabets fem aktionærer.
Ligningsrådet svarede  

 benægtende og udtalte, at kursen kunne fastsættes til indre  

 værdi, svarende til kurs 449.
Der var herved henset til de i vedtægter og  

 aktionæroverenskomst fastsatte omsætningsbegrænsninger, der  

 bestod i, at såfremt en aktionær opsagde sit  

 ansættelsesforhold eller ønskede at afhænde sin aktiepost,  

 havde de øvrige aktionærer ret til at erhverve den til en kurs,  

 der skulle opgøres med fradrag af eventuelt aktiveret købesum  

 for erhvervet goodwill og uden tillæg af beregnet værdi af  

 oparbejdet goodwill.
Ved afståelse efter disse regler ville  

 aktionærerne således ikke kunne realisere den merværdi, der  

 var en følge af virksomhedens fremtidige indtjeningsevne.
 For så vidt angår sagens faktum i  

 øvrigt henvises til TfS 2000.560.
Under sagens behandling ved Landsskatteretten har der  

 været udmeldt syn og skøn.
Syns- og skønsmændene  

 blev bedt om at besvare følgende spørgsmål:
 1.
Til hvilken kurs (eller kursinterval) kan aktierne efter  

 skønsmændenes opfattelse fastsættes pr. 19. maj 1993 ved  

 en samlet overdragelse mellem uafhængige parter uden hensyntagen til  

 omsætningsbegrænsningerne i vedtægter og  

 aktionæroverenskomst, samt under hensyntagen til goodwill? 2.
Til hvilken kurs (eller kursinterval) pr. 19. maj 1993 kan  

 aktierne efter skønsmændenes opfattelse fastsættes efter  

 bestemmelserne i vedtægterne og aktionæroverenskomst? Vedrørende spørgsmål 2 udtalte syns-  

 og skønsrapporten, at kursen under de anførte  

 forudsætninger kunne fastsættes til 446. Ved et samlet salg til  

 uafhængig tredjemand fandtes derimod at kunne opnås en kurs  

 mellem 1293 og 1467.
På baggrund af Højesterets dom anfører  

 skatteyders repræsentant, at "Dommen fastslår, at den fornyede ansættelse  

 af aktiernes værdi skal ske under hensyntagen til den merværdi,  

 som følge af virksomhedens indtjeningsevne, der er dokumenteret ved  

 besvarelsen af skønserklæringen (...) Dette må forstås således, at den  

 skønnede værdi ikke kan andrage mindre end kurs 1293, men heller  

 ikke mere end kurs 1467.
Som det fremgår af (syns- og skønsrapporten)  

 skal det lægges til grund, at selskabets aktier pr. 19. maj 1993 havde  

 en værdi, som væsentligt oversteg den regnskabsmæssige  

 egenkapital.
Skønsmændene peger (...) først og fremmest  

 på den positive indtjeningsudvikling, som især skyldes, at der er  

 tale om en særdeles veldrevet og ekspansiv virksomhed.
Ud fra de  

 forretningskrav en køber måtte formode at sætte på  

 daværende tidspunkt, når skønsmændene frem til en  

 kurs mellem 1293 og 1547 - en kurs, som den ene af skønsmændene  

 på basis af sit kendskab til branchen m.v., dog reducerer til maksimalt  

 kurs 1467.
 Middeltallet mellem kurs 1293 og kurs 1547 er kurs  

 1420.
(...) et skøn må føre til et rundt tal  

 under dette.
I betragtning af, at skønsmændene ud fra en  

 forretningsbetragtning når til et ikke ubetydeligt højere tal  

 end det maksimum, de endeligt fastsætter, er det min opfattelse, at  

 dette rimelige og fornuftige skøn må føre til et resultat  

 ganske tæt på maksimum.
Middeltallet mellem den laveste og  

 højeste kurs ud fra forretningsbetragtningerne, forekommer mig at  

 være et særdeles sobert skøn, når dette - og tilmed  

 komfortabelt - ligger inden for det maksimum, som den branchekyndige  

 skønsmand har reduceret det maksimalt beregnede tal til." Selskabet solgte pr. 31. december 1994 sine  

 driftsaktiviteter - bortset fra datterselskabet B - til en international  

 konkurrent, C.
Selskabets regnskabsmæssige egenkapital efter frasalget  

 af driftsaktiviteterne størrelsesmæssigt svarede til  

 skønsmændenes vurdering af handelsværdien til  

 tredjemand.
 Ligningsrådet udtalte, at der på baggrund af  

 Højesterets dom skal ske en individuel og konkret vurdering for den  

 enkelte aktionær.
 I dette tilfælde foreligger dog ikke sådanne  

 forhold der kan begrunde, at 19. maj-kursen skal ansættes forskelligt.  

 For eksempel er de fem aktionærers ejerandele lige store, og  

 aldersspredningen relativt begrænset (født mellem 1941 og  

 1948).
Som udgangspunkt fastslår Højesteret, at der  

 kan tages hensyn til omsætningsbegrænsninger, men at  

 afgørelsen af, hvilken betydning sådanne begrænsninger  

 skal have ved ansættelse af handelsværdien pr. 19. maj 1993,  

 beror på en konkret vurdering.
Aktionærernes muligheder for at  

 sælge - evt. ved et fremtidigt salg - til en evt. højere kurs,  

 kan således indgå i vurderingen, medmindre sådanne  

 muligheder den 18. maj 1993 måtte anses for urealistiske.
I den foreliggende sag vil  

 omsætningsbegrænsningerne imidlertid ikke nødvendigvis  

 finde anvendelse.
Således anfører Højesteret, at "En afhændelse til nedsat kurs beregnet i henhold  

 til aktionæroverenskomstens § 6 var imidlertid ikke pligtig for  

 aktionæren, som efter kursfastsættelsen kunne opgive salget, og  

 begrænsningerne ifølge aktionæroverenskomsten angik alene  

 afhændelse og omfattede f.eks. ikke aktieovergang til  

 ægtefælle eller livsarvinger, jf. vedtægternes § 4, stk. 1.  

 De øvrige aktionærer kunne endvidere undlade at købe,  

 hvilket ville åbne mulighed for salg uden prisbegrænsning, og  

 erhververen kunne ved et senere salg kræve en kurs, der mindst svarede  

 til hans anskaffelsessum med fradrag af en forholdsmæssig del af et  

 eventuelt driftsunderskud, jf. aktionæroverenskomstens § 6, stk. 3. Den  

 enkelte aktionær kunne desuden realisere visse merværdier, der  

 var en følge af virksomhedens indtjeningsevne, ved deling af  

 egenkapitalen ved aktionærens 55. år, som aktionærerne  

 ville opnå i perioden 1996-2003, jf. aktionæroverneskomstens §  

 10. Merværdierne kunne endelig realiseres uden begrænsning ved  

 aktionærernes samlede salg af aktier eller efter selskabets salg af  

 virksomheden." Som følge heraf udtaler Højesteret, at  

 kursfastsættelsen skal ske under hensyntagen til den merværdi som  

 følge af virksomhedens indtjeningsevne, der er dokumenteret ved syns-  

 og skønsrapporten.
 Da der ikke er enighed parterne imellem om, hvilken kurs  

 aktierne skal fastsættes til på grundlag af  

 skønserklæringen, hjemviser Højesteret herefter  

 sagen.
 På baggrund af Højesterets dom er det  

 Ligningsrådets opfattelse, at der skal tages hensyn til såvel den  

 dokumenterede merværdi som til  

 omsætningsbegrænsningerne.
Når syns- og skønsrapporten fastslår,  

 at der ved salg til uafhængig tredjemand kan opnås en kurs mellem  

 1293 og 1467, er det derfor Ligningsrådets opfattelse, at det afspejler  

 en for høj kurs, idet der heri ikke er taget hensyn til  

 omsætningsbegrænsningerne.
Samtidig er kursen på 446,  

 fastsat under hensyn til omsætningsbegrænsningerne, for lav.  

 Henset til aktionærernes muligheder for at realisere merværdien,  

 er det Ligningsrådets opfattelse, at der i den konkrete situation  

 må fastsættes en kurs nærmere på den kurs, der kunne  

 opnås ved salg til uafhængig tredjemand, end den kurs der er  

 fastsat i henhold til omsætningsbegrænsningerne.
På denne  

 baggrund finder Ligningsrådet, at kursen pr. 19. maj 1993 kan  

 fastsættes til 1250.
