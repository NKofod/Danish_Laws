Fremsat den 27. april 2006 af Integrationsministeren (Rikke  

 Hvilshøj) Forslag til Lov  

 om ændring af udlændingeloven (Ændring af reglerne om meddelelse af opholdstilladelse på  

 grundlag af beskæftigelse til statsborgere i Estland, Letland, Litauen,  

 Polen,  

 Slovakiet, Slovenien, Tjekkiet og Ungarn samt til statsborgere i Bulgarien og  

 Rumænien m.v.) § 1 I udlændingeloven, jf. lovbekendtgørelse nr. 826 af 24.  

 august 2005 som ændret ved § 101 i lov nr. 428 af 6. juni 2005,  

 § 14  

 i lov nr. 523 af 24. juni 2005 og § 1 i lov nr. 301 af 19. april 2006,  

 foretages  

 følgende ændringer:
 1.  

  

 I  

  

 § 9 a, stk. 5,  

  

 ændres  

 »fuldtidsansættelse« 3 steder til: »beskæftigelse mindst 30 timer om ugen«.
 2.  

  

 I  

  

 § 9 a  

  

 indsættes efter stk. 10 som nye  

 stykker:
»Stk. 11.  

  

 Hvis en  

 virksomhed, der er etableret i Danmark, har indgået en kollektiv overenskomst  

 om løn- og arbejdsforhold med en dansk lønmodtagerorganisation, jf.  

 stk. 5,  

 nr. 1, kan Udlændingestyrelsen godkende, at virksomheden ansætter  

 statsborgere  

 fra Estland, Letland, Litauen, Polen, Slovakiet, Slovenien, Tjekkiet eller  

 Ungarn til at udføre nærmere angivne arbejdsfunktioner inden for  

 overenskomstens dækningsområde efter en anmeldelse af ansættelsesforholdet  

 til  

 Udlændingestyrelsen.
Stk. 6 og 7 finder tilsvarende anvendelse.
 Stk. 12.  

  

 Udlændingestyrelsen  

 kan godkende, at en virksomhed, der har indgået en overenskomst som nævnt i  

 stk. 11, ansætter statsborgere fra Estland, Letland, Litauen, Polen,  

 Slovakiet, Slovenien, Tjekkiet eller Ungarn i stillinger som omhandlet i  

 stk. 5,  

 nr. 2, efter en anmeldelse af ansættelsesforholdet til Udlændingestyrelsen.  

 Det  

 er en betingelse, at virksomheden har dokumenteret, at der er tale om  

 arbejdsfunktioner, som falder inden for de omhandlende stillingskategorier.  

 Stk. 6 og 7 finder tilsvarende anvendelse.
Stk. 13.  

  

 En  

 udlænding, der er statsborger i Estland, Letland, Litauen, Polen, Slovakiet,  

 Slovenien, Tjekkiet eller Ungarn, og som har indgået aftale eller fået tilbud  

 om ansættelse under vilkår som nævnt i stk. 5, nr. 1 eller 2, hos en  

 arbejdsgiver godkendt efter stk. 11 eller 12, opnår ved anmeldelse til  

 Udlændingestyrelsen ret til opholdstilladelse.
Opholdstilladelsen skal mod  

 forevisning af legitimation afhentes af udlændingen inden 30 dage efter, at  

 meddelelse om, at udlændingen har opnået opholdstilladelse, er sendt til  

 udlændingen.
 Stk. 14.  

  

 En  

 anmeldelse efter stk. 13 skal underskrives af arbejdsgiver og  

 arbejdstager  

 og indeholde oplysninger som nævnt i stk. 16, nr. 1-5.
Stk. 15.  

  

 Udlændingestyrelsen  

 kan inddrage en godkendelse meddelt efter stk. 11 eller 12, hvis  

 godkendelsen er opnået ved svig, hvis betingelserne for godkendelsen ikke  

 længere er til stede, eller hvis vilkårene for godkendelsen ikke overholdes.  

 Udlændingestyrelsen kan til brug for en afgørelse efter 1. pkt. indhente en  

 udtalelse fra det regionale arbejdsmarkedsråd.
Udtalelsen kan indhentes i  

 elektronisk  

 form.« Stk. 11 bliver herefter stk. 16.
 3.  

  

 I  

  

 § 9 a, stk. 11,  

  

 der bliver stk. 16,  

 indsættes efter »stk. 5«: »og 13«.
 4.  

  

 I  

  

 § 9 a  

  

 indsættes som  

  

 stk. 17-19  

  

 :
 »Stk. 17.  

  

 Ministeren for flygtninge, indvandrere og integration kan fastsætte regler  

 om,  

 at de i stk. 11-16 nævnte regler tillige gælder for arbejdsgivere, der  

 ikke har indgået kollektiv overenskomst med en dansk lønmodtagerorganisation,  

 jf. stk. 5, nr. 1.
 Stk. 18.  

  

 Ministeren  

 for flygtninge, indvandrere og integration kan fastsætte regler om, at  

 statsborgere  

 fra Estland, Letland, Litauen, Polen, Slovakiet, Slovenien, Tjekkiet eller  

 Ungarn på særlige områder er fritaget for krav om opholdstilladelse som nævnt  

 i  

 stk. 5.
Stk. 19.  

  

 Stk. 5-18  

 finder tilsvarende anvendelse for statsborgere fra Bulgarien og Rumænien.« 5.  

  

 I  

  

 § 59  

  

 indsættes efter stk. 7 som nyt  

 stykke:
»Stk. 8.  

  

 Med bøde  

 straffes den udlænding, som ikke inden for den i § 9 a, stk. 13,  

 fastsatte frist på 30 dage afhenter sin opholdstilladelse.« Stk. 8 og 9 bliver herefter stk. 9 og 10.
§ 2 Stk. 1.  

  

 Loven træder i kraft dagen efter bekendtgørelse i Lovtidende, jf. dog  

 stk. 2.
Stk. 2.  

  

 Tidspunktet  

 for ikrafttræden af udlændingelovens § 9 a, stk. 19, som indsat ved  

 denne lovs § 1, nr. 4, fastsættes af ministeren for flygtninge,  

 indvandrere og integration.
Ministeren for flygtninge, indvandrere og  

 integration kan i den forbindelse bestemme, at alene dele af § 9 a,  

 stk. 5-18,  

 sættes i kraft.
§ 3 Loven gælder ikke for Færøerne og Grønland, men kan ved  

 kongelig anordning helt eller delvis sættes i kraft for disse landsdele med  

 de  

 afvigelser, som de særlige færøske eller grønlandske forhold tilsiger.
Bemærkninger til lovforslaget Almindelige bemærkninger Indholdsfortegnelse 1.
 Lovforslagets  

 baggrund og indhold  

 	..................................................................
 2.
 Gældende ret  

 	  

 ;............................................................................  

 .....................
 3.
 Erfaringer med  

 den nationale overgangsordning  

 	...............................................
 3.1.
 Forligskredsen  

 og følgegrupper  

 	.............................................................
 3.2.
 Meddelte  

 opholds- og arbejdstilladelser samt sagsbehandlingstid  

 	..............
 4.
 Evalueringer af  

 nationale overgangsordninger  

 	..............................................
 4.1.
 Evalueringer  

 foretaget af Rambøll Management A/S, Beskæftigelsesrådet og arbejdsmarkedets  

 hovedorganisationer  

 	..............................................
 4.2.
 EU-Kommissionens  

 evaluering af de nationale overgangsordninger i EU-landene  

 	  

 ;............................................................................  

 ...................
 5.
 Regeringens  

 overvejelser og forslag om forlængelse af overgangsordningen for Estland,  

 Letland, Litauen, Polen, Slovakiet, Slovenien, Tjekkiet og Ungarn  

 	.........
 5.1.
 Generelle  

 bemærkninger  

 	.......................................................................
 5.2.
 Kravet om  

 fuldtidsbeskæftigelse  

 	............................................................
 5.3.
 Kravet om  

 ansøgning før påbegyndelse af arbejde  

 	.................................
 5.3.1.
 Overenskomstdækkede  

 arbejdsgivere  

 	..........................................
 5.3.2.
 Ikke-overenskomstdækkede  

 arbejdsgivere  

 	....................................
 5.3.3.
 Fritagelse for  

 opholdstilladelse  

 	.....................................................
 5.3.4.
 Kontrol  

 	  

 ;............................................................................  

 ..........
 6.
 Andre spørgsmål i  

 forbindelse med forlængelse af overgangsordningen for Estland, Letland,  

 Litauen, Polen, Slovakiet, Slovenien, Tjekkiet og Ungarn  

 	..............
 6.1.
 Udvidet ret for  

 studerende til at arbejde  

 	.................................................
 6.2.
 Fortsat ret til  

 at arbejde, mens en ansøgning om forlængelse er under behandling  

 	  

 ;............................................................................  

 ...................
 6.3.
 Arbejdstilladelse  

 til pendlere  

 	..................................................................
 7.
 Regeringens  

 overvejelser og forslag i forbindelse med Bulgariens og Rumæniens optagelse i  

 Den Europæiske Union  

 	..................................................................
 7.1.
 Traktatgrundlaget  

 	  

 ;............................................................................  

 .....
 7.2.
 Aftale mellem  

 regeringspartierne, Socialdemokraterne, Det Radikale Venstre og Socialistisk  

 Folkeparti om en national overgangsordning for arbejdstagere fra Bulgarien og  

 Rumænien  

 	..............................................
 8.
 Økonomiske og  

 administrative konsekvenser for stat, kommuner og amtskommuner  

 	  

 ;............................................................................  

 ...........................
 9.
Erhvervsadministrative  

 og erhvervsøkonomiske konsekvenser af lovforslaget 10.
 Administrative  

 konsekvenser for borgerne  

 	.......................................................
 11.
 Miljømæssige  

 konsekvenser af lovforslaget  

 	.....................................................
 12.
 Forholdet til  

 EU-retten  

 	  

 ;............................................................................  

 .......
 13.
 Hørte myndigheder  

 m.v.  

 	  

 ;............................................................................  

 ....
 14.
 Vurdering af  

 konsekvenser af lovforslaget  

 	......................................................
1. Lovforslagets baggrund og indhold I forbindelse med EU-udvidelsen den 1. maj 2004 kunne  

 medlemslandene i forhold til Estland, Letland, Litauen, Polen, Slovakiet,  

 Slovenien, Tjekkiet og Ungarn fravige bestemmelserne i artikel 1-6 i Rådets  

 forordning 1612/68/EØF af 15. oktober 1968 om arbejdskraftens frie  

 bevægelighed  

 inden for Fællesskabet.
 Den 2. december 2003 indgik regeringspartierne aftale med  

 Socialdemokraterne, Det Radikale Venstre, Socialistisk Folkeparti og  

 Kristendemokraterne om adgangen til det danske arbejdsmarked efter udvidelsen  

 af EU pr. 1. maj 2004.
Det fremgår af aftalen, at aftalepartierne er enige om fra  

 den 1. maj 2004 at åbne det danske arbejdsmarked for arbejdstagere fra de nye  

 medlemslande, og at det samtidig skal sikres,   

 	  

 at det danske  

 arbejdsmarked de facto åbnes for arbejdstagere fra de nye medlemslande fra og  

 med den 1. maj 2004,   

 	  

 at der fortsat er  

 balance og ordnede forhold på det danske arbejdsmarked,   

 	  

 at de nye EU-borgere  

 bliver ansat på samme vilkår, som gælder på det danske arbejdsmarked, hvilket  

 skal ske ved, at der stilles krav om, at løn- og ansættelsesvilkår skal svare  

 til de overenskomstmæssige eller på anden måde være sædvanlige for det danske  

 arbejdsmarked,   

 	  

 at de danske  

 velfærdsordninger forbliver robuste, og at der ikke sker utilsigtet brug af  

 de  

 danske sociale ordninger, og   

 	  

 at der gennemføres en  

 forstærket indsats mod illegal arbejdskraft og andre omgåelsesmuligheder.
 Formålet hermed var at forebygge enhver risiko for, at  

 EU-udvidelsen på udvalgte områder kunne give anledning til problemer i  

 relation  

 til ubalancer på arbejdsmarkedet og utilsigtet brug af sociale ydelser.
 I en overgangsperiode skulle der således etableres et  

 regelsæt for meddelelse af opholds- og arbejdstilladelse til arbejdstagere  

 fra  

 de pågældende nye EU-lande.
 Lov nr. 283 af 26. april 2004 udmøntede den del af regeringspartiernes  

 aftale af 2. december 2003 med Socialdemokraterne, Socialistisk Folkeparti,  

 Det  

 Radikale Venstre og Kristendemokraterne, som krævede ændring af  

 udlændingelovgivningen.
Med loven indførtes en national foranstaltning, hvorefter arbejdstagere  

 fra Estland, Letland, Litauen, Polen, Slovakiet, Slovenien, Tjekkiet og  

 Ungarn  

 i en overgangsperiode alene kunne tage beskæftigelse i Danmark, hvis de havde  

 opnået opholds- og arbejdstilladelse.
Opholds- og arbejdstilladelse blev  

 alene  

 udstedt, hvis der var tale om beskæftigelse på overenskomstmæssige eller på  

 anden måde sædvanlige løn- og ansættelsesvilkår.
Der henvises herved nærmere  

 til afsnit 2.
På baggrund af en henvendelse fra Kommissionen blev der i  

 2005 foretaget en justering af administrationen af den nationale  

 foranstaltning, således at reglerne ikke finder anvendelse på statsborgere  

 fra  

 Estland, Letland, Litauen, Polen, Slovakiet, Slovenien, Tjekkiet og Ungarn,  

 der  

 har haft arbejde på det danske arbejdsmarked i mindst 12 måneder.
Dette  

 gælder  

 dog ikke, hvis arbejdstageren frivilligt har forladt det danske  

 arbejdsmarked.
 Regeringen skal på baggrund af erfaringerne med  

 overgangsordningen inden den 1. maj 2006 tage stilling til, om den nationale  

 overgangsordning skal forlænges pr. 1. maj 2006, og om ordningen i så fald  

 skal  

 justeres.
 Ved aftale af 5. april 2006 besluttede regeringspartierne,  

 Socialdemokraterne, Socialistisk Folkeparti og Det Radikale Venstre (herefter  

 benævnt forligskredsen), at overgangsordningen forlænges til den 1. maj 2009.
 Forligskredsen har samtidig besluttet, at der løbende over  

 den kommende treårs periode skal overvejes en udfasning af overgangsordningen  

 med henblik på, at det danske arbejdsmarked gradvist tilpasser sig en  

 situation  

 uden overgangsordning pr. 1. maj 2009.
Forligskredsen har endvidere besluttet, at der allerede pr.  

 1. maj 2006 gennemføres justeringer af overgangsordningen med henblik på  

 yderligere at smidiggøre adgangen til det danske arbejdsmarked for  

 østeuropæisk  

 arbejdskraft.
Forligskredsen har således besluttet,   

 	  

 at der bliver  

 mulighed for at opnå opholdstilladelse for personer i ordinær beskæftigelse  

 30  

 timer om ugen, hvor det i dag er et krav, at der er tale om  

 fuldtidsbeskæftigelse,  

 og   

 	  

 at godkendte  

 overenskomstdækkede arbejdsgivere skal kunne ansætte arbejdstagere, hvis  

 ansættelsesforholdet er anmeldt til Udlændingestyrelsen.
 Der kan nærmere henvises til afsnit 5 nedenfor.
 Den 1. januar 2007 forventes Bulgarien og Rumænien at blive  

 medlemmer af Den Europæiske Union.
 Traktaten af 25. april 2005 om Bulgariens og Rumæniens  

 tiltrædelse af Den Europæiske Union indeholder mulighed for at etablere en  

 national overgangsordning på samme måde som for  

 Estland, Letland, Litauen, Polen, Slovakiet, Slovenien, Tjekkiet og  

 Ungarn.
Den 5. april 2006 besluttede forligskredsen, at  

 overgangsordningen for Estland, Letland, Litauen, Polen, Slovakiet,  

 Slovenien,  

 Tjekkiet og Ungarn som udgangspunkt skal finde tilsvarende anvendelse for  

 Bulgarien  

 og Rumænien, når disse lande optages i EU.
Der kan nærmere henvises til  

 afsnit  

 7 nedenfor.
 Dette lovforslag har til formål at udmønte den del af  

 forligskredsens aftale, som kræver ændring af udlændingelovgivningen.
 Samtidig har forligskredsen tiltrådt, at der sker  

 administrative tiltag med hensyn til studerende og pendlere, ligesom gældende  

 praksis for, at en ansøger fortsat kan arbejde, mens en ansøgning om  

 forlængelse af opholds- og arbejdstilladelse er under behandling, fastholdes.  

 Der kan nærmere henvises til afsnit 6 nedenfor.
2. Gældende ret Efter udlændingelovens § 9 a, stk. 5, kan der  

 efter ansøgning gives opholdstilladelse til en udlænding, der er statsborger  

 i  

 Estland, Letland, Litauen, Polen, Slovakiet, Slovenien, Tjekkiet eller  

 Ungarn, 1)  

 	  

 hvis den pågældende  

 har indgået aftale eller fået tilbud om ordinær fuldtidsansættelse hos en  

 herværende arbejdsgiver i henhold til en hos arbejdsgiveren gældende dansk  

 overenskomst, der vedrører det pågældende arbejde, og hvor der som aftalepart  

 på lønmodtagersiden mindst er tale om en lokal fagforening, som er medlem af  

 en  

 landsdækkende lønmodtagerorganisation, 2)  

 	  

 hvis den pågældende  

 på et arbejdsområde, hvor løn- og ansættelsesvilkårene sædvanligvis alene er  

 reguleret i en individuel ansættelseskontrakt, har indgået aftale eller fået  

 tilbud om ordinær fuldtidsansættelse hos en herværende arbejdsgiver som  

 forsker, underviser, funktionær i en ledende stilling eller specialist m.v.,  

 eller 3)  

 	  

 hvis den pågældende  

 uden for de i nr. 1 og 2 nævnte tilfælde har indgået aftale eller fået tilbud  

 om ordinær fuldtidsansættelse hos en herværende arbejdsgiver på sædvanlige  

 løn-  

 og ansættelsesvilkår.
 Arbejdstilladelse udstedes samtidig med opholdstilladelse  

 til de udlændinge, der opfylder de nævnte betingelser, jf. § 34 i  

 bekendtgørelse om udlændinges adgang her til landet  

 (udlændingebekendtgørelsen).
 Efter udlændingelovens § 9 a, stk. 1, kan der  

 efter ansøgning gives opholdstilladelse til en udlænding, hvis væsentlige  

 beskæftigelsesmæssige eller erhvervsmæssige hensyn taler for at imødekomme  

 ansøgningen, herunder hvis udlændingen kan få ansættelse inden for et  

 fagområde, hvor der er mangel på særligt kvalificeret arbejdskraft.  

 Bestemmelsen  

 i udlændingelovens § 9 a, stk. 5, supplerer udlændingelovens  

 § 9  

 a, stk. 1, for så vidt angår arbejdstagere fra Estland, Letland,  

 Litauen,  

 Polen, Slovakiet, Slovenien, Tjekkiet og Ungarn.
Det er en generel betingelse for meddelelse af  

 opholdstilladelse efter udlændingelovens § 9 a, stk. 5, at der er  

 tale om ordinær beskæftigelse, hvorved forstås beskæftigelse uden offentligt  

 tilskud.
Der kan derfor ikke meddeles opholdstilladelse efter bestemmelsen på  

 grundlag af beskæftigelse i form af eksempelvis fleksjob eller skånejob.
Der skal endvidere være tale om fuldtidsbeskæftigelse.
Ved  

 fuldtidsbeskæftigelse forstås i almindelighed ansættelse med en ugentlig  

 arbejdstid på mindst 37 timer.
Er arbejdstiden imidlertid ikke væsentligt  

 under  

 37 timer, og er udlændingen lønnet således, at den pågældende må påregnes at  

 kunne forsørge sig selv i samme udstrækning som en person med en arbejdstid  

 på  

 37 timer om ugen eller derover, vil den pågældende efter omstændighederne  

 opfylde kravet om fuldtidsarbejde.
 Efter udlændingelovens § 9 a, stk. 6, er  

 opholdstilladelse efter § 9 a, stk. 5, betinget af, at den  

 herværende  

 arbejdsgiver er registreret hos de statslige told- og skattemyndigheder som  

 indeholdelsespligtig efter kildeskatteloven.
 Med henblik på at sikre, at offentlige myndigheder  

 forholder sig neutralt i forbindelse med igangværende arbejdskonflikter, kan  

 der  

 ikke gives opholdstilladelse efter udlændingelovens § 9 a, stk. 5,  

 hvis den herværende arbejdsgiver er omfattet af en lovlig arbejdskonflikt,  

 jf.  

 § 9 a, stk. 7.
 Endvidere er opholdstilladelse efter udlændingelovens § 9  

 a, stk. 5, nr. 3, betinget af, at den indgåede ansættelsesaftale eller  

 det  

 fremsatte ansættelsestilbud indeholder de i § 2, stk. 2, i lov om  

 arbejdsgiverens pligt til at underrette lønmodtageren om vilkårene for  

 ansættelsesforholdet nævnte oplysninger, jf. § 9 a, stk. 8.
 I sager om opholdstilladelse efter udlændingelovens § 9  

 a, stk. 5, nr. 3, afgiver den herværende arbejdsgiver over for  

 Udlændingestyrelsen erklæring om, hvorvidt løn- og ansættelsesforholdene er  

 sædvanlige, og om, hvorvidt de i § 9, stk. 8, nævnte oplysninger er  

 indeholdt i ansættelsesaftalen eller -tilbuddet, jf. § 9 a, stk. 9.
 Efter udlændingelovens § 9 a, stk. 10, afgiver  

 det regionale arbejdsmarkedsråd efter anmodning fra Udlændingestyrelsen en  

 udtalelse om, hvorvidt de i udlændingelovens § 9 a, stk. 5 og 8,  

 angivne betingelser efter det regionale arbejdsmarkedsråds opfattelse er  

 opfyldt.
3. Erfaringer med den nationale overgangsordning 3.1. Forligskredsen og følgegrupper Forligskredsen bag den nationale  

 overgangsordning har siden 1. maj 2004 løbende fulgt overgangsordningen tæt.
 Det er forligskredsens opfattelse, at  

 udviklingen i Danmark efter EU-udvidelsen den 1. maj 2004 er forløbet  

 hensigtsmæssigt. Østeuropæisk arbejdskraft inden for udvalgte sektorer har  

 medvirket positivt til at afhjælpe arbejdskraftmangel, der er ikke  

 konstateret  

 nogen utilsigtet brug af de sociale sikringssystemer, og de involverede  

 myndigheder har samarbejdet tæt med henblik på at sætte ind over for optræk  

 til  

 illegalt arbejde.
 Samtidig har tilgangen til det danske  

 arbejdsmarked været begrænset.
Forligskredsen har konstateret, at der efter  

 EU-udvidelsen den 1. maj 2004 var en lille stigning i antallet af sager om  

 illegalt arbejde.
Der har således været flere tilfælde, hvor statsborgere fra  

 de østeuropæiske EU-lande har forsøgt at omgå kravet om opholds- og  

 arbejdstilladelse som arbejdstager.
 Regeringen og forligskredsen har derfor  

 siden EU-udvidelsen gennemført flere initiativer, der effektiviserer  

 sagsbehandlingen i forbindelse med efterforskningen af sager om illegalt  

 arbejde,  

 og der har været et tæt samarbejde mellem de involverede myndigheder med  

 henblik på at bekæmpe og følge op på illegal arbejdskraft.
 Der er bl.a. udgivet en manual om regler for  

 ophold og arbejde i Danmark for statsborgere fra de nye østeuropæiske  

 EU-lande.  

 Manualen har øget informationsindsatsen med henblik på at skabe større  

 klarhed  

 omkring de gældende regler.
 Der er gennemført en kursusrække for mere  

 end 300 ansatte i politi og anklagemyndighed med henblik på at forbedre  

 kendskabet til gældende regler og efterforskningsmulighederne.
 Der er endvidere etableret regionale netværk  

 mellem politi, Skat, arbejdsgivere og fagforeninger og oprettet en  

 kontaktpersonsordning  

 mellem de forskellige myndigheder og organisationer.
 Endvidere har en følgegruppe bestående af  

 repræsentanter fra en række myndigheder og arbejdsmarkedsorganisationer (DA,  

 LO, BAT) løbende holdt møder med henblik på at forebygge og imødegå  

 omgåelsesmuligheder  

 i forbindelse med EU-udvidelsen den 1. maj 2004.
Endelig har en følgegruppe bestående af  

 repræsentanter fra en række myndigheder holdt møder med henblik på at udvikle  

 et overvågningssystem i forbindelse med EU-udvidelsen.
Overvågningen har  

 navnlig  

 fokuseret på statistik vedrørende meddelelse af opholds- og arbejdstilladelse  

 til statsborgere fra  

 Estland, Letland, Litauen, Polen, Slovakiet,  

 Slovenien, Tjekkiet og Ungarn, ændringer i beskæftigelsen, ledighedsniveau og  

 ledighedens sammensætning, lønudviklingen samt brug af udvalgte sociale  

 ydelser.
 Forligskredsen og følgegrupperne vil fortsat  

 følge udviklingen tæt.
3.2.  

 Meddelte opholds- og arbejdstilladelser samt sagsbehandlingstid Udlændingestyrelsen har i 2005 afsluttet  

 behandlingen af 5.944 ansøgninger fra statsborgere i de østeuropæiske  

 EU-lande.  

 Heraf er der meddelt opholds- og arbejdstilladelse til i alt 4.928 personer,  

 svarende til ca. 83 % af de afsluttede sager. 820 ansøgninger er frafaldet,  

 der  

 er meddelt 32 afslag, og 164 personer er fritaget for opholds- og  

 arbejdstilladelse eller overført til anden sagsbehandling i 2005.
Af de udlændinge, der i 2005 blev meddelt  

 opholds- og arbejdstilladelse efter reglerne i udlændingelovens § 9 a,  

 stk. 5 (den nationale overgangsordning), blev   

 	  

 ca. 70 % meddelt  

 tilladelse efter § 9 a, stk. 5, nr. 1, om overenskomstdækkede  

 områder  

 (3.463 tilladelser),   

 	  

 ca. 6 % meddelt  

 tilladelse efter § 9 a, stk. 5, nr. 2, om forskere, specialister  

 m.v.  

 (277 tilladelser), og   

 	  

 ca. 24 % meddelt  

 tilladelse efter § 9 a, stk. 5, nr. 3, om ikke-overenskomstdækkede  

 områder (1.188 tilladelser).
 Antallet af aktive opholds- og  

 arbejdstilladelser fordelte sig ultimo januar 2006 på hovedbrancher på  

 følgende  

 måde:
  

 	  

 Landbrug og gartneri:  

 1.399   

 	  

 Industri m.v.: 333   

 	  

 Bygge- og anlægssektoren:  

 452   

 	  

 Handel, hotel og  

 restaurant: 289   

 	  

 Transport: 92   

 	  

 Finansiering og  

 forretningsservice: 380   

 	  

 Offentlige og  

 personlige tjenester: 525   

 	  

 Uoplyst: 185 Sagsbehandlingstiden i sager om opholds- og  

 arbejdstilladelse efter udlændingelovens § 9 a, stk. 5, varierer.  

 Fuldt oplyste og ukomplicerede sager behandles på få dage, mens  

 sagsbehandlingstiden  

 i dårligt oplyste og mere komplicerede sager nogle gange strækker sig over  

 måneder.
Udlændingestyrelsen tager løbende initiativer for at oplyse de  

 relevante  

 brancheorganisationer m.v. om, hvilke oplysninger ansøgninger skal indeholde.  

 Den gennemsnitlige sagsbehandlingstid er aktuelt   

 	  

 25 dage for  

 tilladelser meddelt efter § 9 a, stk. 5, nr. 1, om  

 overenskomstdækkede områder,   

 	  

 52 dage for  

 tilladelser meddelt efter § 9 a, stk. 5, nr. 2, om forskere,  

 specialister m.v., og   

 	  

 74 dage for  

 tilladelser meddelt efter § 9 a, stk. 5, nr. 3, om  

 ikke-overenskomstdækkede områder (i disse sager hører Udlændingestyrelsen de  

 regionale arbejdsmarkedsråd, inden der træffes afgørelse).
4. Evalueringer af nationale  

 overgangsordninger 4.1. Evalueringer foretaget af Rambøll  

 Management A/S, Beskæftigelsesrådet og arbejdsmarkedets hovedorganisationer Rambøll Management A/S har for Arbejdsmarkedsstyrelsen  

 udarbejdet en analyse af EU-udvidelsens betydning for det danske  

 arbejdsmarked.  

 Hovedkonklusionen i analysen af 22. november 2005 er, at østeuropæisk  

 arbejdskraft inden for udvalgte sektorer har medvirket positivt til at  

 afhjælpe  

 arbejdskraftmangel.
Den nationale overgangsordning vurderes at have været et  

 vigtigt politisk signal om, at arbejde i Danmark bør finde sted på  

 overenskomstmæssige  

 eller på anden måde sædvanlige vilkår.
Analysen konstaterer, at der ikke har  

 kunnet dokumenteres nogen utilsigtet brug af de sociale sikringssystemer som  

 følge af EU-udvidelsen.
Det vurderes, at det kun i begrænset omfang er  

 lykkedes  

 at tiltrække faglært arbejdskraft og højtuddannede specialister fra Estland,  

 Letland, Litauen, Polen, Slovakiet, Slovenien, Tjekkiet og Ungarn til ledige  

 job på det danske arbejdsmarked.
Rambøll anbefaler, at der gennemføres en  

 analyse af mulighederne for yderligere at nedbringe sagsbehandlingstiden og  

 øge  

 fleksibiliteten ved ansøgning om opholds- og arbejdstilladelse efter  

 overgangsreglerne.
Endvidere anbefales et styrket samarbejde om rekruttering  

 af  

 kvalificeret arbejdskraft.
Beskæftigelsesrådet har på foranledning af  

 Beskæftigelsesministeriet vurderet konsekvenserne af EU-udvidelsen for det  

 danske arbejdsmarked.
Ved brev af 9. februar 2006 har Beskæftigelsesrådet  

 anført,  

 at EU-udvidelsen har haft en positiv betydning for det danske arbejdsmarked,  

 idet rekrutteringsgrundlaget er blevet udvidet.
Brancher, der har haft  

 vanskeligheder  

 med at rekruttere arbejdskraft, har kunnet få dækket en del af behovet med  

 arbejdskraft  

 fra de østeuropæiske EU-lande.
Der peges specielt på, at EU-udvidelsen har  

 været  

 med til at modvirke balanceproblemer inden for landbrug, skovbrug og  

 gartneri.  

 Beskæftigelsesrådet finder, at overgangsordningen har sikret, at ansættelse  

 af  

 arbejdskraft fra de østeuropæiske EU-lande sker på overenskomstmæssige  

 vilkår.  

 Beskæftigelsesrådet anbefaler, at der gennemføres en vurdering af  

 mulighederne  

 for at optimere sagsgangen ved ansøgning om opholds- og arbejdstilladelse,  

 således at der kan ske en reduktion af sagsbehandlingstiderne.  

 Beskæftigelsesrådet  

 opfordrer endvidere beskæftigelsesministeren til at iværksætte analyser af  

 behovet for og konkrete forslag til tiltag, der kan tiltrække den nødvendige  

 specialiserede og højtuddannede arbejdskraft til Danmark.
Endelig tilslutter  

 Beskæftigelsesrådet sig Rambølls anbefaling af en nærmere analyse af  

 rekrutteringsproblemerne inden for landbrug, skovbrug og gartneri.
Beskæftigelsesministeren har endelig anmodet  

 arbejdsmarkedets hovedorganisationer om at vurdere den nationale  

 overgangsordning herunder komme med forslag til eventuelle justeringer af  

 gældende regelsæt og sagsbehandlingsprocedurer.
I de indkomne høringssvar er  

 der enighed om, at EU-udvidelsen ikke har ført til balanceproblemer på det  

 danske arbejdsmarked.
4.2.  

 EU-Kommissionens evaluering af de nationale overgangsordninger i EU-landene Kommissionen har den 8. februar 2006 udgivet  

 rapporten »Virkningen af de nationale overgangsordninger, der blev fastlagt i  

 tiltrædelsestraktaten af 2003«.
Rapporten viser, at relativt få borgere fra  

 de  

 østeuropæiske EU-lande har søgt arbejde i de gamle EU-lande siden udvidelsen  

 den 1. maj 2004. Rapporten viser samtidig, at udvidelsen generelt har haft en  

 positiv indflydelse på den økonomiske udvikling i EU.
På den baggrund  

 opfordrer  

 Kommissionen de enkelte medlemslande til at overveje en ophævelse af  

 overgangsordningerne allerede pr. 1. maj 2006. Det understreges dog, at en  

 beslutning herom er en suveræn national afgørelse.
Den danske regering har i bemærkninger til  

 Kommissionens rapport fremhævet, at den danske overgangsordning er meget  

 liberal.
Danmark har i praksis åbnet arbejdsmarkedet for østeuropæiske  

 arbejdstagere pr. 1. maj 2004. Den danske overgangsordning opererer  i  

 modsætning til de fleste andre landes overgangsordninger  hverken med  

 en  

 arbejdsmarkedsprøvning eller med kvotaordninger.
Statsborgere fra de  

 østeuropæiske  

 EU-lande kan meddeles opholds- og arbejdstilladelse, hvis de har et konkret  

 tilbud om fuldtidsarbejde på overenskomstmæssige eller på anden måde  

 sædvanlige  

 ansættelsesvilkår.
5. Regeringens  

 overvejelser og forslag  

 om  

 forlængelse af overgangsordningen for Estland, Letland, Litauen, Polen,  

 Slovakiet, Slovenien, Tjekkiet og Ungarn 5.1.  

 Generelle bemærkninger Udviklingen i Danmark efter EU-udvidelsen  

 den 1. maj 2004 er forløbet hensigtsmæssigt med den nationale  

 overgangsordning.  

 Østeuropæisk arbejdskraft har inden for udvalgte sektorer medvirket positivt  

 til at afhjælpe arbejdskraftmangel.
Der er ikke konstateret nogen utilsigtet  

 brug af de sociale sikringssystemer som følge af EU-udvidelsen.
 Forligskredsen finder dog ikke, at den  

 nationale overgangsordning bør ophæves på nuværende tidspunkt.  

 Overgangsordningen indeholder et vigtigt politisk signal om, at arbejde i  

 Danmark bør finde sted på overenskomstmæssige eller på anden måde sædvanlige  

 vilkår.
 Forligskredsen finder, at den nationale  

 overgangsordning bør forlænges pr. 1. maj 2006 med det formål fortsat at  

 sikre  

 ansættelse på overenskomstmæssige eller på anden måde sædvanlige vilkår.  

 Forligskredsen vil overveje mulighederne for at udfase overgangsordningen  

 gradvist over den kommende treårs periode med henblik på, at det danske  

 arbejdsmarked tilpasser sig en situation uden overgangsordning pr. 1. maj  

 2009.
 Forligskredsen finder på baggrund af  

 ovenstående, at der allerede nu bør gennemføres visse justeringer af  

 overgangsordningen, der yderligere smidiggør adgangen til det danske  

 arbejdsmarked.
 Dette lovforslag har til formål at  

 gennemføre disse justeringer.
5.2.  

 Kravet om fuldtidsbeskæftigelse Det er en generel betingelse for meddelelse  

 af opholdstilladelse efter udlændingelovens § 9 a, stk. 5, at der  

 er  

 tale om ordinær beskæftigelse, hvorved forstås beskæftigelse uden offentligt  

 tilskud.
Der skal endvidere være tale om fuldtidsbeskæftigelse.
Ved  

 fuldtidsbeskæftigelse forstås i almindelighed ansættelse med en ugentlig  

 arbejdstid på mindst 37 timer.
Er arbejdstiden imidlertid ikke væsentligt  

 under  

 37 timer, og er udlændingen lønnet således, at den pågældende må påregnes at  

 kunne forsørge sig selv i samme udstrækning som en person med en arbejdstid  

 på  

 37 timer om ugen eller derover, vil den pågældende efter omstændighederne  

 opfylde kravet om fuldtidsarbejde.
 Kravet om fuldtidsbeskæftigelse blev indført  

 for at sikre, at vandrende arbejdstagere fra de østeuropæiske EU-lande har et  

 rimeligt forsørgelsesgrundlag således, at de som udgangspunkt ikke har behov  

 for supplerende forsørgelse i Danmark i form af arbejdsløshedsdagpenge eller  

 kontanthjælp.
 Forligskredsen anser det for hensigtsmæssigt  

 at åbne for deltidsbeskæftigelse af et vist omfang, så længe udlændingen ved  

 det pågældende arbejde må antages at kunne forsørge sig selv, og åbningen  

 ikke  

 vil kunne antages at medføre en reel risiko for sort arbejde eller misbrug af  

 systemet  

 i øvrigt.
 Regeringen foreslår på denne baggrund, at  

 udlændingelovens § 9 a, stk. 5, ændres således, at det fremover  

 alene  

 er en betingelse for meddelelse af opholdstilladelse efter bestemmelsen, at  

 udlændingen har indgået aftale eller fået tilbud om ordinær beskæftigelse med  

 en ugentlig arbejdstid på mindst 30 timer.
 Der henvises til lovforslagets § 1, nr.  

 1 (forslaget til udlændingelovens § 9 a, stk. 5).
5.3.  

 Kravet om ansøgning før påbegyndelse af arbejde Efter gældende regler og praksis må en  

 udlænding, der har ansøgt om opholds- og arbejdstilladelse efter  

 udlændingelovens § 9 a, stk. 5, først påbegynde arbejdet på  

 tidspunktet for meddelelse af opholds- og arbejdstilladelse.
I de sager, hvor der siden EU-udvidelsen den  

 1. maj 2004 er ansøgt om opholds- og arbejdstilladelse efter udlændingelovens  

 § 9  

 a, stk. 5, er der meddelt meget få afslag.
Der er således ikke noget  

 reelt  

 behov for altid at stille krav om, at de pågældende udlændinge skal gennem en  

 ansøgningsprocedure.
 Forligskredsen finder derfor, at der for  

 østeuropæiske arbejdstagere, der kan forvente at få opholds- og  

 arbejdstilladelse  

 efter udlændingelovens § 9 a, stk. 5, bør skabes adgang til at  

 påbegynde arbejdet fra et tidligere tidspunkt, således at de pågældende ikke  

 vil skulle afvente behandling af en ansøgning.
Regeringen foreslår på denne baggrund, at  

 arbejdstagere fra  

 Estland,  

 Letland, Litauen, Polen, Slovakiet, Slovenien, Tjekkiet og Ungarn  

 skal  

 kunne påbegynde arbejde hos forhåndsgodkendte arbejdsgivere, når  

 ansættelsesforholdet  

 er anmeldt til Udlændingestyrelsen.
Forslaget vil indebære, at arbejdet i  

 disse  

 tilfælde kan påbegyndes, uden at arbejdsgiveren og arbejdstageren behøver at  

 afvente en afgørelse fra Udlændingestyrelsen.
Ordningen foreslås på nuværende tidspunkt at  

 omfatte arbejde hos en overenskomstdækket arbejdsgiver.
Der skal samtidig  

 skabes mulighed for på et senere tidspunkt at fastsætte en tilsvarende  

 ordning  

 for arbejde hos ikke-overenskomstdækkede arbejdsgivere, såfremt der opnås  

 enighed herom i forligskredsen.
 Ordningen skal være et supplement til de  

 gældende regler i udlændingelovens § 9 a, stk. 5. Der vil således  

 fortsat kunne ansøges om opholds- og arbejdstilladelse efter den almindelige  

 procedure i udlændingelovens § 9 a, stk. 5.
5.3.1.  

 Overenskomstdækkede  

 arbejdsgivere Det foreslås, at der indføres en ordning,  

 hvor Udlændingestyrelsen efter ansøgning fra en herværende arbejdsgiver, der  

 har indgået en kollektiv overenskomst om løn- og arbejdsforhold med en dansk  

 lønmodtagerorganisation, kan godkende den pågældende til i en periode på op  

 til  

 3 år (den resterende overgangsperiode) at lade en østeuropæisk arbejdstager  

 udføre arbejde inden for det overenskomstdækkede område  dvs. på vilkår  

 som  

 nævnt i § 9 a, stk. 5, nr. 1  efter anmeldelse af  

 ansættelsesforholdet til Udlændingestyrelsen.
 Udlændingestyrelsen vil således f.eks. kunne  

 godkende en entreprenørvirksomhed, som er medlem af Dansk Byggeri  

 (arbejdsgiverforening) og dermed omfattet af de overenskomster, som er  

 indgået  

 mellem Dansk Byggeri og forskellige fagforeninger, eksempelvis Træ- Industri-  

 og byggefagene, 3F m.v., til at ansætte f.eks. byggeriarbejdere, som skal  

 arbejde med opgaver, der er dækket af overenskomsten.
 Det foreslås endvidere, at  

 Udlændingestyrelsen efter ansøgning fra en herværende arbejdsgiver, der har  

 indgået en kollektiv overenskomst om løn- og arbejdsforhold med en dansk  

 lønmodtagerorganisation, kan godkende den pågældende til i en periode på op  

 til  

 3 år (den resterende overgangsperiode) at lade en østeuropæisk arbejdstager  

 udføre arbejde som forsker, specialist m.v. på en individuel  

 ansættelseskontrakt  

  dvs. på vilkår som nævnt i § 9 a, stk. 5, nr. 2  efter  

 anmeldelse  

 af ansættelsesforholdet til Udlændingestyrelsen.
Udlændingestyrelsen vil således kunne godkende  

 samme entreprenørvirksomhed som nævnt i eksemplet oven for til at ansætte en  

 ingeniør på en individuel kontrakt.
Her vil en ansættelse ikke være dækket af  

 en godkendelse som nævnt i eksemplet oven for, da arbejdet ikke er omfattet  

 af  

 overenskomsterne indgået på byggeområdet.
 En arbejdsgiver, der ikke har indgået en  

 kollektiv overenskomst om løn- og arbejdsforhold med en dansk  

 lønmodtagerorganisation, kan således ikke godkendes til at kunne ansætte  

 forskere, specialister m.v. på individuelle ansættelseskontrakter.  

 Udlændingen  

 må i stedet ansøge om opholdstilladelse efter den almindelige procedure i  

 udlændingelovens § 9 a, stk. 5, nr. 2.
 Ved godkendelse af en arbejdsgiver vil  

 Udlændingestyrelsen påse, at der er tale om en overenskomstdækket  

 arbejdsgiver,  

 samt at arbejdsgiveren er registreret hos de statslige told- og  

 skattemyndigheder som indeholdelsespligtig efter kildeskatteloven og ikke er  

 omfattet af en lovlig arbejdskonflikt, jf. udlændingelovens § 9 a,  

 stk. 6  

 og 7.
 De enkelte godkendelser udformes, så det  

 fremgår udtrykkeligt, at arbejdsgiveren alene har ret til at ansætte  

 udlændinge  

 på bestemte overenskomstmæssige vilkår, jf. udlændingelovens § 9 a,  

 stk. 5,  

 nr. 1, henholdsvis forskere, specialister m.v. i nærmere definerede  

 stillinger,  

 jf. udlændingelovens § 9 a, stk. 5, nr. 2, og på betingelse af, at  

 den pågældende er registreret hos de statslige told- og skattemyndigheder som  

 indeholdelsespligtig efter kildeskatteloven og ikke er omfattet af en lovlig  

 arbejdskonflikt, jf. udlændingelovens § 9 a, stk. 6 og 7.
 Arbejdsgiveren må således ikke benytte  

 anmeldelsesordningen, hvis den pågældende efter godkendelsen bliver omfattet  

 af  

 en lovlig arbejdskonflikt.
 Udlændingestyrelsens afgørelser om  

 godkendelse af en arbejdsgiver kan påklages til ministeren for flygtninge,  

 indvandrere og integration.
Indgår en godkendt arbejdsgiver aftale om  

 ansættelse af en statsborger fra  

 Estland,  

 Letland, Litauen, Polen, Slovakiet, Slovenien, Tjekkiet eller Ungarn til at  

 udføre arbejde  

 på vilkår omfattet af en godkendelse, skal  

 ansættelsesforholdet alene anmeldes til Udlændingestyrelsen.
Udlændingen har  

 herefter ret til at påbegynde arbejdet.
Udlændingestyrelsen  

 skal straks efter modtagelse af en anmeldelse udstede en opholds- og  

 arbejdstilladelse til udlændingen,  

 forudsat at reglerne om  

 indrejseforbud i anledning af kriminalitet el.lign. ikke er til hinder  

 herfor.  

 Udlændingestyrelsen skal således undersøge, om forhold som nævnt i  

 udlændingelovens § 10 om udelukkelsesgrunde er til hinder for udstedelse  

 af opholds- og arbejdstilladelse.
Det skal fremgå af opholds- og  

 arbejdstilladelsen, hvilke betingelser tilladelsen er udstedt under, herunder  

 hvilken arbejdsgiver tilladelsen er stedfæstet til.
Af ordensmæssige hensyn foreslås det, at  

 udlændingen mod forevisning af legitimation skal have afhentet sin opholds-  

 og  

 arbejdstilladelse inden 30 dage efter, at meddelelse om, at udlændingen har  

 opnået opholdstilladelse, er sendt til udlændingen.
En sådan regel kan  

 medvirke  

 til at sikre, at de enkelte arbejdstagere ved gennemførelse af tilsyn og  

 kontroltiltag er i besiddelse af deres opholds- og arbejdstilladelse, ligesom  

 en sådan regel kan medvirke til at sikre, at der er identitet mellem den  

 person, der har opnået opholds- og arbejdstilladelse, og den person, der  

 udfører arbejdet.
 Af hensyn til gennemsigtigheden vil en  

 fortegnelse over godkendte arbejdsgivere blive offentliggjort på  

 Udlændingestyrelsens hjemmeside og løbende blive opdateret.
 Der henvises til lovforslagets § 1, nr.  

 2 og 5 (forslaget til udlændingelovens § 9 a, stk. 11, 12 og 13, og  

 udlændingelovens  

 § 59, stk. 8).
5.3.2. Ikke-overenskomstdækkede  

 arbejdsgivere Det fremgår af forligskredsens aftale af 5.  

 april 2006, at forligskredsen er enig om at analysere mulighederne for  

 forhåndsgodkendelse af ikke-overenskomstdækkede virksomheder.
Forligskredsen  

 vil  

 i løbet af efteråret 2006 tage stilling til, om en sådan ordning kan tages i  

 anvendelse ved årsskiftet 2006/2007.
 Regeringen foreslår derfor, at ministeren  

 for flygtninge, indvandrere og integration bemyndiges til at kunne fastsætte  

 regler om en anmeldelsesordning for arbejde hos ikke-overenskomstdækkede  

 arbejdsgivere.
Bemyndigelsen vil give mulighed for hurtigt  

 at indrette reglerne efter beslutninger truffet af forligskredsen.
Uden en  

 bemyndigelse vil en tilsvarende smidiggørelse på det ikke-overenskomstdækkede  

 område kræve lovændringer.
 Der henvises til lovforslagets § 1, nr.  

 4 (forslaget til udlændingelovens § 9 a, stk. 17).
5.3.3. Fritagelse for opholdstilladelse Det fremgår af forligskredsens aftale af 5.  

 april 2006, at forligskredsen løbende vil vurdere behovet og mulighederne for  

 yderligere at smidiggøre overgangsordningen i lyset af de indhentede  

 erfaringer  

 og udviklingen på arbejdsmarkedet.
Forligskredsen er således enig om ved  

 halvårlige møder at vurdere, om der er mulighed for at ophæve kravet om  

 opholdstilladelse eksempelvis inden for brancher med særlige  

 flaskehalsproblemer.  

 Arbejdsmarkedets parter vil blive inddraget i denne vurdering.
 Regeringen foreslår derfor, at ministeren  

 for flygtninge, indvandrere og integration bemyndiges til at kunne fastsætte  

 regler om, at statsborgere fra Estland, Letland, Litauen, Polen, Slovakiet,  

 Slovenien, Tjekkiet eller Ungarn på særlige områder er fritaget for krav om  

 opholdstilladelse  

 som nævnt i stk. 5. Der vil ikke kunne gøres forskel på baggrund af,  

 hvilket land den pågældende er statsborger i.
Bemyndigelsen vil give mulighed for hurtigt  

 at indrette reglerne efter beslutninger truffet af forligskredsen om at  

 fritage  

 østeuropæiske arbejdstagere for kravet om opholdstilladelse inden for særlige  

 områder.
Uden en bemyndigelse vil fritagelse kræve lovændring.
 Der henvises til lovforslagets § 1, nr.  

 4 (forslaget til udlændingelovens § 9 a, stk. 18).
5.3.4. Kontrol Udlændingestyrelsens sagsbehandling efter  

 modtagelse af en anmeldelse af ansættelsesforhold hos en godkendt  

 arbejdsgiver  

 vil fremover alene bestå i at kontrollere, om udelukkelsesgrundene i  

 udlændingelovens § 10 er til hinder for at udstede en opholds- og  

 arbejdstilladelse til udlændingen.
Som anført ovenfor (afsnit 3.2) er der i  

 2005 kun givet afslag på opholds- og arbejdstilladelse i 32 ud af 4.928  

 sager.  

 Den fremtidige kontrol i forhold til godkendte arbejdsgivere vil derfor bero  

 på  

 stikprøver o.l. af de enkelte ansættelsesforhold.
Herudover vil myndighederne  

 naturligvis reagere på henvendelser og andre oplysninger om uregelmæssigheder  

 vedrørende konkrete ansættelsesforhold.
 Viser det sig, at en arbejdsgiver ansætter  

 arbejdskraft i strid med en godkendelse, vil arbejdsgiveren kunne ifalde  

 strafansvar for ulovlig beskæftigelse af udlændinge efter udlændingelovens  

 § 59,  

 stk. 4-6.
Det foreslås, at arbejdsgivere endvidere kan  

 få inddraget sin godkendelse, jf. lovforslagets § 1, nr. 2. Hermed  

 tilskyndes arbejdsgivere yderligere til at overholde vilkårene for en  

 godkendelse,  

 og der er yderligere mulighed for at skride ind med sanktioner i sager, hvor  

 vilkårene overtrædes.
Får udlændingemyndighederne mistanke om, at en  

 arbejdstager arbejder i strid med vilkårene i en godkendelse, bør  

 udlændingemyndighederne som udgangspunkt inddrage det regionale  

 arbejdsmarkedsråd  

 i vurderingen af, om dette er tilfældet, jf. lovforslagets § 1, nr. 2.
 Inddrages en godkendelse, vil  

 ansættelsesforhold hermed fremover forudsætte, at arbejdstageren er meddelt  

 opholds- og arbejdstilladelse efter udlændingelovens § 9 a, stk. 1  

 eller 5, efter almindelig ansøgningsprocedure.
 Tilsvarende kan arbejdstagerens opholds- og  

 arbejdstilladelse inddrages efter de gældende regler i udlændingelovens  

 § 19,  

 jf. § 26. Arbejdstagere vil kunne straffes for ulovligt arbejde efter  

 udlændingelovens § 59, stk. 2 og 3.
6. Andre  

 spørgsmål i forbindelse med forlængelse af overgangsordning  

 en  

 for Estland, Letland, Litauen, Polen, Slovakiet, Slovenien, Tjekkiet og  

 Ungarn 6.1.  

 Udvidet ret for studerende til at arbejde Statsborgere fra de gamle EU-lande, Cypern  

 og Malta, der opholder sig her i landet efter EU-reglerne som studerende på  

 SU-berettigede  

 erhvervskompetencegivende uddannelser, kan i dag tage arbejde uden  

 begrænsninger.
Statsborgere fra  

 Estland, Letland, Litauen, Polen, Slovakiet,  

 Slovenien, Tjekkiet eller Ungarn, der opholder sig i Danmark efter  

 EU-reglerne som studerende, er ligestillede med tredjelandsstatsborgere i  

 relation til retten til at arbejde.
Dette indebærer, at arbejdstilladelse som  

 hovedregel alene gives til arbejde i indtil 15 timer ugentlig, dog på fuld  

 tid  

 i månederne juni, juli og august.
 Forligskredsen finder ikke, at særlige  

 hensyn taler for at fastholde denne forskelsbehandling mellem studerende fra  

 de  

 østeuropæiske EU-lande og studerende fra de gamle EU-lande.  

 Misbrugsmulighederne må anses for begrænsede, da retten til at arbejde under  

 alle omstændigheder forudsætter, at udlændingen er indskrevet på en  

 uddannelse.  

 En liberalisering på dette område kan endvidere bidrage til at tiltrække og  

 fastholde højtuddannet arbejdskraft.
 Reglerne om arbejdstilladelse til  

 udlændinge, der opholder sig i Danmark som studerende efter EU-reglerne,  

 fremgår af bekendtgørelse nr. 1255 af 28. november 2005 om ophold i Danmark  

 for  

 udlændinge, der er omfattet af Den Europæiske Unions regler eller aftale om  

 Det  

 Europæiske Økonomiske Samarbejdsområde (EU/EØS-bekendtgørelsen).
Integrationsministeriet har derfor taget  

 initiativ til at ændre reglerne for studerendes ret til at arbejde i  

 forbindelse  

 med en ændring af bekendtgørelsen som følge af gennemførelse af direktiv  

 2004/38/EF af 29. april 2004 om unionsborgeres og deres familiemedlemmers ret  

 til at færdes og opholde sig frit i et EU-land. (Direktivet samler en række  

 retsregler på området, der tidligere fremgik af to forordninger og ni  

 direktiver.
Direktivet skal være gennemført senest den 30. april 2006.) 6.2.  

 Fortsat ret til at arbejde, mens en ansøgning om forlængelse er under  

 behandling I sager, der ikke er omfattet af de  

 foreslåede regler om en anmeldelsesordning, skal der fortsat søges om  

 opholds-  

 og arbejdstilladelse efter almindelig procedure, jf. udlændingelovens  

 § 9  

 a, stk. 1 og 5.
Efter gældende praksis har en udlænding, der  

 søger om forlængelse af en opholds- og arbejdstilladelse, ret til fortsat at  

 opholde sig og arbejde her i landet, mens ansøgningen om forlængelse er under  

 behandling i Udlændingestyrelsen.
Denne praksis er indført af hensyn til en  

 smidig administration.
 De foreslåede regler indebærer ingen ændring  

 i denne praksis, som således fastholdes.
6.3.  

 Arbejdstilladelse til pendlere En udlænding bosat i udlandet med arbejde i  

 Danmark kan efter § 34, stk. 6, i bekendtgørelse nr. 943 af 5.  

 oktober 2005 om udlændinges adgang her til landet (udlændingebekendtgørelsen)  

 meddeles arbejdstilladelse, hvis betingelserne i udlændingelovens § 9 a,  

 stk. 1, er opfyldt.
Der skal herefter være tale om, at væsentlige  

 beskæftigelsesmæssige hensyn taler for at imødekomme ansøgningen.
 Den nævnte bestemmelse i  

 udlændingebekendtgørelsen om såkaldte pendlerarbejdstilladelser blev indsat  

 som  

 led i at fremme sammenhængen i øresundsregionen.
Bestemmelsen gælder tilsvarende for  

 arbejdstagere fra de østeuropæiske EU-lande, men henviser ikke til  

 udlændingelovens  

 § 9 a, stk. 5, og der kan således efter ordlyden af den gældende  

 regulering ikke meddeles pendlerarbejdstilladelse efter de lempeligere vilkår  

 i  

 forbindelse med overgangsordningen.
Det indebærer, at der umiddelbart gælder  

 skrappere betingelser for pendlere fra de østeuropæiske EU-lande end for  

 arbejdstagere fra de østeuropæiske EU-lande.
 Forligskredsen anser det for hensigtsmæssig  

 at give mulighed for pendlerarbejdstilladelse til statsborgere fra de  

 østeuropæiske  

 EU-lande efter reglerne i § 9 a, stk. 5.
 Integrationsministeriet vil derfor ved  

 førstkommende lejlighed præcisere udlændingebekendtgørelsen således, at der  

 fremover kan gives pendlerarbejdstilladelse efter reglerne i § 9 a,  

 stk. 5,  

 i overensstemmelse hermed.
 Ændringen vil bl.a. indebære, at der gives  

 mulighed for at meddele arbejdstilladelse til en statsborger fra  

 Estland, Letland, Litauen, Polen, Slovakiet,  

 Slovenien, Tjekkiet eller Ungarn, der er bosat i udlandet og har fået  

 tilbudt beskæftigelse som chauffør i dansk indregistrerede biler, der  

 transporterer gods til, fra og igennem Danmark.
7. Regeringens overvejelser og forslag i  

 forbindelse med Bulgariens og Rumæniens optagelse i Den Europæiske Union 7.1. Traktatgrundlaget Det forventes, at Bulgarien og Rumænien  

 bliver medlemmer af Den Europæiske Union den 1. januar 2007.
 Tiltrædelsestraktaten indgået den 25. april  

 2005 indebærer bl.a., at statsborgere i Bulgarien og Rumænien fra og med  

 tiltrædelsesdatoen den 1. januar 2007 som udgangspunkt vil være omfattet af  

 EU-rettens regler om visumfritagelse og om ophævelse af indrejse- og  

 opholdsbegrænsninger i forbindelse med arbejdskraftens frie bevægelighed,  

 etablering og udveksling af tjenesteydelser m.v.
 Som følge heraf vil statsborgere i Bulgarien  

 og Rumænien fra og med den 1. januar 2007 kunne indrejse og opholde sig her i  

 landet i indtil 3 måneder fra indrejsen.
 Endvidere vil statsborgere i Bulgarien og  

 Rumænien fra og med den 1. januar 2007 på lige fod med statsborgere i andre  

 EU-lande kunne etablere selvstændig erhvervsvirksomhed samt levere eller  

 modtage tjenesteydelser her i landet.
 Tiltrædelsestraktaten muliggør en national overgangsordning,  

 hvorefter arbejdstagere fra Bulgarien og Rumænien først efter en  

 overgangsperiode opnår adgang til arbejdsmarkedet i Danmark i samme  

 udstrækning  

 og på samme vilkår som arbejdstagere fra Belgien, Cypern, Danmark, Finland,  

 Frankrig, Grækenland, Irland, Italien, Luxembourg, Malta, Nederlandene,  

 Portugal, Spanien, Storbritannien, Sverige, Tyskland og Østrig.
 Overgangsordningen kan etableres på samme  

 måde som overgangsordningen for Estland, Letland, Litauen, Polen, Slovakiet,  

 Slovenien, Tjekkiet og Ungarn.
 De nuværende medlemslande kan anvende en  

 overgangsordning indtil udløbet af en periode på 5 år efter  

 tiltrædelsesdatoen,  

 dvs. frem til den 1. januar 2012. Det fremgår i den forbindelse, at Rådet  

 inden  

 udløbet af en periode på 2 år efter tiltrædelsesdatoen, dvs. inden den 1.  

 januar  

 2009, gennemfører en undersøgelse af, hvordan overgangsordningerne fungerer.  

 Ved afslutningen af undersøgelsen og senest den 1. januar 2009 underretter de  

 nuværende medlemslande Kommissionen om, hvorvidt de agter at fortsætte med at  

 anvende nationale foranstaltninger.
 De nuværende medlemslande, der opretholder  

 nationale foranstaltninger eller foranstaltninger i henhold til bilaterale  

 aftaler ved udgangen af den 5-årige periode, dvs. frem til den 1. januar  

 2012,  

 kan, hvis der forekommer eller er risiko for alvorlige forstyrrelser på  

 arbejdsmarkedet,  

 og efter at Kommissionen er blevet underrettet herom, fortsætte med at  

 anvende  

 disse foranstaltninger indtil udløbet af en periode på 7 år efter  

 tiltrædelsesdatoen,  

 dvs. frem til den 1. januar 2014.
Et medlemsland, som undlader at indføre  

 nationale foranstaltninger eller foranstaltninger i henhold til bilaterale  

 aftaler eller inden udløbet af overgangsperioden afskaffer sådanne  

 foranstaltninger,  

 kan, hvis landet udsættes for eller forventer forstyrrelser på  

 arbejdsmarkedet,  

 som vil kunne udgøre en alvorlig risiko for levestandarden eller  

 beskæftigelsen  

 i en bestemt region eller i et bestemt erhverv, på baggrund af underretning  

 herom af Kommissionen og de øvrige medlemslande anmode Kommissionen om at  

 beslutte, at anvendelsen af artikel 1-6 i forordning 1612/68 helt eller  

 delvis  

 suspenderes med henblik på at genoprette en normal tilstand i den pågældende  

 region eller i det pågældende erhverv.
Kommissionen træffer afgørelse om  

 suspensionen og dennes varighed og omfang senest 2 uger efter modtagelsen af  

 en  

 sådan anmodning og underretter Rådet om afgørelsen.
Ethvert medlemsland kan  

 senest 2 uger efter Kommissionens afgørelse anmode Rådet om at annullere  

 eller  

 ændre afgørelsen.
Rådet træffer afgørelse om en sådan anmodning med  

 kvalificeret  

 flertal i løbet af højst 2 uger.
I hastende og ekstraordinære tilfælde kan et  

 medlemsland suspendere anvendelsen af artikel 1-6 i forordning 1612/68, idet  

 landet efterfølgende giver Kommissionen en begrundet underretning herom.
 Nationale foranstaltninger som omtalt  

 ovenfor må ikke føre til, at statsborgere i Bulgarien og Rumænien får mere  

 restriktive vilkår for adgangen til arbejdsmarkedet i de nuværende  

 medlemslande  

 end dem, der gælder på datoen for undertegnelsen af tiltrædelsestraktaten,  

 dvs.  

 den 25. april 2005.
 Det fremgår endvidere, at de nuværende  

 medlemslande også i en periode, hvor der anvendes nationale foranstaltninger  

 eller foranstaltninger i henhold til bilaterale aftaler, skal give  

 arbejdstagere, der er statsborgere i medlemslandene  herunder Bulgarien  

 og  

 Rumænien  fortrinsstilling i forhold til arbejdstagere, der er  

 statsborgere i  

 tredjelande, for så vidt angår adgangen til arbejdsmarkedet.
 Det fremgår ligeledes, at arbejdstagere fra  

 de nye medlemslande og deres familiemedlemmer, som opholder sig og arbejder  

 lovligt i et andet medlemsland, ikke må behandles mere restriktivt end  

 arbejdstagere, der er tredjelandsstatsborgere, og som opholder sig og  

 arbejder  

 i det pågældende medlemsland.
Herudover følger det af bilag til  

 tiltrædelsesakten, at statsborgere i Bulgarien og Rumænien, der på  

 tiltrædelsesdatoen  

 den 1. januar 2007 har lovlig beskæftigelse i et af de nuværende  

 medlemslande,  

 og hvis arbejdstilladelse i det pågældende medlemsland er meddelt for en  

 uafbrudt periode på mindst 12 måneder, har adgang til arbejdsmarkedet i dette  

 medlemsland, men ikke til arbejdsmarkedet i andre medlemslande, der anvender  

 nationale foranstaltninger.
Det følger endvidere af bilagene, at statsborgere  

 i  

 Bulgarien og Rumænien, der efter tiltrædelsen af EU får arbejdstilladelse i  

 et  

 af de nuværende medlemslande for en uafbrudt periode på mindst 12 måneder,  

 skal  

 have de samme rettigheder.
De pågældende personer mister dog disse  

 rettigheder,  

 hvis de frivilligt forlader arbejdsmarkedet i det pågældende nuværende  

 medlemsland.
Statsborgere i Bulgarien og Rumænien, der på  

 tiltrædelsesdatoen eller i en periode, hvori der anvendes nationale  

 foranstaltninger, har lovlig beskæftigelse i et af de nuværende medlemslande,  

 og hvis arbejdstilladelse i det pågældende medlemsland er meddelt for en  

 periode på under 12 måneder, har ikke de nævnte rettigheder.  

 Retsstillingen for de pågældende arbejdstageres familiemedlemmer vil svare  

 til  

 retstillingen for familiemedlemmer fra de andre medlemslande.
Det indebærer,  

 at  

 arbejdstagerens ægtefælle, arbejdstagerens eller dennes ægtefælles  

 efterkommere  

 i lige linje, der er under 21 år eller forsørges af arbejdstageren, samt  

 personer,  

 der er beslægtede i opstigende linje med arbejdstageren eller dennes  

 ægtefælle  

 og forsørges af arbejdstageren, uanset de pågældendes nationalitet har adgang  

 til at tage ophold hos arbejdstageren.
Medlemslandene skal herudover lette  

 tilflytningen for andre familiemedlemmer, der forsørges af arbejdstageren  

 eller  

 i hjemlandet er optaget i dennes husstand, eller hvis alvorlige  

 helbredsmæssige  

 grunde gør det absolut nødvendigt, at arbejdstageren personligt plejer de  

 pågældende.
7.2. Aftale mellem regeringspartierne, Socialdemokraterne,  

 Det Radikale Venstre og Socialistisk Folkeparti  

 om  

 en national overgangsordning for arbejdstagere fra Bulgarien og Rumænien Det fremgår af forligskredsens aftale af 5.  

 april 2006, at der skal etableres en national overgangsordning for  

 arbejdstagere fra Bulgarien og Rumænien i forbindelse med, at disse lande  

 forventes optaget i EU pr. 1. januar 2007, og at overgangsordningen som  

 udgangspunkt skal udformes på samme måde som overgangsordningen for  

 Estland, Letland, Litauen, Polen, Slovakiet,  

 Slovenien, Tjekkiet og Ungarn.
 På denne baggrund foreslås det, at  

 overgangsordningen for Estland, Letland, Litauen, Polen, Slovakiet,  

 Slovenien,  

 Tjekkiet og Ungarn  herunder med de ovenfor foreslåede justeringer  

  finder  

 tilsvarende anvendelse for Bulgarien og Rumænien, når disse lande optages i  

 EU.
 Der henvises til lovforslagets § 1, nr.  

 4 (forslaget til udlændingelovens § 9 a, stk. 19).
8. Økonomiske og administrative konsekvenser  

 for stat, kommuner og amtskommuner Lovforslaget skønnes at indebære en ekstra  

 ressourcebelastning i forbindelse med sagsbehandlingen i Udlændingestyrelsen  

 som følge af indførelsen af nye godkendelsesprocedurer og indførelsen af en  

 række kontroller og stikprøver af forhåndsgodkendelser og ansættelsesforhold.  

 Merudgiften til sagsbehandling afholdes inden for de bevillingsmæssige rammer  

 på § 18.11. 15. Udlændingestyrelsen.
Lovændringen indebærer endvidere et behov  

 for gennemførelsen af systemmæssige ændringer i det eksisterende  

 Erhvervssystem.
De systemmæssige ændringer skønnes at indebære en merudgift  

 på  

 1,0 mio. kr. i 2006 på § 18.11. 02. Digitaliseringsinitiativer.
Beløbet  

 finansieres inden for de bevillingsmæssige rammer på § 18.  

 Integrationsministeriet.
 Lovforslaget har ingen administrative  

 konsekvenser for kommuner og amtskommuner.
9. Erhvervsadministrative  

 og erhvervsøkonomiske konsekvenser af lovforslaget Lovforslaget forventes ikke at få  

 erhvervsøkonomiske eller erhvervsadministrative konsekvenser.
10. Administrative  

 konsekvenser for borgerne Lovforslaget forventes ikke at få  

 administrative konsekvenser for borgerne.
11. Miljømæssige  

 konsekvenser af lovforslaget Lovforslaget forventes ikke at få  

 miljømæssige konsekvenser.
12. Forholdet til  

 EU-retten Med lovforslaget foreslås den nationale overgangsordning om  

 adgang for statsborgere i Estland, Letland, Litauen, Polen, Slovakiet,  

 Slovenien, Tjekkiet og Ungarn til det danske arbejdsmarked forlænget.  

 Forlængelsen  

 er i overensstemmelse med tiltrædelsestraktaten af 16. april 2003, hvorved  

 bestemmelserne i artikel 1-6 i Rådets forordning 1612/68/EØF af 15. oktober  

 1968 om arbejdskraftens frie bevægelighed inden for Fællesskabet (EF-Tidende  

 Specialudgave 1968 II, s. 467) kan fraviges for så vidt angår arbejdstagere  

 fra  

 Estland, Letland, Litauen, Polen, Slovakiet, Slovenien, Tjekkiet og Ungarn.
Endvidere foreslås der indført en tilsvarende national  

 overgangsordning for statsborgere i Bulgarien og Rumænien.
Overgangsordningen  

 har hjemmel i tiltrædelsestraktaten af 25. april 2004, hvorved bestemmelserne  

 i  

 artikel 1-6 i forordning 1612/68 kan fraviges for så vidt angår arbejdstagere  

 fra Bulgarien og Rumænien.
 13. Hørte myndigheder m.v.
 Lovforslaget har været sendt til høring hos følgende  

 myndigheder og organisationer:
 Advokatrådet, Akademikernes Centralorganisation, Amnesty  

 International, Amtsrådsforeningen, Beskæftigelsesrådet,  

 Centralorganisationernes Fællesudvalg, Dansk Arbejdsgiverforening, Dansk  

 Flygtningehjælp, Dansk Landbrug, Dansk Retspolitisk Forening, Dansk Røde  

 Kors,  

 Dansk Socialrådgiverforening, Datatilsynet, Den Danske Dommerforening, Den  

 Danske Europabevægelse, Det Centrale Handicapråd, Dokumentations- og  

 Rådgivningscenteret om Racediskrimination, Dommerfuldmægtigforeningen,  

 Finanssektorens  

 Arbejdsgiverforening, Flygtningenævnet, Foreningen af Politimestre i Danmark,  

 Foreningen af Statsamtmænd, Foreningen af Statsamtsjurister, Frederiksberg  

 Kommune, Funktionærernes og Tjenestemændenes Fællesråd, Håndværksrådet,  

 Institut for Menneskerettigheder, KL, Kommunale Tjenestemænd og  

 Overenskomstansatte, Kristelig Arbejdsgiverforening, Kristelig Fagbevægelse,  

 Københavns Kommune, Landsorganisationen i Danmark, Ledernes  

 Hovedorganisation, Mellemfolkeligt  

 Samvirke, Politidirektøren i København, Politiforbundet i Danmark,  

 Politifuldmægtigforeningen, præsidenterne for Vestre og Østre landsret,  

 retterne i København, Århus, Odense, Aalborg og Roskilde, Rigsadvokaten,  

 Rigspolitichefen,  

 Rådet for Etniske Minoriteter,  

 Sammenslutningen af Landbrugets Arbejdsgiverforeninger,  

 Specialarbejderforbundet  

 i Danmark, Sundhedskartellet samt UNHCR.
14. Vurdering af konsekvenser af lovforslaget Positive konsekvenser/mindreudgifter (hvis ja, angiv  

 omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og amtskommuner Nej Lovforslaget skønnes at indebære merudgifter til  

 sagsbehandling i Udlændingestyrelsen samt merudgifter til tilpasning af  

 sagsbehandlingssystemet på ca. 1,0 mio. kr.
Administrative konsekvenser for stat, kommuner og  

 amtskommuner Nej Lovforslaget skønnes at indebære merudgifter til  

 sagsbehandling i Udlændingestyrelsen samt merudgifter til tilpasning af  

 sagsbehandlingssystemet på ca. 1,0 mio. kr.
Økonomiske konsekvenser for erhvervslivet Nej Nej Administrative konsekvenser for erhvervslivet Nej Nej Administrative konsekvenser for borgerne Nej Nej Miljømæssige konsekvenser Nej Nej Forholdet til EU-retten Med lovforslaget foreslås den nationale overgangsordning  

 om adgang for statsborgere i Estland, Letland, Litauen, Polen, Slovakiet,  

 Slovenien, Tjekkiet og Ungarn til det danske arbejdsmarked forlænget.  

 Forlængelsen  

 er i overensstemmelse med tiltrædelsestraktaten af 16. april 2003, hvorved  

 bestemmelserne i artikel 1-6 i Rådets forordning 1612/68/EØF af 15. oktober  

 1968 om arbejdskraftens frie bevægelighed inden for Fællesskabet (EF-Tidende  

 Specialudgave 1968 II, s. 467) kan fraviges for så vidt angår arbejdstagere  

 fra Estland, Letland, Litauen, Polen, Slovakiet, Slovenien, Tjekkiet og  

 Ungarn.
Endvidere foreslås der indført en tilsvarende national  

 overgangsordning for statsborgere i Bulgarien og Rumænien.
Overgangsordningen  

 har hjemmel i tiltrædelsestraktaten af 25. april 2004, hvorved bestemmelserne  

 i artikel 1-6 i forordning 1612/68 kan fraviges for så vidt angår  

 arbejdstagere fra Bulgarien og Rumænien.
Bemærkninger til lovforslagets enkelte bestemmelser Til § 1 Til nr. 1 Det er i dag en betingelse for meddelelse af  

 opholdstilladelse efter udlændingelovens § 9 a, stk. 5, at der er  

 tale om fuldtidsbeskæftigelse.
 Med den foreslåede  

 bestemmelse i  

 § 9 a, stk. 5,  

 ændres »fuldtidsansættelse« til: »beskæftigelse mindst 30 timer om ugen«.
 Det er fremover således alene en betingelse for meddelelse  

 af opholdstilladelse efter § 9 a, stk. 5, nr. 1-3, at udlændingen  

 har  

 indgået aftale eller fået tilbud om ordinær beskæftigelse med en ugentlig  

 arbejdstid mindst 30 timer om ugen.
Ved en arbejdstid på mindst 30 timer om ugen forstås i  

 almindelighed en gennemsnitlig ugentlig arbejdstid på mindst 30 timer.
Dvs.  

 at  

 en udlænding kan være ansat til 2 ugers arbejde fordelt på 25 timer en uge og  

 35 timer en uge.
Til nr. 2 § 9 a, stk. 11 og 12 Med de foreslåede bestemmelser i  

  

 § 9 a, stk. 11 og 12  

  

 , kan Udlændingestyrelsen godkende  

 herværende virksomheder, der har indgået en kollektiv overenskomst om løn- og  

 arbejdsforhold med en dansk lønmodtagerorganisation, jf. stk. 5, nr. 1,  

 til at lade en udlænding, der er statsborger i Estland, Letland, Litauen,  

 Polen, Slovakiet, Slovenien, Tjekkiet eller Ungarn, udføre arbejde på vilkår  

 som nævnt i stk. 5, nr. 1 (arbejde i henhold til gældende dansk  

 overenskomst), og stk. 5, nr. 2 (forskere, undervisere, funktionærer i  

 ledende stillinger og specialister m.v.), efter anmeldelse af  

 ansættelsesforholdet til Udlændingestyrelsen.
Stk. 6 og 7 finder  

 tilsvarende  

 anvendelse.
 Med de foreslåede bestemmelser indføres en  

 anmeldelsesordning, hvor arbejdstagere fra  

 Estland, Letland, Litauen, Polen, Slovakiet, Slovenien, Tjekkiet og  

 Ungarn  

 kan påbegynde arbejde i overensstemmelse med § 9 a, stk. 5,  

 nr. 1 og 2, hos forhåndsgodkendte arbejdsgivere, når ansættelsesforholdet er  

 anmeldt til Udlændingestyrelsen.
 En arbejdsgiver, der har indgået overenskomst med en dansk  

 lønmodtagerorganisation, jf. stk. 5, nr. 1, kan således til  

 Udlændingestyrelsen indgive ansøgning om at blive godkendt til fremover at  

 kunne ansætte østeuropæiske arbejdstagere i overensstemmelse med § 9 a,  

 stk. 5, nr. 1 og 2. Muligheden for godkendelse omfatter også et  

 overenskomstdækket vikarbureau, der ønsker at ansætte arbejdstagere i  

 vikarbureauet i henhold til gældende overenskomst.
 Ved godkendelse af en arbejdsgiver vil Udlændingestyrelsen  

 påse, at der er tale om en overenskomstdækket arbejdsgiver, samt at den  

 pågældende er registreret hos de statslige told- og skattemyndigheder som  

 indeholdelsespligtig  

 efter kildeskatteloven og ikke er omfattet af en lovlig arbejdskonflikt, jf.  

 udlændingelovens § 9 a, stk. 6 og 7.
 De enkelte godkendelser udformes, så det fremgår  

 udtrykkeligt, at arbejdsgiveren alene har ret til at ansætte udlændinge på  

 bestemte overenskomstmæssige vilkår, jf. udlændingelovens § 9 a,  

 stk. 5,  

 nr. 1, henholdsvis forskere, specialister m.v. i nærmere definerede  

 stillinger,  

 jf. udlændingelovens § 9 a, stk. 5, nr. 2, og på betingelse af, at  

 den pågældende er registreret hos de statslige told- og skattemyndigheder som  

 indeholdelsespligtig efter kildeskatteloven og ikke er omfattet af en lovlig  

 arbejdskonflikt, jf. udlændingelovens § 9 a, stk. 6 og 7.
 Arbejdsgiveren må således ikke benytte  

 anmeldelsesordningen, hvis den pågældende efter godkendelsen bliver omfattet  

 af  

 en lovlig arbejdskonflikt.
En arbejdsgiver skal være meddelt godkendelse, før den  

 pågældende kan ansætte arbejdstagere.
Det er ikke tilstrækkeligt, at  

 arbejdsgiveren har indgivet ansøgning om godkendelse.
 En godkendelse meddeles for op til 3 år, således at  

 godkendelsen udløber samtidig med overgangsordningen.
 Udlændingestyrelsens afgørelser om godkendelse af en  

 arbejdsgiver kan påklages til ministeren for flygtninge, indvandrere og  

 integration, jf. udlændingelovens § 46.
§ 9 a, stk. 13 Med den foreslåede bestemmelse i  

  

 § 9 a, stk. 13, 1. pkt.  

  

 , opnår en udlænding, der er  

 statsborger i Estland, Letland, Litauen, Polen, Slovakiet, Slovenien,  

 Tjekkiet  

 eller Ungarn, og som har indgået aftale eller fået tilbud om ansættelse under  

 vilkår som nævnt i stk. 5, nr. 1 eller 2, hos en arbejdsgiver godkendt  

 efter stk. 11 eller 12, ret til opholdstilladelse ved anmeldelse til  

 Udlændingestyrelsen.
Indgår en godkendt arbejdsgiver aftale om ansættelse af en  

 statsborger fra  

 Estland, Letland,  

 Litauen, Polen, Slovakiet, Slovenien, Tjekkiet eller Ungarn til at udføre  

 arbejde  

 på vilkår omfattet af godkendelsen, skal ansættelsesforholdet  

 anmeldes til Udlændingestyrelsen.
Udlændingen har herefter ret til at  

 påbegynde  

 arbejdet.
Udlændingestyrelsen  

 skal straks efter modtagelse af en anmeldelse udstede en opholds- og  

 arbejdstilladelse til udlændingen,  

 forudsat at reglerne om  

 indrejseforbud i anledning af kriminalitet el.lign. ikke er til hinder  

 herfor.  

 Udlændingestyrelsen skal således undersøge, om forhold som nævnt i  

 udlændingelovens § 10 om udelukkelsesgrunde er til hinder for udstedelse  

 af opholds- og arbejdstilladelse.
Det skal fremgå af opholds- og  

 arbejdstilladelsen, hvilke betingelser tilladelsen er udstedt under, herunder  

 hvilken arbejdsgiver tilladelsen er stedfæstet til.
Opholds- og arbejdstilladelsen meddeles i overensstemmelse  

 med gældende regler, dvs. normalt for højst 1 år og kan forlænges for  

 perioder  

 på op til 3 år.
Opholds- og arbejdstilladelse til forskere, specialister m.v.  

 meddeles for højst 3 år og kan forlænges for højst 4 år ad gangen.
Der kan  

 henvises til udlændingebekendtgørelsens § 23.
Efter bestemmelsens  

  

 2.  

 pkt.  

  

 skal udlændingen mod forevisning af legitimation afhente opholdstilladelsen  

 inden 30 dage efter, at meddelelse om, at udlændingen har opnået  

 opholdstilladelse, er sendt til udlændingen.
Udlændingestyrelsen skal i den  

 kvittering, der sendes i forbindelse med anmeldelse, angive, hvor  

 opholdstilladelsen kan afhentes (Udlændingestyrelsen eller den stedlige  

 politimester), og fra hvilket tidspunkt dette kan ske.
 Bestemmelsen er ikke til hinder for, at arbejdsgiveren  

 eller andre i overensstemmelse med almindelige regler om fuldmagt kan afhente  

 opholdstilladelsen på arbejdstagerens vegne.
§ 9 a, stk. 14 Med den foreslåede bestemmelse i  

  

 § 9 a, stk. 14  

  

 , skal en anmeldelse efter den foreslåede  

 bestemmelse i stk. 13 underskrives af arbejdsgiver og arbejdstager og  

 indeholde oplysninger som nævnt i den foreslåede bestemmelse i stk. 16,  

 nr. 1-5.
 En anmeldelse skal således indeholde oplysninger om lønmodtagerens  

 navn, arbejdsgiverens navn og adresse, arbejdsstedets beliggenhed,  

 lønmodtagerens arbejdsfunktioner, titel, rang, stilling og jobkategori,  

 ansættelsesforholdets begyndelsestidspunkt og dets forventede varighed, hvis  

 der ikke er tale om tidsubestemt ansættelse, samt den normale daglige eller  

 ugentlige arbejdstid.
 Udlændingestyrelsen kan på baggrund af anmeldelsen  

 videregive oplysninger om meddelelse af opholdstilladelse til det regionale  

 arbejdsmarkedsråd i overensstemmelse med gældende praksis, jf. herved den  

 foreslåede ændring af bestemmelsen i § 9 a, stk. 16 (i dag  

 stk. 11).
 Udlændingen skal i forbindelse med anmeldelsen dokumentere  

 sin identitet, f.eks. ved fremvisning af sit pas eller fremsendelse af en  

 kopi  

 heraf.
§ 9 a, stk. 15 Med den foreslåede bestemmelse i  

  

 § 9 a, stk. 15  

  

 , kan Udlændingestyrelsen inddrage en  

 godkendelse meddelt efter de foreslåede bestemmelser i stk. 11 og 12,  

 hvis  

 godkendelsen er opnået ved svig, hvis betingelserne for godkendelsen ikke  

 længere er til stede, eller hvis vilkårene for godkendelsen ikke overholdes.  

 Udlændingestyrelsen kan til brug for en afgørelse efter 1. pkt. indhente en  

 udtalelse fra det regionale arbejdsmarkedsråd.
Udtalelsen kan indhentes i  

 elektronisk  

 form.
 Udlændingestyrelsen kan således inddrage en godkendelse på  

 grund af svig.
Udlændingestyrelsen kan endvidere inddrage en godkendelse,  

 hvis betingelserne for godkendelsen ikke længere er til stede.
Dette kan være  

 tilfældet, hvis arbejdsgiveren ikke længere er dækket af en overenskomst,  

 eller  

 hvis den pågældende ikke længere er registreret hos de statslige told- og  

 skattemyndigheder som indeholdelsespligtig efter kildeskatteloven eller er  

 blevet omfattet af en lovlig arbejdskonflikt, jf. udlændingelovens § 9  

 a,  

 stk. 6 og 7.
Udlændingestyrelsen kan endelig inddrage en godkendelse,  

 hvis vilkårene for godkendelsen ikke overholdes.
Får udlændingemyndighederne  

 mistanke om, at en arbejdstager arbejder i strid med arbejdsgiverens meddelte  

 godkendelse og således arbejdstagerens opholds- og arbejdstilladelse, bør  

 udlændingemyndighederne som udgangspunkt inddrage det regionale  

 arbejdsmarkedsråd i vurderingen af, om dette er tilfældet.
Godkendelse bør  

 normalt inddrages i tilfælde af grovere eller gentagne tilfælde af  

 overtrædelse  

 af vilkårene for en godkendelse.
 Inddrages en godkendelse, vil ansættelsesforhold fremover  

 forudsætte, at arbejdstageren er meddelt opholds- og arbejdstilladelse efter  

 udlændingelovens § 9 a, stk. 1 eller 5, efter almindelig  

 ansøgningsprocedure.
 Tilsvarende kan arbejdstagerens opholds- og arbejdstilladelse  

 inddrages efter de gældende regler i udlændingelovens § 19, jf.  

 § 26.
Til nr. 3 Med den foreslåede bestemmelse i  

  

 § 9 a, stk. 16  

  

 , videregiver Udlændingestyrelsen uden  

 udlændingens samtykke oplysninger om meddelelse af opholdstilladelse efter  

 stk. 5  

 og 13 til det regionale arbejdsmarkedsråd.
Udlændingestyrelsen kan i den  

 forbindelse, herunder i elektronisk form, videregive oplysninger om  

 lønmodtagerens navn, arbejdsgiverens navn og adresse, arbejdsstedets  

 beliggenhed, lønmodtagerens arbejdsfunktioner, titel, rang, stilling og  

 jobkategori, ansættelsesforholdets begyndelsestidspunkt og dets forventede  

 varighed, hvis der ikke er tale om tidsubestemt ansættelse, samt den normale  

 daglige eller ugentlige arbejdstid.
 Med bestemmelsen indføres der adgang for  

 Udlændingestyrelsen til  udover i de almindelige sager efter § 9  

 a, stk. 5  

  i sager om meddelelse af opholdstilladelse efter den forslåede  

 anmeldelsesordning at videregive oplysninger til det regionale  

 arbejdsmarkedsråd i overensstemmelse med gældende praksis.
Til nr. 4 § 9 a, stk. 17 Med den foreslåede bestemmelse i  

  

 § 9 a, stk. 17  

  

 , kan ministeren for flygtninge,  

 indvandrere og integration fastsætte regler om, at de i stk. 11-16  

 nævnte  

 regler tillige gælder for arbejdsgivere, der ikke har indgået overenskomst  

 med  

 en dansk lønmodtagerorganisation, jf. stk. 5, nr. 1.
 Med den foreslåede bestemmelse skabes der hjemmel til, at  

 der på et senere tidspunkt uden lovændring kan fastsættes regler om en  

 anmeldelsesordning for arbejde hos ikke-overenskomstdækkede arbejdsgivere  

 forudsat,  

 at der er enighed herom i forligskredsen.
§ 9 a, stk. 18 Efter den foreslåede bestemmelse i  

  

 § 9 a, stk. 18  

  

 , kan ministeren for flygtninge, indvandrere  

 og integration fastsætte regler om, at statsborgere fra Estland, Letland,  

 Litauen,  

 Polen, Slovakiet, Slovenien, Tjekkiet eller Ungarn på særlige områder er  

 fritaget for krav om opholdstilladelse som nævnt i stk. 5.
 Med forslaget skabes der adgang til, at der hurtigt kan  

 følges op på en eventuel aftale i forligskredsen om at fritage østeuropæiske  

 arbejdstagere for kravet om opholdstilladelse inden for særlige områder.
§ 9 a, stk. 19 Efter den forslåede bestemmelse i  

  

 § 9 a, stk. 19  

  

 , finder § 9 a, stk. 5-18,  

 tilsvarende anvendelse for statsborgere i Bulgarien og Rumænien.
 Forslaget indebærer, at den nationale overgangsordning for  

 statsborgere i  

 Estland, Letland,  

 Litauen, Polen, Slovakiet, Slovenien, Tjekkiet eller Ungarn  

 med de i  

 dette lovforslag foreslåede justeringer ligeledes finder anvendelse for  

 statsborgere  

 i Bulgarien og Rumænien, når disse lande optages i EU.
Til nr. 5 Efter den foreslåede bestemmelse i  

  

 § 59, stk. 8  

  

 , straffes den udlænding, som ikke inden for  

 den i § 9 a, stk. 13, fastsatte frist på 30 dage afhenter sin  

 opholdstilladelse,  

 med bøde.
 Udgangspunktet for fastsættelse af en bøde bør være 500 kr.  

 Fastsættelse af en bøde for ikke at have afhentet sin opholdstilladelse  

 udelukker ikke, at der fastsættes en større straf i medfør af  

 udlændingelovens  

 andre straffebestemmelser, f.eks. i tilfælde, hvor der tillige er tale om  

 ulovligt  

 arbejde.
Til § 2 Det foreslås i  

  

 § 2,  

 stk. 1  

  

 , at loven træder i kraft dagen efter bekendtgørelse i  

 Lovtidende, jf. dog stk. 2.
Det foreslås i  

  

 § 2,  

 stk. 2  

  

 , at tidspunktet for ikrafttræden af udlændingelovens § 9  

 a, stk. 19, som indsat ved denne lovs § 1, nr. 4, fastsættes af  

 ministeren for flygtninge, indvandrere og integration.
Ministeren for  

 flygtninge,  

 indvandrere og integration kan i den forbindelse bestemme, at alene dele af  

 § 9  

 a, stk. 5-18, sættes i kraft.
Bestemmelsen indebærer, at der afhængig af  

 forligskredsens beslutninger kan indføres en mere restriktiv overgangsordning  

 for Bulgarien og Rumænien.
Til § 3 Bestemmelsen fastsætter lovens territoriale  

 gyldighedsområde og indebærer, at loven ikke gælder for Færøerne og Grønland.  

 Loven kan dog ved kongelig anordning helt eller delvis sættes i kraft for  

 disse  

 landsdele med de afvigelser, som de særlige grønlandske og færøske forhold  

 tilsiger.
Bilag 1 Lovforslaget sammenholdt med gældende lov Gældende formulering Lovforslaget § 1 I det følgende gengives de relevante dele af de  

 relevante gældende bestemmelser i udlændinge-loven, jf. lovbekendtgørelse nr.  

 826 af 24. august 2005:
 I udlændingeloven, jf. lovbekendtgørelse nr. 826 af  

 24. august 2005, som ændret ved § 101 i lov nr. 428 af 6. juni 2005,  

 § 14 i lov nr. 523 af 24. juni 2005 og § 1 i lov nr. 301 af 19.  

 april 2006, foretages følgende ændringer:
§ 9 a.  

  

 --- Stk. 1-4. --- Stk. 5.  

  

 Der kan  

 efter ansøgning gives opholdstilladelse til en udlænding, der er statsborger  

 i Estland, Letland, Litauen, Polen, Slovakiet, Slovenien, Tjekkiet eller  

 Ungarn, 1.  

  

 I  

  

 § 9 a, stk. 5,  

  

 ændres »fuldtidsansættelse«  

 3 steder til: »beskæftigelse mindst 30 timer om ugen«.
1)  

 	  

 hvis den pågældende  

 har indgået aftale eller fået tilbud om ordinær fuldtidsansættelse hos en  

 herværende arbejdsgiver i henhold til en hos arbejdsgiveren gældende dansk  

 overenskomst, der vedrører det pågældende arbejde, og hvor der som aftalepart  

 på lønmodtagersiden mindst er tale om en lokal fagforening, som er medlem af  

 en landsdækkende lønmodtagerorganisation, 2)  

 	  

 hvis den pågældende  

 på et arbejdsområde, hvor løn- og ansættelsesvilkårene sædvanligvis alene er  

 reguleret i en individuel ansættelseskontrakt, har indgået aftale eller fået  

 tilbud om ordinær fuldtidsansættelse hos en herværende arbejdsgiver som  

 forsker, underviser, funktionær i en ledende stilling eller specialist m.v.,  

 eller 3)  

 	  

 hvis den pågældende  

 uden for de i nr. 1 og 2 nævnte tilfælde har indgået aftale eller fået tilbud  

 om ordinær fuldtidsansættelse hos en herværende arbejdsgiver på sædvanlige  

 løn- og ansættelsesvilkår.
Stk. 6-10.  

  

 --- 2.  

  

 I  

  

 § 9 a  

  

 indsættes efter stk. 10 som  

 nye stykker:
»Stk. 11.  

  

 Hvis en  

 virksomhed, der er etableret i Danmark, har indgået en kollektiv overenskomst  

 om løn- og arbejdsforhold med en dansk lønmodtagerorganisation, jf.  

 stk. 5, nr. 1, kan Udlændingestyrelsen godkende, at virksomheden  

 ansætter  

 statsborgere fra Estland, Letland, Litauen, Polen, Slovakiet, Slovenien,  

 Tjekkiet eller Ungarn til at udføre nærmere angivne arbejdsfunktioner inden  

 for overenskomstens dækningsområde efter en anmeldelse af  

 ansættelsesforholdet til Udlændingestyrelsen.
Stk. 6 og 7 finder  

 tilsvarende anvendelse.
Stk. 12.  

  

 Udlændingestyrelsen  

 kan godkende, at en virksomhed, der har indgået en overenskomst som nævnt i  

 stk. 11, ansætter statsborgere fra Estland, Letland, Litauen, Polen,  

 Slovakiet, Slovenien, Tjekkiet eller Ungarn i stillinger som omhandlet i  

 stk. 5, nr. 2, efter en anmeldelse af ansættelsesforholdet til  

 Udlændingestyrelsen.
Det er en betingelse, at virksomheden har dokumenteret,  

 at der er tale om arbejdsfunktioner, som falder inden for de omhandlende  

 stillingskategorier.
Stk. 6 og 7 finder tilsvarende anvendelse.
Stk. 13.  

  

 En  

 udlænding, der er statsborger i Estland, Letland, Litauen, Polen, Slovakiet,  

 Slovenien, Tjekkiet eller Ungarn, og som har indgået aftale eller fået tilbud  

 om ansættelse under vilkår som nævnt i stk. 5, nr. 1 eller 2, hos en  

 arbejdsgiver godkendt efter stk. 11 eller 12, opnår ved anmeldelse til  

 Udlændingestyrelsen ret til opholdstilladelse.
Opholdstilladelsen skal mod  

 forevisning af legitimation afhentes af udlændingen inden 30 dage efter, at  

 meddelelse om, at udlændingen har opnået opholdstilladelse, er sendt til  

 udlændingen.
 Stk. 14.  

  

 En  

 anmeldelse efter stk. 13 skal underskrives af arbejdsgiver og  

 arbejdstager og indeholde oplysninger som nævnt i stk. 16, nr. 1-5.
Stk. 15.  

  

 Udlændingestyrelsen  

 kan inddrage en godkendelse meddelt efter stk. 11 eller 12, hvis  

 godkendelsen er opnået ved svig, hvis betingelserne for godkendelsen ikke  

 længere er til stede, eller hvis vilkårene for godkendelsen ikke overholdes.  

 Udlændingestyrelsen kan til brug for en afgørelse efter 1. pkt. indhente en  

 udtalelse fra det regionale arbejdsmarkedsråd.
Udtalelsen kan indhentes i  

 elektronisk  

 form.« Stk. 11 bliver herefter stk. 16.
Stk. 11.  

  

 Udlændingestyrelsen  

 videregiver uden udlændingens samtykke oplysning om meddelelse af  

 opholdstilladelse  

 efter stk. 5 til det regionale arbejdsmarkedsråd.
Udlændingestyrelsen  

 kan i den forbindelse, herunder i elektronisk form, videregive følgende  

 oplysninger:
 3.  

  

 I  

  

 § 9 a, stk. 11,  

  

 der bliver  

 stk. 16, indsættes efter »stk. 5«: »og 13«.
 1)  

 	  

 Lønmodtagerens  

 navn.
 2)  

 	  

 Arbejdsgiverens  

 navn og adresse og arbejdsstedets beliggenhed.
 3)  

 	  

 Lønmodtagerens arbejdsfunktioner,  

 titel, rang, stilling og jobkategori.
 4)  

 	  

 Ansættelsesforholdets  

 begyndelsestidspunkt og dets forventede varighed, hvis der ikke er tale om  

 tidsubestemt ansættelse.
 5)  

 	  

 Den normale daglige  

 eller ugentlige arbejdstid.
 4.  

  

 I  

  

 § 9 a  

  

 indsættes som stk. 17-19:
 »Stk. 17.  

  

 Ministeren for flygtninge, indvandrere og integration kan fastsætte regler  

 om, at de i stk. 11-16 nævnte regler tillige gælder for arbejdsgivere,  

 der ikke har indgået kollektiv overenskomst med en dansk  

 lønmodtagerorganisation,  

 jf. stk. 5, nr. 1.
 Stk. 18.  

  

 Ministeren  

 for flygtninge, indvandrere og integration kan fastsætte regler om, at  

 statsborgere fra Estland, Letland, Litauen, Polen, Slovakiet, Slovenien,  

 Tjekkiet eller Ungarn på særlige områder er fritaget for krav om  

 opholdstilladelse  

 som nævnt i stk. 5.
Stk. 19.  

  

 Stk. 5-18  

 finder tilsvarende anvendelse for statsborgere fra Bulgarien og Rumænien.« § 59.  

  

 --- Stk. 1-7. --- Stk. 8.  

  

 Ved  

 straffens udmåling efter stk. 7, nr. 2, skal det betragtes som en særlig  

 skærpende omstændighed, at bistanden er ydet for vindings skyld eller i  

 gentagelsestilfælde, eller at der ved samme dom dømmes for flere forhold af  

 forsætlig bistand til ulovligt ophold her i landet.
 5.  

  

 I  

  

 § 59  

  

 indsættes efter stk. 7 som nyt  

 stykke:
»Stk. 8.  

  

 Med bøde  

 straffes den udlænding, som ikke inden for den i § 9 a, stk. 13,  

 fastsatte frist på 30 dage afhenter sin opholdstilladelse.« Stk. 8 og 9 bliver herefter stk. 9 og 10.
Bilag 2 Spalte- og sidehenvisninger til  

 Folketingstidende vedrørende behandlingen i Folketinget af den oprindelige  

 udlændingelov og senere relevante ændringslove Lov nr. 226 af 8.  

 juni 1983 (udlændingeloven) (Lovforslag nr.
L 105 af 20. januar 1983) Skriftlig fremsættelse den 20. januar 1983:
Folketingstidende 1982/83 FF sp. 4502 Lovforslaget som fremsat:
Folketingstidende 1982/83 Tillæg A sp. 2027 1. behandling den 2. februar 1983:
Folketingstidende 1982/83 FF sp. 5316 Betænkning afgivet den 27. maj 1983:
Folketingstidende 1982/83 Tillæg B sp. 1935 1. del af 2. behandling den 30. maj 1983:
Folketingstidende 1982/83 FF sp. 12152 Tilføjelse til betænkning den 31. maj 1983:
Folketingstidende 1982/83 Tillæg B sp. 2775 2. del af 2. behandling den 2. juni 1983:
Folketingstidende 1982/83 FF sp. 12587 Tillægsbetænkning afgivet den 2. juni 1983:
Folketingstidende 1982/83 Tillæg B sp. 2845 3. behandling den 3. juni 1983:
Folketingstidende 1982/83 FF sp. 12847 Lovforslaget som vedtaget:
Folketingstidende 1982/83 Tillæg C sp. 609 Lov nr. 382 af 14.  

 juni 1995 om ændring af udlændingeloven (Effektivisering af  

 asylsagsbehandlingen  

 i Flygtningenævnet, rådgivning af asylansøgere, overførsel af opgaven med at  

 afhøre asylansøgere fra politiet til Direktoratet for Udlændinge, optagelse  

 af fingeraftryk af asylansøgere m.v.) (Lovforslag nr.
L 194 af 4. april 1995) Skriftlig fremsættelse den 4. april 1995:
Folketingstidende 1994/95 FF s. 4516 Lovforslaget som fremsat:
Folketingstidende 1994/95 Tillæg A s. 2599 1. behandling den 18. april 1995:
Folketingstidende 1994/95 FF s. 4731 Betænkning afgivet den 23. maj 1995:
Folketingstidende 1994/95 Tillæg B s. 728 2. behandling den 31. maj 1995:
Folketingstidende 1994/95 FF s. 6347 Tillægsbetænkning afgivet den 31. maj 1995:
Folketingstidende 1994/95 Tillæg B s. 991 3. behandling den 2. juni 1995:
Folketingstidende 1994/95 FF s. 6627 Lovforslaget som vedtaget:
