 (Til samtlige skattelignende myndigheder og amtstuer).
 Mellem Danmark og Norge er der under 22. februar 1957 indgået en ny  

 dobbeltbeskatningsoverenskomst til afløsning af den dansk-norske overenskomst  

 af 30. december 1946, og der vil senere blive udsendt en udførlig vejledning  

 herom.
 I nærværende cirkulære gøres der rede for de regler, der vil være at følge  

 dels i tilfælde af flytning mellem staterne, dels ved berostillelse af  

 løbende skatter i tilfælde, hvor en person med bevarelse af bopæl her i  

 landet har lønindtægt under ophold i Norge.
 Overenskomsten, hvoraf et antal eksemplarer vedlægges, er trådt i kraft  

 med udvekslingen af ratifikationsdokumenterne og vil i sin helhed første gang  

 finde anvendelse for Danmarks vedkommende på de skatter, der udskrives for  

 skatteåret 1958-59, jfr. artikel 25.
 I slutprotokollen til overenskomsten ad artikel 25 er det fastsat, at  

 overenskomstens artikel 3, punkt 3, vedrørende skattepligtens ophør i  

 tilfælde af en persons endelige flytning fra den ene stat til den anden, og  

 artikel 11, punkt 1, vedrørende beskatningsretten til indtægt ved personligt  

 arbejde, for Danmarks vedkommende også får virkning for skatteårene 1956-57  

 og 1957-58. Der kan for så vidt angår skatteåret 1956-57 dog kun blive  

 spørgsmål om at bringe de omhandlede bestemmelser i anvendelse for januar  

 kvartal 1957.
 Opmærksomheden henledes på, at den i artikel 3, punkt 3, omhandlede  

 afgangsførelse også omfatter formueskatten.
 I.
 Bopæl i Danmark opgives.
 Under 1. nedenfor omhandles de regler, der gælder for kalenderåret 1957,  

 d.v.s. den periode, hvori de ovennævnte artikler i den nye overenskomst  

 finder anvendelse, men hvori de nye regler om skattepligtens indtræden og  

 ophør i Danmark endnu ikke er gældende.
 Under 2. nedenfor omhandles de regler, der gælder for tiden fra 1. januar  

 1958 og fremefter, hvor både overenskomstens regler og de nye danske regler  

 om skattepligtens kvartalsvise indtræden og ophør er gældende.
 1.
 For januar kvartal af skatteåret 1956-57 og for april, juli og oktober  

 kvartal af skatteåret 1957-58 gælder følgende regler:
A.
Søfolk m.v.
For så vidt angår personer, der helt eller hovedsageligt udfører arbejde  

 om bord på dansk eller norsk skib ændres de hidtil gældende regler ikke ved  

 den nye overenskomst.
Herefter vil de en sådan person pålignede skatter for  

 skatteåret 1956-57 kunne kræves betalt til 31. marts 1957, og de den  

 pågældende for skatteåret 1957-58 pålignede skatter vil kunne kræves betalt  

 til 31. december 1957.
B.
Andre skattepligtige.
 Inddrivelsen af de skatter, der forholdsmæssigt vedrører tiden efter  

 bopælens opgivelse (udrejsedatoen til Norge), stilles af kommunen i bero, når  

 den pågældende dokumenterer, at han er blevet undergivet indkomstbeskatning  

 (herunder kildeskat af lønindtægt) i Norge.
 Herefter forholdes således:
 2.
 For januar kvartal af skatteåret 1957-58 og for følgende skatteår gælder  

 følgende regler:
A.
Søfolk m.v.
 Skatter, der er pålignet personer, som helt eller hovedsageligt udfører  

 arbejde om bord på dansk eller norsk skib, kan kræves betalt indtil udgangen  

 af det kvartal, hvori bopælen opgives.
B.
Andre skattepligtige.
 Inddrivelsen af de skatter, der forholdsmæssigt vedrører tiden fra  

 bopælens opgivelse (udrejsedatoen til Norge) til udløbet af det kvartal,  

 hvori bopælen er opgivet, stilles af kommunen i bero, når den pågældende  

 dokumenterer, at han er blevet undergivet indkomstbeskatning (herunder  

 kildeskat af lønindtægt) i Norge.
 Herefter forholdes således:
 Personer, der omfattes af nærværende afsnit (I), vil være at skatteansætte  

 efter reglerne i lovbekendtgørelse nr. 289 af 14. december 1957 § 2, stk.  

 3-6, når de påny tager bopæl eller skattepligtigt ophold her i landet.
 Opmærksomheden henledes på, at overenskomsten ikke er til hinder for, at  

 en person - efter at være tilflyttet Danmark fra Norge - ansættes til  

 formueskat i overensstemmelse med interne danske regler, uanset at den  

 formue, der lægges til grund ved beregningen af formueskatten, eventuelt kan  

 have været genstand for formuebeskatning i Norge, jfr. bestemmelsen i  

 slutprotokollen ad artikel 3, punkt 3.
 II.
 Bopæl i Danmark bevares.
I disse tilfælde anvendes regler, svarende til dem, der er fastsat i  

 afsnit III i vejledningen af 18. februar 1954 til gennemførelse af den mellem  

 Danmark og Sverige den 27. oktober 1953 indgåede overenskomst til undgåelse  

 af dobbeltbeskatning vedrørende skatter af indtægt og formue.
Herefter kan  

 der efter derom indgivet andragende gives henstand eller etableres en  

 afdragsordning for de efter udrejsedatoen forfaldne skatter.
 III.
 Afregning af statsskat.
 Beløb, hvis opkrævning er stillet i bero, vil ved første afregning af  

 statsskat kunne tilbageholdes af kommunen under iagttagelse af følgende:
 Beløbene skal i regnskabet til amtstuerne opføres på debetsiden under  

 rubrikken betegnet "henstandsbeløb, skattedepartementet m.v.", og  

 regnskabet skal vedlægges specifikation på særligt bilag i 2 eksemplarer  

 over, hvilke skatteydere og hvilke beløb berostillelsen vedrører, tillige med  

 attester fra folkeregistret om de pågældendes udrejse.
 Når beløb, som kommunen i medfør af foranstående har tilbageholdt ved  

 afregningen af statsskat, senere indgår, skal de indgåede beløb opføres i  

 regnskabets kreditside, og specifikation i 2 eksemplarer skal vedlægges  

 dette.
 IV.
 Afgangsførelse af statsskat.
 Om afgangsførelse træffes bestemmelse af skatterådet på grundlag af en af  

 vedkommende kommunes folkeregister om udrejsen afgiven attest.
 Skattedepartementet, den 24. februar  

 1958.
Hans P.
Gøtrik.
