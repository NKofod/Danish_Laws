 Ved en noteveksling af 2. april 1957 i Caracas har Danmark og Venezuela  

 afsluttet følgende overenskomst om gensidig anerkendelse af skibsmålebreve:
UDENRIGSMINISTERIET Caracas, den 2. april 1957.
Hr.
Charge d'affaires, Jeg har den ære at henvende mig til Dem i anledning af deres regerings  

 ønske om, at Venezuela indrømmer Danmark den i navigationslovens artikel 33  

 forudsete gensidighedsbegunstigelse, i henhold til hvilken skibe fra lande,  

 der yder venezuelanske skibe den samme begunstigelse, fritages for kravet om  

 måling i republikkens havne, når de anløber disse.
 Det er mig en glæde i min regerings navn at meddele Dem, at Republikken  

 giver Deres land denne begunstigelse, forudsat at Danmark indrømmer  

 venezuelanske skibe, der anløber Danmark eller danske besiddelser, samme  

 rettighed, med undtagelse af sådanne skibe hvis målebreve frembyder tvivl med  

 hensyn til de i samme givne oplysninger.
 Denne note og Deres tilsvarende note vil tjene som aftale om den nævnte  

 gensidighed.
 Jeg benytter lejligheden til overfor Dem at forny forsikringerne om min  

 udmærkede højagtelse.
(sign.) J.
L.
Arismendi.
Til Højtærede hr.
Mogens Wandel-Petersen, Danmarks Charge d'affaires a.i., Caracas.
KGL.
DANSK GESANDTSKAB Caracas, den 2. april 1957.
Hr.
Minister, Jeg har den ære at anerkende modtagelsen af Deres Excellences note af dags  

 dato vedrørende den kgl. danske regerings ønske om, at Venezuela indrømmer  

 Danmark den i tillægsbestemmelsen til navigationslovens artikel 33 forudsete  

 gensidighedsbegunstigelse, i henhold til hvilken skibe fra lande, der yder  

 venezuelanske skibe den samme begunstigelse, fritages for kravet om måling i  

 republikkens havne.
 I overensstemmelse med modtagne instruktioner fra min regering har jeg den  

 ære at meddele Deres Excellence, at Danmark indgår på at give de i Venezuela  

 indregistrerede skibe, der anløber Danmarks havne, gensidighedsbehandling,  

 forudsat at den samme fritagelse indrømmes de i Danmark indregistrerede  

 skibe, der anløber Venezuelas havne, med undtagelse af sådanne hvis målebreve  

 frembyder tvivl med hensyn til de i samme givne oplysninger.
 Denne note og Deres Excellences tilsvarende note vil blive betragtet som  

 udgørende en mellem de to regeringer indgået aftale, som træder i kraft fra i  

 dag at regne.
 Jeg benytter mig af lejligheden til overfor Deres Excellence at forny  

 forsikringerne om min mest udmærkede højagtelse.
(sign.) M.
Wandel-Petersen.
Hans Excellence Dr.
Jose L.
Arismendi, Venezuelas udenrigsminister, Caracas.
 Overenskomsten trådte i kraft den 2. april 1957.
 Udenrigsministeriet, den 28. januar  

 1959.
J.O.
Krag.
