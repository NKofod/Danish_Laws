Fremsat den 26. oktober 2004 af  

 Keld Albrechtsen (EL) og Pernille Rosenkrantz  

 -Theil (EL) Forslag til folketingsbeslutning om forbud mod import af teak fra Burma (Myanmar) Folketinget opfordrer regeringen til at indføre forbud mod  

 import til Danmark af teak fra Burma og til i EU at arbejde for, at der  

 indføres forbud mod import af teak fra Burma.
Bemærkninger til forslaget Beslutningsforslaget er en uændret genfremsættelse af  

 beslutningsforslag nr.
B 183, folketingsåret 2003-04 (se Folketingstidende  

 2003-04, tillæg A side 8057 og 8058).
I 1990 gennemførte militæret i Burma et kup og har siden regeret  

 landet med hård hånd.
Den opposition, der vandt valget i 1991, har med Aung  

 San  

 Suu Kyi i spidsen siden 1996 bedt omverdenen om at indføre økonomiske  

 sanktioner mod Burma.
Enkelte lande, herunder USA, har indført sanktioner,  

 men  

 foreløbig med ringe virkning, ikke mindst fordi EU hidtil kun har været  

 indstillet på at fjerne Burmas mulighed for at gøre brug af det almindelige  

 præferencesystem (General System of Preferences).
Det har betydet, at handel med EU og investeringer i Burma fra  

 virksomheder fra EU-området er blevet vigtige elementer i det burmesiske  

 militærdiktaturs overlevelsesstrategi.
Teak er vigtigt, i og med at al skov i  

 Burma ejes af styret, ligesom styret tjener på al lovlig eksport af teak fra  

 landet.
 Forslagsstillerne er af den opfattelse, at situationen i Burma  

 længe har kaldt på økonomiske sanktioner, og finder, at teak af ovennævnte  

 grunde er et godt sted at begynde.
Skriftlig fremsættelse Keld Albrechtsen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om forbud mod import af teak fra Burma (Myanmar).
(Beslutningsforslag nr.
B 37).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
