I anledning af en forespørgsel i Folketinget om skærpelse af våbenloven  

 har justitsministeriet oplyst, at antallet af ulovlige våben, som er indsendt  

 til Rigspolitichefens våbentekniske afdeling til undersøgelse i de senere år  

 har vist en vis stigning og således synes at bekræfte, at der findes et ret  

 betydeligt antal ulovlige våben i befolkningen.
Justitsministeren  

 tilkendegav, at der kan være grund til at overveje en skærpelse af praksis,  

 idet han navnlig fremhævede tilfælde, hvor besidderen har købt våben uden  

 noget legitimt formål.
Under henvisning hertil skal jeg anmode Dem om at have opmærksomheden  

 henledt på, at søge straffene for ulovlig besiddelse og ulovlig erhvervelse  

 eller overdragelse af skydevåben skærpet, således at der søges anvendt  

 ubetinget frihedsstraf, når handlingen angår håndskydevåben, som nogen har i  

 sin besiddelse uden legitimt eller rimeligt formål, eller når det drejer sig  

 om uautoriseret handel med sådanne våben.
Domme i sager, hvor der er rejst  

 tiltale for ulovlig besiddelse, overdragelse eller erhvervelse af  

 håndskydevåben forelægges indtil videre for statsadvokaterne til afgørelse af  

 ankespørgsmålet inden ankefristens udløb.
