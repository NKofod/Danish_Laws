Fremsat den 28. februar 2002 af  

 miljøministeren (Hans Chr.
Schmidt) Forslag til Lov om ophævelse af lov om Den  

 Grønne Fond, lov om pulje til grøn beskæftigelse, lov om  

 støtte til forureningstruede vandindvindinger og om ændring af  

 lov om beskyttelse af havmiljøet og lov om Ørestaden m.v.
 § 1.
 Lov nr. 295 af 27. april 1994 om Den Grønne Fond ophæves.
 § 2.
 Lov nr. 434 af 10. juni 1997 om pulje til grøn beskæftigelse  

 ophæves.
 § 3.
 Lov nr. 326 af 14. maj 1997 om støtte til forureningstruede  

 vandindvindinger ophæves.
 § 4.
 I lov nr. 476 af 30. juni 1993 om beskyttelse af havmiljøet, som  

 ændret bl.a. ved § 3 i lov nr. 902 af 16. december 1998 og senest ved  

 lov nr. 474 af 31. maj 2000, foretages følgende ændringer:
 1. Overskriften til § 47 a »Kapitel 14  

 a« udgår.
 2. § 47 a ophæves.
 § 5.
 I lov nr. 477 af 24. juni 1992 om Ørestaden m.v., som ændret  

 senest ved § 11 i lov nr. 1230 af 27. december 1996, foretages  

 følgende ændringer:
 1. Overskriften til §§ 10 og 11 »Ørestadsrådet«  

 udgår.
 2. §§ 10 og 11 ophæves.
 3. I § 13, stk. 1, § 14, stk. 2, og § 15 udgår: »med bistand fra Ørestadsrådet«.
 § 6.
 Loven træder i kraft dagen efter offentliggørelsen i  

 Lovtidende, jf. dog § 7.
 § 7.
 Reglerne i lov nr. 295 af 27. april 1994 om Den Grønne Fond, lov  

 nr. 434 af 10. juni 1997 om pulje til grøn beskæftigelse, lov  

 nr. 326 af 14. maj 1997 om støtte til forureningstruede  

 vandindvindinger samt regler, der er fastsat med hjemmel i disse love, finder  

 fortsat anvendelse på tilsagn om tilskud meddelt før lovens  

 ikrafttræden, jf. § 6.
Bemærkninger til lovforslaget Almindelige bemærkninger 1. Baggrunden for lovforslaget Med det foreliggende lovforslag ønsker regeringen  

 at udmønte den foreslåede sanering af nedsatte råd,  

 nævn og puljer, og dermed at skabe mulighed for at omprioritere  

 indsatsen for de offentlige midler.
2. Lovforslagets formål og indhold Der stilles forslag om ophævelse af lov nr. 295 af  

 27. april 1994 om Den Grønne Fond, lov nr. 434 af 10. juni 1997 om  

 pulje til grøn beskæftigelse (Den Grønne Jobpulje) og lov  

 nr. 326 af 14. maj 1997 om støtte til forureningstruede  

 vandindvindinger (Vandfonden). Endvidere foreslås det at ændre i  

 lov om beskyttelse af havmiljøet, således at  

 koordinationsudvalget for skibsrelaterede spørgsmål  

 nedlægges, samt ændre lov om Ørestaden m.v., således  

 at Ørestadsrådet nedlægges.
 For så vidt angår de konkrete begrundelser for  

 ophævelsen og ændringen af de nævnte love henvises til  

 bemærkningerne til lovforslagets enkelte bestemmelser.
I forbindelse med nedlæggelsen af de  

 tilskudsordninger, der har været administreret af Den Grønne  

 Fond, Den Grønne Jobpulje og Vandfonden er det nødvendigt med  

 en overgangsperiode, i hvilken allerede givne tilsagn om bevillinger  

 administreres færdigt.
Der er redegjort herfor under  

 bemærkningerne til lovforslagets § 7.
3. Lovforslagets økonomiske og administrative konsekvenser for  

 det offentlige Til Den Grønne Fond var der på Finanslov 2001  

 afsat en tilskudsbevilling på hhv. 28,9 mio. kr. i 2002, 28,7 mio. kr.  

 i 2003 og 28,5 mio. kr. i 2004. Nedlæggelsen af Den Grønne Fond  

 vil således umiddelbart medføre en besparelse på 28,9 mio.  

 kr. i 2002. Derudover vil ophævelsen betyde en besparelse på 3,0  

 mio. kr. årligt i driftsmidler, heraf 4,3 årsværk.
I  

 løbet af 2002 spares 3 årsværk, og endelig udfasning vil  

 ske i 2005.
Til Den Grønne Jobpulje var der på Finanslov  

 2001 afsat 28,2 mio. kr. årligt i tilskudsmidler i perioden 2002 til  

 2004. Umiddelbart vil nedlæggelsen af jobpuljen dermed medføre  

 en besparelse på 28,2 mio. kr. i 2002. Derudover vil ophævelsen  

 af loven betyde en besparelse på 3,0 mio. kr. årligt i  

 driftsmidler, heraf 4,3 årsværk.
I løbet af 2002 spares 3  

 årsværk, og endelig udfasning vil ske i 2004.
Den Grønne Jobpuljes tilskud sigter mod at skabe  

 nye arbejdspladser indenfor miljøområdet.
I 2001 var halvdelen  

 af tilskudsmidlerne (ca. 14 mio. kr.) afsat til tilskud til grønne  

 projekter indenfor det rummelige arbejdsmarked.
Heraf blev i  

 størrelsesordenen 7 mio. kr. anvendt til tilskud til amter og  

 kommuners arbejde med at skabe job indenfor det rummelige arbejdsmarked.  

 Dette tilskud bortfalder med ordningens ophør.
Til Vandfonden var der på Finanslov 2001 afsat en  

 tilskudsbevilling på hhv. 39,7 mio. i 2002 og 31,6 mio. kr. i 2003 og  

 2004. Umiddelbart vil nedlæggelsen af Vandfonden således  

 medføre en besparelse på 39,7 mio. kr.
Derudover vil  

 ophævelsen betyde en besparelse på 1,8 mio. kr. årligt i  

 driftsmidler, heraf 5 årsværk.
I løbet af 2002 spares 3  

 årsværk, og ved udgangen af 2003 vil de sidste 2  

 årsværk bortfalde.
 I forhold til kommuner og amter vurderes  

 nedlæggelsen af Vandfonden at medføre en mindre lettelse i de  

 administrative opgaver, idet kommuners og amters sagsbehandling i tilknytning  

 til Vandfondens administration af midlerne bortfalder.
 For Den Grønne Fond, Den Grønne Jobpulje og  

 Vandfonden er der givet tilskud og indgået kontrakter for projekter,  

 som løber frem til hhv. 2005, 2004 og 2003. Disse projekter vil skulle  

 administreres færdigt, hvilket bevirker, at der som anført  

 ovenfor vil ske en udfasning af sparede årsværk.
 Lovforslaget om nedlæggelse af koordinationsudvalget  

 for skibsrelaterede spørgsmål indebærer ingen  

 økonomiske eller administrative konsekvenser for hverken staten,  

 kommunerne eller amtskommunerne.
Miljøministeriets Landsplanafdeling fungerer som  

 sekretariat for Ørestadsrådet.
Nedlæggelse af rådet  

 betyder en besparelse for Miljøministeriet på 0,1  

 årsværk eller ca. 40.000 kr. årligt.
4. Lovforslagets økonomiske og administrative konsekvenser for  

 erhvervslivet Tilskuddene fra Den Grønne Fond retter sig mod  

 ikke-erhvervsmæssige aktiviteter, som har til formål at fremme en  

 mere miljøvenlig livsstil, og bortfald af fonden har således  

 ikke erhvervs-økonomiske konsekvenser.
Den Grønne Jobpuljes tilskud sigter mod at skabe  

 nye arbejdspladser indenfor miljøområdet.
Baseret på de  

 hidtidige erfaringer skønnes det, at cirka halvdelen af  

 tilskudsmidlerne (14 mio. kr. årligt) ville være blevet anvendt  

 til direkte støtte for erhvervsvirksomheder i form af støtte  

 til markedsafprøvning af innovative miljøteknologier og  

 grønne produkter.
Denne støtte bortfalder ved  

 nedlæggelsen af puljen.
De erhvervsgrene, som berøres i forbindelse med  

 udførelse af støtteberettigede aktiviteter i medfør af  

 lov om støtte til forureningstruede vandindvindinger, omfatter  

 brøndborere, rørlæggere, smede osv.
Det forventes, at  

 ophævelsen af loven vil have begrænsede konsekvenser for  

 erhvervet, idet de tiltag til forbedring af vandkvaliteten, som er omfattet  

 af støtteordningen, sandsynligvis alligevel vil skulle foretages.  

 Bortfald af støtten vil muligvis medføre at tiltag til  

 forbedring af vandkvaliten i nogle tilfælde af økonomiske grunde  

 vil blive udskudt og/eller ændret.
Bortfald af forsknings- og  

 udviklingsprojekter vil hovedsagelig kunne mærkes hos  

 ingeniørfirmaer.
 Forslaget om nedlæggelse af koordinationsudvalget  

 for skibsrelaterede spørgsmål indebærer ingen  

 økonomiske eller administrative konsekvenser for erhvervslivet.
 Forslaget om nedlæggelse af  

 Ørestadsrådet har ligeledes ikke økonomiske eller  

 administrative konsekvenser for erhvervslivet.
5. Lovforslagets miljømæssige konsekvenser Det var tanken med Den Grønne Fond, at den skulle  

 hjælpe aktiviteter i gang, der siden skulle finansieres andetsteds fra.  

 Nedlæggelsen af fonden vil betyde, at en række projekter og  

 initiativer, som har til formål at engagere befolkningen i at fremme en  

 miljøvenlig udvikling, ikke længere kan opnå statslig  

 medfinansiering, at der ikke kan bevilges nye løntilskud til  

 grønne guider, og at støtte til driften af landsdækkende  

 miljøorganisationer vil bortfalde.
Såfremt den forudsatte  

 alternative finansiering ikke tilvejebringes, må det forventes, at en  

 række af de aktiviteter, som fonden har finansieret, fremover vil  

 bortfalde eller blive reduceret.
Den Grønne Jobpulje blev oprettet på et  

 tidspunkt med arbejdsløshed, som en midlertidig ordning, der havde til  

 formål både at gavne beskæftigelsen og styrke  

 miljøindsatsen.
Puljen har støttet nyskabende  

 miljøprojekter hos virksomheder, foreninger og myndigheder, og  

 størstedelen af projekterne fortsætter efter  

 støtteperioden og virker som foregangsprojekter på deres  

 område.
I 2001 har støtten været målrettet til to  

 indsatsområder, med ca.14 mio. kr. til hvert område: Dels  

 projekter indenfor det rummelige arbejdsmarked, dels projekter, der  

 indebærer markedsmodning af innovative miljøteknologier og  

 grønne produkter.
Puljen nedlægges fordi arbejdsløsheden  

 ikke længere er et af de mest påtrængende  

 samfundsproblemer.
Miljømæssigt betyder det, at der ikke  

 længere afsættes statslige midler som specifikke  

 økonomiske incitamenter på jobpuljens to  

 indsatsområder.
Lovforslaget om ophævelse af Vandfonden  

 indebærer, at der ikke længere ydes tilskud til forureningstruede  

 vandindvindinger.
Fremover vil etablering af ny boring eller tilslutning til  

 andet vandværk således skulle finansieres fuldt ud af brugerne,  

 hvilket formentlig vil indebære, at en række private  

 boringer/brønde samt mindre vandværker nedlægges, idet der  

 sker tilslutning til et andet vandværk.
På længere sigt kan  

 dette medvirke til mindre ændringer i den decentrale  

 vandforsyningsstruktur og forskydninger i presset på  

 grundvandsressourcerne.
Herudover vurderes forslaget ikke at få  

 miljømæssige konsekvenser.
 Lovforslaget om ændring af lov om beskyttelse af  

 havmiljøet har ingen miljømæssige konsekvenser, da den  

 nødvendige koordinering af de relevante myndigheders indsats med  

 beskyttelse af havet mod den skibsbaserede forurening fortsat vil finde sted  

 mellem myndighederne direkte.
Nedlæggelsen af Ørestadsrådet betyder,  

 at Ørestadsselskabet og kommunerne i den videre planlægning af  

 Ørestaden ikke løbende får bistand fra et udvalg med  

 arkitektonisk, kunstnerisk og naturmæssig sagkundskab.  

 Ørestadsselskabet og de planlæggende kommuner skal selv sikre  

 kvaliteten i bebyggelsen og beskyttelsen og anvendelsen af  

 naturområderne.
Da der er tale om videreførelse af en i  

 hovedlinierne fastlagt planlægning, skønnes nedlæggelsen  

 af rådet ikke at ville få væsentlige  

 miljømæssige konsekvenser.
6. Forholdet til EU-retten Lovforslaget indeholder ikke EU-retlige aspekter.
 7. Hørte myndigheder og organisationer mv.
 Lovforslaget har været i høring hos AF i  

 Vejle, Amtsrådsforeningen, Arbejdsmarkedsstyrelsen,  

 Beskæftigelsesministeriet, Bilfærgernes Rederiforening, Danmarks  

 Aktive Forbrugere, Danmarks Fiskeriforening, Danmarks Naturfredningsforening,  

 Danmarks Private Vandværker, Danmarks Rederiforening, Danmarks  

 Skibsmæglerforening, Dansk Arbejdsgiverforening, Dansk Center for  

 Byøkologi, Dansk Erhvervsgartneriforening, Danske Arkitekters  

 Landsforbund, Dansk Erhvervsjordbrug, Danske Vandværkers Forening,  

 Dansk Familielandbrug, Dansk Industri, Dansk Iværksætter  

 Forening, Dansk Navigatørforening, Den Grønne Fonds bestyrelse  

 (2001), Den Grønne Jobpuljes bestyrelse, Det Økologiske  

 Råd, Finansministeriet, Foreningen af Miljømedarbejdere i  

 Kommunerne, Forsvarsministeriet, Frederiksberg Kommune, Friluftsrådet,  

 Greenpeace, Grøn Information, Grønne Guiders Forening,  

 Grønne Familier, HK, Håndværksrådet, IDA,  

 Justitsministeriet, Kommunalteknisk Chefforening, Kommunernes Landsforening,  

 Københavns Kommune, Landboforeningerne, Landbrugets  

 Rådgivningscenter, Landbrugsrådet, Landsforeningen af  

 Landsbysamfund, Landsforeningen Levende Hav, Landsforeningen Økologisk  

 Byggeri, Landsforeningen Økologisk Jordbrug, LO, Maskinmestrenes  

 Forening, Metal Søfart, Ministeriet for Fødevarer, Landbrug og  

 Fiskeri, Netværket af grønne centre, Netværk for  

 Grøn Guide Styregrupper, Netværket for Økologisk  

 Folkeoplysning og Praksis, NOAH, Rederiforeningen af 1895, Rederiforeningen  

 for mindre skibe, Regnskovsgruppen Nepenthes, Sammenslutningen af Danske  

 Havne, SID, Skibs- og Bådebyggeriernes Arbejdsgiverforening,  

 Skibsværftforeningen, Socialministeriet, Søfartsstyrelsen,  

 Trafikministeriet, Vandrådet (v/ formand Elin Møller),  

 VesterGror, Økonomi- og Erhvervsministeriet, Ørestadsselskabet,  

 Ørestadsrådet, 92-gruppen.
Vurdering af konsekvenser af lovforslaget Positive konsekvenser/mindre udgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og  

 amtskommuner Der spares 96,8 mio. kr. som var afsat på Finanslov  

 2001 for 2002.
 Bortfald af tilskud til grønne projekter under det  

 rummelige arbejdsmarked i amter og kommuner i størrelsesordenen 7 mio.  

 kr. årligt.
Administrative konsekvenser for stat, kommuner og  

 amtskommuner Staten sparer 9,1 årsværk i 2002.
 Der forventes en mindre lettelse i kommuners og amtskommuners  

 administration som følge af bortfald af Vandfonden.
Ingen Økonomiske konsekvenser for erhvervslivet Bortfald af tilskud til markedsafprøvning af  

 innovative miljøteknologier og grønne produkter i  

 størrelsesordenen 14 mio. kr. årligt.
Administrative konsekvenser for erhvervslivet Ingen Ingen Miljømæssige konsekvenser Ingen Reduktion i omfanget af det lokale miljøarbejde samt i  

 aktivitetsniveauet i de landsdækkende miljøorganisationer, i det  

 omfang den forudsatte alternative finansiering ikke tilvejebringes.
 Reduktion i omfanget af statslige tilskud til grøn  

 jobskabelse.
Administrative konsekvenser for borgerne Ingen Ingen Forholdet til EU-retten Ingen Bemærkninger til lovforslagets  

 enkelte bestemmelser Til § 1 Det foreslås, at Den Grønne Fond  

 nedlægges.
Ophævelsen af loven betyder, at bekendtgørelse  

 nr. 556 af 27. juni 1994 om ikrafttræden af lov om Den Grønne  

 Fond og bekendtgørelse nr. 54 af 2. februar 1996 om Den Grønne  

 Fond bortfalder, jf. dog § 7.
Fonden blev oprettet i 1994, jf.
FT 1993-94: 5247, 5844,  

 8759, 8951; A 6173; B 767, med det formål at støtte initiativer,  

 som har til formål at engagere befolkningen i at fremme en  

 miljøvenlig og økologisk, herunder byøkologisk  

 udvikling.
Fonden skulle give økonomisk støtte til aktiviteter,  

 der indebærer livsstilsændringer, som nedbringer  

 ressourceforbruget og øger beskyttelsen af natur og miljø og  

 især støtte nyskabende og tværgående initiativer  

 samt initiativer til oplysning, uddannelse og erfaringsudveksling.
Fondens  

 aktiviteter har bestået i at give tilskud til en lang række  

 projekter oftest udført af lokale frivillige kræfter og til  

 oprettelse af et net af omkring 100 grønne guider, som informerer og  

 rådgiver om miljøvenlig adfærd.
Endvidere har fonden givet  

 tilskud til en række landsdækkende organisationer, som arbejder  

 med information og vidensformidling til befolkningen om  

 miljøspørgsmål.
Fonden blev oprettet for at sætte gang i det  

 folkelige miljøarbejde, og det er lykkedes.
Det var i sin tid tanken,  

 at fonden skulle hjælpe aktiviteter i gang - i forventning om, at  

 når aktiviteterne havde fået fodfæste lokalt, ville der  

 være villighed til at videreføre dem på basis af lokal  

 finansiering eller anden alternativ finansiering.
Det er regeringens  

 opfattelse, at fondens virksomhed ikke er så vigtig som en række  

 højere prioriterede opgaver, hvortil der må skaffes  

 finansiering.
Til § 2 Det foreslås, at Den Grønne Jobpulje  

 nedlægges.
Samtidig med ophævelsen af loven vil  

 bekendtgørelse nr. 693 af 27. august 1997 om Den Grønne  

 Jobpulje og bekendtgørelse nr. 694 af forretningsordenen for  

 bestyrelsen for Den Grønne Jobpulje bortfalde, jf. dog § 7. Loven blev  

 vedtaget i 1997, jf.
FT 1996-97: 6245, 6942, 7201; A 4812; B 909, 947. Puljen  

 blev oprettet i 1997 som et af initiativerne til at skabe flere nye job og  

 få flere i beskæftigelse.
Hensigten var at skabe mulighed for, at  

 indsatsen for miljøbeskyttelsen og indsatsen for beskæftigelsen  

 kunne støtte hinanden.
Den Grønne Jobpulje har støttet en  

 række konkrete nyskabende miljøprojekter hos private  

 virksomheder, organisationer og offentlige institutioner, bl.a. inden for  

 områder som miljøstyring, vedvarende energi,  

 grundvandsbeskyttelse, miljøvenligt byggeri, økologiske  

 fødevarer, affaldshåndtering, genanvendelse og  

 naturgenopretning.
Puljen har i perioden 1997-2001 støttet lidt over  

 600 projekter, og en evaluering af puljen viser, at der til at skabe en ny  

 varig stilling er anvendt gennemsnitligt 250.000 kr. af puljens midler.
 Arbejdsløsheden er langt lavere i dag, end da  

 puljen blev oprettet, og det anses derfor for mere hensigtsmæssigt, at  

 fremme af beskæftigelsen og sikringen af, at svage grupper kan deltage  

 på arbejdsmarkedet, sker gennem generelle arbejdsmarkedspolitiske  

 tiltag.
Til § 3 Det foreslås, at lov om støtte til  

 forureningstruede vandindvindinger ophæves.
Loven blev vedtaget i 1997, jf.
FT  

 1996-97: 4609, 6227, 6535; A 3617; B 706. Endvidere medfører  

 lovforslaget bortfald af de til loven knyttede bekendtgørelser, jf.  

 dog § 7. Dette omfatter bekendtgørelse nr. 718 af 12. september 1997,  

 senere ændret ved bekendtgørelse nr. 843 af 24. september 2001,  

 samt bekendtgørelse nr. 719 af 12. september 1997 om forretningsorden  

 for rådet vedrørende støtte til forureningstruede  

 vandindvindinger (Vandrådet).
Ordningen blev etableret med det formål at  

 støtte investeringer og andre aktiviteter som havde til formål  

 at opretholde den decentrale vandforsyning.
Enkeltindvindere samt mindre  

 vandværker, som uforskyldt har været ramt eller truet af  

 forurening, har kunnet opnå støtte til at etablere anden  

 vandforsyning.
 En mindre del af midlerne er blevet anvendt til  

 forsknings- og udviklingsprojekter inden for henholdsvis grundvand og  

 spildevand (aktionsplan). Grundvandsprojekterne har fokuseret på  

 indsatsområder såsom videregående vandbehandling,  

 vandkvalitet i vandinstallationer, metoder til bestemmelse af detergenter mv.  

 Med hensyn til spildevandsprojekter har disse hovedsageligt drejet sig om  

 udvikling af grønne renseanlæg, recirkulering af  

 næringsstoffer fra by til land samt genbrug af regnvand og  

 gråvand.
Til § 4 Ændringen af lov om beskyttelse af havmiljøet  

 indebærer, at det af miljøministeren nedsatte udvalg, der  

 koordinerer skibsrelaterede spørgsmål, nedlægges.
Ved lov  

 nr. 902 af 16. december 1998, jf.
FT 1998-99: 523, 1305, 1493; A 174; B 18,  

 fik miljø- og energiministeren hjemmel til at nedsætte et  

 koordinationsudvalg, der skulle 1)	følge den tekniske udvikling vedrørende forebyggelse  

 af forurening fra skibe, 2)	bistå Miljøstyrelsen med at samordne myndighedernes  

 arbejde inden for dette område og 3)	medvirke ved udarbejdelsen af regler vedrørende  

 skibsrelaterede miljøspørgsmål.
For så vidt angår punkterne 1) og 3)  

 tiltrædes koordinationsudvalget af repræsentanter for  

 arbejdstager- og arbejdsgiverorganisationer.
Miljø- og  

 energiministeren fastsætter, hvilke organisationer der skal være  

 repræsenteret i udvalget.
Miljø- og energiministeren fik  

 samtidig hjemmel til at fastsætte en forretningsorden for  

 koordinationsudvalget.
Udmøntningen af ovennævnte hjemler skete ved  

 udstedelse af bekendtgørelse nr. 77 af 13. januar 2000 af  

 forretningsorden for Koordinationsudvalget for skibsrelaterede  

 spørgsmål.
Denne bekendtgørelse ophæves samtidig.  

 Koordinationsudvalget har siden oprettelsen 1. januar 2001 afholdt et  

 møde.
Til § 5 Ørestadsloven, (lov nr. 477 af 24. juni 1992) blev  

 vedtaget i 1992, jf.
FT 1991-92: 84, 1805, 10661, 11116, A 263 og B 2663.  

 Loven er ændret flere gange blandt andet i 1995, jf. ndf.
Ifølge Ørestadsloven udpeger  

 miljøministeren et sagkyndigt råd, som skal yde  

 Ørestadsselskabet I/S sagkyndig bistand i arkitektoniske  

 spørgsmål og ved varetagelse af naturbeskyttelseshensyn.  

 Ørestadsrådet bistår selskabet med en åben  

 international arkitektkonkurrence om en helhedsplan for Ørestaden samt  

 med offentlige arkitektkonkurrencer om bebyggelse af delområder i  

 Ørestaden.
Endelig skal rådet yde bistand til Frederiksberg  

 Kommunes udarbejdelse af et kommuneplantillæg for bebyggelse af  

 Frederiksberg stationsarealer.
Ifølge lovbemærkningerne til  

 Ørestadsloven skal Ørestadsrådet sammensættes,  

 så det besidder arkitektonisk, kunstnerisk og naturmæssig  

 sagkundskab.
Det forudsættes endvidere, at Danmarks  

 Naturfredningsforening og Friluftsrådet får mulighed for at  

 medvirke ved udpegningen af rådets natursagkyndige medlemmer.  

 Rådet har 5 medlemmer.
Formanden udpeges af miljøministeren, og  

 ministeren godkender rådets vedtægter.
Miljøministeriets  

 Landsplanafdeling fungerer som sekretariat for rådet.
Medlemmerne  

 udpeges ifølge vedtægterne for en 4-årig periode.
Det  

 nuværende råds funktionsperiode udløb med udgangen af  

 januar 2002.
En væsentlig del af de opgaver, som  

 Ørestadsrådet skulle medvirke til at løse, er  

 udført.
Der er i 1994 med bistand fra rådet gennemført en  

 international arkitektkonkurrence om forslag til en helhedsplan for  

 Ørestad.
På baggrund heraf blev der i 1995 med bistand fra  

 rådet udarbejdet en helhedsplan.
Helhedsplanen medførte i 1995  

 en lovændring, hvor naturområderne i Ørestad blev fastlagt  

 på et bilag til loven (lov nr. 1074 af 20. december 1995), FT 1995-96:  

 1360, 1976, 2340, A 1744, B 95 og 314.
 Efter fastlæggelsen af de overordnede rammer for  

 udbygningen af Ørestad har Ørestadsrådet lagt vægt  

 på, hvorledes det kan sikres, at Ørestad bliver en integreret  

 del af det øvrige byområde, hvordan Ørestad kan blive en  

 levende og mangfoldig by, hvordan der kan sikres en kvalitativ udformning af  

 byens offentlige rum, samt hvorledes beskyttelsen og anvendelsen af  

 naturområderne i Ørestad tilrettelægges bedst muligt.
På grundlag af helhedsplanen er der tilvejebragt  

 rammer for lokalplanlægningen i Københavns Kommuneplan.
Der er  

 endvidere tilvejebragt lokalplaner for store offentlige byggerier i  

 Ørestad Nord, hvor der i hver enkelt tilfælde har været  

 gennemført arkitektkonkurrence.
Der er ligeledes udarbejdet  

 lokalplaner for Ørestad City og Ørestad City Nord.
Med hensyn  

 til Ørestad Syd er der på nuværende tidspunkt udarbejdet  

 en samlet dispositionsskitse.
 Ørestadsrådet har deltaget i udarbejdelsen af  

 et udkast til en plejeplan for naturområderne. Ørestadsselskabet  

 forventer, at en endelig plejeplan vil være færdig i  

 foråret 2002.
 Også arealerne omkring Frederiksberg Station er i  

 dag kommune- og lokalplanlagt.
Til nr. 1 og 2 Ørestadsrådet foreslås nedlagt, fordi  

 rådet, jf. ovenfor, i det væsentlige har opfyldt sin opgave.  

 Bestemmelserne i Ørestadlovens §§ 10 og 11 foreslås derfor  

 ophævet.
Til nr. 3 De foreslåede ændringer er en konsekvens af  

 nedlæggelsen af Ørestadsrådet.
Til § 6 Det foreslås, at loven træder i kraft dagen  

 efter bekendtgørelse i Lovtidende.
Til § 7 For at kunne administrere de tilsagn om tilskud, der er  

 givet af Den Grønne Fond, Den Grønne Jobpulje og Vandfonden  

 foreslås det, at de 3 love, jf. §§ 1-3, samt de tilhørende  

 bekendtgørelser fortsat skal finde anvendelse på de tilsagn om  

 tilskud, der allerede er afgivet før denne lovs  

 ikrafttræden.
 Det forventes, at alle de bevilgede projekter under Den  

 Grønne Fond vil være afsluttet i midten af 2005. Alle bevilgede  

 projekter under Den Grønne Jobpulje forventes afsluttet inden udgangen  

 af 2004, og under Vandfondsordningen forventes de sidste projekter afsluttet  

 ultimo 2003.
Tilsagn om tilskud fra Den Grønne Fond har  

 tidligere været givet af en bestyrelse på tre medlemmer, udpeget  

 af miljøministeren.
Tilsagn om tilskud fra Den Grønne Jobpulje  

 har ligeledes været givet af en bestyrelse på tre medlemmer,  

 udpeget af miljøministeren.
Miljøministeren har ved § 4 i  

 Vandfondsloven nedsat et råd, Vandrådet, som har truffet  

 afgørelse i sager om tilskud fra Fonden.
Sekretariatsbetjeningen har  

 for alle de 3 ordninger været varetaget af Miljøstyrelsen.
 Administrationen af allerede bevilgede tilskud varetages  

 af Miljøstyrelsen indtil samtlige projekter er afsluttet.
 Det forudsættes, at annullerede tilsagnsbeløb  

 og eventuelt tilbagebetalte tilskud tilfalder statskassen.
Bilag 1 Lovforslaget sammenholdt med gældende lov Gældende formulering Lovforslaget § 4 I lov nr. 476 af 30. juni 1993 om beskyttelse af havmiljøet, som  

 ændret bl.a. ved § 3 i lov nr. 902 af 16. december 1998 og senest ved  

 lov nr. 474 af 31. maj 2000, foretages følgende ændringer:
Kapitel 14 a § 47 a.
Miljø- og energiministeren nedsætter et  

 koordinationsudvalg, der skal 1)	  følge den tekniske udvikling vedrørende forebyggelse  

 af forurening fra skibe, 2)	  bistå Miljøstyrelsen med at samordne myndighedernes  

 arbejde inden for dette område og 3)	  medvirke ved udarbejdelsen af regler vedrørende  

 skibsrelaterede spørgsmål.
 Stk. 2. Ved behandlingen af spørgsmål i  

 henhold til stk. 1, nr. 1 og 3, tiltrædes koordinationsudvalget af  

 repræsentanter for arbejdstager- og arbejdsgiver organisationer.  

 Miljø- og energiministeren fastsætter, hvilke organisationer der  

 skal være repræsenteret i udvalget.
 Stk. 3. Miljø- og energiministeren  

 fastsætter en forretningsorden for koordinationsudvalget.
 1. Overskriften til § 47 a »Kapitel 14  

 a« udgår.
 2. § 47 a ophæves.
 § 5.
 I lov nr. 477 af 24. juni 1992 om Ørestaden m.v., som ændret  

 senest ved lov nr. 1230 af 27. december 1996, foretages følgende  

 ændringer:
Ørestadsrådet 1. Overskriften til §§ 10 og 11 »Ørestadsrådet«  

 udgår.
 § 10. Miljøministeren udpeger et sagkyndigt råd,  

 Ørestadsrådet.
Stk. 2. Rådet har 5 medlemmer, som besidder  

 sagkundskab inden for kultur og natur.
Formanden udpeges af  

 miljøministeren.
 Stk. 3. Miljøministeren godkender rådets  

 vedtægter.
 Stk. 4. Miljøministeren varetager  

 sekretariatsfunktioner for rådet.
 2. §§ 10 og 11 ophæves.
 § 11. Ørestadsrådet yder sagkyndig bistand til  

 Ørestadsselskabet I/S i arkitektoniske spørgsmål og ved  

 varetagelse af naturbeskyttelseshensyn.
 Stk. 2. Ørestadsrådet bistår selskabet  

 med en åben international arkitektkonkurrence om en helhedsplan for  

 Ørestaden.
 Stk. 3. Ørestadsrådet bistår selskabet  

 med offentlige arkitektkonkurrencer om bebyggelse af Ørestadens  

 delområder.
 § 13. Ørestadsselskabet I/S skal med bistand fra  

 Ørestadsrådet på grundlag af en åben international  

 arkitektkonkurrence tilvejebringe en helhedsplan for Ørestaden.
 3. I § 13, stk. 1, § 14, stk. 2, og § 15 udgår: »med bistand fra Ørestadsrådet«.
Stk. 2. Helhedsplanen skal fastlægge bebyggelsens  

 omfang og anvendelse samt den nærmere linieføring og  

 stationsplacering for Ørestadsbanen.
Helhedsplanen skal  

 fastlægge den nærmere linieføring og udformning af  

 Ørestads Boulevard.
 Stk. 3. Helhedsplanen skal med udgangspunkt i  

 stationsplaceringen fastlægge en etapedeling af udbygningen af  

 Ørestaden.
Stk. 4. Før selskabet udarbejder helhedsplanen,  

 skal resultaterne af den i stk. 1 nævnte arkitektkonkurrence  

 offentliggøres.
Selskabet skal forestå en oplysningsvirksomhed  

 med henblik på at fremkalde en offentlig debat om helhedsplanens  

 nærmere indhold, herunder især forholdet til de eksisterende  

 bydele på Amager.
 § 14. Ørestadsselskabet I/S' helhedsplan indgår i  

 grundlaget for Københavns Kommunes forslag til  

 kommuneplantillæg.
 Stk. 2. Selskabet kan med bistand fra  

 Ørestadsrådet bestemme, at større bebyggelser i  

 Ørestaden kun kan gennemføres efter afholdelse af en offentlig  

 arkitektkonkurrence.
§ 15. Frederiksberg Kommune udarbejder med bistand fra  

 Ørestadsrådet et kommuneplantillæg for bebyggelse af  

 Frederiksberg stationsarealer.
Den gennemsnitlige bebyggelsesprocent må  

 ikke overstige 150.
 § 6.
 Loven træder i kraft dagen efter offentliggørelsen i  

 Lovtidende, jf. dog § 7.
