 Vedrørende mulighederne for at anbringe  

 frihedsberøvede asylansøgere med små børn i  

 Institutionen for Frihedsberøvede Asylansøgere i  

 Sandholmlejren.
 Det fremgår af vedlagte kopi af  

 skrivelse af 24. april 1998 med bilag fra Justitsministeriet til Folketingets  

 Lovsekretariat og vedlagte kopi af skrivelse af 16. juni 1998 fra  

 Justitsministeriet til Folketingets Retsudvalg, at der som et forsøg  

 vil blive etableret mulighed for, at frihedsberøvede, afviste  

 asylansøgere med små børn (i førskolealderen) kan  

 modtages i Kriminalforsorgens Institution for Frihedsberøvede  

 Asylansøgere i Sandholmlejren for at undgå adskillelse af de  

 frihedsberøvede og deres børn.
 Efter drøftelse med Direktoratet for  

 Kriminalforsorgen og Dansk Røde Kors fastsættes i den anledning  

 følgende regler for politiet:
Erik Justesen vicerigspolitichef ------------------- bilag 1 HEN01620 J.nr.1998-790-1614 I besvarelsen af 24. april 1998 af spørgsmål  

 nr.
S 124 fra medlem af Folketinget Søren Søndergaard (EL) gav  

 Justitsministeriet udtryk for, at praksis vedrørende anbringelse af  

 børn af frihedsberøvede afviste asylansøgere burde tages  

 op til overvejelse.
Justitsministeriet oplyste samtidig, at der i løbet  

 af kort tid ville blive indledt drøftelser mellem Dansk Røde  

 Kors, Den Centrale Politiafdeling, Udlændingestyrelsen og  

 Kriminalforsorgen med henblik på at undersøge mulighederne for  

 at undgå adskillelse af frihedsberøvede afviste  

 asylansøgere og deres børn.
Justitsministeriet  

 tilføjede, at ministeriet ville vende tilbage til sagen, når  

 resultatet af disse overvejelser forelå.
 I den anledning kan det oplyses, at der som et  

 forsøg vil blive etableret mulighed for at modtage  

 frihedsberøvede asylansøgere med små børn (i  

 førskolealderen) i kriminalforsorgens Institution for  

 frihedsberøvede asylansøgere i Sandholmlejren.
Forsøgsordningen indebærer, at et mindre  

 afsnit i Sandholmlejren indrettes, så det kan afsondres helt fra den  

 øvrige del af lejren.
Børnene vil således ikke få  

 kontakt med andre frihedsberøvede end forældrene og eventuelt  

 andre frihedsberøvede asylansøgere med små børn.  

 Dansk Røde Kors vil sørge for, at børnene får et  

 pædagogisk tilbud uden for det lukkede afsnit i dagtimerne.
 Afsnittet vil blive indrettet hurtigst muligt og kan  

 formentlig være klar til brug inden udgangen af juni måned.
 Forsøgsordningen vil blive evalueret efter 1  

 år.
Det tilføjes, at det som hidtil så vidt  

 muligt vil blive søgt undgået at anvende frihedsberøvelse  

 over for familier eller enlige mænd og kvinder med børn.
I de  

 tilfælde, hvor en sådan frihedsberøvelse er  

 nødvendig, vil der blive tilstræbt en hurtig sagsbehandling,  

 således at frihedsberøvelsen bliver så kortvarig som  

 mulig.
-------------- bilag 2 HEN01507 J.nr.1998-790-1614 Besvarelse af spørgsmål nr.
S 124 fra medlem  

 af Folketinget Søren Søndergaard (EL).
 Spørgsmål nr.124:
"Vil ministeren oplyse, om danske myndigheders behandling  

 af børn af afviste asylansøgere (f.eks. med adskillelse af  

 børn og voksne, børns ophold i fængsler m.v.) er i  

 nøje overensstemmelse med principperne i de internationale  

 konventioner om børns rettigheder og om familiens enhed?" Svar:
 Såfremt de foranstaltninger, der er nævnt i  

 udlændingelovens § 34, ikke er tilstrækkelige til at sikre  

 muligheden for udsendelse af en udlænding, der ikke har ret til at  

 opholde sig her i landet, kan politiet bestemme, at den  

 pågældende skal frihedsberøves, jf. udlændingelovens  

 § 36.
Rigspolitiet har oplyst, at det vurderes konkret i den  

 enkelte sag, om der skal ske frihedsberøvelse af en udlænding i  

 medfør af denne bestemmelse.
Rigspolitiet er i den forbindelse  

 særligt opmærksom på spørgsmålet om  

 frihedsberøvelse af familier med børn eller af enlige  

 mænd og kvinder med børn.
Det søges således så vidt muligt  

 undgået at anvende frihedsberøvelse over for familier eller  

 enlige mænd og kvinder med børn.
Der kan imidlertid forekomme  

 situationer, herunder når en udlænding har holdt sig skjult her i  

 landet igennem længere tid og derved unddraget sig udsendelse, hvor  

 Rigspolitiet vurderer, at det er nødvendigt at frihedsberøve  

 også personer med børn.
I de tilfælde, hvor dette har  

 været nødvendigt, er frihedsberøvelsen  

 efterfølgende blevet godkendt af domstolene, jf.  

 udlændingelovens § 37.
 Spørgsmålet om anbringelse af barnet i  

 forbindelse med typisk moderens frihedsberøvelse er blevet søgt  

 løst fra gang til gang med bistand fra kommunale socialmyndigheder og  

 Dansk Røde Kors.
 Der er på den anførte baggrund hidtil kun  

 forekommet få tilfælde, hvor indsatte kvinder, der har  

 mindreårige børn, er blevet indsat i Institutionen for  

 Frihedsberøvede Asylansøgere i Sandholm og dermed er blevet  

 adskilt fra deres børn.
Kriminalforsorgen har oplyst, at det med de  

 nuværende fysiske rammer i Institutionen for Frihedsberøvede  

 Asylansøgere i Sandholm generelt ikke er forsvarligt at placere  

 mindreårige børn i institutionen sammen med  

 frihedsberøvede forældre.
Institutionen er indrettet med  

 flermandsstuer og i øvrigt med en udstrakt grad af fællesskab,  

 hvor der ikke sjældent forekommer aggressiv adfærd blandt de  

 indsatte.
Under disse forhold ser Kriminalforsorgen sig ikke i stand til at  

 garantere den fornødne beskyttelse af børnene.
 I foråret 1997 gav man dog efter en helt konkret  

 vurdering tilladelse til, at en kvinde kunne have sit barn hos sig.  

 Baggrunden var, at barnet reagerede meget voldsomt på adskillelsen, og  

 at belægningssituationen på det tidspunkt gjorde anbringelsen  

 forsvarlig.
Virkningerne af en adskillelse mellem mor og barn  

 søges i vidt omfang afbødet ved, at institutionen altid  

 tillader dagligt besøg af barnet.
Normalt vil sådanne  

 besøg have en varighed af mange timer.
Institutionen kræver  

 blot, at der gives telefonisk besked forud for besøget.
I nogle  

 tilfælde er besøgsretten dog ikke blevet udnyttet fuldt ud,  

 fordi plejefamilien ikke ønskede at medvirke hertil.
 Uanset de normalt kortvarige adskillelser og den  

 vidtgående besøgsadgang finder Justitsministeriet, at den  

 beskrevne praksis, herunder i lyset af principperne i de internationale  

 konventioner om børns rettigheder og om familiens enhed, bør  

 tages op til overvejelse.
 Det kan i den forbindelse oplyses, at der i løbet  

 af kort tid vil blive indledt drøftelser mellem Dansk Røde  

 Kors, Den Centrale Politiafdeling, Udlændingestyrelsen og  

 Kriminalforsorgen med henblik på at undersøge mulighederne for  

 at undgå adskillelse af frihedsberøvede afviste  

 asylansøgere og deres børn.
 Når resultatet af disse overvejelser foreligger, vil  

 Justitsministeriet vende tilbage til sagen.
