 I medfør af § 6, stk. 3 i lov om erhvervsfremme, jf. lovbekendtgørelse nr.  

 84 af 22. februar 1993, som ændret ved lov nr. 1093 af 22. december 1993,  

 fastsættes følgende:
§ 1.  Erhvervsudviklingsrådet består af en formand og  

 20 medlemmer.
Rådet sammensættes således, at erhvervsmæssig, lokal og  

 regional, teknologisk, finansiel og samfundsmæssig indsigt er repræsenteret.
Stk. 2.  Rådets formand og 6 af medlemmerne udpeges af  

 industri- og samordningsministeren, heraf tre medlemmer med særlig  

 erhvervsmæssig indsigt, et medlem med tilknytning til universiteter, højere  

 læreanstalter eller lignende, et medlem fra Industri- og  

 Samordningsministeriet og et medlem fra Forskningsministeriet.
De øvrige 14  

 medlemmer udpeges efter indstilling fra:
 Dansk Industri, Håndværksrådet, Det Danske Handelskammer, Landbrugsrådet,  

 Rederiforeningen, Arbejderbevægelsens Erhvervsråd, Dansk  

 Arbejdsgiverforening, LO, Dansk Ingeniørforening og Ingeniør-Sammenslutningen  

 i fællesskab, Kommunernes Landsforening, Amtsrådsforeningen, Dansk Handel  

 & Service, Den finansielle sektors organisationer i fællesskab og  

 Samrådet for de Regionale Egnsudviklingsudvalg.
Stk. 3.  Industri- og samordningsministeren udpeger en  

 næstformand blandt Rådets medlemmer.
Formand og næstformand udgør Rådets  

 formandskab.
Stk. 4.  Formanden og medlemmerne udpeges for indtil 3  

 år ad gangen og kan udpeges i alt 2 gange.
Medlemmerne afgår på skift.
Der  

 kan ikke udpeges suppleanter.
 Stk. 5.  Ingen, som er fyldt 67 år, kan udnævnes eller  

 genudnævnes.
Stk. 6.  Bortset fra faste mødedage, som Rådet aftaler,  

 afholder Rådet møde, så ofte formanden finder anledning dertil, eller hvis 3  

 medlemmer til formanden fremsætter ønske herom med angivelse af mødets emne.  

 Møder indkaldes med et varsel på mindst 5 hverdage.
Møderne ledes af  

 formanden eller i denne fravær af næstformanden.
 Stk. 7.  Hvis sager, der skal behandles af Rådet, ikke  

 er udsendt til medlemmerne senest 3 hverdage før det pågældende møde, kan  

 behandlingen kun finde sted, såfremt samtlige i mødet deltagende medlemmer  

 samtykker heri.
Stk. 8.  Rådet er beslutningsdygtigt, når mindst 11 af  

 medlemmerne er til stede.
Beslutning træffes ved almindelig stemmeflerhed.  

 Hvert medlem har een stemme.
I tilfælde, hvor stemmerne står lige, er  

 formandens eller i dennes fravær næstformandens stemme afgørende.
Når  

 forholdene taler derfor, kan formanden eller i dennes forfald næstformanden  

 bestemme, at sager behandles ved skriftlig procedure.
 Stk. 9.  Alle, der deltager i Rådets arbejde, er  

 underkastet forvaltningsloven, lov nr. 571 af 19. december 1985, herunder  

 bestemmelserne om tavshedspligt og inhabilitet.
 § 2.  Rådet har til opgave at rådgive regeringen om  

 forhold af væsentlig betydning for virksomhedernes produktionsvilkår og for  

 erhvervsudviklingen i øvrigt.
 Stk. 2.  Rådet har endvidere inden for rammerne af § 2 i  

 lov om erhvervsfremme til opgave at:
 Stk. 3.  Nye initiativer efter stk. 2, nr. 2,  

 iværksættes efter forudgående forelæggelse for industri- og  

 samordningsministeren.
 Stk. 4.  Rådet kan overlade Bevillingsudvalget andre  

 bevillingsopgaver end dem, der i h.t. § 9, stk. 1, 1. punktum, i lov om  

 erhvervsfremme er henlagt til Bevillingsudvalget.
 Stk. 5.  Rådet kan henlægge afgørelser, der ikke hører  

 under Bevillingsudvalget, til Erhvervsfremme Styrelsen, der træffer afgørelse  

 på Rådets vegne.
 Stk. 6.  Rådets afgørelser kan ikke indbringes for anden  

 administrativ myndighed, men Industri- og Samordningsministeriets medlem af  

 Rådet kan begære en sag forelagt industri- og samordningsministeren til  

 afgørelse, såfremt den skønnes at være af principiel betydning.
§ 3.  For at sikre det faglige islæt i Rådets arbejde  

 kan Rådet efter konsultation med industri- og samordningsministeren nedsætte  

 faglige udvalg til løsning af konkrete rådgivende opgaver.
Rådet kan ikke  

 uddelegere beslutningskompetence til sådanne udvalg, og der må kun i særlige  

 tilfælde være personsammenfald mellem Rådet og udvalgene.
 § 4.  Erhvervsfremme Styrelsen er sekretariat for  

 Rådet.
 Stk. 2.  Sekretariatet deltager i Rådets møder.
Stk. 3.  Formanden kan, medmindre Rådets flertal  

 modsætter sig dette, indbyde andre end Rådets medlemmer til at deltage i et  

 rådsmøde eller en del af dette.
En sådan indbydelse skal meddeles i  

 forbindelse med udsendelse af dagsorden, og eventuel indsigelse skal gennem  

 sekretariatet meddeles formandskabet senest dagen før mødets afholdelse.  

 Rådet afgør, hvem der i øvrigt kan deltage i møderne.
 Stk. 4.  Forberedelse af Rådets møder, herunder  

 fastlæggelse af dagsorden, varetages af sekretariatet efter aftale med  

 formandskabet.
Stk. 5.  Der udarbejdes et kort referat af Rådets møder  

 med angivelse af trufne beslutninger samt hovedpunkterne i drøftelserne.
I  

 tilfælde af afstemning angives resultatet heraf.
Mødereferatet underskrives  

 af formanden.
 § 5.  Vederlag til rådsmedlemmer og til medlemmer af  

 de i § 3 nævnte udvalg fastsættes af Finansministeriet efter indstilling fra  

 Industri- og Samordningsministeriet.
 § 6.  Rådet afgiver årligt til industri- og  

 samordningsministeren en beretning om sin virksomhed i det foregående  

 finansår.
 § 7.  Forretningsordenen træder i kraft den 20. maj  

 1994. Samtidig bortfalder cirkulære af1) 12. november 1990 om  

 forretningsorden for Erhvervsudviklingsrådet.
