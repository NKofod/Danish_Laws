Nr LSF 206 Forslag til Lov om statstilskud til forbedringsarbejder m.v. i  

 helårsboliger Fremsat af boligministeren (Svend Erik Hovmand) den 16. maj 1991 Vedtaget ved tredjebehandling den 30. maj 1991 Lov nr. 379 af 06/06/1991 § 1. Boligministeren kan inden for et samlet beløb på 1,8 mia. kr.
yde tilskud til forbedring m.v. af boliger, der lovligt anvendes til helårsbeboelse, og som er forsynet med eget køkken med afløb.
 § 2. Tilskud efter § 1 kan ydes til:
1) ejere, der bebor deres helårsbolig, 2) andelshavere i private andelsboligforeninger m.v., 3) lejere af beboelseslejligheder i private udlejningsejendomme og  

 boligtagere i almennyttige boligselskaber samt andet byggeri opført med  

 støtte efter lov om boligbyggeri eller lov om boliger for ældre og personer  

 med handicap.
 § 3. Tilskud til de i § 2 nævnte personer kan ydes til  

 forbedringsarbejder m.v., jf. § 9.
 Stk. 2. Tilskud kan ikke ydes til særlig luksusprægede eller  

 særlig energiforbrugende forbedringsarbejder samt installationer.
 § 4. Lejere, jf. § 2, nr. 3, som opnår tilskud efter denne lov til  

 forbedringsarbejder, der medfører lejeforhøjelse, kan ikke samtidig opnå  

 tilskud efter denne lov til andre forbedringsarbejder.
 Stk. 2. Ved fastsættelse af lejeforhøjelse i udlejningsejendomme  

 for forbedringsarbejder, hvortil der ydes tilskud efter denne lov, påhviler  

 det udlejeren at sikre, at lejeforhøjelsen beregnes under hensyntagen til det  

 bevilgede tilskud til hver enkelt beboelseslejlighed.
§ 5. Tilskuddet udgør 40 pct. af den del af regningsbeløbet inkl.  

 moms med fradrag for virksomhedens udgifter til materialer inkl. moms, som  

 efter fradrag af støtte efter anden lovgivning overstiger 2.000 kr.
Tilskud  

 kan højst udgøre 7.000 kr. pr. bolig.
Tilskud, der udgør mindre end 100 kr.  

 pr. bolig, udbetales ikke.
 Stk. 2. Tilskud kan kun ydes een gang til hver bolig.
 § 6. Tilskud kan kun ydes til arbejder, der udføres af  

 virksomheder, der er registreret efter lov om almindelig omsætningsafgift, og  

 som driver bygge- og anlægsvirksomhed.
 § 7. Ansøgning om tilskud indsendes til kommunalbestyrelsen i den  

 kommune, hvor boligen er beliggende, senest den 30. juni 1993. Ansøgningen  

 skal udfærdiges på et særligt skema, som rekvireres hos kommunen.
 Stk. 2. På grundlag af ansøgningen kan kommunalbestyrelsen på et  

 særligt skema meddele tilsagn om tilskud.
 Stk. 3. Kommunalbestyrelsen kan kun meddele tilsagn i det omfang,  

 det fornødne tilskudsbeløb er reserveret gennem et administrativt styrings-  

 og udbetalingssystem.
§ 8. Ansøgning om udbetaling af tilskud indsendes til  

 kommunalbestyrelsen.
Ansøgningen skal udfærdiges på et særligt skema og  

 vedlægges regninger for de udførte arbejder påført de udførende firmaers  

 momsregistreringsnummer.
 Stk. 2. Det er en betingelse for udbetaling af tilskud, at  

 tilskudsmodtagerens navn og adresse er anført på regningerne, at disse er  

 underskrevet af udstederen, at det af regningerne fremgår, hvilket arbejde  

 der er udført og i hvilken periode, og at regningerne udviser virksomhedens  

 udgifter til de til arbejderne anvendte materialer.
 Stk. 3. Ansøgning om udbetaling af tilskud skal være indsendt  

 inden 6 måneder efter meddelelse af tilsagn.
 Stk. 4. Kommunalbestyrelsen kan efter ansøgning herom inden  

 udløbet af fristen efter stk. 3 forlænge den i stk. 3 nævnte frist med indtil  

 2 måneder, såfremt særlige forhold taler herfor.
 Stk. 5. Tilsagn, der ikke er ansøgt udbetalt inden for den i stk.  

 3 nævnte frist, eller hvortil der ikke efter stk. 4 er meddelt  

 fristforlængelse, bortfalder.
 Stk. 6. Kommunalbestyrelsen kan iværksætte særlige  

 foranstaltninger til kontrol med de arbejder, hvortil der ydes tilskud efter  

 denne lov.
 Stk. 7. Udgifterne til tilskud afholdes af staten.
 § 9. Boligministeren fastsætter nærmere regler om lovens  

 gennemførelse, herunder om afgrænsningen af de arbejder, hvortil der kan ydes  

 tilskud, om udbetaling samt om fordelingen af det samlede tilskudsbeløb i  

 tilskudsperioden og på boligtyper.
§ 10. Kommunalbestyrelsen kan træffe afgørelse om, at tilsagn om  

 tilskud bortfalder, hvis ansøgeren har givet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis vilkårene for ydelse af tilsagn ikke længere er til stede.
Er tilskuddet  

 udbetalt, kan dette kræves tilbagebetalt.
 § 11. Kommunalbestyrelsens afgørelser i henhold til denne lov kan  

 ikke indbringes for anden administrativ myndighed.
 § 12. Loven træder i kraft den 1. juli 1991 og finder anvendelse  

 på arbejder, der er påbegyndt efter denne dato.
 § 13. I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 776 af 20. november 1990, som  

 senest ændret ved lov nr. 274 af 8. maj 1991, indsættes i § 7 F, stk.  

 1, efter nr. 2 som nyt nummer:
»3) tilskud efter lov om statstilskud til forbedringsarbejder  

 m.v. i helårsboliger.« § 14. Loven gælder ikke for Færøerne og Grønland.
Oprindeligt fremsat forslag § 1. Boligministeren kan inden for et samlet beløb på 1,8 mia. kr.
yde tilskud til forbedring m.v. af boliger, der lovligt anvendes til helårsbeboelse, og som er forsynet med eget køkken med afløb.
 § 2. Tilskud efter § 1 kan ydes til:
1) ejere, der bebor deres helårsbolig, 2) andelshavere i private andelsboligforeninger m.v., 3) lejere af beboelseslejligheder i private udlejningsejendomme og  

 boligtagere i almennyttige boligselskaber samt andet byggeri opført med  

 støtte efter lov om boligbyggeri eller lov om boliger for ældre og personer  

 med handicap.
 § 3. Tilskud til de i § 2 nævnte personer kan ydes til  

 forbedringsarbejder m.v., jf. § 9.
 Stk. 2. Tilskud kan ikke ydes til særligt luksusprægede eller  

 særligt energiforbrugende forbedringsarbejder samt installationer.
 § 4. Lejere, jf. § 2, nr. 3, som opnår tilskud efter denne lov til  

 forbedringsarbejder, der medfører lejeforhøjelse, kan ikke samtidig opnå  

 tilskud efter denne lov til andre forbedringsarbejder.
 Stk. 2. Ved fastsætelse af lejeforhøjelse i udlejningsejendomme  

 for forbedringsarbejder, hvortil der ydes tilskud efter denne lov, påhviler  

 det udlejeren at sikre, at lejeforhøjelsen beregnes under hensyntagen til det  

 bevilgede tilskud til hver enkelt beboelseslejlighed.
§ 5. Tilskuddet udgør 40 pct. af den del af regningsbeløbet incl.  

 moms med fradrag for virksomhedens udgifter til materialer incl. moms, som  

 efter fradrag af støtte efter anden lovgivning overstiger 2.000 kr.
Tilskud  

 kan højest udgøre 7.000 kr. pr. bolig.
Tilskud, der udgør mindre end 100  

 kr.pr. bolig, udbetales ikke.
 Stk. 2. Tilskud kan kun ydes een gang til hver bolig.
 § 6. Tilskud kan kun ydes til arbejder, der udføres af  

 virksomheder, der er registreret efter lov om almindelig omsætningsafgift, og  

 som driver bygge- og anlægsvirksomhed.
 § 7. Ansøgning om tilskud indsendes til kommunalbestyrelsen i den  

 kommune, hvor boligen er beliggende, senest den 30. juni 1993. Ansøgningen  

 skal udfærdiges på særligt skema, som rekvireres hos kommunen.
 Stk. 2. På grundlag af ansøgningen kan kommunalbestyrelsen på  

 særligt skema, meddele tilsagn om tilskud.
 Stk. 3. Kommunalbestyrelsen kan kun meddele tilsagn i det omfang,  

 det fornødne tilskudsbeløb er reserveret gennem et administrativt styrings-  

 og udbetalingssystem.
§ 8. Ansøgning om udbetaling af tilskud indsendes til  

 kommunalbestyrelsen.
Ansøgningen skal udfærdiges på særligt skema og  

 vedlægges regninger for de udførte arbejder påført de udførende firmaers  

 momsregistreringsnummer.
 Stk. 2. Det er en betingelse for udbetaling af tilskud, at  

 tilskudsmodtagerens navn og adresse er anført på regningerne, at disse er  

 underskrevet af udstederen, at det af regningerne fremgår, hvilket arbejde,  

 der er udført og i hvilken periode, og at regningerne udviser virksomhedens  

 udgifter til de til arbejderne anvendte materialer.
 Stk. 3. Ansøgning om udbetaling af tilskud skal være indsendt  

 inden 6 måneder efter meddelelse af tilsagn.
 Stk. 4. Kommunalbestyrelsen kan efter ansøgning herom inden udløb  

 af fristen efter stk. 3, forlænge den i stk. 3 nævnte frist med indtil 2  

 måneder, såfremt særlige forhold taler herfor.
 Stk. 5. Tilsagn, der ikke er ansøgt udbetalt inden for den i stk.  

 3 nævnte frist, eller hvortil der ikke efter stk. 4 er meddelt  

 fristforlængelse, bortfalder.
 Stk. 6. Kommunalbestyrelsen kan iværksætte særlige  

 kontrolforanstaltninger med de arbejder, hvortil der ydes tilskud efter denne  

 lov.
 Stk. 7. Udgifterne til tilskud afholdes af staten.
 § 9. Boligministeren fastsætter nærmere regler om lovens  

 gennemførelse, herunder om afgrænsningen af de arbejder, hvortil der kan ydes  

 tilskud, om udbetaling samt om fordelingen af det samlede tilskudsbeløb i  

 tilskudsperioden og på boligtyper.
§ 10. Kommunalbestyrelsen kan træffe afgørelse om, at tilsagn om  

 tilskud bortfalder, hvis ansøgeren har givet urigtige eller vildledende  

 oplysninger eller fortiet oplysninger af betydning for ansøgningen, eller  

 hvis vilkårene for ydelse af tilsagn ikke længere er til stede.
Er tilskuddet  

 udbetalt, kan dette kræves tilbagebetalt.
 § 11. Kommunalbestyrelsens afgørelser i henhold til denne lov kan  

 ikke indbringes for anden administrativ myndighed.
 § 12. Loven træder i kraft den 1. juli 1991 og finder anvendelse  

 på arbejder, der er påbegyndt efter denne dato.
 § 13. I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 776 af 20. november 1990, som  

 senest ændret ved lov nr. 274 af 8. maj 1991, indsættes efter § 7 F, stk.  

 1, nr. 2, som nyt nummer:
»3) tilskud efter lov om statstilskud til forbedringsarbejder  

 m.v. i helårsboliger.« § 14. Loven gælder ikke for Færøerne og Grønland.
Bemærkninger til lovforslaget Almindelige bemærkninger Lovforslaget skal ses som et led i regeringens boligpolitiske  

 handlingsplan, der med en række foranstaltninger sigter imod at skabe ro og  

 stabilitet for alle boligtagere og at tilvejebringe størst mulig mobilitet på  

 boligmarkedet.
Lovforslaget indebærer etablering af en ordning med statstilskud til  

 forbedringsarbejder m.v. i helårsboliger.
Der afsættes et samlet  

 tilskudsbeløb på 1,8 mia. kr. i årene 1991-93 til ordningens gennemførelse.
Der er med den foreslåede tilskudsordning lagt vægt på, at det er den  

 enkelte beboer i en ejendom, uanset hvem der ejer ejendommen, der vil kunne  

 opnå tilskud til forbedringsarbejder.
Lovgivning og aftaler, der regulerer  

 forholdet mellem ejer og lejer, skal respekteres i forbindelse med  

 gennemførelsen af de tilskudsberettigede forbedringsarbejder.
Et forsigtigt skøn over ordningens effekt giver, under de givne  

 forudsætninger i hvert af de 2 år ordningen er i kraft, en merbeskæftigelse  

 på op imod 5.000 personer, hvor størstedelen af effekten vil ligge i selve  

 byggesektoren.
Betalingsbalancen skønnes med nogen usikkerhed forværret med  

 1/2-1 mia. kr.
 Der er med det foreslåede støttesystem søgt etableret en ordning, der også  

 skal modvirke »sort arbejde«, idet kun regninger udstedt af en  

 momsregistreret virksomhed kan danne grundlag for udbetaling af støtte.  

 Samtidig er tilskudsprocenten fastsat således, at også denne skulle kunne  

 modvirke »sort arbejde«.
 Der etableres med henblik på administration af ordningen et edb-system med  

 et reservationssystem, således at papirgangen og kommunernes sagsbehandling i  

 ordningen reduceres til et minimum.
Forslaget forudsætter, at der opstilles en positivliste for hvilke  

 arbejder, der vil være tilskudsberettigede.
Forslaget indeholder derfor en  

 bemyndigelse til boligministeren om fastsættelse af en nærmere afgrænsnning  

 af de tilskudsberettigede arbjder.
 Ved afgrænsningen af de tilskudsberettigede arbejder er det tanken at  

 lægge vægt på energi- og ressourcebesparende arbejder.
Det er ikke hensigten med forslaget at yde støtte til særligt  

 luksusprægede arbejder eller installationer.
Der skal således ikke kunne  

 opnås tilskud til f.eks. swimmingpools eller saunaer.
 Det opnåede tilskud vil, ved en ændring af ligningsloven, være skattefrit  

 for modtageren.
Økonomiske og administrative konsekvenser Lovforslaget har en samlet beløbsramme i årene 1991-93 på 1,8 mia. kr.  

 Der vil blive giveet tilsagn om tilskud inden for et samlet beløb på 450 mio.  

 kr. i 1991, 900 mio. kr. i 1992 og 450 mio. kr. i 1993. Uudnyttede  

 tilsagnsbeløb kan overføres til næste finansår.
 De løbende udgifter ved ordningens administration afholdes af kommunerne.  

 Dog afholder staten udgifterne i forbindelse med etablering og drift af et  

 administrativt edb-system, løbende udgifter til henholdsvis annoncering i  

 dags- og fagpressen, OBS-indslag i TV, pjecer og lignende samt udgifter til  

 Kongeriget Danmarks Hypotekbank og Finansforvaltnings administration af  

 ordningen.
 Det bevillingsmæssige grundlag for afholdelse af de statslige udgifter i  

 forbindelse med administrationen af ordningen i 1991 vil blive søgt  

 tilvejebragt gennem forelæggelse af aktstykke for Folketingets Finansudvalg.
Bemærkninger til de enkelte bestemmelser Til § 1 I forslagets § 1 foreslås etableret en tilskudsordning til  

 forbedringsarbejder m.v., der udføres på boliger, der lovligt anvendes til  

 helårsbeboelse, og som er forsynet med eget køkken med afløb.
 At tilskudsberettigede boliger lovligt skal anvendes til helårsbolig,  

 indebærer at sommer- og fritidshuse ikke er omfattet af tilskudsordningen,  

 medmindre beboeren har tilladelse til lovlig helårsbeboelse.
Til § 2 Det foreslås med bestemmelsen, at tilskud ydes til beboeren af de nævnte  

 helårsboligtyper, uanset ejendommens ejerforhold i øvrigt.
 Som lejer betragtes dog ikke en fremlejer, jf. lejelovgivningens regler  

 herom.
Til § 3 Efter forslagets § 3 kan tilskud ydes til forbedringsarbejder m.v., jf.  

 bemærkningerne til § 9.
 Bestemmelsen forudsætter, at beslutning om gennemførelse af arbejder i  

 udlejningsboliger, der rækker ud over lejerens eller boligtagernes  

 dispositionsret over det lejede, sker med ejerens godkendelse, og i øvrigt i  

 overensstemmelse med den i § 3, nr. 3, nævnte lovgivning.
 I praksis betyder det, at lejeren i alle tilfælde skal have udlejerens  

 godkendelse af forbedringsarbejders gennemførelse.
Tilskud vil, ifølge forslaget, ikke kunne ydes til særligt luksusprægede  

 eller særligt energiforbrugende forbedringsarbejder som f.eks. swimmingpool,  

 sauna og lignende.
Der henvises i øvrigt til bemærkningerne til § 9.
Til § 4 Lejere, der efter forslaget opnår tilskud til forbedringsarbejder på  

 ejendommen, der medfører huslejeforhøjelse, kan ikke derudover opnå tilskud  

 efter lovforslaget til andre arbejder.
 I praksis betyder denne bestemmelse, at en lejer ikke kan dele sit tilskud  

 mellem arbejder gennemført og finansieret af lejeren selv og arbejder  

 gennemført af udlejeren med lejeforhøjelse som følge.
 En lejer, der ønsker at anvende sit tilskud til forbedringsarbejder, som  

 udlejeren gennemfører på lejerens vegne tiltransporterer udlejeren sit  

 opnåede tilsagn om tilskud.
 Forslaget indebærer, at udlejeren pålægges at sikre, at beregning af  

 lejeforhøjelse i udlejningsejendomme, hvortil der efter forslaget ydes  

 tilskud, sker under hensyntagen til det bevilgede tilskud til hver enkelt  

 beboelseslejlighed.
Til § 5 Efter forslaget udgør tilskuddet 40 pct. af den del af det samlede  

 regningsbeløb incl. merværdiafgift med fradrag for virksomhedens udgifter til  

 materialer incl. moms til de udførte arbejder og efter fradrag af eventuel  

 støtte efter anden lovgivning, der overstiger et bundfradrag på 2.000 kr.  

 Tilskud til hver bolig kan højest udgøre 7.000 kr.
Udbetaling af tilskud kan  

 kun ske een gang til hver bolig, uanset at tilskudsmodtageren ved denne  

 udbetaling ikke har opnået udbetaling af det maksimale tilskud på 7.000 kr.
Til § 6 For at sikre den størst mulige beskæftigelsesmæssige effekt foreslås, at  

 tilskud kun kan ydes til arbejder udført af momsregistrerede virksomheder.
Til §§ 7 og 8 Ordningen er tilrettelagt således, at den administreres af den enkelte  

 kommune med hjælp af et administrativt styrings- og udbetalingssystem, der  

 kører via Kommunedata I/S - og Kongeriget Danmarks Hypotekbank og  

 Finansforvaltning.
Der er med ordningens tilrettelæggelse søgt etableret et administrativt  

 system, der er så enkelt og ubureaukratisk, at den kommunale sagsbehandling  

 kan reduceres til et minimum.
Der vil til ordningens gennemførelse blive  

 udarbejdet et skemasæt, der samtidig, som en information for brugeren, vil  

 indeholde vejledning vedrørende afgrænsningen af de tilskudsberettigede  

 arbejder.
 Med henblik på den mest smidige administration af tilskudsudbetalingen  

 forudsættes regninger for tilskudsberettigede arbejder som udgangspunkt at  

 opfylde Konkurrencerådets faktureringsregler for bygge- og anlægsbranchen.
 Af hensyn til den konkrete tilskudsberegning, forudsættes regninger at  

 udvise dels det fulde regningsbeløb, dels virksomhedens udgift til de  

 anvendte materialer incl. moms, jf. bemærkningerne til § 5.
Ansøgning om udbetaling af tilskud skal være indsendt til  

 kommunalbestyrelsen inden 6 måneder efter meddelelse af tilsagnet.  

 Kommunalbestyrelsen har dog efter forslaget mulighed for, såfremt særlige  

 forhold taler herfor, at forlænge denne frist med op til 2 måneder, således  

 at fristen maksimalt kan blive 8 måneder.
Det er en betingelse for  

 kommunalbestyrelsens meddelelse af fristforlængelse, at ansøgning herom af  

 tilskudsmodtageren indsendes til kommunalbestyrelsen inden 6 måneders  

 fristens udløb.
 Særlige forhold, der kan begrunde fristforlængelse omfatter bl.a., at de  

 tilskudsberettigede arbejder ikke kan gennemføres inden for 6 måneders  

 fristen, og at tilskudsmodtageren ikke har modtaget håndværkerregning i tide.
Til § 9 Med henblik på en afgrænsning af de tilskudsberettigede arbejder vil der  

 i en bekendtgørelse blive fastsat en positivliste.
Af positivlisten vil det fremgå, at ud over almindelig forbedringsarbejder  

 på ejendommen vil energibesparende og andre ressourcebesparende  

 foranstaltninger være tilskudsberettigede, herunder foranstaltninger  

 vedrørende sol- og jordvarme, varmegenvinding, vandbesparelser,  

 affaldsortering, overgang til naturgas og fjernvarme m.v.
Også arbejder i  

 forbindelse med ejendommens kloakledning vil være tilskudsberettigede.
 Bekendtgørelsen vil endvidere indeholde en kvotering af det samlede  

 tilskudsbeløb, således at der til ejer- og andelsboliger i tilskudsperioden  

 kan ydes tilskud inden for en samlet ramme på 1.160 mio. kr., til private  

 udlejningsboligere på 320 mio. kr. og til almennyttige boliger m.v. ligeledes  

 320 mio. kr.
Til § 10 Det foreslås, at et tilsagn om tilskud kan bortfalde, hvis en ansøgeer på  

 uberettiget grundlag søger det udbetalt.
Er tilskuddet allerede udbetalt, vil  

 tilskuddet kunne kræves tilbagebetalt.
Kommunalbestyrelsens afgørelse herom  

 vil, jf. bemærkningerne til § 11, ikke kunne indbringes for anden  

 administrativ myndighed.
Til § 11 Kommunalbestyrelsens afgørelser i henhold til loven vil ikke kunne  

 indbringes for anden administrativ myndighed.
Til § 12 Loven træder i kraft den 1. juli 1991 og finder anvendelse på arbejder,  

 der er påbegyndt efter denne dato.
Til § 13 Efter de gældende skatteregler vil tilskud af den omhandlede art skulle  

 medregnes til den skattepligtige indkomst.
Med den foreslåede ændring af ligningsloven sikres det imidlertid, at det  

 udbetalte tilskud vil være skattefrit for modtageren.
Det skattefri tilskud  

 vil ikke berøre en ejers ret til standardfradrag efter ligningsloven.
Til § 14 Loven gælder ikke for Færøerne og Grønland.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 13 I lov om påligningen af indkomst- og formueskat til staten  

 (ligningsloven) jf. lovbekendtgørelse nr. 776 af 20. november 1990, som  

 senest ændret ved lov nr. 274 af 8. maj 1991, indsættes efter § 7 F, stk. 1, nr. 2 som nyt nummer:
» 3) tilskud efter lov om statstilskud til vedligeholdelses-  

 og forbedringsarbejder i helårsboliger.« § 7 F, stk. 1. Til den skattepligtige indkomst medregnes ikke:
1) boligstøtte ydet efter lov om individuel boligstøtte samt efter § 19 i  

 lov om boliger for ældre og personer med handicap, 2) tilskud efter § 37, stk. 1-2 og 4, § 40, stk. 1-2, § 44, stk. 2, § 44  

 a, stk. 2, § 45, stk. 1, § 46, stk. 1-2, § 47, stk. 1, § 62, stk. 2-3, og §  

 74 a, i lov om byfornyelse og boligforbedring.
 Stk. 2. Den del af udgifterne, som svarer til tilskud m.v., der er  

 skattefri efter stk. 1, kan ikke fradrages ved indkomstopgørelsen eller  

 medregnes ved opgørelsen af grundlaget for skattemæssige afskrivninger og  

 medregnes ikke til anskaffelsessummen ved opgørelse af skattepligtig  

 fortjeneste ved afståelse af fast ejendom.
