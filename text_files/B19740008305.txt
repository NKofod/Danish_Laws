 I medfør af § 1, stk. 1 og 2, § 7, § 16, stk. 2 og § 20, stk. 6, i lov nr.  

 596 af 22. december 1972 om administration af Det europæiske økonomiske  

 Fællesskabs forordninger om markedsordninger for frugt og gartneriprodukter  

 m.v. fastsættes:
 § 1.  Udøvelse af de markedsstabiliserende  

 foranstaltninger, der er omhandlet i art. 15 i forordning nr. 1035/72  

 (fastsættelse af tilbagekøbspriser for frugt og grønsager) er betinget af, at  

 den stiftelsesoverenskomst (vedtægter), hvorved producentorganisationen eller  

 en sammenslutning af sådanne organisationer oprettes eller omorganiseres,  

 godkendes af landbrugsministeriet.
 Stk. 2.  Udover hvad der følger af  

 fællesskabsbestemmelserne skal vedtægterne indeholde de bestemmelser, som  

 fremgår af den af landbrugsministeriet udsendte vejledning om  

 producentorganisationer inden for frugt- og grønsagssektoren.
 Stk. 3.  Om udøvelsen af de i stk. 1 nævnte  

 markedsstabiliserende foranstaltninger henvises til den af Direktoratet for  

 Markedsordningerne udsendte vejledning om interventionskøb af frugt og  

 grønsager.
 Stk. 4.  Anmodning om godkendelse af vedtægter i henhold  

 til stk. 1 indsendes til landbrugsministeriet, Slotsholmsgade 10, 1216  

 København K.
 § 2.  Ydelse af statsgaranti i medfør af art. 14, stk.  

 2 i forordning nr. 1035/72 for lån til producentorganisationer eller  

 sammenslutninger af sådanne organisationer i de første 5 år efter oprettelsen  

 af de interventionsfonde, der oprettes til finansiering af de i § 1 nævnte  

 foranstaltninger, er yderligere betinget af, at:
 Stk. 2.  Der kan i enkelttilfælde og efter motiveret  

 ansøgning dispenseres fra de i stk. 1, litra a) nævnte krav til produktionens  

 størrelse.
 § 3.  Garantien ydes for lånets løbetid, dog højst 10  

 år.
§ 4.  Garantien ydes først, når den i § 2 nævnte  

 interventionsfond er oprettet.
Lånet, for hvilket garantien er ydet, skal  

 anvendes til dækning af udgifter ved de i § 1 nævnte markedsstabiliserende  

 foranstaltninger.
 § 5.  Ansøgning om statsgaranti indsendes til  

 Direktoratet for Markedsordningerne, Torvegade 2, 1400 København K., på en  

 blanket, som på begæring tilsendes af direktoratet.
 Stk. 2.  Ansøgningen forelægges i hvert enkelt tilfælde  

 det i lovens § 2 nævnte udvalg, der afgiver indstilling om, hvorvidt  

 ansøgningen kan imødekommes, og i bekræftende fald om garantiens størrelse  

 inden for de i lovens § 16, stk. 2 nævnte beløbsrammer.
 § 6.  Træffes der afgørelse om ydelse af statsgaranti,  

 afgiver Direktoratet for markedsordningerne på landbrugsministerens vegne  

 erklæring om, at staten som selvskylderkautionist inden for garantibeløbet  

 indestår for rettidig betaling af forfaldne ydelser tillige med påløbne  

 renter og omkostninger m. v. af de pågældende lånebeløb.
 § 7.  Lån, for hvilke der er ydet statsgaranti, kan  

 ikke opsiges af kreditor uden samtykke fra Direktoratet for  

 Markedsordningerne, og kreditor kan ikke yde henstand med tilbagebetalingen  

 af lånet og betaling af renter uden direktoratets samtykke.
 Stk. 2.  Kreditor skal omgående give meddelelse til  

 direktoratet, såfremt debitor misligholder tilbagebetalingen af lånet eller  

 betaling af renter.
 § 8.  Direktoratet for Markedsordningerne kan opsige  

 den ikke-udnyttede del af garantitilsagnet, såfremt:
 Stk. 2.  Garantien bortfalder, såfremt garantitilsagnet  

 ikke udnyttes helt eller delvist inden 6 måneder fra afgivelsen, eller  

 kreditor ikke opfylder de i § 7 nævnte forpligtelser.
 § 9.  Producentorganisationen skal omgående give  

 meddelelse til Direktoratet for markedsordningerne om forhold, der kan  

 medføre garantiens opsigelse efter § 8, stk. 1.
§ 10.  Repræsentanter for Direktoratet for  

 Markedsordningerne er berettiget til at efterse de pågældende  

 producentorganisationers varebeholdning, forretningsbøger, øvrige  

 regnskabsmateriale samt korrespondance m.v.
Disse repræsentanter er endvidere  

 berettiget til uden erstatning at udtage prøver af varerne i det omfang, det  

 er nødvendigt for at undersøge deres beskaffenhed.
Det påhviler virksomheden  

 at yde den bistand, der er nødvendig for foretagelsen af kontrollen.
 Stk. 2.  Direktoratet kan kræve rigtigheden af  

 oplysninger, der skal danne grundlag for ydelse af statsgaranti, bekræftet af  

 statsautoriseret eller registreret revisor.
 § 11.  Overtrædelse af § 9 straffes med bøde,  

 medmindre højere straf er forskyldt efter lovens § 20.
 § 12.  Bekendtgørelsen træder i kraft ved  

 bekendtgørelsen i Lovtidende.
 Landbrugsministeriet, den 20. februar  

 1974.
Niels Anker Kofoed. /Chr.
Johansen.
