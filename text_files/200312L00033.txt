Fremsat den 9. oktober 2003 af  

 undervisningsministeren (Ulla Tørnæs) Forslag til Lov om uddannelsen til studentereksamen (stx)  

  

 (gymnasieloven) Kapitel 1 Uddannelsens formål § 1.  

  

 Uddannelsen til studentereksamen (stx), (det almene gymnasium) indgår sammen  

 med  

 uddannelserne til højere forberedelseseksamen (hf), højere handelseksamen  

 (hhx)  

 og højere teknisk eksamen (htx) i et samlet gymnasialt system, som er  

 studieforberedende og almendannende, og som giver grundlag for videregående  

 uddannelse.
§ 2.  

  

 Uddannelsen til studentereksamen er en 3-årig ungdomsuddannelse, som er  

 målrettet mod unge med interesse for viden, fordybelse, perspektivering og  

 abstraktion, og som primært sigter mod videregående uddannelse.
Uddannelsen  

 udgør en helhed og afsluttes med en eksamen efter national standard.
 Stk. 2.  

  

 Formålet  

 med uddannelsen er at forberede eleverne til videregående uddannelse,  

 herunder  

 at de tilegner sig almendannelse, viden og kompetencer gennem uddannelsens  

 kombination af faglig bredde og dybde og gennem samspillet mellem fagene.
Stk. 3.  

  

  

 Eleverne skal gennem uddannelsens faglige og  

 pædagogiske progression udvikle faglig indsigt og studiekompetence.
De skal  

 opnå fortrolighed med at anvende forskellige arbejdsformer og evne til at  

 fungere i et studiemiljø, hvor kravene til selvstændighed, samarbejde og sans  

 for at opsøge viden er centrale.
Stk. 4.  

  

  

 Uddannelsen skal have et dannelsesperspektiv med  

 vægt på elevernes udvikling af personlig myndighed.
Eleverne skal derfor lære  

 at forholde sig reflekterende og ansvarligt til deres omverden: medmennesker,  

 natur og samfund, og til deres egen udvikling.
Uddannelsen skal tillige  

 udvikle  

 elevernes kreative og innovative evner og deres kritiske sans.
Stk. 5.  

  

 Uddannelsen  

 og skolekulturen som helhed skal forberede eleverne til medbestemmelse,  

 medansvar, rettigheder og pligter i et samfund med frihed og folkestyre.  

 Undervisningen og hele skolens dagligliv må derfor bygge på åndsfrihed,  

 ligeværd og demokrati.
Eleverne skal derigennem opnå forudsætninger for aktiv  

 medvirken i et demokratisk samfund og forståelse for mulighederne for  

 individuelt og i fællesskab at bidrage til udvikling og forandring samt  

 forståelse af såvel det nære som det europæiske og globale perspektiv.
§ 3.  

  

 Uddannelsen til studentereksamen gennemføres med fokus på det almendannende  

 og  

 studieforberedende.
Fagligheden er nært forbundet med sider af  

 videnskabsfagene, og eleverne skal opnå almendannelse og studiekompetence  

 inden  

 for humaniora, naturvidenskab og samfundsvidenskab med henblik på at kunne  

 gennemføre videregående uddannelse.
 § 4.  

  

 Studenterkursus er en komprimeret, 2-årig uddannelse, der udgør en helhed og  

 afsluttes med den nationale studentereksamen, som er nævnt i § 2, stk.  

 1,  

 og § 3. Uddannelsen er målrettet mod unge og voksne med interesse for viden,  

 fordybelse, perspektivering og abstraktion, og som primært sigter mod  

 videregående uddannelse.
 § 5.  

  

 Studentereksamen giver adgang til videregående uddannelser efter de regler,  

 der  

 er fastsat herom.
Kapitel 2 Optagelse § 6.  

  

 Ansøgere, der har afsluttet 9. klasse efter bestemmelserne i lov om  

 folkeskolen  

 eller gennemført en undervisning, der står mål med, hvad der almindeligvis  

 kræves i folkeskolen, og som opfylder de krav, der er fastsat i medfør af  

 stk. 4 til forudgående undervisning og prøver, optages i det almene  

 gymnasium i direkte forlængelse af 9. eller 10. klasse, medmindre den  

 hidtidige  

 skole eller Ungdommens Uddannelsesvejledning i tilknytning til ansøgerens  

 uddannelsesplan har indstillet ansøgeren til optagelsesprøve.
 Stk. 2.  

  

  Øvrige  

 ansøgere kan, eventuelt på grundlag af en optagelsesprøve, optages efter  

 nærmere regler fastsat af undervisningsministeren, jf. stk. 3 og 4.
Stk. 3.   

  

 En elev,  

 der efter at have gennemført 1. eller 2.g., afbryder undervisningen i indtil  

 1  

 år efter aftale med rektor, kan ved starten af det følgende skoleår fortsætte  

 i  

 2. eller 3.g. på den skole, hvor eleven allerede er optaget eller på en anden  

 skole.
En elev, der afbryder undervisningen i mere end et år, skal optages på  

 ny efter reglerne i stk. 2.
 Stk. 4.  

  

  Undervisningsministeren  

 fastsætter nærmere regler om optagelsen af elever i det almene gymnasium,  

 herunder om senere optagelse, om krav til forudgående undervisning og prøver,  

 om skolens individuelle vurdering af ansøgere,  

  

 om  

 optagelsesprøve, om i hvilke tilfælde ansøgere efter stk. 2 kan optages,  

 samt om at ansøgere i forbindelse med ansøgningen skal tilkendegive deres  

 interesse med hensyn til valg af studieretning mv.
 Stk. 5.  

  

 Ansøgere  

 optages på den skole, de ønsker, såfremt der er plads.  

 Undervisningsministeren  

 fastsætter regler  


  

 om fordelingen af  

 elever mellem skolerne, herunder om nedsættelse af fordelingsudvalg, der  

 foretager fordeling af ansøgere, når antallet af ansøgere til en bestemt  

 skole  

 overstiger skolens kapacitet.
§ 7.  

  

 Under grundforløbet, jf. § 9, kan en elev, der helt eller delvist har  

 gennemført et grundforløb i en anden 3-årig gymnasial uddannelse, skifte til  

 uddannelsen til studentereksamen uden tab af tid.
Sådanne elever optages på  

 baggrund af merit, herunder ved substitution, for det hidtil gennemførte  

 forløb.
 Stk. 2.  

  

 Undervisningsministeren fastsætter nærmere regler om optagelse af elever, der  

 ønsker at skifte til uddannelsen til studentereksamen.
§ 8.  

  

 Optagelse til et 2-årigt forløb på studenterkursus kan tidligst finde sted et  

 år efter, at ansøgerne har afsluttet 9. klasse efter bestemmelserne i lov om  

 folkeskolen eller gennemført en undervisning, der står mål med, hvad der  

 almindeligvis kræves i folkeskolen.
Kursusstedet afgør ud fra en vurdering af  

 ansøgerens kvalifikationer, om en ansøger kan optages.
 Stk. 2.  

  

 Undervisningsministeren fastsætter nærmere regler om optagelse på  

 studenterkursus.
Kapitel 3 Uddannelsens organisering og indhold Uddannelsens organisering § 9.  

  

 Uddannelsen organiseres i et grundforløb på ½ år, der er fælles for alle  

 elever, og et efterfølgende studieretningsforløb på 2½ år, som vælges af den  

 enkelte elev blandt de forløb, som skolen udbyder og opretter, jf. § 14.
 Stk. 2.  

  

 Det almene  

 gymnasiums fagrække består af fag på gymnasialt C-, B- og A-niveau, hvor A er  

 det højeste niveau.
Grundforløb § 10.  

  

 Grundforløbet skal give eleverne faglig indsigt og forståelse samt en  

 indføring  

 i gymnasiale arbejdsmetoder, danne grundlag for elevernes valg og  

 gennemførelse  

 af studieretning samt basis for udvikling af elevernes almendannelse.  

 Grundforløbet består af dansk, engelsk, 2. fremmedsprog, historie, idræt, et  

 kunstnerisk fag, matematik, et naturvidenskabeligt fag, et  

 naturvidenskabeligt  

 grundforløb og samfundsfag samt almen sprogforståelse.
 Stk. 2.  

  

 Mindst  


  

 20 pct. af uddannelsestiden i  

 grundforløbet skal anvendes til samarbejde og sammenhæng mellem fagene (almen  

 studieforberedelse).
Studieretningsforløb § 11.  

  

 Studieretningsforløbet skal give eleverne mulighed for faglig fordybelse og  

 styrkelse af fagligheden.
Et studieretningsforløb består af obligatoriske fag  

 og studieretningsfag i samspil med hinanden samt af valgfag.
 Stk. 2.  

  

 Mindst  


  

 10 pct. af uddannelsestiden i  

 studieretningsforløbet skal anvendes til samarbejde og sammenhæng mellem  

 fagene  

 (almen studieforberedelse).
 Stk. 3.  

  

 Ved  

 afslutningen af studieretningsforløbet skal alle elever have mindst fire fag  

 på  

 A-niveau, normalt tre fag på B-niveau og normalt syv fag på C-niveau.
 § 12.  

  

 De  

 obligatoriske fag er i alle studieretningsforløb, jf. dog stk. 3:
 1)  

 	  

    

 Dansk på A-niveau.
2)  

 	  

    

 Engelsk på mindst  

 B-niveau 3)  

 	  

    

 2. fremmedsprog på  

 mindst B-niveau, dog A-niveau hvis eleven har valgt et begyndersprog som 2.  

 fremmedsprog.
 4)  

 	  

    

 Fysik på mindst  

 C-niveau.
 5)  

 	  

    

 Historie på A-niveau.
 6)  

 	  

    

 Idræt på mindst  

 C-niveau.
 7)  

 	  

    

 Et kunstnerisk fag på  

 mindst C-niveau.
 8)  

 	  

    

 Matematik på mindst  

 C-niveau.
 9)  

 	  

    

 Oldtidskundskab på  

 C-niveau.
 10)  

 	  

 Religion på C-niveau.
 11)  

 	  

 Samfundsfag på mindst  

 C-niveau.
Stk. 2.  

  

 Endvidere  

 skal mindst to af fagene biologi, kemi og naturgeografi på mindst C-niveau  

 indgå i det enkelte studieretningsforløb.
Rektor fastlægger forlods hvilke.
Stk. 3.  

  

 Mindst et  

 af fagene biologi, fysik, kemi eller naturgeografi skal afsluttes på mindst  

 B-niveau.
Dette gælder dog ikke elever med 4 fremmedsprog, der har 1)  

 	  

    

 engelsk på B-niveau,  

 fortsættersprog på B-niveau og som 3. eller 4. fremmedsprog har enten to  

 begyndersprog på A-niveau eller et begyndersprog på A-niveau og latin på  

 A-niveau eller 2)  

 	  

    

 engelsk på B-niveau,  

 et begyndersprog på A-niveau, græsk på A-niveau og latin på A-niveau.
 § 13.  

  

 Skolen sammensætter studieretningerne, jf. stk. 2, så hver studieretning  

 indeholder 3 studieretningsfag, dog kun 2 studieretningsfag, hvis  

 studieretningen indeholder et begyndersprog eller et klassisk sprog på  

 A-niveau  

 som 3. fremmedsprog.
Stk. 2.  

  

 Inden for  

 en studieretning skal de 2 studieretningsfag på højeste niveau have naturlige  

 berøringsflader og samarbejdsmuligheder.
Der gælder følgende bindinger mellem  

 disse 2 fag:
 1)  

 	  

    

 Biologi, fysik, kemi  

 eller samfundsfag på A-niveau skal kombineres med matematik på mindst  

 B-niveau.
 2)  

 	  

    

 Matematik på A-niveau  

 skal kombineres med et af fagene biologi, fysik, kemi eller samfundsfag på  

 mindst B-niveau.
 3)  

 	  

    

 Engelsk på A-niveau  

 skal kombineres med enten samfundsfag på mindst B-niveau eller med  

 fortsættersprog, begyndersprog eller musik, alle på A-niveau.
 4)  

 	  

    

 Fortsættersprog på  

 A-niveau skal kombineres med enten samfundsfag på mindst B-niveau eller med  

 engelsk, begyndersprog eller musik, alle på A-niveau.
5)  

 	  

    

 Et begyndersprog  

 eller et klassisk sprog på A-niveau skal kombineres med et andet  

 begyndersprog,  

 engelsk, fortsættersprog, klassisk sprog eller musik, alle på A-niveau 6)  

 	  

    

 Musik på A-niveau  

 skal kombineres med et andet kunstnerisk fag på B-niveau, med engelsk, et  

 fortsættersprog, et begyndersprog eller et klassisk sprog, alle på A-niveau,  

 eller med matematik eller fysik på mindst B-niveau.
 Stk. 3.  

  

 Undervisningsministeren kan fastsætte nærmere regler om  

 kombinationsmuligheder  

 for de to fag på højeste niveau og kan fravige de bindinger, der er fastsat i  

 stk. 2.
Stk. 4.  

  

 Skolen kan  

 indføre lokale bindinger for de matematisk-naturvidenskabelige fag.
U  

 ndervisningsministeren kan endvidere efter ansøgning fra  

 skolen godkende andre  

  

 lokale bindinger.
Stk. 5.  

  

 Skolen  

 vælger selv det 3. studieretningsfag, således at samtlige studieretningsfag i  

 en studieretning har gode muligheder for fagligt samspil.
Fag fra andre  

 gymnasiale uddannelser kan på C-niveau indgå som 3. studieretningsfag.
 Stk. 6.  

  

 Undervisningsministeren kan fastsætte nærmere regler, der bemyndiger rektor  

 til  

 at tilrettelægge særlige forløb i form af fravigelse af bindingerne på  

 studieretningerne for elever, der i studieretningsforløbet skifter uddannelse  

 eller skole, og for elever, der følger en 4-årig tilrettelæggelse af  

 uddannelsen, jf. § 46.
 § 14.  

  

 Alle offentlige skoler skal udbyde mindst 4 studieretninger, hvoraf der er  

 mindst én studieretning med overvejende humanistisk-sproglige  

 studieretningsfag, én studieretning med overvejende samfundsfaglige  

 studieretningsfag og én studieretning med overvejende naturvidenskabelige  

 studieretningsfag.
 Stk. 2.  

  

 Amtsrådet  

 skal koordinere det samlede udbud af studieretninger i amtet og godkende den  

 enkelte skoles udbud af studieretninger efter indstilling fra skolen.  

 Amtsrådet  

 skal sikre, at mere specialiserede studieretninger udbydes ved mindst én  

 gymnasieskole i amtet.
Stk. 3.  

  

 Hver skole  

 skal oprette mindst lige så mange studieretningshold som antallet af hold i  

 grundforløbet.
Amtsrådet fastsætter rammer for skolernes oprettelse af  

 studieretninger.
Rektor træffer afgørelse om oprettelse af konkrete  

 studieretninger og kan herunder træffe afgørelse om oprettelse af blandede  

 studieretningshold.
 Stk. 4.  

  

 Hver skole  

 skal som minimum oprette en studieretning med overvejende  

 humanistisk-sproglige  

 studieretningsfag og en studieretning med overvejende naturvidenskabelige  

 studieretningsfag.
 Stk. 5.  

  

 Undervisningsministeren  

 kan fastsætte, at visse studieretninger skal udbydes eller oprettes og kan  

 fastsætte nærmere regler herom.
§ 15.  

  

 Skolen skal udbyde en række valgfag på C-, B- og A-niveau, der kan vælges på  

 tværs af studieretninger.
Fag fra andre gymnasiale uddannelser kan indgå i  

 valgfagsudbuddet.
Tages biologi, fysik eller kemi som valgfag på A-niveau,  

 skal  

 eleven have matematik på mindst B-niveau.
 Stk. 2.  

  

 Amtsrådet  

 koordinerer det samlede udbud af valgfag i amtet og godkender den enkelte  

 skoles udbud af valgfag efter indstilling fra skolen.
Stk. 3.  

  

 Amtsrådet  

 fastsætter rammer for skolernes oprettelse af valgfag.
Valgfag, hvortil der  

 på  

 små skoler er mindst 7 tilmeldte elever og på store skoler mindst 10  

 tilmeldte  

 elever, skal dog altid oprettes.
Rektor træffer afgørelse om oprettelsen af  

 konkrete valgfag.
 Stk. 4.  

  

 Undervisningsministeren  

 fastsætter nærmere regler om, hvilke fag og niveauer der kan indgå i skolens  

 udbud af valgfag.
Ekskursioner og undervisning ved udenlandske  

 institutioner § 16.  

  

 Dele af undervisningen kan tilrettelægges som ekskursioner mv.
§ 17.  

  

 Dele af undervisningen kan foregå ved en udenlandsk uddannelsesinstitution  

 for  

 elever, der har tilmeldt sig en særlig ordning, hvor dette på forhånd er  

 planlagt.
Undervisningen kan være forlagt til udlandet i et semester eller  

 efter særlig tilladelse fra undervisningsministeren i op til et år.
 Stk. 2.  

  

 Såfremt en  

 elev trods tilmelding ikke deltager i opholdet ved en udenlandsk  

 uddannelsesinstitution, påhviler det elevens skole at sørge for, at eleven  

 uden  

 forsinkelse kan fortsætte i den ordinære uddannelse på den skole, hvor  

 vedkommende allerede er optaget, eller på en anden skole.
Rådgivning og vejledning § 18.  

  

 Skolen tilbyder eleverne individuel rådgivning og vejledning om gennemførelse  

 af uddannelsen.
 Stk. 2.  

  

 Rektor skal  

 mindst en gang pr. semester drøfte forhold vedrørende den enkelte klasse  

 eller  

 den enkelte elev med klassens lærere.
 Stk. 3.  

  

 Undervisningsministeren  

 kan fastsætte nærmere regler om individuel rådgivning og vejledning.
Arbejdsformer og evaluering § 19.  

  

 Undervisningen skal tilrettelægges, så eleverne gennem hele uddannelsen møder  

 variation og progression i arbejdsformerne.
Stk. 2.  

  

 Undervisningen skal løbende evalueres, så elever og lærere informeres om  

 elevernes udbytte af undervisningen.
Undervisningsministeren fastsætter  

 nærmere  

 regler om intern evaluering til vurdering af elevernes kompetenceudvikling.
Merit § 20.  

  

 Skolen giver efter ansøgning eleverne merit for undervisning og  

 prøveaflæggelse  

 i fag, når eleven inden optagelse i uddannelsen har afsluttet faget på  

 tilsvarende eller højere gymnasialt niveau.
 Stk. 2.  

  

 Skolen kan  

 endvidere efter ansøgning give en elev merit, herunder ved substitution, for  

 undervisning eller prøve, der er gennemført før optagelsen i uddannelsen  

 eller gennemført  

 som en del af undervisningen, jf. § 17, stk. 1, når forløbet efter skolens  

 vurdering kan erstatte dele af undervisningen i uddannelsen.
 Stk. 3.  

  

 For elever,  

 der har fået merit efter stk. 1 eller stk. 2, kan skolen  

 tilrettelægge særlige forløb, som kan være kortere end et sædvanligt  

 gymnasialt  

 forløb.
 Stk. 4.  

  

 Undervisningsministeren kan fastsætte nærmere regler om merit, herunder om  

 kriterier for hvilke fag der berettiger til merit,  

 og  

 i hvilket omfang meritgivende fag kan indgå i en samlet eksamen.
Særligt for studenterkursus § 21.  

  

 På  

 studenterkursus vælger eleverne studieretning og de valgfag, der skal  

 påbegyndes det 1. år, ved starten af det 2-årige forløb.
Kravene til det  

 almene  

 gymnasiums grundforløb overføres til studieretningsforløbet i en form, der er  

 tilpasset studenterkursus.
 Stk. 2.  

  

 Undervisningsministeren  

 fastsætter nærmere regler om fordringerne til studentereksamen på  

 studenterkursus, herunder hvilke fag der udgår af den obligatoriske fagrække  

 efter § 12.
Bemyndigelse § 22.  



  

 Undervisningsministeren fastsætter  

 nærmere regler om uddannelsens indhold, organisering og tilrettelæggelse,  

 herunder regler om fag og studieretningers mål, indhold og omfang på  

 forskellige niveauer.
Kapitel 4 Mødepligt, aktiv deltagelse, oprykning mv.
 § 23.  

  

 Eleverne har mødepligt og pligt til at deltage aktivt i undervisningen.
Stk. 2.  

  

 Rektor er  

 forpligtet til at gribe ind over for elevers fravær.
Bestemmelser herom  

 fastsættes i skolens studie- og ordensregler, jf. § 24.
 § 24.  

  

 Rektor fastsætter skolens studie- og ordensregler, jf. dog stk. 3.  

 Rektor  

 gør eleverne bekendt med studie- og ordensreglerne.
Stk. 2.  

  

 Eleverne  

 har pligt til at følge studie- og ordensreglerne.
Rektor træffer afgørelse om  

 iværksættelse af sanktioner over for elever, der ikke følger skolens studie-  

 og  

 ordensregler.
 Stk. 3.  

  

 Undervisningsministeren  

 fastsætter nærmere regler om studie- og ordensreglerne, herunder om  

 iværksættelse af sanktioner over for elever, der ikke følger studie- og  

 ordensreglerne.
§ 25.  

  

 Rektor kan i særlige tilfælde nægte en elev oprykning til næste klassetrin,  

 hvis det vurderes, at eleven ikke har opnået et tilstrækkeligt udbytte af det  

 hidtil gennemførte undervisningsforløb.
Det er en nødvendig, men ikke  

 tilstrækkelig forudsætning for at nægte oprykning, at eleven har under 6,0 i  

 gennemsnit.
 Stk. 2.  

  

 Undervisningsministeren fastsætter nærmere regler om rektors adgang til at  

 nægte en elev oprykning.
Kapitel 5 Prøver og eksamen § 26.  

  

 Studentereksamen er en samlet eksamen, som omfatter mindst 10 prøver og 1  

 studieretningsprojekt.
 Stk. 2.  

  

 Studentereksamen  

 kan desuden sammenstykkes som en enkeltfagseksamen af prøvekarakterer i alle  

 obligatoriske fag og det nødvendige antal valgfag, jf. § 11,  

 stk. 3,  

 samt en særlig projektprøve.
§ 27.  

  

 Studentereksamen kan omfatte prøver i alle fag på uddannelsen, undtagen idræt  

 på C-niveau.
Prøverne kan være tværfaglige.
Stk. 2.  

  

 Undervisningsministeren fastsætter hvert år, hvornår prøver med centralt  

 stillede opgaver afholdes.
Rektor bestemmer, hvornår øvrige prøver afholdes  

 på  

 den enkelte skole inden for terminer, som er fastsat af  

 undervisningsministeren.
Stk. 3.  

  

 Undervisningsministeren fastsætter hvert år, i hvilke fag den enkelte elev  

 skal  

 aflægge prøve.
Rektor gør hvert år eleverne bekendt med, i hvilke fag der  

 skal  

 aflægges prøve.
 § 28.  

  

 Rektor afholder prøver og udsteder bevis for prøver og eksamen.
Stk. 2.  

  

 Prøverne er  

 individuelle for hver elev.
Det gælder dog ikke prøver, hvor flere elevers  

 deltagelse er en forudsætning for en del af prøvens gennemførelse.
Hver elev  

 bedømmes individuelt.
Stk. 3.  

  

 Eksamensbeviset  

 indeholder normalt prøvekarakterer, årskarakterer og karakter for  

 studieretningsprojektet.
Karaktererne på eksamensbeviset indgår med  

 forskellig  

 vægt i eksamensresultatet.
 Stk. 4.  

  

 Efter  

 bestået eksamen modtager eleven et eksamensbevis.
 § 29.  

  

 Undervisningsministeren fastsætter nærmere regler om prøver og eksamen,  

 herunder om udstedelse af prøve- og eksamensbeviser.
 § 30.  

  

 Andre end elever kan indstille sig til prøve som selvstuderende.  


  

 Undervisningsministeren fastsætter  

 nærmere regler herom.
Kapitel 6 Skolens lærere § 31.  

  

 Lærere, der underviser i henhold til denne lov, skal have  

 undervisningskompetence (faglig og pædagogisk kompetence) i et eller flere  

 fag  

 inden for gymnasiets eller hfs fagrække, jf. dog § 34, stk. 2  

 og 33.
§ 32.  

  

 Faglig kompetence er betinget af en ved et universitet bestået  

 kandidateksamen  

 inklusive speciale i et eller flere fag i gymnasiets eller hfs  

 fagrække, jf.  

 dog § 34, stk. 3. Ved sideordnede fag i en to-fags  

 kombinationsuddannelse skal begge fag være inden for gymnasiets eller  

 hfs  

 fagrække.
Det er endvidere en betingelse, at kandidatens uddannelse i sine  

 enkeltdele og samlet har en sådan faglig og metodisk bredde og dybde, at  

 kandidaten kan undervise fagligt forsvarligt i relation til målene for  

 uddannelsen til studentereksamen.
 Stk. 2.  

  

 Rektor  

 tildeler faglig kompetence i forbindelse med kandidatens ansættelse i en  

 uddannelsesstilling på skolen.
 Stk. 3.  

  

 Undervisningsministeren fastsætter nærmere regler om, hvilke faglige  

 forudsætninger der skal være opfyldt som betingelse for tildeling af faglig  

 kompetence på grundlag af en kandidateksamen efter stk. 1 eller en anden  

 tilstrækkelig uddannelse.
 § 33.  

  

 Pædagogisk kompetence opnås ved at gennemføre pædagogikum.
 Stk. 2.  

  

 Undervisningsministeren har ansvaret for kurser og prøver i forbindelse med  

 pædagogikum, bortset fra den faglige supplering på universiteterne, som er  

 knyttet til det af kandidatens fag, der er normeret til 90 ECTS-points.
 Stk. 3.  

  

 Undervisningsministeren  

 fastsætter nærmere regler om pædagogikum.
 § 34.  

  

 Rektor på den skole, hvor kandidaten har gennemført en uddannelsesstilling,  

 udsteder bevis for undervisningskompetence, jf. dog stk. 2.
 Stk. 2.  

  

 Undervisningsministeren kan tildele undervisningskompetence til kandidater  

 fra  

 medlemsstater i Den Europæiske Union og fra lande, der er omfattet af aftalen  

 om Det Europæiske Økonomiske Samarbejdsområde, hvis kandidaten har  

 undervisningskompetence på tilsvarende niveau i det pågældende land.
 Stk. 3.  

  

 Undervisningsministeren fastsætter nærmere regler om, under hvilke  

 forudsætninger og på hvilke betingelser personer, der ikke har den i  

 §§ 32  

 og 33 nævnte faglige eller pædagogiske kompetence, eller som ikke har  

 gennemført en uddannelsesstilling, kan opnå undervisningskompetence og  

 undervise i henhold til denne lov.
Kapitel 7 Rektors pædagogiske opgaver og ansvar § 35.  

  

 Rektor har det pædagogiske ansvar for skolens undervisning, prøver og eksamen  

 over for undervisningsministeren.
 Stk. 2.  

  

 Rektor er  

 skolens daglige leder, og rektor leder og fordeler det pædagogiske arbejde  

 mellem skolens ansatte.
 Stk. 3.  

  

 Rektor  

 træffer alle konkrete afgørelser vedrørende skolens elever, medmindre andet  

 følger af denne lov eller regler fastsat i medfør heraf.
Kapitel 8 Tilsyn, kvalitetssystem og klage § 36.  

  

 Undervisningsministeren har det overordnede ansvar for og fører tilsyn med  

 undervisning, prøver og eksamen i henhold til denne lov.
 Stk. 2.  

  

 Undervisningsministeren kan give pålæg til rektor i pædagogiske anliggender.
 § 37.  

  

 Rektor fastlægger et system til kvalitetsudvikling og resultatvurdering i  

 forbindelse med uddannelsen og undervisningen.
 Stk. 2.  

  

 Undervisningsministeren  

 fastsætter nærmere regler herom.
 § 38.  

  

 Undervisningsministeren kan indhente alle nødvendige oplysninger fra skolerne  

 om uddannelserne, eleverne og personalet, herunder foranstalte besøg på  

 skolerne, med henblik på gennemførelse af tilsyn og udarbejdelse af statistik  

 og kan fastsætte nærmere regler herom.
 Stk. 2.  

  

 Undervisningsministeren kan fastsætte regler om elektronisk kommunikation  

 mellem institutionen og Undervisningsministeriet, herunder om form og format  

 og  

 om anvendelse af digital signatur i forbindelse med aflevering af  

 oplysninger.  

 Ministeren kan endvidere fastsætte krav til kontrol- og  

 sikkerhedsforanstaltninger.
 § 39.  

  

 En  

 elev kan klage til undervisningsministeren over rektors afgørelser i  

 pædagogiske anliggender inden 2 uger, fra afgørelsen er meddelt eleven jf.  

 dog  

 stk. 2. Undervisningsministeren kan fastsætte nærmere regler herom.
 Stk. 2.  

  

 Undervisningsministeren fastsætter endvidere regler om klage over og  

 omgørelse  

 af trufne afgørelser i forbindelse med prøver og eksamen.
Kapitel 9 Særlige former for undervisning og særlig  

 tilrettelagte forløb § 40.  

  

 Handicappede elever, der har behov for specialundervisning eller anden  

 specialpædagogisk bistand, skal have tilbud herom.
 Stk. 2.  

  

 Rektor kan  

 i helt særlige tilfælde tilrettelægge det 3-årige forløb over 4 år for  

 elever,  

 der på grund af handicap er forhindret i at følge undervisningen på normal  

 vis.
 Stk. 3.  

  

 Undervisningsministeren fastsætter nærmere regler herom, herunder om  

 tilpassede  

 prøve- og eksamensforløb.
 § 41.  

  

 Elever, der midlertidigt på grund af sygdom i længere tid ikke kan følge den  

 almindelige undervisning, skal have tilbud om sygeundervisning.
 Stk. 2.  

  

 Rektor kan  

 i helt særlige tilfælde tilrettelægge forløb over en 4-årig periode for  

 elever,  

 der på grund af  

 alvorlig sygdom eller tilsvarende i  

 længere tid er  

  

 forhindret i at deltage i undervisningen på normal vis.
 Stk. 3.  

  

 Undervisningsministeren  

 kan fastsætte nærmere regler om særligt tilrettelagt undervisning efter  

 stk. 1, herunder om skolens pligt til at rette henvendelse til eleven,  

 samt om tilpassede prøve- og eksamensforløb, jf. stk. 2.
 § 42.  

  

 Skolen tilbyder eleverne frivillig undervisning.
 Stk. 2.  

  

 Undervisningsministeren kan fastsætte nærmere regler herom.
 § 43.  

  

 Der skal oprettes gymnasiale suppleringskurser (GSK) med det formål at sikre,  

 at elever, der har afsluttet en gymnasial uddannelse, efterfølgende kan  

 erhverve tilstrækkelige forudsætninger for at kunne blive optaget på og  

 gennemføre en videregående uddannelse.
 Stk. 2.  

  

 Undervisningsministeren  

 fastsætter nærmere regler om gymnasiale suppleringskurser, herunder om  

 placering af sådanne kurser på institutioner, der tilbyder gymnasial  

 uddannelse.
 § 44.  

  

 Der skal etableres gymnasiale indslusningskurser for fremmedsprogede (GIF)  

 for  

 studerende, der i hjemlandet har aflagt en eksamen, der kan sidestilles med  

 en  

 dansk studentereksamen.
 Stk. 2.  

  

 Undervisningsministeren fastsætter nærmere regler herom.
§ 45.  

  

 Undervisningsministeren kan i særlige tilfælde gøre undtagelser fra loven,  

 hvis  

 det sker for at fremme forsøgsarbejde og pædagogisk udviklingsarbejde.
Det er  

 en betingelse, at forsøg og udviklingsarbejde ikke forringer elevernes  

 muligheder for at gøre brug af deres gymnasiale uddannelse som grundlag for  

 videregående studier eller rettigheder i anden henseende.
 Stk. 2.  

  

 Undervisningsministeren kan fravige bestemmelserne i denne lov, hvor en  

 gymnasieskole udbyder undervisning, der sigter mod en tilsvarende  

 international  

 eksamen, som er adgangsgivende til videregående uddannelser i Danmark.
 Stk. 3.  

  

 Undervisningsministeren kan desuden gøre undtagelser fra loven for en enkelt  

 elev, hvor helt særlige forhold gør sig gældende.
 Stk. 4.  

  

 Undervisningsministeren kan yde tilskud til forsøgs- og udviklingsarbejde,  

 til  

 efteruddannelse og til andre formål.
 § 46.  



  

 Undervisningsministeren kan godkende,  

 at uddannelsen til studentereksamen tilrettelægges i et 4-årigt forløb for  

 eliteidrætsudøvere, som ud over de sædvanlige optagelsesbetingelser til  

 gymnasiet opfylder idrætslige kriterier, opstillet af Institutionen til  

 Fremme  

 af Eliteidræt (TEAM Danmark).
 Stk. 2.  

  

 Undervisningsministeren kan endvidere godkende, at uddannelsen tilrettelægges  

 i  

 et 4-årigt forløb for elever, der er optaget på Musikalsk Grundkursus (MGK)  

 eller tilsvarende kursus i billedkunst.
 Stk. 3.  

  

 Undervisningsministeren  

 kan fastsætte nærmere regler om de særligt tilrettelagte forløb efter  

 stk. 1 og 2, herunder om tilpassede prøve- og eksamensforløb.
Kapitel 10 Rådet for de Gymnasiale Uddannelser § 47.  

  

 Undervisningsministeren nedsætter et råd for de gymnasiale uddannelser.
Rådet  

 er rådgivende for ministeren i alle spørgsmål om gymnasieskolen.
Stk. 2.  

  

 Rådet  

 består af en formand og 17 medlemmer.
Undervisningsministeren udpeger  

 formanden.
Rådets øvrige medlemmer udpeges af undervisningsministeren på  

 følgende måde, jf. dog stk. 3:
 1)  

 	  

    

 2 medlemmer efter  

 indstilling fra Amtsrådsforeningen i Danmark og Københavns og Frederiksberg  

 Kommuner i forening.
 2)  

 	  

    

 1 medlem efter  

 indstilling fra Foreningen af Skoleledere ved de Tekniske Skoler.
 3)  

 	  

    

 1 medlem efter  

 indstilling fra Handelsskolernes Forstander- og Inspektørforening.
 4)  

 	  

    

 1 medlem efter  

 indstilling fra Gymnasieskolernes Rektorforenings bestyrelse.
 5)  

 	  

    

 1 medlem efter  

 indstilling fra Forstanderforeningen for VUCs bestyrelse.
 6)  

 	  

    

 3 medlemmer efter  

 indstilling fra Akademikernes Centralorganisation.
 7)  

 	  

    

 1 medlem efter  

 indstilling fra Funktionærernes og Tjenestemændenes Fællesråd.
 8)  

 	  

    

 2 medlemmer efter  

 indstilling fra Erhvervsskolernes Elevorganisation, Sammenslutningen af  

 Handelsskoleelever, Danske Gymnasieelevers Sammenslutning, Gymnasieelevernes  

 Landsorganisation og Landssammenslutningen af Kursusstuderende i forening.
 9)  

 	  

    

 1 medlem efter  

 indstilling fra Grundskolerådet.
 10)  

 	  

 2 medlemmer efter  

 indstilling fra Rådet for de Grundlæggende Erhvervsrettede Uddannelser.
 11)  

 	  

 2 medlemmer efter  

 indstilling fra de centrale råd for de videregående uddannelser i forening.
Stk. 3.  

  

 Hvis der af  

 hensyn til rådets rådgivningsvirksomhed opstår behov for at udvide rådets  

 sammensætning, kan undervisningsministeren udpege yderligere 1-2 medlemmer  

 fra  

 organisationer, som ikke har indstillingsret efter stk. 2.« Stk. 4.  

  

 Medlemmerne  

 udpeges for en treårig periode.
De efter stk. 2, nr. 8, udpegede  

 medlemmer  

 udpeges dog kun for en étårig periode.
Rådets medlemmer kan genudpeges.
 Stk. 5.  

  

 Udpegningen  

 af medlemmerne sker efter reglerne i lovgivningen om ligestilling mellem  

 kønnene.
 Stk. 6.  

  

 Indstiller  

 de indstillingsberettigede ikke medlemmer i overensstemmelse med stk. 2,  

 4  

 og 5, kan undervisningsministeren beslutte, at rådet kan fungere uden de  

 pågældende  

 medlemmer.
 Stk. 7.  

  

 Rådet  

 fastsætter selv sin forretningsorden.
 Stk. 8.  

  

 Undervisningsministeriet varetager sekretariatsfunktionerne.
Kapitel 11 Ikrafttrædelses- og overgangsbestemmelser § 48.  

  

 Loven træder i kraft den 1. august 2005, jf. dog stk. 2 og 3.
 Stk. 2.  

  

 Loven har  

 virkning for elever, der påbegynder undervisningen den 1. august 2005 eller  

 senere, og for kursister, der påbegynder undervisningen på studenterkursus  

 den  

 1. august 2006 eller senere.
Stk. 3.  

  

 Lovens  

 kapitel 2 om optagelse træder i kraft den 1. januar 2005 for så vidt angår  

 ansøgere til det 3- eller 4-årige forløb.
For så vidt angår ansøgere til det  

 2-årige forløb på studenterkursus, har lovens kapitel 2 virkning fra den 1.  

 januar 2006.
Stk. 4.  

  

 Elever og  

 kursister, der har påbegyndt et 2-, 3- eller 4-årigt forløb i 2003 eller  

 2004,  

 kan i perioden til og med sommereksamensterminen, inkl. sygeeksamen, i 2008  

 aflægge prøve efter de hidtil gældende bestemmelser i kapitel 1, § 15, § 22,  

 stk. 1, og § 23 a i lov om gymnasiet m.v., jf. lovbekendtgørelse nr. 178 af  

 15.  

 marts 2002, med senere ændringer, og regler fastsat med hjemmel heri.
Prøver  

 og  

 eksamen gennemføres efter de hidtil gældende bestemmelser.
De studie- og  

 ordensregler, som rektor fastsætter efter denne lovs § 24, stk. 1, finder  

 anvendelse med undtagelse af fraværs- og oprykningsregler.
Stk. 5  

  

 . For de elever,  

 der er nævnt i stk. 4, og som følger det ved påbegyndelsen planlagte forløb,  

 finder undervisningen indtil sommeren 2007 sted efter de hidtil gældende  

 bestemmelser og regler.
For elever, der i 2004 har påbegyndt et 4-årigt  

 forløb,  

 som gennemføres i en hel klasse, kan undervisningsministeren fastsætte regler  

 om, at undervisningen i skoleåret 2007/2008 kan finde sted efter de hidtil  

 gældende bestemmelser og regler.
 Stk. 6.  

  

 Undervisningsministeren  

 kan i helt særlig tilfælde bemyndige skolen til at udstede et eksamensbevis,  

 hvori der indgår prøver efter både denne lov og de hidtil gældende regler.
 Stk. 7.  

  

 Regler, der er  

 fastsat med hjemmel i bestemmelser i lov om gymnasiet m.v., der er ophævet  

 ved  

 lov om ændring af forskellige love på Undervisningsministeriets område  

 (Ændringer som følge af lovgivning om de gymnasiale uddannelsers indhold)  

 forbliver i kraft, indtil de ophæves eller afløses af regler fastsat i medfør  

 af denne lov.
 § 49.  

  

 Loven gælder ikke for Færøerne og Grønland, men kan ved kongelig anordning  

 sættes i kraft for Grønland med de afvigelser, som de særlige grønlandske  

 forhold tilsiger.
Bemærkninger til lovforslaget Almindelige bemærkninger 1. Baggrunden for lovforslaget De gymnasiale uddannelser indtager en central placering i  

 det danske uddannelsessystem mellem folkeskolen og de videregående  

 uddannelser,  

 såvel korte, mellemlange som lange videregående uddannelser.
Uddannelserne  

 tiltrækker i dag et bredt udsnit af unge og  for hfs og  

 studenterkursus  

 vedkommende  også voksne.
 Den rolle skal fastholdes, men kvaliteten i uddannelserne  

 og fagligheden skal styrkes og fornyes i overensstemmelse med de behov og  

 krav,  

 der følger af ændringerne i samfundet.
Omfattende og hastige forandringer i teknologi og videnskab  

 skaber nye videns- og færdighedsområder, som skal medtænkes i mål og rammer  

 for  

 uddannelserne, fagene og undervisningen, og som øger behovet for at udvikle  

 evner til at arbejde selvstændigt, både individuelt og i team, og på tværs af  

 fag og fagområder.
En øget internationalisering inden for teknologi, økonomi,  

 videnskab, kultur og uddannelse indebærer også, at omlægninger af  

 uddannelserne, udvikling af ny faglighed og relevante kompetencer, som  

 matcher  

 behovene i et videnssamfund, er helt afgørende for, at Danmark kan være i  

 front.
 Derfor er en reform af de gymnasiale uddannelser helt  

 afgørende for at kunne gennemføre en styrkelse af det samlede  

 uddannelsessystem.
 På den baggrund  og efter indgående drøftelser mellem  

 Folketingets partier  er der den 28. maj 2003 indgået aftale mellem  

 regeringen  

 (Venstre og Det Konservative Folkeparti), Socialdemokraterne, Dansk  

 Folkeparti,  

 Socialistisk Folkeparti, Det Radikale Venstre og Kristeligt Folkeparti om en  

 reform af de gymnasiale uddannelser.
Reformen følger op på regeringens redegørelse om de  

 gymnasiale uddannelser, nr.
R 5 fra januar 2003, til Folketinget.
Reformen bygger også på inspiration og indhentede  

 erfaringer fra hhv.
Udviklingsprogrammet for fremtidens ungdomsuddannelser  

 fra  

 1999 og det omfattende hf-forsøgsarbejde, der har været gennemført siden  

 1997.
 Det faglige niveau, samarbejdet mellem fagene og en bredere  

 almendannelse styrkes med reformen ved at ophæve den nuværende ordning for  

 det  

 almene gymnasium (valggymnasiet), der er opdelt i en sproglig og  

 en  

 matematisk linje, hvor eleverne ud over obligatoriske fag vælger 3-4 valgfag.  

 Ordningen har bl.a. betydet, at fagene står for isoleret i forhold til  

 behovet  

 for samarbejde på tværs.
 Desuden lægges der vægt på styrket faglighed og progression  

 samt på øget samspil mellem fagene i alle de gymnasiale uddannelser, og der  

 indføres fælles struktur for det almene gymnasium og uddannelserne til højere  

 handelseksamen (hhx) og højere teknisk eksamen (htx).
 Hf-uddannelsen fornyes indholdsmæssigt, og fagligheden skal  

 i langt højere grad end nu bygge på sammenhænge mellem fagene.
For de gymnasiale uddannelser under ét styrkes og fornyes  

 almendannelsen.
Almendannelse og viden kan ikke skilles ad i de gymnasiale  

 uddannelser.
Viden skal give almendannelse et indhold, og almendannelse skal  

 placere viden i en sammenhæng, som viden om de enkelte fagområder i sig selv  

 ikke giver.
Med den hastige samfundsudvikling er der brug for at besinde sig  

 på  

 skolens begreb om almendannelse, således at det afspejler de centrale temaer  

 for mennesker i det 21. århundrede.
Traditionelt har almendannelsen  

 overvejende  

 været humanistisk og samfundsvidenskabelig i sin orientering - i det almene  

 gymnasium især humanistisk.
Den eksisterende tilgang til almendannelsen skal  

 fastholdes og uddybes.
Det er imidlertid afgørende for fremtidens  

 demokratiske  

 beslutningsprocesser, at borgerne får en øget forståelse for den  

 samfundsvidenskabelige og den naturvidenskabelige og teknologiske udvikling.  

 Derfor skal disse aspekter have en styrket position i dannelsesdimensionen i  

 de  

 gymnasiale uddannelser.
 Dette lovforslag har til formål at gennemføre den del af  

 reformen, der vedrører uddannelsen til studentereksamen (det almene  

 gymnasium).  

 Forslaget fastlægger formålet med uddannelsen, optagelseskravene og de  

 grundlæggende krav til uddannelsens indhold, prøver og eksamen mv.  

 Lovforslaget  

 skal ses i sammenhæng med de samtidigt fremsatte lovforslag om uddannelserne  

 til højere forberedelseseksamen (hf), højere handelseksamen (hhx) og højere  

 teknisk eksamen (htx) samt lovforslaget om ændringer af lovgivningen som  

 følge  

 af reformen af de gymnasiale uddannelser.
Reformen berører ikke de eksisterende institutionelle  

 rammer for de gymnasiale uddannelser.
En samlet og endelig plan for de  

 institutionelle vilkår for specielt almene gymnasier og hf-kurser afventer  

 resultatet af de beslutninger, der skal træffes i forlængelse af rapporten  

 fra  

 den af regeringen nedsatte strukturkommission.
2. Målene med reformerne Den samlede reform af de fire gymnasiale uddannelser - det  

 almene gymnasium, højere handelseksamen, højere teknisk eksamen og højere  

 forberedelseseksamen - skal tjene tre overordnede mål:
Uddannelsernes studieforberedende  

 funktion skal styrkes.
Derfor skal der lægges større vægt på fagligheden i  

 uddannelserne og på studenternes og hfernes reelle studiekompetence,  

 dvs. på  

 deres muligheder for at gennemføre en videregående uddannelse.
De forskellige uddannelsers  

 almendannende funktion skal opdateres og udbygges.
Derfor skal der foretages  

 en  

 indholdsmæssig fornyelse af fagene, der skal stilles krav om øget samspil  

 mellem fagene, og naturvidenskabelige dimensioner skal have en mere markant  

 plads i det almene gymnasium og i hf.
De fire uddannelser skal fortsat  

 have hver sin klare profil, der understreges gennem fagrække og  

 studieretninger/fagpakker.
Uddannelserne skal tage udgangspunkt i de unges  

 forudsætninger og interesser, og de skal udgøre valgmuligheder, der bidrager  

 til at motivere, engagere og aktivere de unge og dermed styrke deres faglige  

 udbytte.
Fleksibiliteten mellem de enkelte uddannelser skal øges.
Derfor skal  

 de 3-årige uddannelser opbygges med fælles struktur, og der skal være valgfag  

 på tværs af alle fire uddannelser.
 Reformen får virkning fra og med  

 skoleåret 2005/2006.
3. Formålet med de gymnasiale uddannelser Alle fire gymnasiale uddannelser giver adgang til alle  

 videregående uddannelser, men muligheden for optagelse på en videregående  

 uddannelse er på samme måde som i dag afhængig såvel af den enkelte elevs  

 valg  

 af fag og niveauer som af den pågældende videregående uddannelses specifikke  

 krav til den adgangsgivende eksamen.
De 3-årige gymnasiale uddannelser og det 2-årige hf er  

 ligeværdige uddannelser med fælles grundlæggende karakteristika for en  

 gymnasial uddannelse for unge.
Formuleringen af formålet med hf skal dog  

 samtidig være dækkende for voksne, der gennemfører hf som enkeltfag.
Derfor  

 kan  

 formålsbestemmelserne for de fire uddannelser ikke være fuldt ud identiske.  

 Men  

 det skal afspejles i det overordnede formål for uddannelserne, at de alle er  

 studieforberedende og giver grundlag for videregående uddannelse.
Formålsbestemmelserne for de fire gymnasiale uddannelser  

 koordineres, så både ligheder og forskelle fremhæves.
Formålsbestemmelserne  

 skal på samme tid tilgodese kravet om en klar profil for hver af de enkelte  

 uddannelser og behovet for øget fleksibilitet mellem uddannelserne.
 Formålsbestemmelserne består således af en indledende  

 tekst, der er fælles for alle fire gymnasiale uddannelser, og som definerer  

 de  

 grundlæggende karakteristika for en gymnasial uddannelse, dernæst en fælles  

 formålsparagraf samt en efterfølgende profilering af den enkelte uddannelse.
 Formålsbestemmelsen for hf-enkeltfag skal afspejle, at  

 denne ordning har en tydelig voksenprofil, der klart adskiller den fra de  

 gymnasiale ungdomsuddannelser, ligesom formålsbestemmelsen for  

 studenterkursus  

 skal understrege, at denne uddannelse har en særlig unge- og voksenprofil og  

 en  

 særlig tilrettelæggelse.
4. Fælles for de fire gymnasiale uddannelser  

  

 4.1. Optagelse til de gymnasiale uddannelser For at sikre at de fire gymnasiale uddannelser fremtræder  

 som ligeværdige tilbud, skal indgangsniveauet være ens, og de faglige  

 adgangskrav (herunder aflagt afgangsprøve fra folkeskolen i dansk, matematik,  

 fysik/kemi/biologi, engelsk og 2. fremmedsprog) skal være på samme niveau.
Overgangen fra folkeskolen til en gymnasial uddannelse skal  

 være tydelig og mærkbar.
Det er et fælles ansvar for den afleverende og den  

 modtagende skole at medvirke til en god afvikling af overgangen.
Den  

 uddannelsesplan, som eleven udarbejder i folkeskolen, skal bl.a. indeholde  

 mål  

 for elevens uddannelse efter folkeskolen, og den afleverende skole og  

 Ungdommens Uddannelsesvejledning skal forholde sig til disse mål.
Der findes ikke en samlet evaluering af, hvordan ordningen  

 med uddannelsesplaner fungerer i praksis.
Undervisningsministeren tager  

 derfor  

 initiativ til en evaluering af ordningen med henblik på, at uddannelsesplaner  

 udvikles til et mere forpligtende og mere informativt redskab i overgangen  

 mellem folkeskole og ungdomsuddannelse.
De 3-årige gymnasiale uddannelsesinstitutioner melder på  

 forhånd ud om deres forventede udbud af studieretninger mv. (bl.a. oplysning  

 om, hvilke to af de naturvidenskabelige fag biologi, kemi og naturgeografi  

 der  

 er knyttet til den enkelte studieretning) for at give de kommende elever et  

 godt grundlag for valg af uddannelse og af skole.
Når eleverne efterfølgende  

 søger optagelse og i den forbindelse angiver skoleønsker, giver de samtidig  

 en  

 foreløbig interessetilkendegivelse i forhold til studieretningsvalg mv. af  

 hensyn til skolernes planlægning.
 Den enkelte elevs valg af studieretning finder sted ved  

 afslutningen af grundforløbet.
4.2. Uddannelsernes mål Målet med hver af de gymnasiale uddannelser er at give  

 eleverne og kursisterne mulighed for at forberede sig til videregående  

 uddannelse, og at de herved tilegner sig almendannelse, viden og kompetencer  

 i  

 overensstemmelse med uddannelsens profil.
Eleverne og kursisterne skal opnå  

 almendannelse og studiekompetence gennem uddannelsens faglige bredde og dybde  

 i  

 kombination med samspillet mellem fagene.
 Uddannelsen skal udvikle elevernes og kursisternes  

 fortrolighed med forskellige arbejdsformer og evne til at fungere i et  

 studiemiljø, hvor krav til selvstændighed, samarbejde og sans for at opsøge  

 viden og samarbejdsmiljøer har stor betydning.
Hensigten er at stimulere elevernes og kursisternes  

 virkelyst og opfindsomhed samt at udvikle de faglige og personlige  

 kompetencer  

 gennem undervisnings- og arbejdsformer, der udfordrer deres kreative og  

 innovative evner.
Stærk og kreativ faglighed er en forudsætning for  

 opfindsomhed og indsigtsfuld innovation.
 En ny struktur med øget vægt på samspil mellem fagene i  

 uddannelsen vil understøtte målene med uddannelserne.
4.3. Faglige mål Der skal fastholdes en national standard for hver af de  

 gymnasiale uddannelser.
En national standard er vigtig, fordi de gymnasiale  

 uddannelser giver adgang til videregående uddannelser, og  

 eksamensresultaterne  

 anvendes konkret ved optagelsen til disse uddannelser.
Det indebærer, at et  

 givet resultat af en gymnasial uddannelse bør være udtryk for samme faglige  

 niveau, uanset hvor i landet uddannelsen er gennemført.
Den nationale  

 standard  

 sikres bl.a. gennem centralt fastsatte mål og gennem nationale prøver og  

 eksamener.
De centralt fastsatte mål for, hvad eleverne og kursisterne  

 skal vide og kunne i de enkelte fag - og i de forløb, der bygger på samspil  

 mellem fagene -, skal gøres klarere og udformes, så der bliver sammenhæng med  

 de netop vedtagne ændringer af folkeskolen.
Målene skal være tydelige,  

 forpligtende og direkte anvendelige til styring af undervisningen.
Især  

 lægges  

 der vægt på tydelige mål for de helt centrale dele af fag- og stofområderne.
Fagene skal således være styret af præcise mål og ikke af  

 abstrakte og meget almene mål.
Det vil være karakteristisk for  

 målformuleringerne, at de klart markerer  

  

 undervisningens  

 niveau  

  

 (C-, B- eller A- niveau), tydeligt markerer  

  

 et bestemt indhold  

  

 på et passende konkretionsniveau og præcist  

 udtrykker de  

  

 vurderingskriterier  

  

 , som  

 man kan bedømme en elevs faglige standpunkt efter.
Overordnet er målene elevernes almendannelse og faglige  

 kompetencer.
Med begrebet almendannelse menes her det faglige stof eller  

 indhold, den fælles referenceramme, som samfundet finder det væsentligt, at  

 de  

 kommende studenter besidder.
Der vil således blive lagt stor vægt på at beskrive  

 kernestoffet i fagene, hvorimod det overlades til den enkelte lærer i  

 samarbejde med sine elever at supplere dette stof med temaer og emner, som  

 sammen  

 med det centralt fastsatte kernestof honorerer målene for faget.
Der gives  

 derfor større frihed for de enkelte skoler og kurser  

  

 ,  

  

 lærere samt elever og kursister til inden for visse, centralt  

 fastsatte rammer selv at bestemme, hvordan undervisningen - såvel indhold som  

 form - skal gennemføres for bedst muligt at realisere målene.
I erkendelse  

 af,  

 at eleverne og kursisterne er forskellige, skal der være plads til at benytte  

 forskellige veje.
Samtidig skal det pointeres, at der ikke findes et  

 pædagogisk  

 mål uden et indhold, ligesom der ikke findes et pædagogisk indhold uden en  

 målsætning.
Mål og indhold hører uadskilleligt sammen.
Med begrebet kompetence rettes blikket mod det, som  

 eleverne har brug for med henblik på virkeligheden uden for skolen, herunder  

 de  

 videregående uddannelser.
Der vil altså være fokus på, hvad eleverne rent  

 faktisk er i stand til på baggrund af den faglige viden, de har opbygget  

 gennem  

 undervisningen.
Klare mål stiller øgede krav til en mere systematisk intern  

 evaluering af målopfyldelsen.
Evalueringen skal sikre, at eleven får en klar  

 tilbagemelding om egne styrker, svagheder og fremskridt, ligesom den giver  

 læreren mulighed for at vurdere effekten af undervisningen.
Det faglige niveau i et givet fag skal være ens på tværs af  

 de gymnasiale uddannelser, men det faglige indhold afpasses naturligvis efter  

 profilen for den uddannelse, som faget indgår i.
Eksempelvis vil et A-niveau  

 i  

 dansk være udtryk for ækvivalente faglige mål, selv om faget kan været tonet  

 i  

 forskellige retninger afhængigt af, hvilken gymnasial uddannelse faget indgår  

 i.
4.4. Den nationale standard sikres bl.a. gennem  

 prøver og eksamen I de nuværende gymnasiale uddannelser er der med få  

 undtagelser - herunder den større skriftlige opgave - reelt kun to  

 prøveformer:  

 Skriftlige og mundtlige enkeltfaglige, individuelle prøver.
Disse prøveformer  

 er ikke isoleret set egnet til at evaluere, i hvilket omfang de ændrede  

 tilrettelæggelses- og undervisningsformer og det øgede samspil mellem fagene  

 vil bevirke, at eleverne og kursisterne opnår en styrket faglighed og en øget  

 studiekompetence, og i hvilket omfang eleverne og kursisterne når de  

 fastsatte  

 faglige mål.
De eksisterende prøveformer suppleres derfor med nye.
Den  

 enkelte elev og kursist skal møde flere prøveformer end i dag, således at  

 opnåelsen af de forskellige kompetencer, der indgår i uddannelsen,  

 dokumenteres.
Den samlede eksamen for en elev eller kursist skal således  

 afspejle, at eleven eller kursisten har mødt en bred vifte af forskellige  

 prøveformer under uddannelsen.
Den variation i prøveformerne, der skal  

 tilstræbes, sker bl.a. på baggrund af erfaringerne med Udviklingsprogrammet  

 for  

 fremtidens ungdomsuddannelser.
Der er således ikke tale om hverken at forøge  

 antallet af prøver eller at forlade de nuværende prøveformer, men at der  

 tilføjes nye prøveformer, så dokumentationen af den enkelte elevs og kursists  

 viden og kunnen bliver væsentligt mere nuanceret end i dag.
 Der skal fortsat ske en individuel bedømmelse af den  

 enkelte elev og kursist.
Prøveformerne er som i dag centralt fastsat, medmindre  

 undervisningsministeren træffer anden beslutning vedrørende de mundtlige  

 prøver.
Den nærmere udformning udmøntes i bekendtgørelser.
 Der udarbejdes fælles eksamensbestemmelser for de fire  

 gymnasiale uddannelser, således at der  i modsætning til i dag   

 bliver samme  

 regler for udregning af eksamensgennemsnit (idet karaktererne vægtes efter  

 fagenes niveau), samme vilkår for tilladte hjælpemidler ved prøverne, samme  

 adgang til syge- og omprøver mv.
4.5. Nye arbejdsformer  aktiv deltagelse Reformens hovedsigte - at styrke fagligheden,  

 almendannelsen og elevernes og kursisternes reelle studiekompetence -  

 realiseres ved bl.a. at inddrage nye arbejdsformer, fx projektarbejde, hvor  

 eleverne og kursisterne mere selvstændigt fordyber sig i en problemstilling,  

 og  

 virtuelle arbejdsformer.
Disse nye arbejdsformer stiller øgede krav til  

 elevernes og kursisternes aktive deltagelse i undervisningen og til deres  

 ansvarlighed.
 Der skal lægges vægt på en styrkelse af studiemiljøet for  

 at styrke grundlaget for, at alle elever opnår et godt fagligt udbytte,  

 herunder også elever fra miljøer uden tradition for boglige og teoretiske  

 studier.
 Elever og kursister i de gymnasiale uddannelser har  

 mødepligt, og deres fremmøde og aktive deltagelse er grundlæggende  

 forudsætninger for at kunne realisere reformens sigte med hensyn til nye  

 arbejdsformer og samspil mellem fagene.
Undersøgelser af omfanget af gymnasieelevernes fravær  

 viser, at en stor del af eleverne i det almene gymnasium og hf har en  

 forsømmelsesprocent,  

 som ligger omkring de centralt fastsatte grænser for, hvornår rektor er  

 forpligtet til at gribe ind over for henholdsvis en elevs samlede fravær og  

 fravær i et enkelt fag.
Niveauet for fravær skal derfor bringes ned.
 Øget fokus på bl.a. løbende intern evaluering, test og  

 screening kan medvirke til at sætte elevernes og kursisternes fremmøde og  

 aktive deltagelse i centrum og være med til at nedbringe fraværet.
 De nuværende bestemmelser om mødepligt suppleres derfor med  

 krav til den enkelte elev og kursist om at deltage aktivt i undervisningen,  

 herunder aflevere skriftlige opgaver, der både kvantitativt og kvalitativt  

 lever op til de krav, der er fastsat af skolen og faglæreren.
 Skolens leder får en forpligtelse til at sikre, at der  

 reageres tidligt på elevernes forsømmelser, og at eleverne får den nødvendige  

 vejledning, herunder at de bliver gjort opmærksom på skolens  

 støttemuligheder.
 Samtidig ophæves de nuværende centralt fastsatte grænser  

 for, hvornår en rektor eller forstander er forpligtet til at gribe ind over  

 for  

 fravær i det almene gymnasium og hf, således at der bliver ens regler for  

 alle  

 fire gymnasiale ungdomsuddannelser.
 Skolen fastsætter nærmere regler om mødepligt og fravær i  

 studie- og ordensreglerne, og eleverne skal gøres bekendt hermed.  

 Undervisningsministeriet vil udarbejde en vejledning, som skolerne kan gøre  

 brug af, når de skal udarbejde de lokale studie- og ordensregler.
Efter de eksisterende regler i det almene gymnasium, hf,  

 hhx og htx skal rektor rådgive de enkelte elever på baggrund af deres  

 standpunkt, herunder bl.a. om en elev efter skolens vurdering bør gå en  

 klasse  

 om eller helt forlade uddannelsen.
Det er imidlertid eleverne selv, der  

 træffer  

 beslutning om oprykning til næste klasse.
Eleverne kan dermed tilsidesætte et  

 råd om eventuelt at gå ud eller gå et klassetrin om.
En lang række udsagn fra  

 skolerne vidner om, at elever, der har modtaget et sådant råd, sjældent  

 følger  

 rådet, men ofte melder sig ud senere.
 Reglerne ændres, så oprykning til næste klassetrin betinges  

 af et tilstrækkeligt udbytte af det hidtil gennemførte undervisningsforløb.  

 Rektor tillægges beføjelse til i særlige tilfælde at forhindre oprykning,  

 hvis  

 en elev eller kursist har opnået mindre end 6,0 i gennemsnit ved skoleårets  

 afslutning.
4.6. Iværksættelse af et udviklingsprogram Som led i gennemførelsen af reformen af de gymnasiale  

 uddannelser iværksættes parallelt hermed et udviklingsprogram:  

  

 Fremtidens gymnasiale uddannelser   

 Udvikling og fornyelse  

  

 . Programmet gennemføres i samspil med skoler, amtskommuner  

 og øvrige interessenter, jf. afsnit 9. Det bemærkes, at udviklingsprogrammet  

 og  

 midlerne til det er tiltænkt hele sektoren, dvs. både private og offentlige  

 skoler.
5. Reformen af uddannelsen til studentereksamen  

  

 5.1. Hovedformål med reformen De 3-årige gymnasiale uddannelser skal have hver sin klare  

 profil, sådan at de unges forskellige interesser og forudsætninger kan  

 tilgodeses gennem et varieret uddannelsesudbud.
De forskellige profiler skal  

 være udtryk for en reel forskel i uddannelsernes indhold.
Forskelle - såvel  

 som  

 ligheder - mellem de gymnasiale uddannelser skal fremstå tydeligt, og de  

 særlige uddannelsesprofiler skal præge undervisningen fra starten.
En sådan  

 tydeliggørelse vil i kombination med en styrket vejledning kunne kvalificere  

 de  

 unges valg af uddannelse.
Profilen for det nye almene gymnasium skal skærpes gennem  

 en opprioritering af målrettet faglighed med vægt på tydeligere mål for  

 faglig  

 viden og færdigheder og for faglige kompetencer.
Fagligheden skal styrkes, og  

 det skal stå klart, at det almene gymnasium henvender sig til unge, der inden  

 for et bredt fagligt spektrum interesserer sig for viden, fordybelse,  

 perspektivering og abstraktion, og som primært sigter mod videregående  

 uddannelser.
Som et integreret led i opbygning af studiekompetencen skal  

 uddannelsen have et ajourført dannelsesperspektiv med vægt på en integreret  

 faglig og personlig kompetenceudvikling og på udvikling af personlig og  

 social  

 identitet, dvs. at eleverne skal forstå sig selv som en del af et fællesskab.
Der skal fortsat være mulighed for unge og voksne for at  

 aflægge en studentereksamen efter et 2-årigt kursusforløb på studenterkursus  

 -  

 med samme mål som en studentereksamen fra en gymnasieskole.
Et 2-årigt forløb  

 på studenterkursus skal på samme måde som i dag adskille sig tydeligt fra det  

 2-årige hf, således at de to uddannelser fortsat har forskellige målgrupper.
5.2. Uddannelsen til studentereksamen i dag Det faglige niveau, samarbejdet mellem fagene og en bredere  

 almendannelse styrkes i det almene gymnasium ved at ophæve den nuværende  

 ordning (valggymnasiet fra 1988) med opdeling i en sproglig og en  

 matematisk  

 linje, hvor eleverne ud over obligatoriske fag individuelt vælger 3-4  

 valgfag.
Opdelingen mellem på den ene side det sproglig-humanistiske  

 og på den anden side det matematisk-naturvidenskabelige har imidlertid  

 overlevet sig selv.
Både i videregående uddannelser og på arbejdsmarkedet  

 stilles i dag langt mere komplekse krav, som går på tværs af denne opdeling,  

 og  

 linjedelingen har derfor en utidssvarende funktion i forhold til nutidens  

 unge.  

 I mange sammenhænge er det afgørende at have kompetencer i både sprog,  

 matematik, samfundsvidenskab og naturvidenskab.
Derfor ophæves den nuværende  

 linjedeling.
Elevernes individuelle valg af valgfag i det nuværende  

 gymnasium har bl.a. betydet, at fagene står for isoleret i forhold til  

 behovet  

 for samarbejde på tværs, fordi undervisningen i hvert fag foregår på  

 særskilte  

 hold.
Det er et af hovedformålene med reformen af de gymnasiale uddannelser,  

 at  

 der skal lægges øget vægt på samspil mellem fagene.
Strukturen i det nye  

 almene  

 gymnasium muliggør og understøtter et sådant samspil.
I det nuværende almene gymnasium bygger valgfag på A-niveau  

 i næsten alle tilfælde oven på afsluttede obligatoriske fællesfag på C- eller  

 B-niveau, og alle undervisningsforløb til A-niveau i valgfagene   

 herunder  

 sprogfagene og de naturvidenskabelige fag - er derfor 1- eller 2-årige.
Med  

 den  

 opdeling af det samlede gymnasieforløb, der er beskrevet nedenfor, bliver der  

 nu 2½ år til at arbejde på den faglige dybde, der karakteriserer gymnasiets  

 højeste niveauer.
5.3. Grundforløb og studieretninger  

  

 Grundforløb Eleverne skal fra starten mærke et markant skifte i  

 overgangen fra folkeskole til gymnasial uddannelse.
Grundforløbet skal give  

 eleverne faglig indsigt og forståelse samt en indføring i gymnasiale  

 arbejdsmetoder som grundlag for deres valg og gennemførelse af studieretning.  

 Grundforløbet skal samtidig danne basis for at udvikle elevernes  

 almendannelse.  

 Når grundforløbet afgrænses til ½ år, skabes der - i forhold til i dag   

 rum  

 for øget faglig fordybelse i det efterfølgende 2½-årige studieretningsforløb.
Grundforløbet består i det almene gymnasium af dansk,  

 engelsk, 2. fremmedsprog, historie, idræt, et kunstnerisk fag, matematik, et  

 naturvidenskabeligt fag, et naturvidenskabeligt grundforløb og samfundsfag  

 samt  

 almen sporgforståelse.
Skolen kan dog beslutte, at 2. fremmedsprog først  

 begynder samtidig med studieretningsforløbet.
Ansøgere til gymnasiet skal i prioriteret rækkefølge  

 tilkendegive, hvilket kunstnerisk fag de er interesserede i blandt de mindst  

 to, som skolen skal udbyde.
Kunstneriske fag, der kan udbydes, er  

 billedkunst,  

 dramatik, mediefag og musik.
Når skolen danner hold i grundforløbet, skal  

 elevernes prioriteringer imødekommes i videst muligt omfang.
Skolen kan efter  

 etablering af holdene i grundforløbet foretage en vis omfordeling af eleverne  

 på de kunstneriske fag på tværs af holddannelserne i grundforløbet, hvis  

 flere  

 elevers ønsker om kunstnerisk fag derved kan tilgodeses.
Det forudsættes, at  

 denne omfordeling ikke udløser ekstra hold, og at skolen på anden vis sikrer  

 sammenhæng mellem fagene.
 Skolen vælger for hvert af holdene i grundforløbet, hvilket  

 af de naturvidenskabelige fag biologi, fysik, kemi og naturgeografi der  

 indgår  

 i holdets grundforløb.
Endvidere indgår i grundforløbet en timeramme (almen  

 studieforberedelse) for samarbejde mellem fagene.
Timerammen fremkommer  

 ved,  

 at mindst 20 pct. af det samlede omfang af grundforløbet afsættes til almen  

 studieforberedelse.
 Endelig indgår i grundforløbet - i et samarbejde mellem  

 sprogfagene - et forløb i almen sprogforståelse for at sikre, at alle elever  

 tilegner sig redskaber, der kan anvendes i alle sprogfagene.
 Grundforløbet skal være præget af undervisning i fag og  

 metoder, og i almen studieforberedelse skal undervisningen tilrettelægges med  

 særligt sigte på, at de fag, der indgår, bidrager med hver deres faglighed  

 til  

 at skabe sammenhæng og overblik.
Grundforløbet opbygges, så eleverne - ved brug af merit og  

 substitution - senest ved afslutningen af grundforløbene kan skifte uden tab  

 af  

 tid mellem de 3-årige gymnasiale uddannelser.
Merit ved substitution bygger  

 på  

 anerkendelse af fælles kompetencemål frem for fælles, konkret indhold.
Studieretningsforløb I forbindelse med elevernes ansøgning om optagelse i en  

 gymnasial uddannelse har de samtidig givet en foreløbig  

 interessetilkendegivelse i forhold til studieretningsvalg mv.
Denne  

 interessetilkendegivelse forventes udnyttet af skolerne ved deres planlægning  

 af grundforløbet.
Den enkelte elevs valg af studieretning finder sted ved  

 afslutningen af grundforløbet, og eleverne fordeles derefter på hold efter  

 valg  

 af studieretning.
De har således fællesfag og studieretningsfag på samme  

 hold.  

 Dermed skabes der for første gang siden 1950erne mulighed for  

 fagsamarbejde  

 både inden for fællesfag, inden for studieretningsfag og på tværs af  

 fællesfag  

 og studieretningsfag.
Et sådant samspil mellem fagene giver helt nye  

 muligheder  

 for faglig fordybelse og styrkelse af fagligheden.
Fagene kan i fremtiden i  

 en  

 sammenhængende periode på 2½ år behandles med den dybde, der karakteriserer  

 det  

 højeste gymnasiale niveau.
I studieretningsforløbet har hver elev op til 3 valgfag,  

 som udbydes på tværs af studieretningerne, og som derudover kan udbydes på  

 tværs af alle fire gymnasiale uddannelser.
Specielt kan der i  

 valgfagsudbuddet  

 indgå obligatoriske fag fra en af de andre gymnasiale uddannelser.
 For at sikre, at fagene kan støtte hinanden, fastlægges der  

 centralt kriterier, dels for antallet af studieretningsfag og niveauer i en  

 studieretning, dels om bindinger mellem fagene i den enkelte studieretning.  

 Endvidere indgår der i enhver studieretning en timeramme til almen  

 studieforberedelse på mindst 10 pct. af det samlede omfang af  

 studieretningsforløbet.
I det almene gymnasium indgår der i alle studieretninger 3  

 studieretningsfag, der er på AAA-, AAB-, AAC-, ABB- eller ABC-niveau.  

 Undtaget  

 herfra er dog studieretninger, der som 3. fremmedsprog indeholder et  

 begyndersprog eller et klassisk sprog på A-niveau.
Her indgår der i  

 studieretningen kun 2 studieretningsfag, der begge er på A-niveau.
 Alle elever skal have mindst 4 fag på A-niveau samt normalt  

 3 fag på B-niveau og normalt 7 fag på C-niveau.
De obligatoriske fag er: dansk A, historie A, fysik C,  

 oldtidskundskab C og religion C.
Desuden skal eleverne have mindst B-niveau i  

 engelsk og mindst B-niveau i 2. fremmedsprog - dog A-niveau, hvis eleven har  

 valgt et begyndersprog som 2. fremmedsprog - samt mindst C-niveau i idræt,  

 matematik, samfundsfag, et kunstnerisk fag og i mindst to af fagene biologi,  

 kemi og naturgeografi.
Endvidere skal alle elever vælge mindst et af fagene  

 biologi, fysik, kemi og naturgeografi på mindst B-niveau.
Det gælder dog ikke  

 elever, der ud over engelsk B og fortsættersprog B har to begyndersprog A som  

 3. og 4. fremmedsprog, og elever, der ud over engelsk B og et begyndersprog A  

 har græsk A og latin A.
Alle elever har fortsat mindst 2 fremmedsprog.
Heraf er 2.  

 fremmedsprog enten elevens fortsættersprog (på mindst B-niveau), dvs. tysk  

 eller  

 fransk afhængigt af, hvad eleven har haft i folkeskolen eller tilsvarende  

 kvalifikationer erhvervet på anden vis, eller et begyndersprog (fransk,  

 italiensk, russisk, spansk eller tysk), der skal vælges på A-niveau, således  

 at  

 det bliver et reelt fungerende sprog for eleven.
Vælger eleven et  

 begyndersprog  

 som 2. fremmedsprog, betyder det, at den pågældende har mindre valgfrihed i  

 sammensætningen af sit gymnasieforløb.
De samme sprog, som kan indgå som 2. fremmedsprog, kan  

 indgå som 3. fremmedsprog.
Endvidere kan særligt sprogligt orienterede elever  

 i  

 tilknytning til visse studieretninger få et 3. fremmedsprog A fra  

 hf-uddannelsen som valgfag.
Der udbydes en række valgfag på A-, B- og C-niveau, der kan  

 vælges på tværs af studieretninger.
Antallet af valgfag for en elev afhænger  

 af, hvilke fag og niveauer der indgår som elevens studieretningsfag.
 En styrket sammenhæng og fleksibilitet mellem uddannelserne  

 indebærer, at de faglige niveauer (C, B og A) er fælles for ensartede fag på  

 tværs af uddannelserne, mens selve indholdet af fagene vil være forskelligt.  

 Det indebærer også, at der i alle uddannelserne kan vælges valgfag på tværs  

 af  

 alle fire gymnasiale uddannelser.
5.4. Styrkelse af naturvidenskab I det almene gymnasium styrkes naturvidenskab på flere  

 måder, bl.a. gennem indførelse af timerammen til almen studieforberedelse,  

 hvor  

 der lægges vægt på, at også naturvidenskabelige dannelseselementer indgår som  

 en væsentlig baggrund for en sammenhængende videnskabelig og historisk  

 forståelse.
Desuden styrkes naturvidenskab gennem indførelse af et  

 naturvidenskabeligt forløb i grundforløbet med fagelementer fra biologi,  

 fysik,  

 kemi og naturgeografi, og der bliver både her og i studieretningsforløbet  

 øgede  

 muligheder for samspil mellem de naturvidenskabelige fag.
Forsøg med særlige  

 naturvidenskabelige klasser og med fagpakker inden for matematik, fysik og  

 kemi  

 har vist, at et øget samspil på fagenes høje niveauer styrker mulighederne  

 for  

 faglig fordybelse.
 Styrkelsen sker endvidere ved, at det nuværende geografifag  

 skifter karakter og betegnes naturgeografi.
Reformen giver i visse henseender mulighed for, at  

 naturvidenskabeligt interesserede elever kan tone deres uddannelse i en mere  

 naturvidenskabelig retning end under den nuværende ordning.
Det nye er  

 primært,  

 at det bliver muligt at sammenkoble naturvidenskabelige fag på nye måder (fx  

 biologi A og kemi A). Styrkelsen ligger endvidere i, at fagene kommer til at  

 samarbejde tættere end i dag.
Desuden vil eleverne gennem  

 studieretningsprojektet få lejlighed til en fordybelse, der ligger ud over,  

 hvad der kan lade sig gøre i dag.
Matematik er fortsat obligatorisk på mindst C-niveau for  

 alle i det almene gymnasium.
Desuden er faget fysik samt mindst 2 af fagene  

 biologi, kemi og naturgeografi obligatoriske på mindst C-niveau for alle.  

 Disse  

 fag indeholder fagområder og metoder, der er relevante for alle at kende, og  

 bortset fra naturgeografi er det fag, der senere kan vælges på A-niveau og  

 dermed være konstituerende for en studieretning.
Endvidere skal  som  

 nævnt  

 ovenfor - alle elever vælge mindst et af fagene biologi, fysik, kemi og  

 naturgeografi på mindst B-niveau.
Det gælder dog ikke de stærkt sprogligt  

 orienterede elever, der ud over engelsk B og fortsættersprog B har to  

 begyndersprog A som 3. og 4. fremmedsprog, og elever, der ud over engelsk B  

 har  

 græsk A, latin A og et begyndersprog A.
 Styrkelsen af naturvidenskab sker således dels ved at  

 udbygge og supplere de dannelsesmæssige aspekter for alle elever i forhold  

 til  

 i dag, dels ved at give de særligt interesserede bedre muligheder for faglig  

 fordybelse gennem studieretningsfag og valgfag.
5.5. Almen studieforberedelse i det almene  

 gymnasium Faglighedsbegrebet i de gymnasiale uddannelser skal  

 opdateres.
Gennem alle 3 år skal der  ud over den traditionelle  

 faglighed   

 lægges vægt på at styrke samspillet mellem fagene og på de kompetencer,  

 eleverne opbygger gennem det faglige arbejde.
Herved udvides uddannelsernes  

 målsætning til at omfatte såvel fagligheden i sig selv som evnen til at  

 anvende  

 det lærte i relevante situationer.
Dette sker både i de enkelte fag og ved at indføre en  

 timeramme til almen studieforberedelse, som er et organiseret samspil mellem  

 en  

 række gymnasiale fag, der dels skal sikre samarbejde og sammenhæng mellem  

 fagene med henblik på almendannende formål, dels sikre progression i  

 elevrollen  

 fra folkeskoleelev over gymnasieelev til studerende med henblik på  

 studieforberedende formål.
Almen studieforberedelse skal danne en fælles  

 ramme  

 for forståelse af sammenhængen mellem natur, kultur og samfund.
Der afsættes en timeramme til almen studieforberedelse i  

 det almene gymnasium for at sikre et sådant samspil.
Rammen fremkommer ved,  

 at  

 mindst 20 pct. af omfanget af grundforløbet og mindst 10 pct. af omfanget af  

 studieretningsforløbet afsættes til almen studieforberedelse.
Almen  

 studieforberedelse strækker sig således over hele det 3-årige gymnasieforløb.  

 Timerammen er procentvis størst i grundforløbet, hvor sigtet - ud over at  

 sikre  

 samarbejde og sammenhæng mellem fagene  er at sikre progression i  

 elevrollen  

 fra folkeskoleelev til gymnasieelev.
I det efterfølgende studieretningsforløb  

 er timerammen procentvis mindre, og her lægges vægten på progressionen fra  

 gymnasieelev til studerende.
Almen studieforberedelse i grundforløbet Det almendannende aspekt tilgodeses ved, at forløbet  

 præsenterer bærende forestillinger og centrale metoder i de grundlæggende  

 videnskabelige tilgange til verden.
Eleverne skal opnå indsigt i, at der er  

 sammenhænge på tværs af alle de opdelinger, som den enkeltfaglige tilgang til  

 verden ellers består af, og stifte bekendtskab med udvalgte store  

 fortællinger i europæisk kultur.
Almen studieforberedelse i studieretningsforløbet I studieretningsforløbet er målet med almen  

 studieforberedelse, at eleverne skal opnå kompetencer til at kombinere  

 fag for at erhverve viden om væsentlige emner i praktisk og teoretisk  

 sammenhæng, kunne vurdere, hvad forskellige fag  

 kan bidrage med og ikke bidrage med for at erhverve viden om et mangesidigt  

 problem, kunne kombinere forskellige metoder  

 i forhold til løsning af et sammensat problem samt sikres en koordineret progression i  

 arbejdsformer med særligt henblik på udvikling af studiekompetence og  

 selvstændighed.
5.6. Nyt indhold i fagene Samtlige gymnasiale fag fornyes indholdsmæssigt med vægt på  

 mål for faglig viden og færdigheder, og der lægges øget vægt på fordybelse og  

 samspil mellem fagene.
Specielt kan nævnes:
Faget  

  

 historie  

  

 indgår i samtlige studieretninger og får derfor et særligt ansvar for at  

 medvirke til at skabe helhed og sammenhæng i gymnasieforløbet.
Faget  

 forpligtes  

 på aktivt at spille sammen med de øvrige fag og fagområder.
En vigtig opgave  

 for historiefaget er, at undervisningen medvirker til at skabe historisk  

 viden,  

 bevidsthed og identitet hos eleverne.
 Faget  

  

 idræt  

  

 nytænkes sådan, at eleverne gennem idrætsfaget får bedre indsigt i og viden  

 om  

 betydningen af motion og kost mv.
Der indføres et  

  

 naturvidenskabeligt  

 grundforløb  

  

 i grundforløbet.
Gennem arbejdet i dette forløb skal eleverne  

 stifte bekendtskab med grundlæggende elementer af de naturvidenskabelige fag  

 (biologi, fysik, kemi og naturgeografi) og deres arbejdsmetoder.
Eleverne  

 skal  

 opnå viden om begreber, teorier, lovmæssigheder og sammenhænge, som har  

 eksemplarisk værdi inden for fagområderne.
De skal introduceres til  

 naturvidenskabelig tankegang og præsenteres for elementer af  

 naturvidenskabernes verdensbillede.
Simple eksempler på naturvidenskabelige  

 eksperimenter og observationer skal indgå som grundlag for arbejdet med  

 modeldannelse og hypoteseafprøvning, og eleverne skal arbejde med at læse og  

 skrive enkle tekster med naturvidenskabeligt indhold.
 Eleverne skal præsenteres for fagenes egenart på en sådan  

 måde, at det kan danne grundlag for deres valg af studieretning.
De  

  

 naturvidenskabelige  

 fag  

  

 nytænkes med større vægt på fagenes almendannende dimensioner.
De  

 faglige mål for det naturvidenskabelige indhold i grundforløbet skal være ens  

 uanset elevsammensætningen, men det faglige indhold og tilrettelæggelsen af  

 undervisningen skal afpasses i forhold til elevgruppen.
Faget  

  

 fysik  

  

 findes  

 i det nuværende gymnasium kun på B- og A-niveau.
Med reformen introduceres et  

 nyt fysik C-forløb, der således repræsenterer et gymnasialt minimumskrav i  

 fysik for alle elever.
Det stiller krav om en nytænkning af  

 fysikundervisningen, såvel i indhold som tilrettelæggelse, så undervisningen  

 på  

 elementær vis kan præsentere væsentlige sider af naturvidenskabernes  

 verdensbillede og samtidigt sikre samspillet med såvel de andre  

 naturvidenskabelige fag som med de humanistiske, samfundsfaglige og  

 kunstneriske fag.
Faget  

  

 naturgeografi  

  

 forpligtes på at give en sammenhængende omverdensforståelse baseret på  

 naturgeografisk og geologisk viden om, hvad der får forskellige egne på  

 Jorden  

 til at fremtræde forskelligt og byde mennesker i verdens regioner forskellige  

 livsvilkår.
Eleverne skal gennem undervisningen tilegne sig faglige og  

 metodiske redskaber til at kunne observere, iagttage, analysere og forklare  

 geografiske og geologiske naturfænomener og til at koble vidensområder fra  

 forskellige dele af faget til en sammenhængende forståelse af komplekse,  

 naturvidenskabelige emner.
 Faget  

  

 oldtidskundskab  

  

 forpligtes både på at belyse forhold fra antikken op gennem tiden og på at  

 belyse nutidige problemstillinger gennem antikke tekster.
 Faget  

  

 samfundsfag  

  

 indføres som obligatorisk fællesfag, hvad der indebærer en nytænkning af  

 fagets  

 mål og indhold.
Formålet med forløbet i  

  

 almen  

 sprogforståelse  

  

 er, at eleverne tilegner sig nogle redskaber, som kan  

 anvendes i alle sprogfagene, og at de opbygger et sprog om sproget (et  

 metasprog). Almen sprogforståelse skal styrke elevernes teoretiske  

 sprogforståelse, samspillet mellem sprogene og studiekompetencen.
Grammatiske  

 færdigheder er en væsentlig del af studiekompetencen, ikke kun når det gælder  

 senere sprogstudier og humaniora, men også når det gælder mange andre  

 studier.  

 Almen sprogforståelse skal desuden fungere som en introduktion til valget af  

 de  

 sproglige studieretninger.
Almen sprogforståelse skal tilrettelægges i et samarbejde  

 mellem dansk og fremmedsprog, herunder latin Der skal i forløbet gives plads  

 til de teoretiske overvejelser, som ligger ud over den først og fremmest  

 praksisorienterede sprogindlæring, som finder sted i fremmedsprogene.
Almen  

 sprogforståelse skal endvidere have ansvaret for, at arbejdet med den  

 sproglige  

 dimension i dansk og fremmedsprogene koordineres, således at der i videst  

 muligt omfang sikres en fælles sproglig terminologi og analysemetode i de  

 enkelte fag.
En øget faglighed og kvalitet målt med internationale  

 standarder forudsætter også, at  

  

 den  

 internationale dimension  

  

 i uddannelsen styrkes.
Internationale  

 problemstillinger og perspektiver skal integreres i undervisningen, så de  

 unge  

 opnår kompetencer med henblik på at kunne begå sig i en internationalt  

 orienteret verden.
5.7. Studenterkursus For unge og voksne med skal der fortsat være mulighed for  

 at aflægge studentereksamen efter et 2-årigt komprimeret kursusforløb på et  

 studenterkursus med samme mål som en studentereksamen på en gymnasieskole.
Et  

 2-årigt studenterkursusforløb adskiller sig tydeligt fra det 2-årige hf,  

 således at de to uddannelser har forskellige målgrupper.
 Reglerne for studenterkursus følger mål og principper for  

 det almene gymnasium, idet der foretages tilpasninger i bl.a. fagrække og  

 uddannelsestid, som nødvendiggøres af det komprimerede 2-årige forløb og den  

 særlige målgruppe  parallelt med de ligheder og forskelle, der gælder i  

 forholdet mellem studenterkursus og alment gymnasium i den nuværende ordning.  

 Studenterkurser udbyder og opretter studieretninger og valgfag svarende til  

 ordningen for det almene gymnasium.
6. Lovforslaget Med dette lovforslag fornyes uddannelsen strukturelt og  

 indholdsmæssigt, således at fagligheden i langt højere grad end nu kommer til  

 at bygge på sammenhæng mellem fagene.
 Studentereksamens nye og selvstændige profil skal findes i  

 ændringer i uddannelsens formål og de deraf afledte ændringer i  

 undervisningens  

 indhold, øget adgang til fleksibel organisering og tilrettelæggelse af  

 undervisningen, nye prøveformer og øgede frihedsgrader for institutionerne  

 til  

 at kunne tilbyde et fleksibelt undervisningstilbud - afpasset elevernes og de  

 lokale behov.
Der lægges øget vægt på fagligheden og øgede frihedsgrader  

 til at kunne indfri de nye krav om kvalitet og relevans, hvorfor der foreslås  

 en række ændringer og forbedringer af uddannelsens indhold med henblik på at  

 give uddannelsen sin selvstændige profil i rækken af ungdomsuddannelser.  

 Lovforslaget skal sikre undervisningsministeren den nødvendige hjemmel til at  

 gennemføre en indholdsmæssig ændring af det almene gymnasium.
Lovforslaget  

 fastlægger formålet med uddannelsen, optagelseskravene og de grundlæggende  

 krav  

 til indhold, prøver og eksamen.
De øvrige elementer i den foreslåede reform  

 vil  

 kunne gennemføres administrativt inden for bemyndigelserne i denne lov.
En  

 stor  

 del af indholdet i de regler, som nu foreslås indsat i loven, var tidligere  

 bekendtgørelsesstof.
De gældende bekendtgørelser vil således i vidt omfang  

 blive erstattet af enten nye bestemmelser i loven eller nye eller ændrede  

 bekendtgørelser.
 Når reformen udmøntes gennem udstedelse af en ny  

 uddannelsesbekendtgørelse for studentereksamen, vil det ske på grundlag af  

 bl.a. erfaringerne fra Udviklingsprogrammet for fremtidens ungdomsuddannelser  

 og de foretagne evalueringer af dette program samt under inddragelse af Rådet  

 for de Gymnasiale Uddannelser m.fl.
 Det foreslås, at lovforslaget træder i kraft, således at  

 det får virkning for elever, der optages i 1. gymnasieklasse ved starten af  

 skoleåret 2005/06. Ordningen for studenterkursus får dog først virkning fra  

 og  

 med skoleåret 2006/07.
7. Et nyt GSK-system De gymnasiale suppleringskurser (GSK) henvender sig til  

 personer, der har afsluttet en gymnasial eksamen og dermed har opnået generel  

 studiekompetence til videregående uddannelse, men som mangler specifikke  

 kompetencer (fag og/eller niveauer) eller et specifikt karaktergennemsnit,  

 som  

 er adgangskrav for optagelse på en konkret videregående uddannelse.
Der etableres et nyt sammenhængende tilbud af  

 suppleringskurser mellem gymnasiale uddannelser og videregående uddannelser  

 med  

 et fagtilbud og undervisningsforløb, der kan målrette og styrke overgangen  

 til  

 de videregående uddannelser.
Ved etableringen af det nye system skal der  

 koordineres i forhold til propædeutiske kurser (dvs. forberedende  

 undervisning  

 i fag som latin, græsk og japansk, altså fag som findes i gymnasiet, men kun  

 har beskeden udbredelse) på de videregående uddannelser og i forhold til de  

 særlige adgangskurser til bestemte videregående uddannelser for ansøgere, der  

 ikke har en adgangsgivende eksamen.
Det nye GSK skal lige som det nuværende være gratis for  

 deltagerne.
Dog skal et GSK-forløb for at være gratis være påbegyndt senest  

 1.  

 oktober to år efter afslutningen af den adgangsgivende eksamen.
Adgang til GSK er fortsat betinget af, at en adgangsgivende  

 gymnasial eksamen er bestået.
Der er adgang til alle fag og niveauer, der  

 optræder som adgangskrav til videregående uddannelser.
 Med henblik på optagelse på videregående uddannelse skal  

 det særlige gymnasiale indslusningskursus for fremmedsprogede (GIF) fortsat  

 kunne udbydes som fagpakker i et 1-årigt suppleringsforløb for studerende,  

 der  

 i hjemlandet har aflagt en eksamen, der kan sidestilles med en dansk  

 studentereksamen, men som ikke giver adgang i kvote 1 til en videregående  

 uddannelse i Danmark.
GSK-undervisning foregår i dag udelukkende på  

 gymnasieskoler, hf-kurser (herunder VUC) og studenterkurser.
Fremover skal  

 sådan undervisning også kunne foregå på institutioner for erhvervsrettet  

 uddannelse efter reglerne om hhx og htx-uddannelserne, jf. bemærkningerne til  

 det samtidigt fremsatte lovforslag herom.
Samtidig får institutioner for  

 erhvervsrettet uddannelse mulighed for at tilbyde fagpakker med sigte på  

 specifik supplering og forberedelse til erhvervsuddannelse inden for  

 afgrænsede  

 sektorer, som har langvarig praksis for ansættelse af elever, der har  

 gennemført den 1-årige hhx.
Suppleringsforløbene vil omfatte 2-3 udvalgte  

 hhx-fag og vare ½ år.
8. Styring  

  

 8.1. Kompetencefordeling Den overordnede kompetencefordeling mellem  

 undervisningsministeren, amtsrådet, skolens bestyrelse, skolens rektor,  

 lærerrådet og elevrådet vil i det store og hele blive videreført uændret.
Med  

 hensyn til skolernes udbud af studieretninger og valgfag vil amtsrådene få en  

 ny koordinerende funktion, ligesom amtsrådene vil skulle godkende skolernes  

 udbud.
Amtsrådene skal endvidere fastsætte den endelige økonomiske ramme for  

 oprettelse af studieretninger og valgfag.
 I forhold til de private skoler sker der ingen ændringer i  

 skolernes styrelse, bortset fra de ændringer, der følger af dette lovforslag.  

 Hovedprincipperne i de offentlige gymnasieskolers fremtidige styring er  

 følgende:
1)  

 	  

    

 Undervisningsministeren  

 har det overordnede pædagogiske ansvar for gymnasieskolernes undervisning og  

 eksamen, fører tilsyn hermed, kan give pålæg til rektor og er klageinstans i  

 pædagogiske anliggender.
Undervisningsministeren fastsætter regler om  

 optagelse  

 og fordeling af ansøgerne og om undervisning og om eksamen.  

 Undervisningsministeren fastsætter endvidere betingelserne for fast  

 ansættelse  

 som lærer mv.
 2)  

 	  

    

 Amtsrådene har  

 ansvaret for, at der etableres gymnasieundervisning i tilstrækkeligt omfang  

 (opretter, driver og nedlægger gymnasier).
3)  

 	  

    

 Amtsrådene  

 fastsætter antallet af grundforløbshold, som skolerne er forpligtet til at  

 oprette (skolernes kapacitet). Amtsrådene koordinerer skolernes udbud af  

 studieretninger og valgfag og sikrer, at der ved mindst én af amtets  

 gymnasieskoler sker udbud af mere specialiserede studieretninger, fx græsk og  

 latin.
Amtsrådene godkender skolernes udbud af studieretninger og valgfag.  

 Amtsrådet fastsætter for de amtskommunale gymnasier rammer for skolernes  

 oprettelse af studieretninger og valgfag, og det er amtsrådets opgave at  

 sikre,  

 at udbuddet og oprettelsen af studieretninger og valgfag foregår  

 hensigtsmæssigt, jf. forudsætninger om udbud og oprettelse af studieretninger  

 i  

 den politiske aftale.  


  

 Det  

 forudsættes, at der inden for hvert amt er et bredt udbud af valgfag, der  

 dækker de 3 hovedområder humaniora, naturvidenskab og samfundsvidenskab.
 Amtsrådene har  

 endvidere bevillings- og arbejdsgiverkompetencen bortset fra uansøgt afsked  

 af  

 tjenestemandsansatte rektorer og lærere.
4)  

 	  

    

 Rektor er skolens  

 daglige leder, og rektor har ansvaret for skolens virksomhed over for  

 amtsrådet.
Rektor har det pædagogiske ansvar for skolens undervisning og  

 eksamener over for undervisningsministeren.
Rektor leder og fordeler arbejdet  

 mellem skolens ansatte.
Rektor opretter studieretninger og valgfag inden for  

 de  

 rammer, der er fastsat af amtsrådet.
5)  

 	  

    

 Efter de  

 eksisterende regler skal bestyrelsen ved en offentlig skole fastlægge det  

 maksimale elevtal i klasserne.
Denne beføjelse tilkommer ved de private  

 skoler  

 efter de gældende regler bestyrelsen som et implicit led i dens  

 økonomiansvar.  

 Bestyrelsens kompetence til at fastlægge det maksimale elevantal i klasserne  

 bortfalder med lovforslaget, idet kompetencen hertil fremover tilkommer  

 rektor,  

 der som økonomiansvarlig på de offentlige skoler skal kunne råde over de  

 nødvendige midler.
For at sikre parallelitet mellem de offentlige og private  

 rektorers  

 beføjelser overføres kompetencen til at fastlægge det maksimale elevantal  

 også  

 på de private skoler fra bestyrelsen til rektor.
Efter de  

 eksisterende regler skal bestyrelsen ved en offentlig skole endvidere  

 fastlægge  

 skolens fagudbud.
Dette ændres med lovforslaget, idet kompetencen til at  

 godkende skolernes udbud af studieretninger og valgfag for så vidt angår de  

 offentlige skoler efter lovforslaget tilkommer amtsrådet, jf. §§ 14 og  

 15.  

 På dette punkt er det ikke muligt at sikre parallelitet mellem de private og  

 de  

 offentlige skoler, og bestyrelsen på de private skoler skal i stedet for  

 amtsrådet godkende skolens udbud af studieretninger og valgfag.
Bestyrelsen på de  

 offentlige skoler skal desuden efter de gældende regler fastsætte  

 ordensregler.  

 Da der fremover bliver tale om fastsættelse af  

  

 studie-  

  

 og ordensregler, der bl.a. skal indeholde principper om  

 mødepligt og fravær samt beskrive konsekvenserne ved overtrædelse heraf,  

 bliver  

 kompetencen til at fastsætte reglerne overført til rektor på både offentlige  

 og  

 private skoler.  

 Bestyrelsen tillægges høringsret i  

 forbindelse med rektors fastsættelse af studie- og ordensregler.
B  

  

 estyrelsen  

 tillægges endvidere høringsret i forbindelse med skolens forslag  


  

 om udbud af studieretninger og  

 valgfag.
Bestyrelsen skal  

 endvidere fastlægge skolens budget efter indstilling fra rektor og inden for  

 den økonomiske ramme fastsat af amtsrådet.
Bestyrelsen skal herudover  

 godkende  

 skolens ferieplan efter indstilling fra rektor og skal formidle samarbejde  

 mellem skole og hjem, medvirke ved løsning af sociale opgaver i tilknytning  

 til  

 skolen og medvirke ved byggesager.
6)  

 	  

    

 De centralt  

 fastsatte regler om det pædagogiske råd og elevrådet ændres ikke.
Det  

 pædagogiske råd omfatter alle skolens lærere og rektor, og det er rådgivende  

 for rektor.
Eleverne har ret til at danne et elevråd.
Elevrådet udpeger en  

 repræsentant til skolens bestyrelse og repræsentanter til råd, udvalg og  

 arbejdsgrupper, der behandler spørgsmål, der har betydning for eleverne i  

 almindelighed.
8.2. Indførelse af uddannelsestid Hovedmålene med reformen er at opnå et større samarbejde  

 mellem fagene og at indføre nye arbejdsformer.
Som led heri vil der centralt  

 blive fastsat rammer for, i hvilket omfang forskellige arbejds- og  

 tilrettelæggelsesformer skal anvendes med henblik på at understøtte, at  

 eleverne faktisk møder forskellige arbejdsformer, og for at sikre, at alle  

 aktiviteterne er lærerstyrede.
Indførelse af nye arbejds- og tilrettelæggelsesformer  

 tilsiger, at der indføres et nyt begreb,  

  

 uddannelsestid  

  

 ,  

 for den samlede lærerstyrede elevaktivitet.
Uddannelsestiden fastsættes som  

 minimum til 2470 timer for et fuldt forløb fra 1. g til 3. g svarende til det  

 nuværende niveau.
Timerammen for den samlede uddannelsestid angiver den tid,  

 eleverne deltager i forskellige former for lærerstyret undervisning og i  

 øvrige  

 aktiviteter, som er organiseret af skolen til realisering af uddannelsens  

 formål.
Elevernes selvstændige arbejde, fx i form af deres skriftlige arbejde  

 og forberedelse, er ikke indeholdt i uddannelsestiden.
 Uddannelsestiden omfatter undervisningsaktiviteter i  

 faglige forløb i de enkelte fag og i samspillene mellem fagene samt tid til  

 interne evalueringer og prøver mv. (dog ikke officielle prøver og årsprøver i  

 eksamensterminerne).
I det almene gymnasium spiller fagene sammen i almen  

 studieforberedelse.
I grundforløbet anvendes mindst 20 pct. og i  

 studieretningsforløbet mindst 10 pct. af uddannelsestiden til almen  

 studieforberedelse.
Af den samlede uddannelsestid kan skolen afsætte en  

 timeramme på 7 pct. til afholdelse af interne fællestimer mv., terminsprøver,  

 andre interne evalueringer eller andre tværgående undervisningsaktiviteter i  

 overensstemmelse med uddannelsens mål.
Efter de eksisterende regler kan der i  

 gymnasiet anvendes højst 5 pct. af undervisningstiden til interne fællestimer  

 mv.
Heri indgår der ikke terminsprøver.
Det gælder for alle uddannelser, at uddannelsestiden i de  

 enkelte fag fastsættes i form af faste timetal.
I de flerårige fag og i almen  

 studieforberedelse fordeler rektor timerne på de enkelte år og forløb i  

 samarbejde med det enkelte lærerteam.
 Rektor fastsætter omfang og placering af elevernes  

 skriftlige arbejde i relevante fag inden for nærmere angivne rammer.
8.3. Institutionsstruktur Reformen berører ikke de eksisterende institutionelle  

 rammer for de gymnasiale uddannelser.
En samlet og endelig plan for de  

 institutionelle vilkår for specielt gymnasier og hf-kurser afventer  

 resultatet  

 af de beslutninger, der skal træffes i forlængelse af rapporten fra den af  

 regeringen nedsatte strukturkommission.
De gældende institutionsrelaterede regler foreslås derfor  

 indtil videre opretholdt i den hidtidige lov om gymnasiet m.v.
Der henvises  

 til  

 det samtidig fremsatte lovforslag om ændringer af lovgivningen som følge af  

 reformen af de gymnasiale uddannelser.
8.4. Tilsyn Lovforslaget indeholder endvidere forslag om øget decentral  

 styreform, hvor det regelorienterede tilsyn forventes at blive afløst af et  

 mere resultatorienteret tilsyn med en ændret opgavefordeling mellem  

 uddannelsesinstitutionerne og det centrale niveau.
Det foreslås, at  

 kompetencen  

 til at fastsætte studie- og ordensregler, herunder kompetencen til at  

 iværksætte sanktioner i forbindelse med tilsidesættelse af mødepligten og  

 pligten til at deltage i undervisningen, administration af prøver og eksamen  

 og  

 godkendelse af lærerkvalifikationer overføres til rektor.
En sådan ændring af  

 styringsformen for uddannelsen og tilsynet hermed har en tæt sammenhæng med  

 det  

 2-årige hf, da det 2-årige hf som hovedregel vil være placeret på et alment  

 gymnasium  

 under rektors ledelse.
Det findes derfor hensigtsmæssigt at lade ændringer,  

 der  

 vedrører rektors kompetenceområder mv., være parallelle for det almene  

 gymnasium og hf.
8.5. Kvalitetsudvikling Som led i kvalitetsudviklingen af uddannelsesområdet  

 generelt foreslås det pålagt den enkelte institution at have et system til  

 kvalitetsudvikling og resultatvurdering i forbindelse med uddannelsen og  

 undervisningen.
Kvalitetssystemet skal indeholde en procedure for  

 selvevalueringer og løbende kvalitetsudvikling med henblik på fx at sikre, at  

 undervisningen er i overensstemmelse med de fastsatte mål, at der er  

 sammenhæng  

 med de aktuelle behov og erfaringer i de videregående uddannelser, og at  

 lærernes kvalifikationer er ajourført fagligt og pædagogisk.
Det foreslås  

 endvidere, at ministeren bemyndiges til at fastsætte nærmere regler for  

 skolernes selvevalueringer.
På baggrund af selvevalueringerne skal skolerne  

 udarbejde opfølgningsplaner, som indeholder ændringsbehov og operationelle  

 kvalitetsmål.
I overensstemmelse med lov om åbenhed og gennemsigtighed i  

 uddannelserne m.v. skal skolen eller amtsrådet på sin hjemmeside informere om  

 gennemførte aktuelle evalueringer af kvaliteten af skolens eller  

 institutionens  

 undervisning.
Undtaget herfra er oplysninger om en enkelt lærers undervisning  

 og evalueringer, hvor alene skolens ansatte har medvirket.
9. Implementering Som led i gennemførelsen af reformen af de gymnasiale  

 uddannelser iværksættes parallelt hermed et udviklingsprogram:  

  

 Fremtidens gymnasiale uddannelser  Udvikling  

 og fornyelse.  

  

 Programmet gennemføres i samspil med skoler, amtskommuner og  

 øvrige interessenter.
Udviklingsprogrammet og midlerne til det er tiltænkt  

 hele  

 sektoren, dvs. både private og offentlige skoler.
 Følgende temaer vil indgå i udviklingsprogrammet for alle  

 gymnasiale uddannelser:
 Faglig, pædagogisk og organisatorisk fornyelse Styrkelse af forudsætningerne for at  

 gennemføre den faglige, pædagogiske og organisatoriske fornyelse.
 Fokus på studiemiljøet i de  

 gymnasiale uddannelser med henblik på at mindske frafald.
 Fokus på den internationale  

 dimension ved udformning af nye læreplaner.
 Udvikling fra elev til studerende Etablering af udviklingsarbejde med  

 studiebøger, så eleverne jævnligt formulerer egne faglige mål og  

 efterfølgende  

 evaluerer disse.
Studiebøger vil kunne understøtte lærernes evaluering af  

 eleverne.
 Etablering af udviklingsarbejde med  

 gensidig evaluering, således at lærernes evaluering af elevernes udbytte af  

 undervisningen suppleres med, at eleverne gennemfører evaluering af  

 undervisningen.
 Spredning af gode eksempler Udpegning af et antal skoler, der  

 kan virke som formidlere af gode erfaringer i forbindelse med implementering  

 af  

 reformens intentioner.
 Specifikt for de almengymnasiale  

 uddannelser vil følgende tema indgå i udviklingsprogrammet:
 Udvikling af den naturvidenskabelige dannelse i  

 samspil mellem de naturvidenskabelige fag og øvrige fag Udviklingsprogrammet gennemføres over en 5-årig periode,  

 hvorefter det vil blive evalueret.
10. Opfølgning Partierne følger løbende aftalens implementering.
Med  

 henblik på at vurdere effekten af de forskellige initiativer gennemføres  

 evalueringer, der forelægges for partierne.
Evalueringen vil omfatte flere  

 temaer, bl.a.:
Vejledning af nye elever, tilmelding  

 og optagelse Grundforløbet, herunder  

 tilrettelæggelse og gennemførelse af almen studieforberedelse, henholdsvis  

 studieområdet Oprettelse af studieretninger og  

 overgangen fra grundforløbet til studieretningsforløbet Anvendelse af forskellige  

 arbejdsformer og udvikling i sammensætninger af elevernes uddannelsestid Fagenes samspil i  

 studieretningsforløbet, herunder studieretningsprojektet De nye prøve- og evalueringsformer De naturvidenskabelige fag i det  

 almene gymnasium De nye redskaber til at mindske  

 fraværet i de gymnasiale uddannelser Udviklingsprogrammet for de  

 gymnasiale uddannelser.
 Det førstnævnte tema evalueres inden skoleåret 2005/06. Den  

 endelige evaluering af reformen gennemføres efter 2. gennemløb, dvs. med  

 udgangen af skoleåret 2008/09. Der udarbejdes delevalueringsrapporter  

 undervejs.
 Undervisningsministeriet vil løbende følge aftalens  

 udmøntning og fremlægge resultaterne for partierne.
11. Økonomi De samlede udgifter til det almene gymnasium, det 2-årige  

 hf og de 3-årige uddannelser til hhx og htx udgør ca. 5,3 mia. kr.
Heraf  

 udgør  

 det almene gymnasium og hf ca. 4,2 mia. kr.
Hf-andelen skønnes at udgøre 15  

 pct. svarende til 0,6 mia. kr. af de samlede udgifter til det almene  

 gymnasium  

 og hf.
 Aktiviteten på uddannelserne var i 2001 ca. 90.500 årselever,  

 heraf ca. 61.000 i det almene gymnasium og hf.
11.1. De økonomiske konsekvenser af reformen Der er en fælles forståelse mellem de amtskommunale parter  

 og Undervisningsministeriet om, at reformen af det almene gymnasium og hf  

 (inkl. hf-enkeltfag) samlet set kan gennemføres udgiftsneutralt.
Dermed er  

 det  

 samtidig forudsat, at reformen af det almene gymnasium og hf ikke medfører  

 regulering af bloktilskuddet som følge af det udvidede totalbalanceprincip  

 (DUT).
 Det foreliggende lovforslag om uddannelse til studentereksamen  

 indeholder en række elementer, som medfører merudgifter henholdsvis  

 mindreudgifter.
 Merudgifterne kan henføres til:
Finansiering af et ekstra  

 studieretningshold på små skoler (dvs. skoler med mindre end 400 elever), som  

 ligger uden for de store byer, og hvor der ikke er et nærtliggende  

 alternativt  

 udbud.
I beregningsforudsætningerne indgår, at 40 skoler hvert år opretter en  

 studieretning mere end antallet af grundforløbshold på de pågældende skoler.
Etablering af »blandede  

 studieretningshold«.
I beregningsforudsætningerne indgår, at alle skoler i  

 gennemsnit opretter 2 blandede studeretningshold.
Dette indebærer, at hver  

 skole i gennemsnit får økonomisk råderum til at samle 4 studieretningshold,  

 der  

 med kun forholdsvis få elever ellers ikke ville kunne oprettes, til 2  

 blandede  

 studieretningshold med samlæsning af et studieretningsfag og de obligatoriske  

 fag i studieretningen efter de principper, der fremgår af bemærkningerne til  

 § 14, stk. 3.
 Ekstraudgifter ved eksamen i  

 forbindelse med tværfaglige prøver, idet det samlede antal af prøver bevares.
Hertil kommer, at der gennem en reduktion af de skriftlige  

 opgaver er etableret et økonomiske råderum på i alt 78 mio. kr. pr. år til  

 efteruddannelse af lærere og ledere på både det almene gymnasium og hf.
Rent  

 teknisk er der i lovforslaget forudsat en fordeling af udgifterne med  

 henholdsvis 68 og 10 mio. kr. til efteruddannelsen på det almene gymnasium og  

 hf svarende til den relative fordeling af elever på de to uddannelser, jf.  

 det  

 samtidig fremsatte forslag til lov om uddannelsen til højere  

 forberedelseseksamen (hf).
Den øgede vægt på efteruddannelse skal sikre gennemførelsen  

 af reformens mange elementer, herunder øget vægt på målstyring, nyt samspil  

 mellem fagene, nyt undervisningsbegreb, indførelse af almen  

 studieforberedelse  

 mv.
De eksisterende statslige midler til efteruddannelse og forsøgs- og  

 udviklingsarbejde forventes prioriteret til tilvejebringelse af ressourcer i  

 form af materialer og instruktører, som skolerne kan trække på.
 De samlede årlige merudgifter forventes, når reformen er  

 fuldt indfaset, at udgøre 193 mio. kr.
Forventede årlige merudgifter, fuldt indfaset (mio.  

 kr.) Merudgifter:
- Ekstra studieretning på små gymnasieskoler + blandede studieretningshold på alle gym.
- Ekstra udgifter til eksamen - Lærerefteruddannelse mv.
 Skønnede  

 merudgifter i alt:
120,0 5,0 68,0 193,0 De forventede merudgifter udlignes af en række besparelser  

 som følge af reformen.
 De samlede besparelser udgør fuldt indfaset i alt 202 mio.  

 kr.
 Besparelserne kan henføres til:
 Ophævelse af linjedelingen i  

 sproglig og matematisk linje.
 En forudsætning om, at der oprettes  

 mindst lige så mange studieretningshold, som der er grundforløbshold i 1. g.
Ophævelse af den nuværende  

 timestyringsordning samt indførelse af en garanti for, at der på skoler med  

 mere end 400 elever oprettes et valghold, hvis der er mindst 10 tilmeldte  

 elever, og på skoler med højst 400 elever oprettes et valghold, hvis der er  

 mindst  

 7 tilmeldte elever.
Det påregnes, at den gennemsnitlige holdstørrelse på  

 valgholdene bliver forøget i forhold i dag.
Ved skoler, der har både  

 gymnasium  

 og hf, regnes ud fra det samlede elevtal i de to uddannelser, når det drejer  

 sig om fag, der kan vælges af både gymnasieelever og hf-kursister.
For fag,  

 der  

 kun kan vælges i en af de to uddannelser, regnes ud fra elevtallet på den  

 pågældende uddannelse.
 Endelig er der forudsat en reduktion  

 af elevernes skriftlige arbejde med 20 pct.
Forventede årlige besparelser, fuldt indfaset (mio.  

 kr.) Besparelser:
- Ophævelse af linjedelingen - Antal grundforløbsklasser = antal studieretningshold - Valgholdsstørrelser på hhv. 10 og 7 elever - Reduktion af de skriftlige opgaver Besparelser i  

 alt:
6,0 105,0 13,0 78,0 202,0 Den økonomiske ramme til efteruddannelse forbliver i  

 amterne, der således skal sikre, at efteruddannelsesudbudet får tilstrækkelig  

 bredde og målrettes gennemførelsen af reformen.
Undervisningsministeriet vil  

 sammen med de amtskommunale parter følge udviklingen nøje og løbende evaluere  

 omfanget af den udbudte efteruddannelse.
 Omfanget af aktiviteterne i de nuværende bestemmelser om  

 deling af hold af pædagogiske eller sikkerhedsmæssige grunde, deling af hold  

 ved kønsopdelt undervisning i idræt, frivillig undervisning samt afholdelse  

 af  

 fællestimer videreføres uændret.
 11.2. Udviklingsprogrammet Fremtidens gymnasiale  

 uddannelser  Udvikling og fornyelse.
Der afsættes i statslig regi 25 mio. kr. til gennemførelse  

 af et udviklingsprogram om fremtidens gymnasiale uddannelser.
Programmet  

 gennemføres i samspil med skoler, de amtskommunale parter og øvrige  

 interessenter.  

 De samlede merudgifter til udviklingsprogrammet på i alt 25 mio. kr. over en  

 5-årig periode fra 2005 til 2009 er forudsat finansieret via nedlæggelsen af  

 den 1-årige hhx, jf. det samtidigt fremsatte forslag til lov om uddannelserne  

 til hhx og htx.
11.3. Nye GSK-tiltag Med reformen iværksættes en ny og særskilt adgang til for  

 hfere at gennemføre et GSK-forløb, som rummer 2-3 fag på A-niveau med  

 henblik  

 på at styrke hfernes generelle studiekompetence.
Merudgifterne er  

 skønsmæssigt  

 fastsat til 10 mio. kr.
Som følge af nedlæggelsen af den 1-årige hhx åbnes der  

 endvidere for, at handelsskolerne kan tilbyde fagpakker med sigte på specifik  

 supplering og forberedelse til erhvervsuddannelse inden for afgrænsede  

 sektorer, som har haft langvarig praksis for ansættelse af elever, der har  

 gennemført den 1-årige hhx.
Fagpakkerne vil omfatte 2-3 udvalgte hhx-fag og  

 vare ½ år.
Det antages, at ca. 25 pct. af den nuværende elevbestand, svarende  

 til ca. 625 årselever, på den 1-årige hhx vælger at tage et sådant  

 suppleringsforløb.
Merudgifterne hertil anslås til ca. 20 mio. kr.
Hertil  

 kommer en merudgift til SU i størrelsesordenen 10 mio. kr.
I alt ca. 30 mio.  

 kr.
 Det skal understreges, at skønnet over merudgiften til nye  

 GSK-tiltag er behæftet med usikkerhed.
 De samlede merudgifter til de nye GSK-tiltag på i alt ca.  

 40 mio. kr. ved fuld indfasning er forudsat finansieret via nedlæggelsen af  

 den  

 1-årige hhx, jf. det samtidigt fremsatte forslag til lov om uddannelserne til  

 hhx og htx.
12. Administrative og økonomiske konsekvenser for  

 det offentlige Der forventes statslige merudgifter årligt i  

 størrelsesordenen ca. 40 mio. kr. til nye GSK-tiltag samt en statslig udgift  

 på  

 samlet i alt 25 mio. kr. i årene 2005 til 2009 til gennemførelse af det  

 aftalte  

 udviklingsprogram.
Endvidere forventes der statslige merudgifter i en  

 2-3-årig  

 periode på i alt ca. 20 mio. kr. til udvikling af fælles eksamenssystemer på  

 alle fire gymnasiale uddannelser.
Merudgifterne til begge initiativer er  

 forudsat finansieret via nedlæggelsen af den 1-årige hhx, jf. det samtidigt  

 fremsatte forslag til lov om uddannelserne til hhx og htx.
På det amtskommunale område forventes der ved en fuldt  

 indfaset reform en samlet netto mindreudgift på 9 mio. kr.
Dette mindre  

 finansieringsmæssige overskud medgår til finansiering af merudgifter som  

 følge  

 af ændringer på hf-enkeltfag, jf. det samtidig fremsatte forslag til lov  

 uddannelsen til højere forberedelseseksamen.
Herefter resterer der en mindre  

 finansieringsmæssig reserve på i alt 1 mio. kr., der med de amtskommunale  

 parter er aftalt reserveret til eventuelle mindre justeringer som følge af  

 den  

 endelige udformning af bekendtgørelser mv.
Et evt. finansieringsmæssigt overskud herudover er  

 ekstraordinært forudsat at kunne bruges til nyinvestering i  

 undervisningsmateriale som følge af reformen.
Københavns og Frederiksberg  

 kommuner har taget forbehold for udgifterne til indkøb af  

 undervisningsmaterialer  

 i overgangsfasen, idet de vurderer, at de afsatte midler er utilstrækkelige.  

 De  

 to kommuners forbehold vil indgå i de kommende drøftelser i forbindelse med  

 udformning af bekendtgørelser m.v.
 De samlede økonomiske konsekvenser af de samtidigt  

 fremsatte lovforslag, der udmønter reformen af de gymnasiale uddannelser,  

 forventes at gå i nul, således at merudgifter og besparelser  

 udlignes.
13. Administrative og økonomiske konsekvenser for  

 erhvervslivet Forslaget har ingen administrative og økonomiske  

 konsekvenser for erhvervslivet.
14. Miljømæssige konsekvenser Forslaget har ingen miljømæssige konsekvenser.
15. Forholdet til EU-retten Forslaget indeholder ikke EU- retlige aspekter.
16. Sammenfattende skema Positive konsekvenser/mindre udgifter Negative konsekvenser/større udgifter Administrative og økonomiske konsekvenser for staten Fuldt indfaset: årligt 40 mio. kr. til GSK, i alt 25  

 mio. kr. til udviklingsprogrammet over en 5-årig periode samt i alt 20 mio.  

 kr. til udvikling af nyt fælles eksamenssystem over en 2-3-årig periode.
Administrative og økonomiske konsekvenser for kommuner  

 og amtskommuner Fuldt indfaset: ca. 202 mio. kr. årligt Fuldt indfaset: ca. 193 mio. kr. årligt Administrative og økonomiske konsekvenser for  

 erhvervslivet Ingen Ingen Administrative konsekvenser for borgerne Ingen Ingen Miljømæssige konsekvenser Ingen Ingen Forholdet til EU-retten Lovforslaget har ingen EU-retlige aspekter 17. Høring Et udkast til lovforslaget har været sendt til høring hos  

 følgende myndigheder og organisationer:
 Akademikernes Centralorganisation, Amtsrådsforeningen,  

 Cirius, Danmarks Erhvervspædagogiske Læreruddannelse, Danmarks Jurist- og  

 Økonomforbund (DJØF), Danmarks Lærerforbund, Dansk Arbejdsgiverforening (DA),  

 Dansk Industri (DI), Dansk Magisterforening (DM), Dansk Teknisk Lærerforbund,  

 Danske Gymnasieelevers Sammenslutning (DGS), De Samvirkende  

 Invalideorganisationer (DSI), Det Centrale Handicapråd, Efterskolernes  

 Lærerforening, Erhvervsakademirådet, Erhvervsskolernes Elevorganisation,  

 Foreningen af private, selvejende gymnasieskoler, studenterkurser og  

 Hf-kurser,  

 Foreningen af skoleledere ved de tekniske skoler (FS), Erhvervsskolernes  

 Servicecenter, Foreningen af skolevejledere og skolekonsulenter i  

 Uddannelses-,  

 erhvervs- og arbejdsmarkedsorientering (Tandhjulsforeningen), Foreningen af  

 studenterkursusrektorer, Forstanderforeningen for VUC, Frederiksberg Kommune,  

 Funktionærernes og Tjenestemændenes Fællesråd (FTF), Færøernes Skolevæsen,  

 Grundskolerådet, Grønlands Hjemmestyre (Grønland), Grønlands Hjemmestyre  

 (Danmark), Gymnasieelevernes Landsorganisation (GLO), Gymnasieskolernes  

 Lærerforening (GL), Gymnasieskolernes Rektorforening, Handelsskolernes  

 Bestyrelsesforening (HBF), Handelsskolernes Forstander- og Inspektorforening  

 (HFI), Handelsskolernes Lærerforening (HL), Indvandrernet, Ingeniørforeningen  

 i  

 Danmark (IDA), KL, Københavns Kommune, Landsforbundet af Voksen- og  

 Ungdomsundervisere, Landsorganisationen af Handelsskoleelever,  

 Landsorganisationen i Danmark (LO), Landssammenslutningen af Kursusstuderende  

 (LAK), Ledernes Hovedorganisation, MVU-rådet, Rådet for de Grundlæggende  

 Erhvervsrettede Uddannelser, Rådet for de Gymnasiale Uddannelser, Rådet for  

 Etniske Minoriteter, Skole og Samfund samt Teknisk Skoleforening (TSF).
Bemærkninger til lovforslagets enkelte bestemmelser Til § 1 Den samtidige reform af alle de gymnasiale uddannelser  

 giver mulighed for at koordinere formålsformuleringerne, så utilsigtede  

 forskelle fjernes og tilsigtede ligheder og forskelle træder tydeligt frem.  

 Det  

 betyder for det første, at samtlige uddannelseslove for de gymnasiale  

 uddannelser får en fælles § 1. Med den fælles formålsparagraf for  

 samtlige  

 gymnasiale uddannelser præciseres det, at de 3-årige gymnasiale uddannelser,  

 det 2-årige hf, studenterkursus og enkeltfags-hf for voksne er ligeværdige  

 uddannelser, som tilsammen udgør et samlet gymnasialt system med fælles  

 karakteristika og formål.
Til § 2 Samtlige gymnasiale ungdomsuddannelser får endvidere en  

 fælles § 2. Med denne fælles formålsparagraf for alle de gymnasiale  

 ungdomsuddannelser præciseres målgruppen, nemlig at uddannelserne henvender  

 sig  

 til unge med forskellige former for teoretiske interesser.
Fælles for  

 uddannelserne er også, at de er studieforberedende til videregående  

 uddannelse.
 Uddannelsernes almendannende perspektiv betoner, at  

 eleverne har en vis fælles faglig referenceramme, hvad angår stof, fagligt  

 niveau og det sammenhængsskabende samspil mellem fagene.
Eleverne skal gennem uddannelsernes faglige og pædagogiske  

 progression udvikle faglig indsigt og studiekompetence.
De skal opnå  

 fortrolighed med at anvende forskellige arbejdsformer og evne til at fungere  

 i  

 et studiemiljø, hvor kravene til selvstændighed, samarbejde og sans for at  

 opsøge viden er centrale.
Uddannelsernes dannelsesmæssige perspektiv betoner, at  

 uddannelserne bidrager til den enkeltes livslange projekt, hvor personlig  

 udvikling og deltagelse i samfundslivet smelter sammen.
Uddannelserne skal  

 understøtte elevernes udvikling af personlig myndighed, dvs. evne og vilje  

 til  

 at foretage selvstændige vurderinger.
Linjen og forbindelsen til grundskolen  

 trækkes, idet § 1, stk. 3, 2. pkt., i lov om folkeskolen, som  

 omtaler  

 de grundlæggende værdier frihed og folkestyre, gentages og udbygges med et  

 europæisk og globalt perspektiv.
Til § 3 I denne bestemmelse angives uddannelsens særlige profil.  

 Der er således forskellige bestemmelser herom i dette lovforslag om  

 uddannelsen  

 til studentereksamen og i de samtidig fremsatte lovforslag om uddannelsen til  

 højere forberedelseseksamen og om uddannelserne til højere handelseksamen og  

 højere teknisk eksamen.
Endvidere er der i de respektive lovforslag særlige  

 formålsbestemmelser for studenterkursus og hf-enkeltfag.
Med hensyn til  

 studenterkursus understreges det dermed, at denne uddannelse har en særlig  

 unge- og voksenprofil og en særlig tilrettelæggelse, og at mål og principper  

 er  

 de samme som for det almene gymnasium, men forskellige fra det 2-årige hf.
Til § 4 Det 2-årige studenterkursusforløb får som noget nyt sin  

 egen formålsbestemmelse.
Der henvises i øvrigt til bemærkningerne til  

 § 3  

 og § 21.
Til § 5 Bestemmelsen om, at en studentereksamen giver adgang til  

 videregående uddannelser, er en uændret videreførelse af den gældende  

 § 1.  

 En bestået studentereksamen giver fortsat adgang til alle videregående  

 uddannelser, men muligheden for optagelse på en bestemt videregående  

 uddannelse  

 er på samme måde som i dag afhængig såvel af den enkelte elevs valg af fag og  

 niveauer som af den pågældende videregående uddannelses specifikke krav til  

 den  

 adgangsgivende eksamen.
Disse krav vil kunne opfyldes gennem GSK-systemet,  

 jf.  

 lovforslagets § 43.
Til § 6 Amtsrådene fastsætter skolernes kapacitet, det vil sige det  

 antal grundforløbshold, som skolerne forventes at oprette, og desuden  

 skolernes  

 udbud af studieretninger og valgfag.
Skolernes udbud udmeldes så betids, at  

 ansøgerne kan orientere sig nærmere om fagudbudet, fx på skolens eller  

 amtsrådets hjemmeside eller ved orienteringsmøder og besøg på skolerne før  

 ansøgning om optagelse.
Når eleverne efterfølgende søger optagelse og i den  

 forbindelse angiver skoleønsker, skal de samtidig give en foreløbig  

 interessetilkendegivelse i forhold til studieretningsvalg mv. af hensyn til  

 skolernes planlægning.
Til stk. 1 Efter de gældende regler om optagelse i det almene  

 gymnasium, har ansøgere, der søger om optagelse i direkte forlængelse af  

 folkeskolens 9. eller 10. klasse, og som ikke af skolen er blevet indstillet  

 til optagelsesprøve, et krav på at blive optaget.
 Dette gælder, hvis de har modtaget undervisning i fransk  

 eller tysk på 7.-9- klassetrin (tilbudsfag) eller undervisning i fransk eller  

 tysk på 8.-9. klassetrin (prøveforberedende valgfag) i folkeskolen eller  

 modtaget anden undervisning, der står mål hermed i disse fag.
Alternativt har ansøgerne efter de gældende regler krav på  

 optagelse, hvis de har aflagt folkeskolens afgangsprøve eller 10.  

 klasse-prøve  

 (skriftlig og mundtlig del) i dansk og i matematik, og a)  

 	  

    

 for ansøgere, der  

 søger optagelse ved det almene gymnasiums sproglige linie eller hhx, har  

 aflagt  

 folkeskolens afgangsprøve eller 10. klasse prøve (skriftlig og mundtlig del)  

 i  

 engelsk og i tysk eller fransk, og b)  

 	  

    

 for ansøgere, der  

 søger optagelse ved det almene gymnasiums matematiske linie eller htx, har  

 aflagt folkeskolens afgangsprøve eller 10. klasse-prøve i fysik/kemi.
 Ansøgere til det almene gymnasium, der ikke opfylder disse  

 betingelser, men som opfylder de faglige betingelser eller har  

 kvalifikationer  

 svarende hertil, kan optages på grundlag af skolens vurdering af ansøgerens  

 eventuelle standpunktskarakterer, prøveresultater fra forudgående  

 undervisning,  

 udtalelser om ansøgerens kvalifikationer og eventuelt en samtale samt en  

 eventuel optagelsesprøve.
Som omtalt under lovforslagets almindelige bemærkninger  

 skal indgangsniveauet til de gymnasiale ungdomsuddannelser være ens, og de  

 faglige adgangskrav (herunder aflagt afgangsprøve fra folkeskolen i dansk,  

 matematik, fysik/kemi/biologi, engelsk og 2. fremmedsprog) eller tilsvarende  

 10. klasse prøver skal være identiske.
En konsekvens heraf bliver, at elever,  

 der ikke på alle punkter opfylder optagelsesbetingelserne til gymnasiet, fx  

 elever, som ikke har fulgt undervisning i fransk eller tysk i mindst to år,  

 vil  

 kunne optages i det almene gymnasium efter en konkret vurdering.
Optagelse af  

 sådanne elever har hidtil kun været muligt på hhx og htx samt hf.
Endvidere indebærer ophævelsen af det almene gymnasiums  

 hidtidige opdeling i en sproglig og en matematisk linje, at der fremover ikke  

 skelnes mellem optagelseskravene for sproglige og matematikere til det almene  

 gymnasium.
Hidtil har optagelseskravene til den sproglige og den matematiske  

 linje været forskellige, jf. § 2 i optagelsesbekendtgørelsen  

 (bekendtgørelse nr. 742 af 8. august 2000 om optagelse i de gymnasiale  

 uddannelser).
Det skal fortsat være en forudsætning for optagelse i  

 direkte forlængelse af 9. eller 10. klasse, at ansøgeren ikke i sin  

 uddannelsesplan er indstillet til en optagelsesprøve.
På 9. eller 10.  

 klassetrin skal den enkelte elev i samråd med forældrene træffe afgørelse om  

 valg af ungdomsuddannelse.
Hvis den afleverende skole eller Ungdommens  

 Uddannelsesvejledning (UU) skønner, at en elevs ønske om en gymnasial  

 uddannelse ikke er realistisk, skal grundskolen, henholdsvis UU, indstille  

 eleven til optagelsesprøve.
Indstillingen skal fremgå af elevens  

 uddannelsesplan.
Som nævnt under de almindelige bemærkninger findes der ikke  

 en samlet evaluering af, hvordan ordningen med uddannelsesplaner fungerer i  

 praksis, men oplysninger fra rektorer og studievejledere tyder på, at  

 uddannelsesplanerne i mange tilfælde ikke indeholder oplysninger af relevans  

 for den gymnasiale uddannelse.
Eksempelvis indeholder planerne ofte meget  

 lidt  

 information om en elevs særlige styrkesider eller særlige behov.
Eventuelle  

 særlige behov, fx for læsevejledning, må derfor i dag afdækkes ad anden vej.  

 Endvidere har en del grundskoler hidtil undladt at henvise elever til en  

 optagelsesprøve, selv om valget af en gymnasial uddannelse ud fra elevens  

 karakterer ikke synes realistisk.
Det er aftalt mellem undervisningsministeren og de øvrige  

 forligsparter bag dette lovforslag, at ministeren tager initiativ til en  

 evaluering  

 af ordningen med henblik på, at uddannelsesplaner udvikles til et mere  

 forpligtende og mere informativt redskab i overgangen mellem grundskole og  

 ungdomsuddannelse.
Specielt er det nævnt i aftalen, at både den afleverende  

 skole og UU skal forholde sig til de mål om uddannelse efter grundskolen, der  

 er anført i uddannelsesplanen.
Til stk. 2 Optagelse sker som hidtil som udgangspunkt i direkte  

 forlængelse af 9. eller 10. klasse.
Elever, der har været ude af skole i et  

 eller flere år, og elever, der ikke opfylder de faglige adgangskrav, skal  

 alene  

 kunne optages efter en konkret vurdering, herunder evt. på baggrund af en  

 optagelsesprøve, hvor det konstateres, om de har de fornødne forudsætninger.
Til stk. 3 Bestemmelsen i stk. 3 giver mulighed for, at en elev efter  

 at have gennemført 1. eller 2.g. efter aftale med rektor kan have indtil et  

 års  

 fravær fra undervisningen med henblik på fx at tage på et privat studieophold  

 i  

 udlandet, tage fri i forbindelse med barsel eller lignende, uden at fortage  

 rettet til at kunne fortsætte undervisningen efter endt fravær.
Ved  

 tilbagevenden til uddannelsen vil der efter rektors afgørelse kunne blive  

 tale  

 om merit, jf. lovforslagets § 20, stk. 2, for allerede aflagt prøver mv.
En  

 elev, der afbryder uddannelsen i mere end et år, fortaber sit krav på  

 umiddelbart at kunne vende tilbage til uddannelsen.
Eleven udmeldes af  

 uddannelsen og skal søge om optagelse på uddannelsen på ny efter de  

 almindelig  

 regler om optagelse, der er fastsat med hjemmel i stk. 2.
Til stk. 4 Af hensyn til gymnasieskolens muligheder for at planlægge  

 grundforløbet og det efterfølgende studieretningsforløb skal ansøgere i  

 forbindelse med ansøgning om optagelse afgive en foreløbig  

 interessetilkendegivelse i forhold til studieretning, 2.  


  

 fremmedsprog, det kunstneriske fag i grundforløbet mv.
Nærmere  

 regler vil blive fastsat herom i bekendtgørelsesform.
Til stk. 5 Det fremgår af bemærkningerne til den gældende gymnasielov,  

 jf. bemærkningerne til § 5, stk. 3, i lovforslag nr.
L 175,  

 Folketingtingstidende 1989-90, at kompetencen til at optage elever ved en  

 skole  

 tilkommer rektor, mens amtskommunen, dvs. fordelingsudvalget i amtskommunen,  

 foretager fordelingen af elever, der af kapacitetsmæssige grunde ikke kan  

 optages på den ønskede skole.
Det anføres endvidere i bemærkningerne til  

 dette  

 lovforslags § 12, stk. 3, at kompetencen til at optage elever  

 tilkommer rektor.
 Spørgsmålet om, hvem denne kompetence tilkommer, har givet  

 anledning til nogen uklarhed i praksis, ligesom § 20 i den gældende  

 optagelsesbekendtgørelsen kan forstås således, at kompetencen til at fordele  

 alle elever, herunder elever, der har en given gymnasieskole som 1.  

 prioritet,  

 tilkommer fordelingsudvalget.
Det skal derfor præciseres, at kompetencen til at optage  

 elever, der har søgt en given skole som 1. prioritet, tilkommer rektor,  

 medmindre der er flere ansøgere med 1. prioritet, end skolen kan optage.
I så  

 fald beslutter fordelingsudvalget, hvilke af ansøgerne med 1. prioritet der  

 optages på den pågældende skole.
Det skal endvidere præciseres, at fordeling af elever, der  

 ikke får opfyldt deres 1. prioritet, skal ske således, at deres følgende  

 prioriteter opfyldes bedst muligt, og således at eleverne i videst muligt  

 omfang henvises til en skole, hvor deres tilkendegivelse om studieretning og  

 fag (2. fremmedsprog og kunstnerisk fag) kan tilgodeses  


  

 samt ud fra et kriterium om, at der skal være kortest mulig  

 transporttid mellem elevernes bopæl og skolen.
Disse kriterier vil kun kunne  

 fraviges i ganske særlige tilfælde som fx alvorlig sygdom hos ansøgeren.  

 Nærmere regler om kriterier for fordeling vil blive fastsat i  

 bekendtgørelsesform.
 Rektor får kompetence til at optage elever, der søger  

 optagelse uden for de almindelige optagelsesterminer, fx fordi de flytter til  

 Danmark fra udlandet midt i et skoleår, fordi de flytter fra en landsdel til  

 en  

 anden, eller fordi de ønsker at skifte til det almene gymnasium fra en af de  

 øvrige 3-årige gymnasiale uddannelser.
Til § 7 Den fælles struktur for de 3-årige gymnasiale uddannelser  

 giver baggrund for bedre samordning mellem uddannelserne, herunder etableres  

 der mulighed for, at en elev kan skifte uddannelse uden tab af tid i løbet af  

 grundforløbet, senest ved dettes afslutning.
Et sådant uddannelsesskift skal  

 kunne ske ved, at eleverne på sædvanlig måde får merit for de fag, der er  

 fælles (dansk, matematik og engelsk indgår i alle gymnasiale grundforløb), og  

 merit ved substitution for den øvrige del af det gennemførte grundforløb.  

 Merit  

 ved substitution bygger på anerkendelse af fælles kompetencemål frem for  

 fælles,  

 konkret indhold.
Et uddannelsesskift indebærer, at eleven skal optages i en  

 ny uddannelse og evt. på en ny institution.
Elever, der skifter mellem de  

 3-årige gymnasiale uddannelser, er allerede blevet optaget i en gymnasial  

 uddannelse og opfylder derfor de krav, der stilles til optagelse i de  

 gymnasiale uddannelser.
Disse elever har ret til optagelse på ny i  

 forbindelse  

 med uddannelsesskift i løbet af grundforløbet, og optagelsen vil blive  

 gennemført efter samme principper og procedurer som ved sædvanlig optagelse.
Uddannelsesskift, der bygger på merit ved substitution,  

 indebærer, at eleven i større eller mindre omfang kan komme til at mangle en  

 del af det konkrete faglige fundament for at fortsætte undervisningen i et  

 eller flere fag.
Problemet opstår typisk, når eleven efter et  

 uddannelsesskift  

 vælger en studieretning med fag, der bygger på specifik viden fra fag, som  

 ikke  

 er indgået i elevens hidtidige grundforløb.
For at et uddannelsesskift skal  

 lykkes, kan der derfor være behov for, at eleven påtager sig et særligt  

 ansvar  

 for at gøre en supplerende indsats for at sikre den nødvendige faglige  

 sammenhæng, og at eleven er blevet vejledt om konsekvenserne af et  

 uddannelsesskift.
Det er ikke hensigten, at der skal tilrettelægges særlige  

 uddannelsesforløb for elever, der skifter uddannelse under grundforløbet.
 Bemyndigelsen i § 7, stk. 2, vil blive udmøntet i  

 regler, der svarer til det, der her er beskrevet om uddannelsesskift.
Til § 8 Bestemmelsen er en uændret videreførelse af den nugældende  

 ordning for optagelse på studenterkursus, jf. den gældende lovs § 5,  

 stk. 5, som er udmøntet i bekendtgørelse nr. 742 af 8. august 2000 om  

 optagelse i de gymnasiale uddannelser.
Efter de gældende regler kan ansøgere  

 til studenterkursus tidligst optages et år efter, at ansøgerne har afsluttet  

 9.  

 klasse efter bestemmelserne i lov om folkeskolen eller gennemført en  

 undervisning, der står mål med, hvad der almindeligvis kræves i folkeskolen.
 Det er fortsat kurset, der ud fra en konkret vurdering  

 træffer afgørelsen om, hvorvidt den pågældende ansøger kan optages.
 Med bestemmelsen tillægges undervisningsministeren  

 bemyndigelse til at udstede nærmere regler om optagelse på studenterkursus,  

 hvilket vil ske i form af en optagelsesbekendtgørelse.
Til § 9 De gældende regler om uddannelsens indhold og organisering  

 findes med hjemmel i gymnasielovens §§ 1, 2 og 4, beskrevet i  

 gymnasiebekendtgørelsen (bekendtgørelse nr. 411 af 31. maj 1999 med senere  

 ændringer om gymnasiet, studenterkursus og enkeltfagsstudentereksamen).  

 Reglerne vil blive ændret som følge af reformen.
Til stk. 1 Som omtalt under pkt. 5.3 i de almindelige bemærkninger er  

 et af midlerne til styrkelse af fagligheden og studiekompetencen, at  

 uddannelsen organiseres i et grundforløb og studieretninger.
De 3-årige  

 gymnasiale uddannelser inddeles i et grundforløb på ½ år, der er fælles for  

 alle, og et efterfølgende studieretningsforløb på 2½ år, som den enkelte elev  

 vælger inden for nærmere fastsatte rammer, jf. § 14.
Til stk. 2 I det nuværende system optræder begrebet niveau i to  

 betydninger.
Dels er der til ethvert forløb i et fag knyttet et af  

 bogstaverne  

 C, B eller A (hvor C betegner det laveste niveau), dels optræder fagene enten  

 på  

  

 obligatorisk niveau, mellemniveau  

  

 eller  

  

 højt niveau  

                                                                         .
 Dette system forenkles, idet begreberne  

  

 obligatorisk niveau, mellemniveau  

  

 og  

  

 højt niveau  

  

 udgår, og kun  

 niveaubetegnelserne C, B og A bevares.
Overordnet er det fagenes mål, der bestemmer niveauet.
For  

 at opfylde målene for et bestemt niveau i et bestemt fag forudsættes en  

 elevaktivitet af et nærmere angivet omfang.
Den planlagte elevaktivitet er  

 således afstemt efter målene, og derfor kan elevaktiviteten benyttes som en  

 afgørende parameter ved fastsættelsen af niveauet.
Derudover indgår det i  

 niveaufastsættelsen, om faget afsluttes med prøve eller ej.
Til § 10 Eleverne skal fra starten mærke et markant skifte i  

 overgangen fra folkeskolen til gymnasial uddannelse.
Grundforløbet skal give  

 eleverne faglig indsigt og forståelse samt en indføring i gymnasiale  

 arbejdsmetoder som grundlag for deres valg og gennemførelse af studieretning.  

 Grundforløbet skal samtidig danne basis for udvikling af elevernes  

 almendannelse.
Når grundforløbet afgrænses til ½ år, skabes der - i forhold  

 til  

 i dag  rum for øget faglig fordybelse i det efterfølgende 2½-årige  

 studieretningsforløb.
Til stk. 1 Ansøgere til gymnasiet skal i prioriteret rækkefølge  

 tilkendegive, hvilket kunstnerisk fag de er interesserede i blandt de mindst  

 to, som skolen skal udbyde, jf. bemærkningerne til § 6. Kunstneriske  

 fag,  

 der kan udbydes, er billedkunst, dramatik, mediefag og musik.
Når skolen  

 danner  

 hold i grundforløbet, skal elevernes prioriteringer imødekommes i videst  

 muligt  

 omfang.
Skolen kan efter etablering af holdene i grundforløbet foretage en  

 vis  

 omfordeling af eleverne i de kunstneriske fag på tværs af holddannelserne i  

 grundforløbet, hvis flere elevers ønsker om kunstnerisk fag derved kan  

 tilgodeses.
Det forudsættes, at denne omfordeling ikke udløser ekstra hold,  

 og  

 at skolen på anden vis sikrer sammenhæng mellem fagene.
 Skolen vælger for hvert hold det af de naturvidenskabelige  

 fag biologi, fysik, kemi og naturgeografi, der indgår i holdets grundforløb.
Almen sprogforståelse skal tilrettelægges i et samarbejde  

 mellem dansk og fremmedsprog, herunder latin.
Skolen kan beslutte, at 2.  

 fremmedsprog ikke indgår i grundforløbet, men at undervisningen i 2.  

 fremmedsprog først starter samtidig med starten på studieretningsforløbet.
 Nærmere regler om grundforløbet vil blive udstedt i medfør  

 af bemyndigelsen i lovforslagets § 22.
Til stk. 2 Med hjemmel i lovforslagets § 22 påtænkes det, at  

 uddannelsens almendannende aspekt tilgodeses ved, at almen studieforberedelse  

 i  

 grundforløbet præsenterer bærende forestillinger og centrale metoder i de  

 grundlæggende videnskabelige tilgange til verden.
Eleverne skal opnå indsigt  

 i,  

 at der er sammenhænge på tværs af alle de opdelinger, som den enkeltfaglige  

 tilgang til verden ellers består af, og stifte bekendtskab med udvalgte  

 store  

 fortællinger i europæisk kultur.
Til § 11 Den enkelte elevs valg af studieretning finder sted ved  

 afslutningen af grundforløbet, og eleverne fordeles derefter på hold efter  

 valg  

 af studieretning.
Eleverne har ikke krav på at få den ønskede studieretning.  

 Eleverne får fællesfag og studieretningsfag på samme hold.
Til stk. 2 I studieretningsforløbet er målet med almen  

 studieforberedelse, at eleverne skal opnå kompetencer til at kombinere  

 fag for at erhverve viden om væsentlige emner i praktisk og teoretisk  

 sammenhæng, kunne vurdere, hvad forskellige fag  

 kan bidrage med og ikke bidrage med for at erhverve viden om et mangesidigt  

 problem, kunne kombinere forskellige metoder  

 i forhold til løsningen af et sammensat problem samt sikres en koordineret progression i  

 arbejdsformer med særligt henblik på udvikling af studiekompetence og  

 selvstændighed.
 Der vil blive udstedt nærmere regler herom i medfør af  

 bemyndigelsen i lovforslagets § 22.
Til stk. 3 Det er en forudsætning for udbud og oprettelse af  

 studieretningsfag og valgfag, jf. §§ 14 og 15, at eleverne sikres  

 mulighed  

 for at sammensætte en fuld studentereksamen, der opfylder kravene til  

 sammensætningen af niveauer.
 Bestemmelsen sikrer ensartet kvalitet af studieretninger  

 med forskellige fag og niveauer.
 Hvis eleverne ikke gennem valget af studieretning opfylder  

 kravet om mindst 4 fag på A-niveau, normalt 3 fag på B-niveau og normalt 7  

 fag  

 på C-niveau, skal opfyldelsen af kravet ske gennem valgfagene.
Har eleven flere end 4 fag på A-niveau, falder kravet om  

 antallet af fag på C- og B-niveau tilsvarende.
Et fag på C-niveau kan således  

 erstattes  

 af en opgradering af et andet fag fra C- til B-niveau eller fra B- til  

 A-niveau.
Tilsvarende kan en opgradering fra C- til B-niveau erstattes af en  

 opgradering fra B- til A-niveau.
Elever, der har engelsk på B-niveau, fortsættersprog på  

 B-niveau og som 3. og 4. fremmedsprog har enten to begyndersprog på A-niveau  

 eller et begyndersprog på A-niveau og latin på A-niveau, skal for at nå op på  

 den minimale uddannelsestid på 2470 timer (jf. de alm. bemærkninger, afsnit  

 8.2) have 4 fag på A-niveau, 2 fag på B-niveau og 10 fag på C-niveau.
Det  

 betyder, at disse elever har ét valgfag på C-niveau og er fritaget for kravet  

 om at skulle vælge mindst ét af fagene biologi, fysik, kemi og naturgeografi  

 på  

 mindst B-niveau.
 Elever, der har valgt et begyndersprog som 2. fremmedsprog  

 og en studieretning med latin A og græsk A, har 5 fag på A-niveau, 1 fag på  

 B-niveau og 8 fag på C-niveau.
Elever med tre fremmedsprog, hvoraf mindst to er på  

 A-niveau, kan erstatte 1 valgfag, som opgraderer 1 C-niveau til 1 B-niveau,  

 med  

 to valgfag på C-niveau, hvoraf det ene er latin.
Det giver sprogligt  

 orienterede elever mulighed for at vælge latin på C-niveau.
 Der vil blive udstedt nærmere regler om, hvordan det  

 sikres, at kravene i stk. 3 kan opfyldes, i medfør af bemyndigelsen i  

 lovforslagets § 22.
Til § 12 Regler om uddannelsestiden (jf. afsnit 8.2 i de almindelige  

 bemærkninger) i form af faste timetal i de enkelte fag vil blive fastsat med  

 hjemmel i forslagets § 22. Både for de enkelte fag og for almen  

 studieforberedelse fordeler rektor timerne på de enkelte år i  

 studieretningsforløbet i samarbejde med det enkelte lærerteam.
Fordelingen  

 skal  

 dog foretages sådan, at idræt C, engelsk B og fag på A-niveau altid afsluttes  

 ved afslutningen af 3. g, og så fagene oldtidskundskab C og religion C  

 normalt  

 er placeret i 2. g.
Endvidere skal elever, for hvem et eller flere af fagene  

 matematik og samfundsfag samt det naturvidenskabelige og det kunstneriske fag  

 i  

 grundforløbet ikke indgår i studieretningsforløbet, kunne afslutte det eller  

 de  

 pågældende fag på C-niveau ved afslutningen af 1. g.
Når græsk på A-niveau indgår som studieretningsfag,  

 omfatter faget timerne i oldtidskundskab C.
Det betyder, at for elever, der  

 vælger en studieretning med græsk A som studieretningsfag, bortfalder  

 oldtidskundskab som (selvstændigt) obligatorisk fag.
 Der vil blive udstedt nærmere regler om indhold og  

 tilrettelæggelse i medfør af bemyndigelsen i lovforslagets § 22.
Til § 13 En studieretning indeholder 3 studieretningsfag, medmindre  

 der indgår et begyndersprog på A-niveau eller et klassisk sprog på A-niveau  

 som  

 3. fremmedsprog.
I så fald indeholder studieretningen kun indeholder 2 fag,  

 der  

 begge skal være på A-niveau.
I studieretninger med 3 fag fastsættes der bindinger mellem  

 de to studieretningsfag, der har de højeste niveauer.
I studieretninger med 3  

 fag vælges det 3. fag af skolen.
Det skal ske på en sådan måde, at alle tre  

 studieretningsfag kan samarbejde om blandt andet et studieretningsprojekt.  

 Studieretningsprojekt skrives i 2 eller 3 fag med udgangspunkt i et  

 studieretningsfag på A-niveau og med inddragelse af andre studieretningsfag  

 og/eller obligatoriske fag på A-niveau.
Til stk. 2 For at sikre faglig fordybelse, fagsamarbejde og synergi  

 mellem studieretningsfagene indføres der i stk. 2  


  

 bindinger mellem to af fagene på højeste niveau i en  

 studieretning, således at disse skal være nærtstående og have naturlige  

 berøringsflader.
Til stk. 3 Bestemmelsen har bl.a. til hensigt at sikre, at der hele  

 tiden bevares en mulighed for at etablere nye studieretninger og nye fag,  

 således at samspillet mellem fag og faglighed i gymnasiet afspejler  

 udviklingen  

 i videnskabsfagene.
Med den netop vedtagne universitetsreform er der lagt op  

 til ændringer (i form af nye uddannelser, der ofte går på tværs af de  

 traditionelle fakulteter), som også får konsekvenser for den kreative og  

 innovative dimension i det almene gymnasium.
Til stk. 4 De almene gymnasier har i dag mulighed for at indføre  

 supplerende lokale bindinger mellem fag.
Denne mulighed videreføres, så disse  

 skoler kan indføre lokale supplerende bindinger inden for de  

 matematisk-naturvidenskabelige fag.
Derved sikres mulighed for at oprette en  

 studieretning med matematik på A-niveau i kombination med fysik, kemi og  

 biologi på B-niveau.
Herudover kan ministeren efter ansøgning fra de enkelte  

 skoler godkende supplerende, lokale bindinger.
Til stk. 6 Hensigten med denne bestemmelse er dels at sikre elever  

 mulighed for at flytte og dermed skifte skole uafhængigt af, om den  

 modtagende  

 skole har samme studieretnings- og valgfagsudbud som den afleverende, dels at  

 gøre det muligt at tilrettelægge 4-årige forløb for fx Team Danmark-elever og  

 omgængere.
Det forudsættes, at det sker ved brug af eksisterende hold.
Med  

 bestemmelsen sikres hjemmel til at fravige bindingerne i studieretningerne  

 for  

 de nævnte elever.
Det tilsigtes derimod ikke at give mulighed for at fravige  

 fagrækken.
Til § 14 Til stk. 1 Elevernes valg af studieretninger forventes at blive meget  

 betydningsfuldt for den enkelte elev, hvorfor der kan forventes at blive et  

 stærkt fokus på, hvilke studieretninger den enkelte skole kan udbyde og  

 oprette.
Det må imødeses, at der vil være en forventning om, at alle  

 gymnasieskoler - også mindre gymnasieskoler uden for de store byer - har et  

 udbud af en vis bredde.
På den anden side er det klart, at alle skoler ikke  

 kan  

 udbyde alle studieretninger.
For at give eleverne de bedst mulige  

 forudsætninger for valg af skole, skal skolernes udbud være kendt af elever  

 og  

 forældre, før eleverne tilmelder sig gymnasiet.
Det skal dog være muligt, at  

 skolen på forhånd kun udmelder de to fag på højeste niveau i  

 studieretningerne  

 (fagene på AA- eller AB-niveau), samt hvilke fag der kan komme på tale som  

 tredje fag for at give et større rum for elevernes fagønsker.
 Kravet i § 14 om, at alle offentlige skoler skal  

 udbyde mindst 4 studieretninger, hvoraf der er mindst én studieretning med  

 overvejende humanistisk-sproglige studieretningsfag, én studieretning med  

 overvejende samfundsfaglige studieretningsfag og én studieretning med  

 overvejende naturvidenskabelige studieretningsfag, er fastsat for at sikre  

 uddannelsens bredde på den enkelte skole.
 Antallet af forskellige studieretninger, som udbydes på den  

 enkelte skole, skal stå i rimeligt forhold til skolens størrelse, men skolen  

 forpligtes ikke til at udbyde et bestemt antal forskellige studieretninger ud  

 over mindsteantallet på 4 studieretninger.
En offentlig skole eller amtsrådet skal på sin hjemmeside  

 oplyse, hvilke studieretninger skolen udbyder, jf. lov om åbenhed og  

 gennemsigtighed i uddannelserne m.v., hvorefter skolens eller institutionens  

 aktuelle uddannelser, fagudbud og læseplaner m.v. skal oplyses på  

 hjemmesiden.  

 Disse bemærkninger supplerer således bemærkningerne til § 2,  

 stk. 1,  

 nr. 1, til lovforslag nr.
L 175, som undervisningsministeren fremsatte den  

 20.  

 marts 2002, og som blev vedtaget af Folketinget den 23. maj 2002 (lov nr. 414  

 af 6. juni 2002 om åbenhed og gennemsigtighed i uddannelserne m.v.).
 Som nævnt i bemærkningerne til § 6, stk. 3, skal  

 ansøgere i forbindelse med ansøgning om optagelse tilkendegive interesse for  

 studieretning mv.. Derved sikres det bl.a., at skolen ved, hvilke  

 naturvidenskabelige fag der for en given gruppe af elever forventes at indgå  

 i  

 studieretningsforløbet, og skolen kan så vælge at tilrettelægge det  

 naturvidenskabelige  

 grundforløb med vægt på det naturvidenskabelige fag, der ikke fokuseres  

 særligt  

 på i studieretningerne.
 For så vidt angår private gymnasier bemærkes det særligt,  

 at disse, jf. bestemmelsens ordlyd, ikke er undergivet forpligtelsen til at  

 oprette mindst 4 studieretninger.
Til stk. 2 Amtsrådet koordinerer det samlede udbud og skal desuden  

 sikre, at der ved mindst én af amtets gymnasieskoler sker udbud af mere  

 specialiserede studieretninger (dvs. studieretninger, som ikke er så  

 efterspurgte blandt gymnasieansøgerne), fx med græsk og latin.
Sådanne mere  

 specialiserede studieretninger skal også overholde bindingerne i § 13,  

 stk. 2.
Bestyrelsen tillægges høringsret i forbindelse med skolens  

 forslag  


  

 om udbud af studieretninger  

 og valgfag.
Amtsrådene skal, jf. lovforslagets § 14, stk. 2, , jf.  

 nærmere afsnit 8.1 i de almindelige bemærkninger og bemærkningerne til  

 § 13, sikre, at der ved mindst én af amtets gymnasieskoler sker udbud af  

 mere specialiserede studieretninger.
Sådanne mere specialiserede  

 studieretninger skal også overholde bindingerne i § 13, stk. 2.
Til stk. 3 Antallet af studieretningshold skal på den enkelte  

 gymnasieskole altid være mindst lige så stort som antallet af hold i  

 grundforløbet.
For små skoler, dvs. skoler med højst 400 elever, er det i  

 beregningerne af de økonomiske konsekvenser af reformen, jf. afsnit 11.1 i de  

 almindelige bemærkninger, indgået som forudsætning, at 40 skoler hvert år  

 opretter en studieretning mere end antallet af hold i grundforløbet.
 Rektor kan bl.a. benytte sin beføjelse efter sidste punktum  

 til at oprette blandede studieretningshold.
 De økonomiske beregninger, der er foretaget i forbindelse  

 med reformen, viser, at hver skole i gennemsnit har mulighed for at oprette 2  

 blandede studieretninger.
Blandede studieretningshold vil sige hold, hvor eleverne  

 fra to studieretninger, som på grund af beskeden søgning ikke ville kunne  

 oprettes enkeltvis, samlæser et eller to studieretningsfag og de  

 obligatoriske  

 fag i studieretningen.
Ordningen forudsætter, at de to studieretninger, der  

 indgår, har mindst ét studieretningsfag fælles, medmindre den ene  

 studieretning  

 består af græsk A og latin A.
Muligheden for at oprette blandede  

 studieretningshold tilgodeser skolernes mulighed for at oprette  

 studieretninger, hvortil elevsøgningen er beskeden, og derigennem åbnes  

 mulighed for den enkelte skole for at tilbyde eleverne valgmulighed mellem en  

 bredere vifte af studieretninger.
Muligheden er endvidere relevant for små og  

 enkeltstående private gymnasier.
Muligheden for samspil mellem fagene  

 reduceres  

 i et vist omfang, fordi et eller to studieretningsfag, som ikke er fælles for  

 hele holdet, skal læses på særskilte hold.
For de obligatoriske fag og mindst  

 et af studieretningsfagene er der fortsat samspilsmuligheder på lige fod med  

 almindelige studieretningshold.
Eksempelvis kan eleverne i en studieretning  

 med  

 matematik A, fysik B og kemi C danne fælles hold i de obligatoriske fag og  

 matematik med eleverne i en studieretning med matematik A, biologi B og kemi  

 B.  

 I dette eksempel vil studieretningsholdet skulle opdeles på to særskilte hold  

 i  

 fagene fysik B/kemi C og biologi B/kemi B.
Desuden kan der etableres blandede  

 studieretninger bestående af en studieretning med latin A og græsk A og en  

 anden studieretning.
Blandede studieretningshold er dyrere end almindelige  

 studieretningshold, fordi et eller to studieretningsfag skal læses på  

 særskilte  

 hold, og derfor er der afsat ekstra ressourcer til sådanne hold, jf. de  

 økonomiske bemærkninger i afsnit 11.
Til stk. 4 Kravet om, at hver skole skal som minimum oprette en  

 studieretning med overvejende humanistisk-sproglige studieretningsfag og en  

 studieretning med overvejende naturvidenskabelige studieretningsfag, er  

 indsat  

 for at sikre alsidigheden i oprettelsen af studieretninger.
Til stk. 5 Bemyndigelsen er alene tænkt anvendt, hvis det mod  

 forventning skulle vise sig, at der udbydes eller oprettes for få eller ikke  

 et  

 tilstrækkeligt bredt spektrum af studieretninger.
Med bemyndigelsen er det  

 således bl.a. tilsigtet at give undervisningsministeren mulighed for at  

 stille  

 krav om udbud oprettelse af studieretninger, der ellers ikke vil blive udbudt  

 eller oprettet, uden at der i det manglende tilbud ligger en overtrædelse af  

 udbuds- og oprettelsesforpligtelsen i § 14.
Til § 15 Til stk. 1 Det er et led i ønsket om at styrke fleksibiliteten mellem  

 de gymnasiale uddannelser, jf. pkt. 2 i de almindelige bemærkninger, at der  

 skal kunne udbydes og oprettes valgfag på tværs af alle fire uddannelser.  

 Valgfag kan være obligatoriske fag fra en af de andre uddannelser på både C-,  

 B- og A-niveau.
 Alle elever med biologi, fysik eller kemi skal have  

 matematik på mindst B-niveau, når biologi, fysik eller kemi, tages som  

 valgfag  

 på A-niveau.
 Til stk. 2.
 Der er tale om en ny kompetence til amtsrådet, idet denne i  

 den nugældende tilkommer bestyrelsen, jf. pkt. 8.1. under de almindelige  

 bemærkninger.
Til stk. 3 Ved en lille skole forstås en skole med maksimalt 400  

 elever, og ved en stor skole forstås en skole med mere end 400 elever.
På en  

 skole, der både har gymnasium og hf, opgøres det samlede elevtal i de to  

 uddannelser, når det drejer sig om fag, der kan vælges både af gymnasieelever  

 og hf-kursister.
For fag, der kun kan vælges i én af de to uddannelser,  

 regnes  

 ud fra elevtallet på den relevante uddannelse.
 Til stk. 4.
 Bestemmelsen har bl.a. til hensigt at sikre, at der hele  

 tiden bevares en mulighed for at etablere nye valgfag, således at samspillet  

 mellem fag og faglighed i gymnasiet afspejler udviklingen i videnskabsfagene,  

 jf. herved også bemærkningerne til § 13, stk. 3.
Til § 16 Bestemmelsen om, at dele af undervisningen kan  

 tilrettelægges som ekskursioner mv., er en videreførelse af den gældende lov  

 om  

 gymnasiet mv.
Bestemmelserne om betaling for deltagelse i ekskursioner  

 videreføres uændret, jf. det samtidigt fremsatte forslag til lov om ændring  

 af  

 forskellige love på Undervisningsministeriets område (Ændringer som følge af  

 lovgivning på de gymnasiale uddannelsers indhold).
Undervisningen vil således som hidtil kunne tilrettelægges  

 som ekskursioner mv.
Som det fremgår af bemærkningerne til lov nr. 489 af 1.  

 juli 1998 (L 88) om ændring af forskellige uddannelseslove (Betaling for  

 ekskursioner mv.) er ekskursioner en- eller flerdagsaktiviteter i ind- eller  

 udland tilrettelagt for alle elever på et hold.
Ekskursioner kan indgå i alle  

 fag og skal altid indgå i læsepensum - og i fag, der afsluttes med prøve - i  

 prøveopgivelserne.
Elever har mødepligt til ekskursioner mv. med begrænset  

 deltagerbetaling, dvs. hvor betaling kun dækker udgifterne til forplejning.  

 Eleverne kan ikke udelukkes fra deltagelse, selv om de ikke har erlagt den  

 fastsatte betaling.
Ekskursioner med en højere deltagerbetaling er frivillige  

 for eleverne, og deltagelsen kan betinges af, at eleven har erlagt betaling  

 for  

 arrangementet.
For elever, der undlader at deltage i sådanne ekskursioner,  

 skal  

 skolen tilbyde alternativ undervisning, der modsvarer det udbytte, der er  

 forudsat i forbindelse med arrangementet.
Til § 17 Til stk. 1 Forslaget om, at dele af undervisningen kan foregå ved en  

 udenlandsk uddannelsesinstitution, skal ses i sammenhæng med lov nr. 301 af  

 30.  

 april 2003, hvor der blev indført mulighed for at etablere internationale  

 hold  

 på visse nærmere betingelser.
Bestemmelserne om betaling for deltagelse for  

 elever på offentlige institutioner i undervisning i udlandet videreføres  

 uændret, jf. det samtidigt fremsatte forslag til lov om ændring af  

 forskellige  

 love på Undervisningsministeriets område (Ændringer som følge af lovgivning  

 om  

 de gymnasiale uddannelsers indhold).
Til stk. 2 Det følger af stk. 2, at skolen skal sørge for,  

 eleverne uden forsinkelse kan fortsætte den ordinære uddannelse på den skole,  

 hvor eleven allerede er optaget, eller på en anden skole, hvis eleven trods  

 tilmelding ikke deltager i udlandsopholdet.
Til § 18 Til stk. 1 Bestemmelsen erstatter til dels den hidtidige § 2,  

 stk. 8, om tilbud om individuel uddannelses- og erhvervsvejledning til  

 eleverne.
Bestemmelsen om vejledning er omformuleret i overensstemmelse med  

 § 5, nr. 2, i lov nr. 299 af 30. april 2003 om ændring af forskellige  

 love  

 på Undervisningsministeriets område (Ændringer som følge af lov om vejledning  

 om valg af uddannelse og erhverv). Lov om vejledning om valg af uddannelse og  

 erhverv indebærer, at der i forhold til hidtil vil blive mere klarhed og  

 enkelthed  

 i ansvaret for og ledelsen af den del af vejledningsindsatsen, som retter sig  

 mod valg af uddannelse og erhverv.
Ansvaret for den vejledning, som retter sig mod  

 gennemførelse af en påbegyndt uddannelse, berøres derimod ikke af den nye  

 vejledningslov.
Denne del af vejledningsindsatsen skal som hidtil varetages  

 af  

 uddannelsesinstitutionerne og inden for rammerne af de respektive  

 uddannelseslove.
Vejledning om gennemførelse af uddannelse vil fortsat være  

 et  

 centralt element i den samlede vejledningsindsats over for elever.
Som led i den samlede vejledningsreform etableres en  

 grundlæggende vejlederuddannelse på tværs af de eksisterende  

 vejlederordninger,  

 jf. de almindelige bemærkninger til Forslag til lov om vejledning om valg af  

 uddannelse og erhverv (lovforslag nr.
L 104), punkt 7. I konsekvens heraf  

 nedlægges vejlederuddannelsen for gymnasie-, hf- og VUC-vejledere.
Den nye vejlederuddannelse forventes tilrettelagt under lov  

 om åben uddannelse som fleksibelt tilrettelagte uddannelsesforløb for  

 personer  

 med sideløbende erhverv.
Uddannelsen vil få en varighed, der svarer til en  

 halv  

 diplomuddannelse, dvs. seks måneders heltidsundervisning.
Uddannelsen  

 forventes  

 udbudt af institutioner godkendt af Undervisningsministeriet.
 Som følge af udlægningen af uddannelse af studievejlederne  

 vil den bevilling, undervisningsministeren hidtil har haft til at yde tilskud  

 til uddannelse af studievejledere, bortfalde, idet bevillingen fremover vil  

 skulle medgå til finansieringen af den nye vejlederuddannelse.
 Der vil ud over den generelle vejlederuddannelse fortsat  

 være behov for sektorspecifikke uddannelsesforløb inden for de enkelte  

 uddannelsesområder.
 Til stk. 2.
Med bestemmelsen lovfæstes den gældende regel i  

 gymnasiebekendtgørelsens § 7, stk. 4, hvorefter rektor mindst en  

 gang  

 hvert halve år indkalder klassens eller holdets lærere (lærerforsamlingen)  

 til  

 drøftelse af elevernes og kursisternes forhold.
I forbindelse med  

 enkeltfagsundervisningen drøfter lærerforsamlingen samlede hold eller enkelte  

 elever.
Til § 19 Til stk. 1 I grundforløbet skal eleverne indføres i de gymnasiale  

 arbejdsmetoder, og i studieretningsforløbene skal eleverne udvikle sig til at  

 være studerende.
Det forudsætter, at der i tilrettelæggelsen af  

 undervisningen  

 gennem hele studieretningsforløbet sker en progression i valget af  

 arbejdsformer, som kan understøtte den faglige udvikling.
Lærergruppen som  

 helhed må planlægge den nøjere progression, så eleverne både møder  

 forskellige  

 arbejdsformer, og så der sker en progression i anvendelsen fra mere  

 lærerstyrede til mere selvstændige og studieforberedende arbejdsformer.
En  

 variation i valget af arbejdsformer er også forudsætningen for at tilgodese  

 og  

 udvikle forskellige kompetencer hos eleverne.
 Bestemmelsen indebærer, at uddannelsen skal udvikle  

 elevernes fortrolighed med forskellige arbejdsformer og evne til at fungere i  

 et studiemiljø, hvor krav til selvstændighed, samarbejde og sans for at  

 opsøge  

 viden og samarbejdsmiljøer har stor betydning.
Til stk. 2 Bestemmelsen vedrører skolens evaluering og elevernes  

 selvevaluering.
Overordnet vil der blive skelnet mellem forhold, der vedrører  

 undervisningen, og forhold, der vedrører prøver og eksamen, jf. kapitel 5.
Evaluering og faglig vejledning er en vigtig del af  

 undervisningen.
Det vil herudover fortsat være et særkende for det almene  

 gymnasium i modsætning til hf, at der gives standpunktskarakterer og  

 årskarakterer.
 Der indføres øgede krav til en formaliseret, løbende intern  

 evaluering, der vurderer elevernes faglige og personlige kompetencer.  

 Formålet  

 hermed er at sikre, at eleverne får klare tilbagemeldinger om egne styrker,  

 svagheder og fremskridt, ligesom den skal give lærerne og skolen mulighed for  

 at vurdere effekten af undervisningen.
Det er i den forbindelse vigtigt, at eleverne inddrages  

 aktivt i både undervisningen og evalueringen.
På den måde kommer eleverne  

 selv  

 til at reflektere over, hvordan de udvikler sig inden for de forskellige fag,  

 og dermed også, hvordan de bedst kan tilegne sig den viden og de kompetencer,  

 der kræves.
Det er vigtigt, at den løbende evaluering ikke alene  

 betragtes snævert i form af nogle tests, som skal konstatere den enkelte  

 elevs  

 udbytte af udvalgte undervisningsemner.
Det handler i højere grad om at  

 anskue  

 evalueringen som et bredt spektrum af muligheder og ikke mindst at sikre, at  

 udfaldet af en test følges op af undervisning, der fokuserer på de svage  

 sider,  

 som testen må afdække hos den enkelte elev.
Evalueringen foregår således ikke som en række  

 enkeltstående tests, der afvikles løsrevet fra den øvrige undervisning.
Det  

 afgørende er, at der er tale om et evalueringsforløb, hvor enkelte målinger -  

 evt. i form af tests undervejs  kan være med til at udpege de særlige  

 områder  

 eller emner, hvor der skal sættes ind.
 For at fastholde, at der er tale om evalueringsforløb, vil  

 det være naturligt, at de enkelte dele, herunder tests, af dette forløb  

 indgår  

 som en væsentlig del af en eventuel studiebog for den enkelte elev, jf. de  

 almindelige bemærkninger.
 Målet med denne bevidste brug af løbende evalueringer og  

 tests rettet mod den enkelte elev er således at sikre, at eleven undervejs i  

 uddannelsesforløbet får et klart billede af egne styrker og svagheder og  

 derigennem gives mulighed for at få et maksimalt udbytte af undervisningen.  

 Derudover vil en sådan formaliseret form for løbende evaluering kunne  

 anvendes  

 til at dokumentere omfanget af den enkelte elevs videnstilvækst.
 Den samlede evaluering vil kunne give rektor et  

 helhedsbillede af eleven, der vil kan indgå i vurderingen af, hvorvidt eleven  

 skal nægtes oprykning, jf. lovforslagets § 25.
Til § 20 Reformen af de gymnasiale uddannelser indebærer, at der  

 indføres et mere åbent meritsystem, som bidrager til en øget fleksibilitet i  

 uddannelsessystemet, bl.a. ved at der skal kunne gives merit ved  

 substitution,  

 dvs. at forskellige fag eller forløb, der er gennemført inden uddannelsen,  

 kan  

 træde i stedet for fag eller forløb i uddannelsen, når rektor vurderer, at  

 fagene eller forløbene ligeværdigt bidrager til opfyldelse af uddannelsens  

 formål eller til grundlaget for at fortsætte et fag på et højere niveau.  

 Merit  

 ved substitution bygger på anerkendelse af fælles kompetencemål frem for  

 fælles, konkret indhold.
 Det forudsættes, at der med hjemmel i forslagets § 20,  

 stk. 4, skal udstedes en ny bekendtgørelse om merit i  

 ungdomsuddannelserne.
Til stk. 1 Den hidtidige meritordning opretholdes, så en elev fortsat  

 har retskrav på merit, når vedkommende tidligere efter de regler, der gælder  

 om  

 faget, har afsluttet faget på tilsvarende eller højere gymnasialt niveau.  

 Eleven anses for at have afsluttet et fag, når vedkommende har gennemført det  

 samlede undervisningsforløb, har fået årskarakter i faget, hvor dette gives,  

 og  

 har aflagt prøve i faget, hvis undervisningen afsluttes med en prøve.  

 Ordningen  

 er i dag baseret på en liste, der omfatter alle gymnasiale fag, og som  

 specificerer, hvilke fag der kan erstatte hinanden (merit). Listen foreslås  

 afløst af en ordning, hvorefter den enkelte rektor efter kriterier, fastsat  

 af  

 undervisningsministeren, afgør, hvilke fag der kan træde i stedet for  

 hinanden.  

 Kriterierne vil kunne tage højde for indhold, som er særligt aktuelt, når  

 eleven skal fortsætte faget på et højere niveau, eller for om faget  

 ligeværdigt  

 opfylder uddannelsens studiekompetencegivende formål.
Et eksempel på merit  

 efter sidstnævnte kriterium er fag taget i udlandet, som kan træde i stedet  

 for  

 danske fag.
Til stk. 2 Efter stk. 2 vil en elev som noget nyt i forbindelse  

 med optagelse kunne søge skolen om merit, dvs. uden at have et retskrav på  

 merit, herunder ved substitution, hvis vedkommende inden optagelsen har  

 gennemført undervisning, prøver eller andre aktiviteter, som har løftet  

 elevens  

 reelle kvalifikationer på områder, som har betydning for elevens faglige  

 udgangspunkt i undervisningen. Én mulighed er, at eleven har gennemført dele  

 af  

 et gymnasialt fag i en tidligere uddannelse, eller at eleven har gennemført  

 uddannelse i udlandet inden optagelsen i den danske uddannelse.
En anden  

 mulighed er, at eleven har erhvervet relevant realkompetence, fx i et  

 fremmedsprog gennem længerevarende ophold i det pågældende land  uden  

 nødvendigvis at have modtaget undervisning.
En afklaring af realkompetencen  

 kan  

 eventuelt ske ved en intern prøve.
 Endvidere vil en elev efter ansøgning kunne få merit  

 undervejs i uddannelsen for undervisningsforløb, gennemført i henhold til  

 lovforslagets § 17, stk. 1.
 Til stk. 3.
Elever, der opnår merit for et enkelt fag eller anden form  

 for begrænset merit, vil normalt kun kunne omsætte meritten til mellemtimer  

 eller evt. i rum til et ekstra valgfag.
Elever, der en mere omfattende opnår  

 merit, fx ved både at kunne opnå merit efter stk. 1 og stk. 2 eller  

 ved at have gennemført omfattende gymnasial uddannelse i udlandet, vil efter  

 stk. 3 kunne gennemføre et afkortet, særligt tilrettelagt gymnasialt  

 forløb.
Optagelse sker på allerede eksisterende hold.
Til stk. 4 Ved forløb, som får karakter af kombinationer af danske og  

 udenlandske gymnasiale uddannelser, vil der kunne blive problemer med at  

 tilvejebringe et antal danske prøvekarakterer efter de sædvanlige regler.
Der  

 vil dog altid vil være krav om et bestemt antal danske karakterer i centrale  

 fag for, at det skal være muligt ligeværdigt at beregne et eksamensresultat  

 som  

 grundlag for optagelse i de videregående uddannelser i Danmark.
Til § 21 Der skal fortsat være mulighed for unge og voksne for at  

 aflægge studentereksamen efter et 2-årigt komprimeret kursusforløb på et  

 studenterkursus med samme mål som en studentereksamen på en gymnasieskole.  

 Reglerne for studenterkursus følger mål og principper for det almene  

 gymnasium,  

 idet der foretages tilpasninger i bl.a. fagrække og uddannelsestid, som  

 nødvendiggøres af det komprimerede 2-årige forløb og den særlige målgruppe  

   

 parallelt med de ligheder og forskelle, der gælder i forholdet mellem  

 studenterkursus og alment gymnasium i den nuværende ordning.
Rækken af  

 obligatoriske fag på studenterkursus vil således på samme måde som i dag kun  

 omfatte ét af fagene oldtidskundskab og religion samt hverken idræt eller  

 kunstneriske fag.
Studenterkurser udbyder og opretter studieretninger og  

 valgfag svarende til ordningen for det almene gymnasium.
På studenterkursus  

 starter studieretningsforløbet dog allerede ved starten af 1. kursusklasse.  

 Kursisterne får således  i modsætning til eleverne på den 3-årige  

 uddannelse  

 til studentereksamen  ikke et grundforløb som indledning til  

 uddannelsesforløbet.
Kravene til grundforløbet i den 3-årige uddannelse  

 overføres til det 2-årige kursusforløb i en udgave, der er tilpasset  

 studenterkursus.
Der vil blive udstedt nærmere regler herom i medfør af  

 bemyndigelsen i lovforslagets § 21, stk. 2.
Til § 22 Forslaget indebærer, at der skal fastholdes en national  

 standard for hver af de gymnasiale uddannelser.
Den nationale standard sikres  

 bl.a. gennem de centralt fastsatte mål for, hvad eleverne skal vide og kunne  

 i  

 de enkelte fag  og i de forløb, der bygger på samspil mellem fagene.  

 Målene  

 skal være tydelige forpligtende og direkte anvendelige til styring af  

 undervisningen.
Især vil der blive lagt vægt på tydelige mål for de helt  

 centrale dele af fag- og stofområder.
Målene skal være evaluerbare, så det er  

 muligt at vurdere graden af målopfyldelse.
Det skal være tydeligt både for  

 den  

 enkelte elev og for lærerne, om det, der læres, faktisk bliver lært.. En  

 sådan  

 målstyring er mere krævende og forpligtende end den traditionelle  

 pensumstyring,  

 der mere fokuserer på, hvad lærerne skal undervise i, end hvad eleverne skal  

 tilegne sig.
Det faglige niveau i et givet fag skal være ens på tværs af  

 de gymnasiale uddannelser.
Ministerens bemyndigelse til at fastsætte fagenes  

 omfang vil med hjemmel i § 22 blive udmøntet i bekendtgørelsesform inden  

 for den samlede ramme for uddannelsestiden, som for det almene gymnasium er  

 mindst 2470 timer, jf. nærmere pkt. 8.2 under de almindelige bemærkninger.
 Ministerens bemyndigelse til at fastsætte regler om  

 undervisningens indhold vil fx blive brugt til at fastsætte regler om, at  

 eleverne opnår reel it-kompetence som led i uddannelsens studieforberedende  

 sigte og som element i dens sigte mod at skabe grundlag for videregående  

 uddannelse, jf. lovforslagets § 1. Opnåelse af generel it-kompetence er  

 endvidere i sig selv opnåelse af faglig indsigt, jf. lovforslagets § 2,  

 stk. 3.
Uddannelsesbekendtgørelsen vil indeholde en læreplan for  

 hvert af de fag, der indgår i uddannelsen.
Læreplanerne vil som udgangspunkt  

 være opdelt i fire afsnit:
Identitet  

 og formål  

  

 : Hvad faget bidrager med i forhold til hele uddannelsens  

 målsætning Fagligt  

 indhold og faglige mål  

  

 : Præcis angivelse af fagets centrale, almendannende  

 stof og de faglige mål/kompetencer, som eleverne skal opnå gennem  

 undervisningen.
Tilrettelæggelse Evaluering Fagene skal være styret af præcise mål og ikke af abstrakte  

 og meget almene mål.
Det vil således være karakteristisk for  

 målformuleringerne, at de klart markerer  

  

 undervisningens  

 niveau  

  

 (C-, B- eller A- niveau), tydeligt markerer  

  

 et bestemt indhold  

  

 på et passende konkretionsniveau og præcist  

 udtrykker de  

  

 vurderingskriterier  

  

 , som  

 man kan bedømme en elevs faglige standpunkt efter.
Når det tydeligt markeres, at eleverne skal nå mere  

 krævende mål på de højere niveauer, forhindrer man, at en sammenligning af  

 undervisningen i et fag på de forskellige niveauer udarter til blotte  

 sammenligninger mellem pensa.
Pensumbaserede sammenligninger må nødvendigvis  

 blive overfladiske, eftersom de netop ikke kan indfange de langt væsentligere  

 forskelle, der findes i kompleksitet, krav til fordybelse osv.
Der lægges større vægt på undervisningens output, dvs.  

 elevernes kunnen (i bred forstand) som resultat af undervisningen.
Den  

 traditionelle indholdsstyring af fagene justeres, så krav til indholdet i  

 fremtiden i langt højere grad end i dag vil fungere som redskab til at nå  

 givne  

 mål frem for at være et mål i sig selv.
Samtidig skal det pointeres, at der  

 ikke findes et pædagogisk mål uden et indhold, ligesom der ikke findes et  

 pædagogisk indhold uden en målsætning.
Mål og indhold hører uadskilleligt  

 sammen.
Overordnet er målene elevernes almendannelse og faglige  

 kompetencer.
Med begrebet almendannelse menes her det faglige stof eller  

 indhold, den fælles referenceramme, som samfundet finder det væsentligt, at  

 de  

 kommende studenter besidder.
 Der vil således blive lagt stor vægt på at beskrive  

 kernestoffet i fagene, hvorimod det overlades til den enkelte lærer i  

 samarbejde med sine elever at supplere dette stof med temaer og emner, som  

 sammen med det centralt fastsatte kernestof honorerer målene for faget.
Med begrebet kompetence rettes blikket mod det, som  

 eleverne har brug for med henblik på virkeligheden uden for skolen, herunder  

 de  

 videregående uddannelser.
Der vil altså være fokus på, hvad eleverne rent  

 faktisk er i stand til på baggrund af den faglige viden, de har opbygget  

 gennem  

 undervisningen.
 Ministeren vil som nu udsende en vejledning til hvert fag.  

 Den vil bl.a. indeholde nogle eksempler på mulige undervisningsforløb, der  

 tilgodeser de fastsatte mål, og vejledningen tjener således som et vigtigt  

 redskab for ministeren til at realisere den planlagte faglig-pædagogiske  

 fornyelse af gymnasiet.
 Ministerens bemyndigelse til at fastsætte nærmere regler om  

 undervisningens organisering og tilrettelæggelse påtænkes udmøntet således,  

 at  

 det sikres, at eleverne møder variation og progression i undervisningen  

 gennem  

 forskellige tilrettelæggelsesformer, jf. § 19 og bemærkningerne til  

 denne  

 bestemmelse.
Til § 23 Til stk. 1 Efter de gældende regler har eleverne mødepligt.
De  

 nuværende bestemmelser, der fremgår af § 13 i gymnasiebekendtgørelsen  

 (bekendtgørelse nr. 411 af 31. maj 1999 som senest ændret ved bekendtgørelse  

 nr. 483 af 19. juni 2002), indeholder en centralt fastsat grænse for, hvor  

 meget eleverne må forsømme eller undlade at aflevere skriftlige opgaver, før  

 det får konsekvenser for deres fortsatte skolegang.
Hvis en elev har fravær  

 henholdsvis undladt aflevering af skriftlige arbejder i et omfang, der  

 overstiger en grænse på højst 15 pct. af den afholdte undervisning  

 henholdsvis  

 de krævede skriftlige arbejder i hvert fag eller 10 procent i fagene  

 tilsammen,  

 indebærer dette, at eleven overføres til særlige vilkår.
De nuværende centralt fastsatte grænser for, hvornår rektor  

 eller kursets leder er forpligtet til at gribe ind over for fravær i det  

 almene  

 gymnasium og hf ophæves.
De nuværende bestemmelser, der alene indeholder krav  

 om fremmøde og om aflevering af opgaver, ændres og suppleres med krav til den  

 enkelte kursist om at deltage aktivt i undervisningen, herunder at aflevere  

 skriftlige opgaver, der ikke alene kvantitativt, men også kvalitativt lever  

 op  

 til de fastsatte krav.
Forslaget om indførelse af nye arbejdsformer i  

 undervisningen, herunder de muligheder, som den ny teknologi giver for fx at  

 kunne etablere fjernundervisning/virtuel undervisning, vil medføre, at der  

 ved  

 formuleringen af bestemmelserne tages højde for, at undervisning kan foregå  

 på  

 anden måde end ved elevernes fysiske tilstedeværelse på skolen.
Dermed bliver  

 der ens regler for alle fire gymnasiale uddannelser.
Til stk. 2 Rektor har efter lovforslaget en forpligtelse til at sikre,  

 at der reageres tidligt på elevernes forsømmelser, og er forpligtet til at  

 sikre, at eleverne får den nødvendige vejledning, herunder bliver gjort  

 opmærksom på skolens støttemuligheder.
De nærmere bestemmelser herom skal  

 fremgå af skolens studie- og ordensregler inden for rammerne af den  

 bekendtgørelse, der vil blive udstedt med hjemmel i § 24, stk. 3.
Til § 24 Til stk. 1 Efter de gældende regler i § 10, stk. 3, i lov om  

 gymnasiet m.v., er det skolens bestyrelse, der inden for de centralt  

 fastsatte  

 rammer fastsætter skolens ordensregler.
Da der fremover bliver tale om  

 fastsættelse af  

  

 studie- og  

  

 ordensregler, der bl.a. skal indeholde principper om mødepligt og fravær samt  

 beskrive konsekvenserne ved overtrædelse heraf, bliver kompetencen til at  

 fastsætte reglerne overført til rektor der træffer alle afgørelser om den  

 enkelte elev, jf. lovforslagets § 35. Bestyrelsen tillægges høringsret i  

 forbindelse med rektors fastsættelse af studie- og ordensregler.
Eleverne  

 skal  

 gøres bekendt med studie- og ordensreglerne og med de følger, en manglende  

 overholdelse af reglerne kan indebære.
Til stk. 2 Ligesom i dag har eleverne pligt til at følge de lokalt  

 fastsatte regler, ligesom det fortsat er rektors kompetence at iværksætte  

 sanktioner over for elever, der ikke overholder reglerne.
Den enkelte elev  

 kan  

 klage over rektors afgørelse i henhold til lovforslagets § 39,  

 stk. 1.
Til stk. 3 For at medvirke til at sikre en generel forbedring af  

 elevernes arbejdsdisciplin, der bl.a. søges tilvejebragt gennem nye og mere  

 varierende arbejdsformer, som bedre kan motivere eleverne til at yde den  

 nødvendige indsats, og som kan øge deres selvstændighed og ansvar, foreslås  

 det, at der lige som i dag i bekendtgørelsesform fastsættes nærmere rammer  

 for,  

 hvordan der kan sikres et seriøst engagement fra elevernes side.
Inden for  

 bekendtgørelsens rammer skal rektor fastsætte studie- og ordensreglerne.
Bekendtgørelsen vil endvidere angive rammerne for, på  

 hvordan rektors kompetence til efter en konkret vurdering at kunne iværksætte  

 sanktioner over for elever, der ikke overholder studie- og ordensreglerne,  

 kan  

 udmøntes i de lokale studie- og ordensregler.
Bekendtgørelsen vil således  

 angive forskellige sanktionsmuligheder, herunder at kunne udelukke en elev  

 fra  

 undervisningen i en kortere periode samt i særlige tilfælde og efter en  

 konkret  

 vurdering at kunne nægte en elev oprykning.
Den alvorligste sanktion vil som  

 i  

 dag være bortvisning.
I tilfælde af bortvisning vil den pågældende kunne  

 aflægge prøve som selvstuderende, jf. lovforslagets § 30 og  

 bemærkningerne  

 hertil.
 Alle sanktioner skal stå i rimeligt forhold til de begåede  

 overtrædelser af studie- og ordensreglerne og kan kun pålægges efter en  

 konkret  

 vurdering.
 Undervisningsministeren udarbejder en vejledning, som  

 skolerne kan gøre brug af, når de skal udarbejde de lokale studie- og  

 ordensregler.
Skolens studie- og ordensregler vil være en del af de  

 informationer, som skolen eller amtsrådet skal offentliggøre på sin  

 hjemmeside,  

 jf. herved § 2, stk. 1, nr. 2, jf. § 3, stk. 1, i lov om  

 åbenhed og gennemsigtighed i uddannelserne mv.
Bemærkningerne supplerer  

 således  

 bemærkningerne til § 2, stk. 1, nr. 2 til lovforslag nr.
L 175, som  

 undervisningsministeren fremsatte den 20. marts 2002.
Til § 25 De nuværende bestemmelser vedrørende oprykning til næste  

 klassetrin indebærer, at der ved afslutningen af 1. og 2. g. afholdes et møde  

 mellem rektor, elevernes lærere og studievejlederen.
På dette møde drøftes  

 den  

 enkelte elevs standpunkt med henblik på at vurdere, om eleven med rimelighed  

 kan forventes at gennemføre uddannelsen.
På baggrund af denne drøftelse kan  

 rektor råde en elev til at gå om.
Efter de gældende regler har en elev, der  

 har  

 opfyldt mødepligten, ret til oprykning til næste klassetrin, uanset elevens  

 udbytte af undervisningen, og uanset om rektor har anbefalet den pågældende  

 at  

 tage 1. eller 2. g. om eller søge ind på en anden ungdomsuddannelse.
Et stort  

 antal af de elever, der er blevet vejledt således, følger ikke umiddelbart  

 rådet, men forlader alligevel uddannelsen inden dens afslutning.
 Med forslaget til § 25 afskaffes den nuværende  

 automatiske oprykning, således at elevens oprykning til næste  

 klassetrin  

 betinges af et tilstrækkeligt udbytte af det hidtil gennemførte  

 undervisningsforløb.
For at sikre et seriøst engagement fra elevernes side og  

 for at sikre det faglige miljø tillægges rektor kompetence til i særlige  

 tilfælde at nægte oprykning, hvis en elevs gennemsnit er mindre end 6,0 af de  

 opnåede karakterer, eleven har opnået ved skoleårets afslutning.
Det er  

 således  

 en nødvendig, men ikke en tilstrækkelig forudsætning for nægtelse af  

 oprykning,  

 at eleven har under 6,0 i gennemsnit.
De nærmere rammer for rektors  

 kompetence  

 vil blive fastsat i bekendtgørelsesform.
Skolernes forvaltning af de nye bestemmelser om mødepligt  

 og oprykning vil være underlagt undervisningsministerens tilsyn.
For at  

 vurdere  

 effekten af bestemmelserne vil ministeriet specielt gennemføre en evaluering  

 af  

 de nye redskaber til at mindske fraværet i de gymnasiale uddannelser.  

 Resultaterne af denne evaluering vil blive forelagt de partier, der er med i  

 forliget bag dette lovforslag, jf. nærmere pkt. 1 i de almindelige  

 bemærkninger.
Til § 26 Til stk. 1 Antallet af prøver, der indgår i studentereksamen, er  

 uændret i forhold til i dag.
Prøverne vil være såvel skriftlige som  

 mundtlige.  

 I dag er fordelingen mellem skriftlige prøver og mundtlige prøver normalt 4  

 skriftlige og 6 mundtlige prøver.
Denne fordeling kan, med hjemmel i  

 lovforslagets § 29, eventuelt ændres.
Studieretningsprojektet erstatter den nuværende større  

 skriftlige opgave.
Studieretningsprojekt skrives i 2 eller 3 fag med  

 udgangspunkt i et studieretningsfag på A-niveau og med inddragelse af andre  

 studieretningsfag og/eller obligatoriske fag på A-niveau.
Til stk. 2 Ligesom i dag skal der være mulighed for at sammenstykke en  

 enkeltfagsstudentereksamen ud fra prøvekarakterer og karakterer opnået ved  

 merit fra tidligere gennemførte forløb.
Bestemmelsen i stk. 1 om  

 antallet  

 af prøver gælder også enkeltfagsstudentereksamen.
Da der til en enkeltfagsstudentereksamen ikke er knyttet en  

 studieretning, kan der ikke stilles krav om, at der udarbejdes et  

 studieretningsprojekt.
I stedet indgår en særlig projektprøve som en del af  

 kravene til en enkeltfagsstudentereksamen.
Kravene til denne prøve vil svare  

 til kravene til den nuværende større skriftlige opgave.
Specielt vil den  

 kunne  

 skrives som en enkeltfaglig opgave.
Til § 27 Det er tanken, at de skriftlige prøver fortsat er  

 obligatoriske, og at der foretages udtræk af mundtlige prøvefag for den  

 enkelte  

 elev.
Til § 28 Til stk. 1 Efter forslaget til § 28, stk. 1, afholder rektor  

 som i dag prøverne og udsteder bevis for prøver og eksamen.
 Det er forudsat, at prøve- og eksamensbevis med hjemmel i  

 § 29 udstedes på en blanket, der er godkendt af ministeren, med  

 angivelse  

 af årskarakter, prøvekarakter og eksamensgennemsnit, og at betingelserne for  

 indstilling til prøve (deltagelse i undervisningen) er opfyldt.
Rektor udsteder eksamensbevis, så snart betingelserne  

 herfor er opfyldt.
Rektor udsteder prøvebeviser (attestationer) for  

 gennemførte  

 forløb, der ikke samtidig indgår i en samlet eksamen.
Til stk. 2 Bemyndigelsen til at fravige kravet om individuel  

 prøveaflæggelse, fordi flere elevers deltagelse er en forudsætning for en del  

 af prøvens gennemførelse, er i første række tænkt anvendt ved prøver i  

 dramatik, mediefag, idræt, musik eller lignende.
 Til stk. 3.
 I overensstemmelse med hidtil får eleverne i det almene  

 gymnasium årskarakterer i alle elevens fag i alle tre gymnasieklasser.
I fag, som har skriftlig prøve til studentereksamen, gives  

 der en årskarakter for den skriftlige præstation og en årskarakter for den  

 mundtlige præstation.
I andre fag gives der én årskarakter.
Karakteren er en  

 bedømmelse af elevens standpunkt i faget som helhed ved undervisningens  

 ophør.
Enkeltfagselever får ikke årskarakterer.
I en  

 enkeltfagsstudentereksamen kan dog indgå årskarakterer fra tidligere forløb,  

 såfremt der er opnået merit for et fag, der ikke er blevet udtrukket til  

 prøve,  

 jf. bemærkningen til § 26, stk. 2.
Som noget nyt vil karaktererne indgå med forskellig vægt i  

 eksamensresultatet, afhængigt af det enkelte fags niveau.
Begrundelsen herfor  

 er at lade fagets vægt, udtrykt ved niveauet (C, B eller A), i  

 uddannelsen  

 afspejle sig i karakterens betydning ved beregningen af eksamensresultatet.  

 Samtidigt afskaffes princippet om bortfald af allerede opnåede karakterer,  

 hvis  

 et fag tages på et højere niveau, ligesom den nuværende overførsel til  

 eksamensbeviset af årskarakterer af fag, der ikke er blevet udtrukket til  

 eksamen, afskaffes.
 Eksamensresultatet beregnes som det vægtede gennemsnit af  

 alle karakterer på eksamensbeviset.
 Med hensyn til offentliggørelse af karakterer henvises til  

 bemærkningerne til forslagets § 38.
 Nærmere regler om karakterer mv. vil blive fastsat i medfør  

 af bemyndigelsen i lovforslagets § 29.
Til  

  

 § 29 Bestemmelsen i § 28 er en videreførelse af den  

 gældende lovs § 4, hvorefter undervisningsministeren kan fastsætte  

 nærmere  

 regler om udstedelse af eksamensbevis, herunder om, hvilke krav der skal være  

 opfyldt for, at en studentereksamen kan anses for bestået, om censur,  

 prøvernes  

 tidsmæssige placering, ret til attestation eller dokumentation for delvist  

 gennemførte forløb, vægtning af karaktererne mv.
Det vil fortsat være gældende, at prøverne dels er  

 mundtlige, dels skriftlige, jf. nærmere straks nedenfor.
Ministeren stiller  

 som  

 i dag opgaverne til de skriftlige prøver.
De mundtlige prøver er offentlige.  

 Ministeren beskikker censorer til såvel skriftlig som mundtlig eksamen.  

 Klassens eller holdets lærere eksaminerer ved de mundtlige prøver og stiller  

 spørgsmålene, som skal godkendes af censor.
I de nuværende gymnasiale uddannelser er der med få  

 undtagelser - herunder den større skriftlige opgave - reelt kun to  

 prøveformer:  

 Skriftlige og mundtlige enkeltfaglige, individuelle prøver.
Disse prøveformer  

 er ikke isoleret set egnet til at evaluere, i hvilket omfang de ændrede  

 tilrettelæggelses- og undervisningsformer og det øgede samspil mellem fagene  

 vil bevirke, at eleverne og kursisterne opnår en styrket faglighed og en øget  

 studiekompetence, og i hvilket omfang eleverne og kursisterne når de  

 fastsatte  

 faglige mål.
De eksisterende prøveformer suppleres derfor med nye.
Den  

 enkelte elev og kursist skal møde flere prøveformer end i dag, således at  

 opnåelsen af de forskellige kompetencer, der indgår i uddannelsen,  

 dokumenteres.
Den samlede eksamen for en elev eller kursist skal således  

 afspejle, at eleven eller kursisten har mødt en bred vifte af forskellige  

 prøveformer under uddannelsen.
Der er således ikke tale om hverken at forøge  

 antallet af prøver eller at forlade de nuværende prøveformer, men at der  

 tilføjes nye prøveformer, så dokumentationen af den enkelte elevs og kursists  

 viden og kunnen bliver væsentligt mere nuanceret end i dag.
Som led i målet med at forbedre elevernes reelle  

 studiekompetence er det hensigten at udvide spektret af prøveformer, der  

 indgår  

 i en studentereksamen, således at det ud over at omfatte sædvanlige  

 enkeltfaglige skriftlige eller mundtlige prøver også kommer til at omfatte  

 tværfaglige projektprøver og tværfaglige mundtlige prøver.
Ved disse  

 tværfaglige prøver indgår elevens evne til at til at redegøre for samspillet  

 mellem de indgående fag som en væsentlig del i vurderingen, men der vil også  

 indgå specifikke enkeltfaglige elementer i vurderingen.
Prøveformerne bliver som i dag centralt fastsat, medmindre  

 undervisningsministeren træffer anden beslutning vedrørende de mundtlige  

 prøver.
Den nærmere udformning udmøntes i bekendtgørelser.
Der udarbejdes fælles eksamensbestemmelser for de fire  

 gymnasiale uddannelser, således at der  i modsætning til i dag   

 bliver samme  

 regler for udregning af eksamensgennemsnit.
Der vil endvidere blive samme  

 vilkår for tilladte hjælpemidler ved prøverne, samme adgang til syge- og  

 omprøver mv.
Rektor skal fastsætte eksamensregler, hvoraf praktiske,  

 lokale forhold i forbindelse med afvikling af prøverne fremgår.
Når det  

 gælder  

 alle andre forhold vedrørende prøver og eksamen, fastholdes den centrale  

 styring som et middel til sikring af niveau og ensartethed i uddannelsen,  

 således at den fælles nationale standard bevares.
Med hensyn til regler om afholdelse af danske prøver og  

 eksaminer i udlandet henvises til studenter- og hf-eksamensbekendtgørelsen,  

 jf.  

 bekendtgørelse nr. 544 af 30. juni 1999, som senest ændret ved bekendtgørelse  

 nr. 225 af 23. april 2002, hvorefter der på visse nærmere betingelser kan  

 foranstaltes prøver og eksaminer afholdt i udlandet, eventuelt på særlige  

 vilkår.
Disse regler vil blive videreført i en fælles eksamensbekendtgørelse  

 for de gymnasiale uddannelser.
Til § 30 Elever, der bortvises fra undervisningen, kan på lige fod  

 med andre, som ikke er optaget på uddannelsen, indstille sig til prøve som  

 selvstuderende.  

 Det nuværende begreb overførsel til særlige vilkår tænkes ikke  

 videreført.  

 Dette begrunder sig dels i de ny arbejdsmetoder, dels i de ændrede krav til  

 elevernes deltagelse i undervisningen.
Til kapitel 6 Bestemmelsen i § 31 fastslår kompetencekravene til  

 undervisere på uddannelsen til studentereksamen.
Forslaget om, at lærere, der  

 underviser på uddannelsen, skal have undervisningskompetence i et eller flere  

 fag inden for gymnasiets fagrække er en videreførelse af den gældende lovs  

 § 20, mens kravet om undervisningskompetence i et eller flere fag fra  

 hf´s  

 fagrække præciserer den gældende regel.
Reglerne om uddannelseskrav til  

 rektor  

 er opretholdt i den gældende lovs § 20.
For at opnå undervisningskompetence skal kandidaten som  

 hovedregel ansættes i en tidsbegrænset stilling, en såkaldt  

 uddannelsesstilling, på en almengymnasial uddannelsesinstitution og  

 gennemføre  

 uddannelsesstillingen.
Efter de gældende regler er det  

 Undervisningsministeriet,  

 der i alle tilfælde udsteder bevis for undervisningskompetence.
Som led i  

 ændringen af det centrale pædagogiske tilsyn, jf. tillige bemærkningerne til  

 lovforslagets § 36, forslås det, at kompetencen til at tildele lærere  

 faglig kompetence og pædagogisk kompetence (undervisningskompetence) som  

 hovedregel  

 tillægges rektor.
Som det fremgår af bekendtgørelse nr. 477 af 18. juni 2002  

 om  

 undervisningskompetence i de almene gymnasiale uddannelser  

 (kompetencebekendtgørelsen) har rektor allerede i dag kompetencen til at  

 tildele faglig kompetence til lærerne inden for de nærmere fastsatte regler  

 herom.
Udvidelse af rektors kompetenceområde til også at omfatte tildeling af  

 pædagogisk kompetence og dermed undervisningskompetence er en naturlig  

 konsekvens heraf.
Rektor tillægges kompetence til at udstede bevis for  

 undervisningskompetence  

 til de kandidater, der opfylder de ordinære krav om faglig og pædagogisk  

 kompetence og om at have gennemført en uddannelsesstilling samt efter nærmere  

 regler fastsat af undervisningsministeren til de kandidater, der ikke  

 opfylder  

 disse krav.
Kompetencen til at udstede bevis for  

 undervisningskompetence til kandidater, der er omfattet af EU-retten og  

 EØS-aftalen, og som har undervisningskompetence på tilsvarende niveau i det  

 pågældende land, tillægges Undervisningsministeriets Center for Vurdering af  

 Udenlandske Uddannelser.
Undervisningskompetence meddeles i henhold til  

 reglerne i bekendtgørelse nr. 178 af 17. marts 2003 om adgang til udøvelse af  

 visse erhverv i Danmark for EU/EFTA-borgere med erhvervskompetencegivende  

 videregående uddannelse af mindst 3 års varighed.
 Kompetencen til at udstede bevis for  

 undervisningskompetence til personer, der som udgangspunkt ikke opfylder de  

 normale betingelser for at kunne opnå undervisningskompetence, eller som ikke  

 har undervisningskompetence på et tilsvarende niveau i et EU-land eller et  

 land  

 omfattet af EØS-aftalen, vil ligeledes være tillagt Center for Vurdering af  

 Udenlandske Uddannelser.
Det bemærkes særligt, at det er undervisningsministeren,  

 der har ansvaret for og tilsynet med pædagogikumkurserne, mens det er  

 ministeren for videnskab, teknologi og udvikling, der har ansvaret for den  

 faglige supplering på universiteterne af det af kandidatens fag, der er  

 normeret til 90 ECTS-points, jf. herved bekendtgørelse om gymnasierelateret  

 faglig supplering på universiteterne (suppleringsbekendtgørelsen). Som  

 opfølgning på universitetsloven (lov nr. 403 af 28. maj 2003) udvikles nye  

 kandidatuddannelser på universiteterne, som i højere grad målrettes  

 forskellige  

 jobfunktioner, herunder jobbet som gymnasielærer, og der iværksættes et  

 udviklingsarbejde herom i samarbejde mellem universiteterne, lederne af de  

 gymnasiale uddannelsesinstitutioner (rektorer, forstandere, direktører),  

 Undervisningsministeriet og Videnskabsministeriet.
De nye kandidatuddannelser  

 vil eventuelt overflødiggøre behovet for den faglige supplering.
 Den gældende lovs bestemmelse i § 20, stk. 6, om  

 eventuel adgangsregulering til pædagogikum, ministerens bemyndigelse til at  

 kunne lade afgørelser om adgangsregulering træffes af et optagelsesnævn, samt  

 den gældende bestemmelse i § 20, stk. 7, om institutionernes pligt  

 til at modtage lærerkandidater til gennemgang af kursus i praktisk pædagogisk  

 er ikke videreført, da bestemmelserne efter ikrafttræden af bekendtgørelse  

 nr.  

 477 af 18. juni 2002 om undervisningskompetence i de almene gymnasiale  

 uddannelser ikke længere er aktuelle.
Til § 35 Til stk. 1 I lovteksten er udtrykkene skolen og rektor brugt  

 synonymt og skal forstås som rektor, hvor meningen er at tillægge  

 skolen som  

 myndighed kompetence.
Forslaget om, at rektor har det pædagogiske ansvar for  

 skolens undervisning mv., er en videreførelse af den gældende lovs § 12,  

 stk. 2.
Til stk. 2 Forslaget om, at rektor har kompetencen til at lede og  

 fordele det pædagogiske arbejde mellem de ansatte, er en videreførelse af den  

 gældende lovs § 12, stk. 2, mens rektors kompetence til som daglig  

 leder i øvrigt at lede og fordele arbejdet forbliver i den gældende lov, jf.  

 det samtidig fremsatte forslag til om lov om ændring af forskellige love på  

 Undervisningsministeriets område (Ændringer som følge af lovgivning om de  

 gymnasiale uddannelsers indhold).
Til stk. 3 Bestemmelsen om, at rektor træffer alle konkrete afgørelser  

 vedrørende den enkelte elev, er en videreførelse af den gældende lovs §12,  

 stk. 3. Med forslaget præciseres det, at rektors kompetence til at  

 træffe  

 konkrete afgørelser i visse tilfælde kan begrænses.
Dette gælder fx, hvor  

 fordelingsudvalget, jf. bemærkningerne til lovforslagets § 6, har fået  

 tillagt kompetencen til at fordele eleverne mellem gymnasierne.
 Det er ligeledes rektor, der træffer afgørelse, i sager  

 vedrørende elevernes overholdelse af skolens studie- og ordensregler,  

 herunder  

 mødepligten og pligten til at deltage i undervisningen.
Til § 36 Til stk. 1 Efter bestemmelsen har undervisningsministeren som hidtil  

 adgang og pligt til at føre tilsyn med undervisning, prøver og eksamen efter  

 denne lov, herunder til at udøve kontrol med gymnasieskolerne.
Tilsynet  

 udøves  

 principielt ex officio (af egen drift), når der foreligger oplysninger for  

 ministeren, der giver en vis sandsynlighed for, at der foreligger en  

 situation,  

 der nødvendiggør indgriben.
Det er ikke en nødvendig eller tilstrækkelig  

 forudsætning, at der er indgivet en klage.
I modsætning hertil er en klage nødvendig for, at en sag  

 kan rejses i medfør af bestemmelsen i forslagets § 39, hvorefter  

 eleverne  

 kan klage til undervisningsministeren.
Undervisningsministeriet er i den  

 sammenhæng at anse for en rekursmyndighed.
Til gengæld har parten i en  

 klagesag, der er led i administrativ rekurs, krav på at få en afgørelse  

 prøvet.
Til stk. 2 Med forslaget sikres det, at ministeren fortsat har adgang  

 til at give rektor et tjenstligt pålæg i pædagogiske anliggender.
Det vil  

 fortsat være den ansættende myndighed, der kan give lederen en tjenstlig  

 påtale  

 i forbindelse med en eventuel tjenesteforsømmelse.
Hvis rektor sidder et  

 pålæg  

 fra ministeriet overhørig, retter ministeriet henvendelse til den ansættende  

 myndighed om tjenstlig forfølgelse af sagen.
Til § 37 Til stk. 1 I forbindelse med forslaget til § 36 om ændret tilsyn  

 foreslås det, at der som led i kvalitetssikringen og kvalitetsudviklingen af  

 uddannelsesområdet generelt skal pålægges den enkelte skole at have et system  

 til kvalitetsudvikling og resultatvurdering i forbindelse med uddannelsen og  

 undervisningen.
Kvalitetssystemet skal indeholde en procedure for  

 selvevalueringer og løbende kvalitetsudvikling med henblik på fx at sikre, at  

 undervisningen er i overensstemmelse med de fastsatte mål, at der er  

 sammenhæng  

 med de aktuelle behov og erfaringer i de videregående uddannelser, og at  

 lærernes kvalifikationer er ajourført fagligt og pædagogisk.
 Det foreslåede system til kvalitetsudvikling og  

 resultatvurdering forventes ikke at blive mere ressourcekrævende for skolerne  

 end de hidtidige selvevalueringer og kvalitetsudviklingstiltag, bl.a.  

 projektet  

 Kvalitet i gymnasiet (KIG). Der er først og fremmest tale om, at  

 evalueringen  

 skal gøres gøre mere målrettet og systematiseret end i dag.
 I overensstemmelse med lov om åbenhed og gennemsigtighed i  

 uddannelserne m.v. skal skolen eller amtsrådet på sin hjemmeside informere om  

 gennemførte aktuelle evalueringer af kvaliteten af skolens undervisning.  

 Undtaget herfra er oplysninger om en enkelt lærers undervisning og  

 evalueringer, hvor alene skolens ansatte har medvirket.
Til stk. 2 Samtidig foreslås det, at ministeren bemyndiges til at  

 fastsætte nærmere regler for skolernes selvevalueringer.
På baggrund af  

 selvevalueringerne skal skolerne udarbejde opfølgningsplaner, som indeholder  

 ændringsbehov og operationelle kvalitetsmål.
Reglerne vil ikke fastlægge en bestemt metodik for  

 selvevaluering og kvalitetsudvikling, men bestemmer nogle krav, som den  

 metode,  

 skolen vælger, skal leve op til.
Skolen skal altid kunne dokumentere sit  

 kvalitetssystem over for undervisningsministeren, bl.a. i medfør af de  

 almindelige regler om ministerens tilsyn.
Ministeren kan i den forbindelse  

 vejlede skolen.
Til § 38 Med forslaget sikres det, at ministeriet, som det er  

 tilfældet i dag, har adgang til at indhente oplysninger fra skolerne.  

 Forslaget  

 skal endvidere ses i sammenhæng med lov nr. 414 af 6. juni 2002 om  

 gennemsigtighed og åbenhed i uddannelserne m.v.
Efter denne lov skal bl.a.  

 følgende oplysninger på en let tilgængelig måde fremgå af skolens eller  

 amtskommunens hjemmeside på nettet: fagudbud og læseplaner mv., skolens  

 værdigrundlag og pædagogiske udgangspunkt, gennemsnit af karakterer for  

 elevernes præsentationer fordelt på uddannelsestrin i det omfang, der har  

 medvirket ekstern censur, og gennemførte eksterne evalueringer af kvaliteten  

 af  

 skolens undervisning.
Det bemærkes i denne forbindelse, at de tidligere  

 gældende bestemmelser i lovens § 4, stk. 2 og 3, hvorefter  

 oplysninger om karaktergennemsnit, bortset fra landsgennemsnit, var  

 fortrolige  

 og ikke undergivet aktindsigt, blev ophævet med lov nr. 414 af 6. juni 2002.
Det beror på undervisningsministerens skøn, hvorvidt en  

 oplysning om uddannelsen, eleverne og personalet er er nødvendig for, at  

 ministeren kan gennemføre tilsyn eller udarbejde statistik.
Det vil herved  

 blive  

 taget i betragtning, at der skal være proportionalitet mellem det samlede  

 ressourceforbrug ved udarbejdelsen og indsendelsen af oplysningerne, således  

 at  

 skolerne m.fl. ikke belastes unødigt.
Med forslaget kan undervisningsministeren som i dag aflægge  

 besøg på skolerne som led i sin tilsynsforpligtelse.
Som noget nyt foreslås  

 det, at ministeren kan fastsætte regler herom.
Til stk. 2 Som led i digitaliseringen af uddannelsessektoren forslås  

 det, at der i lighed med andre love indføres en hjemmel til, at ministeren  

 kan  

 stille krav om bl.a. elektronisk indberetning af oplysninger samt om  

 anvendelse  

 af digital signatur.
Til § 39 Klagemyndigheden vil, medmindre klageadgangen udtrykkeligt  

 begrænses, kunne behandle tre elementer i forbindelse med en klagesag:
retlige spørgsmål, hensigtsmæssighed (dvs. om den  

 påklagede afgørelses indhold er rimeligt og fornuftigt, og om der er skønnet  

 fornuftigt) og faktiske omstændigheder .
 Retlige spørgsmål vil bl.a. kunne være spørgsmål om  

 overholdelse af forvaltningsloven, fortolkning af den regel, der ligger til  

 grund for afgørelsen, forvaltningsretlige grundsætninger (kravet om  

 inddragelse  

 af saglige hensyn, lighedsgrundsætningen, proportionalitetsprincippet mv.) og  

 almene juridiske spørgsmål (fx uskrevne retsgrundsætninger om bindende  

 forhåndsbesked om, hvordan en afgørelse vil falde ud).
De klager, der indbringes for ministeren, vil bidrage til  

 ministerens information om, hvordan bestemmelserne i dette lovforslag og  

 bestemmelser udstedt i medfør heraf administreres.
Fx vil rektors forvaltning  

 af de nye bestemmelser om deltagelse i undervisningen og oprykning vil være  

 underlagt undervisningsministerens tilsyn.
For at vurdere effekten af  

 bestemmelserne vil ministeren specielt gennemføre en evaluering af de nye  

 redskaber til at mindske fraværet i de gymnasiale uddannelser.
 Der henvises til endvidere til bemærkningerne til  

 forslagets § 36, for så vidt angår forskellen på klage og tilsyn.
Til stk. 2 I en eksamensbekendtgørelse, som vil være fælles for de  

 gymnasiale uddannelser, fastsættes særskilte regler om klager i forbindelse  

 med  

 prøver og eksamen og om klager over og omgørelse af rektors afgørelser af  

 elevernes klager.
Til § 40 Med forslaget får elever, der har behov for  

 specialundervisning eller anden specialpædagogisk støtte, har krav herpå.  

 Undervisningen eller anden form for støtte gives efter en konkret vurdering  

 af  

 den enkelte elevs behov.
Det er som i dag rektor, der på baggrund af  

 sagkyndige  

 udtalelser træffer beslutning om iværksættelse af specialundervisning.  

 Bestemmelsen  

 er en videreførelse af den gældende lovs § 2, stk. 6.
Til stk. 2 Med forslaget får rektor kompetence til at beslutte  

 udstrække forløbet til 4 år for elever, der på grund af deres handicap ikke  

 har  

 mulighed for at følge et ordinært 3-årigt forløb.
Det forudsættes, at  

 undervisningen foregår på eksisterende hold.
Til stk. 3 Når elever har behov for specialundervisning eller et  

 undervisningsforløb over 4 år, kan der være behov for en særlig  

 tilrettelæggelse af prøver og eksamen.
Med forslaget får rektor kompetence  

 til  

 inden for de almindelige rammer for eksamensplanlægning selv at tilrettelægge  

 prøveforløbet i overensstemmelse med de samme principper, som gælder ved den  

 ordinære eksamen, herunder antallet af prøver for den enkelte elev.
Ændringer i prøve- og eksamensformer, der udelukkende  

 kompenserer for elevens handicap, påtegnes ikke beviset.
Hvis der i helt  

 særlige tilfælde ændres afgørende i prøvens eller eksamens  

  

 niveau  

  

 , kan det dog være nødvendigt med en påtegning af  

 eksamensbeviset.
Spørgsmålet vil blive reguleret i bekendtgørelsesform.
Til § 41 Til stk. 1 Med forslaget videreføres den gældende lovs § 2,  

 stk. 7, hvorefter der skal iværksættes sygeundervisning til en elev, der  

 er syg i længere tid.
Ministerens bemyndigelse er udmøntet i bekendtgørelse  

 nr.  

 14 af 7. januar 1991 om sygeundervisning for elever i gymnasieskoler og for  

 kursister på studenterkurser og kurser til højere forberedelseseksamen.
Til stk. 2 Med forslaget får rektor mulighed for at udstrække  

 undervisningen over 4 år for elever, der på grund af langvarig sygdom ikke  

 kan  

 følge den ordinære undervisning.
Muligheden for en særlig tilrettelæggelse  

 over  

 4 år vedrører syge elever, der ikke umiddelbart har udsigt til helbredelse,  

 og  

 for hvem det kan være en forudsætning, at omfanget af undervisningen  

 begrænses  

 periodevist eller dagligt.
Det forudsættes, at sygdommen og behovet  

 dokumenteres ved lægeerklæring.
Til stk. 3 Når elever gennemfører særligt tilrettelagte 4-årige  

 forløb, kan der være behov for en særlig tilrettelæggelse af eksamen.
Med  

 forslaget får den enkelte skole kompetence til inden for de almindelige  

 rammer  

 for eksamensplanlægning selv at tilrettelægge eksamensforløbet i  

 overensstemmelse med de samme principper, som gælder ved den ordinære  

 eksamen,  

 herunder antallet af prøver for den enkelte elev og eksamensudtrækket.
Til § 42 Det lovfæstes nu, at skolen har pligt til at tilbyde  

 eleverne frivillig undervisning, fx i billedkunst, idræt og musik.
Skolen har  

 endvidere som i dag mulighed for at oprette studiekredse.
Forslaget indebærer  

 ingen realitetsændring, idet forpligtelsen allerede i dag fremgår af  

 § 9,  

 stk. 5 og 6 i gymnasiebekendtgørelsen (bekendtgørelse nr. 411 af 31. maj  

 1999 som senest ændret ved bekendtgørelse nr. 483 af 19. juni 2002). De  

 nævnte  

 fritidsaktiviteter er gratis for eleverne.
Der sker ikke ændringer i omfanget  

 af frivillig undervisning, studiekredse eller fællestimer.
Til § 43 Bestemmelsen er en videreførelse af den gældende lovs  

 § 23 a, som er udmøntet i bekendtgørelse nr. 1153 af 13. december 1996  

 om  

 gymnasiale suppleringskurser (GSK-bekendtgørelsen). Efter den gældende  

 bekendtgørelse omfatter de gymnasiale suppleringskurser alene tilbud om  

 undervisning og prøve i fag og på niveauer, der er en betingelse for, at  

 ansøgere med en studentereksamen kan opfylde adgangskravene til videregående  

 uddannelse.
Med forslaget er det hensigten at etablere et nyt  

 sammenhængende tilbud af suppleringskurser mellem de gymnasiale uddannelser  

 og  

 videregående uddannelser med et fagtilbud og et undervisningsforløb, der kan  

 styrke overgangen til videre uddannelse.
Ved etableringen af det nye system  

 skal der koordineres i forhold til propædeutiske kurser på de videregående  

 uddannelser og i forhold til de særlige adgangskurser til bestemte  

 videregående  

 uddannelser for ansøgere, der ikke har en adgangsgivende eksamen.
Undervisningsministeriet har ansvaret for gennemførelsen af  

 undervisningen og afholder udgifterne til suppleringskursernes drift.
De  

 nærmere regler om GSK ordningen vil blive udmøntet i henhold til lov om  

 uddannelsen til studentereksamen.
Det nye GSK skal ligesom det eksisterende system være  

 gratis for deltagerne.
Det er dog en forudsætning herfor, at GSK-forløbet  

 skal  

 være påbegyndt senest 1. oktober to år efter afslutningen af den  

 adgangsgivende  

 eksamen  

                                                                          .
 Som nævnt i de almindelige bemærkninger, skal der skabes et  

 nyt, sammenhængende gymnasialt suppleringssystem, der skal sikre, at den  

 enkelte studerende kan erhverve tilstrækkelige forudsætninger for at kunne  

 blive optaget på og gennemføre en konkret videregående uddannelse.
Som også omtalt i de almindelige bemærkninger, foregår  

 GSK-undervisning i dag alene på gymnasieskoler, hf-kurser (herunder VUC) og  

 studenterkurser.
Fremover skal sådan undervisning også kunne foregå på  

 institutioner for erhvervsrettet uddannelse efter reglerne om hhx og  

 htx-uddannelserne.
Til § 44 Til stk. 1 Bestemmelsen er ny.
De hidtidige gymnasiale  

 indslusningskurser for fremmedsprogede har været gennemført som forsøg.
Med  

 forslaget er det tanken, at ordningen skal være en integreret del af  

 GSK-tilbudet.
 Det foreslås, at det lovfæstes, at der skal tilbydes især  

 flygtninge og indvandrere, der har opholdstilladelse i Danmark, et særligt  

 tilrettelagt undervisningstilbud udbudt som fagpakker af et års varighed med  

 henblik på, at de pågældende kan få adgang til at søge optagelse på en dansk  

 videregående uddannelse i kvote 1. Forslaget indebærer ingen  

 realitetsændring.  

 For at kunne modtage tilbuddet skal den pågældende i sit hjemland have  

 gennemført mindst 12 års skolegang og aflagt eksamen, der kan sidestilles med  

 en dansk studentereksamen.
Til stk. 2 Stk. 2 indeholder en bemyndigelse til ministeren til  

 at fastsætte nærmere regler om gymnasiale indslusningskurser, herunder om  

 betingelserne for optagelse, om fagene, antal prøver, udstedelse af  

 attestation  

 for bestået indslusningskursus mv.
Uddannelsen tilrettelægges som suppleringsforløb i to  

 fagpakker (Mat-GIF og Hum-GIF), som ansøgeren kan vælge imellem.
Eksamen  

 afholdes i henhold til de almindelige regler i hf-bekendtgørelsen og i  

 eksamensbekendtgørelsen.
Endvidere kan der tilbydes dansk som andetsprog og  

 historie for tosprogede.
Til § 45 Til stk. 1 Forslaget til stk. 1 om ministerens adgang til at  

 fravige loven med henblik på at fremme forsøgsarbejde og pædagogisk  

 udviklingsarbejde er en videreførelse af den gældende lovs § 21.
Til stk. 2 Forslaget giver ministeren mulighed for at fastsætte  

 særlige betingelser for en skole, der tilbyder undervisning, der sigter mod  

 en  

 tilsvarende international eksamen, som er adgangsgivende til de videregående  

 uddannelser.
Bestemmelsen er en uændret videreførelse af den gældende lovs  

 § 20, stk. 2.
Til stk. 3 Bestemmelsen er eksempelvis tænkt anvendt, hvor det på  

 grund af en fejl fra skolens side først ved afslutningen af 3.g konstateres,  

 at  

 en elev ikke har aflagt alle de fornødne prøver efter forslagets § 26,  

 stk. 1.
Til stk. 4 Bestemmelsen om, at undervisningsministeren kan give  

 tilskud til efteruddannelse mv. er en videreførelse af den gældende  

 gymnasielovs § 16, stk. 2. Der tilstræbes ingen ændring i den  

 overordnede målsætning for anvendelsen af statens tilskud, der dog i årene  

 2004-2009 primært forventes anvendt til gennemførelse af reformen.
Som led i  

 gennemførelsen af reformen vil der blive iværksat et udviklingsprogram for  

 alle  

 de gymnasiale uddannelser, jf. nærmere de almindelige bemærkninger, pkt. 4.6.
Til § 46 Hidtil har skoler efter tilladelse fra  

 undervisningsministeren kunne tilbyde eliteidrætsudøvere godkendt af TEAM  

 Danmark og elever, der er optaget på Musikalsk Grundkursus eller et  

 tilsvarende  

 kursus i billedkunst, at kunne udstrække deres gymnasiale uddannelse til et  

 4-årigt forløb som forsøg.
Hensigten har været at afprøve en model, der giver  

 de pågældende elever tid til både at gennemføre den nødvendige trænings-  

 eller  

 øvelsesindsats og tid til konkurrencedeltagelse, samtidig med de følger deres  

 skoleundervisning.
Tilbagemeldingerne om de gennemførte forsøg har vist, at  

 ordningen har været velfungerende, især fordi de pågældende elevers særlige  

 ressourcer inden for deres sport eller lign. normalt også har positiv  

 betydning  

 for deres mulighed for at gennemføre en særlig uddannelsesordning, der kan  

 forudsætte et særligt overblik og en særlig vilje.
Forslaget indebærer, at  

 ordningen gøres permanent, og at skolerne får kompetence til selv at  

 administrere ordningen.
 Når elever gennemfører særligt tilrettelagte 4-årige  

 forløb, er der tilsvarende behov for en særlig tilrettelæggelse af eksamen.  

 Med  

 forslaget får den enkelte skole kompetence til inden for de almindelige  

 rammer  

 for eksamensplanlægning selv at tilrettelægge eksamensforløbet i  

 overensstemmelse med de samme principper, som gælder ved den ordinære  

 eksamen,  

 herunder antallet af prøver for den enkelte elev og eksamensudtrækket.
Til § 47 Bestemmelsen er en uændret videreførelse af den gældende  

 bestemmelse om rådet.
Rådet blev oprettet som følge af vedtagelsen af lovforslag  

 nr.
L 87  


  

 (Forslag til lov om ændring  

 af forskellige love på Undervisningsministeriets område. (Forenkling  

 vedrørende  

 uddannelsesråd og -udvalg), som blev fremsat den 7. februar 2002 og vedtaget  

 som  

 lov nr. 274 af 8. maj 2002.
 I det nævnte lovforslags almindelige bemærkninger, pkt.  

 2.3, til, anføres det bl.a. om oprettelse af rådet, der er en sammenlægning  

 af  

 Gymnasierådet, Hf-rådet, Udvalget for uddannelsen til højere handelseksamen  

 (Hhx-udvalget) og Udvalget for uddannelsen til højere teknisk eksamen  

 (Htx-udvalget) til Rådet for de Gymnasiale Uddannelser, at rådet skal være  

 rådgivende for undervisningsministeren i spørgsmål om alle de fire gymnasiale  

 uddannelser.
Endvidere omtales sammensætningen af rådet.
I relation til  

 Grundskolerådet, Erhvervsuddannelsesrådet og de centrale råd for de  

 videregående uddannelser anføres det særligt, at disse råd bliver  

 repræsenteret  

 for at sikre vertikale forbindelseslinjer til folkeskolen, de erhvervsrettede  

 ungdomsuddannelser og til de videregående uddannelser.
 Endelig anføres det, at undervisningsministeren bemyndiges  

 til at udpege yderligere 1  2 medlemmer til rådet.
Til § 48 Til stk. 1 Loven træder som aftalt blandt de partier, der er med i  

 forliget om reformen af de gymnasiale uddannelser, jf. nærmere herom i pkt. 1  

 i  

 de almindelige bemærkninger, i kraft den 1. august 2005, jf. dog nedenfor om  

 studenterkursus og optagelse.
Til stk. 2 Det følger af den aftale, som er indgået blandt  

 forligspartierne, jf. pkt. 1 i de almindelige bemærkninger, at loven først  

 får  

 virkning for studenterkursus fra og med skoleåret 2006/2007.
Baggrunden for, at loven ikke skal have virkning for  

 studenterkursus før dette tidspunkt er, at et forløb på studenterkursus er  

 2-årigt, og at der optages kursister efter de nugældende regler til og med  

 skoleåret 2005/2006. Disse kursister vil således typisk afslutte deres  

 kursusforløb i sommereksamensterminen 2007, dvs. samtidig med at elever i det  

 3-årige forløb, som kan. optages senest i skoleåret 2004 efter de nugældende  

 regler, typisk afslutter deres gymnasieforløb.
Virkningstidspunktet 2006/2007  

 er således foreslået for at sikre, at de sidste eksamensopgaver efter de  

 gældende regler som udgangspunkt skal laves i sommereksamensterminen 2007 for  

 både  

 elever i det 3-årige forløb og kursister i det 2-årige forløb.
Til stk. 3 For at sikre at de nye krav til optagelse, jf.  

 lovforslagets kapitel 2, pkt. 4.1. i de almindelige bemaerkninger samt  

 bemærkningerne til. lovforslagets §§ 6, 7 og 8, finder anvendelse på de  

 elever,  

 der i foråret 2005 søger optagelse i en gymnasial uddannelse med henblik på  

 start i august 2005, foreslås det, at lovens kapitel 2 om optagelse træder i  

 kraft den 1. januar 2005, selv om loven i øvrigt først skal have virkning fra  

 og med den 1. august 2005, det vil sige i tilknytning til skoleårets start i  

 2005.
 For omvendt at sikre, at ansøgere til studenterkurser, kan  

 optages efter de hidtil gældende regler om optagelse, jf. bemærkningerne til  

 stk. 2, har lovforslagets kapitel 2 om optagelse først virkning for  

 ansøgninger  

 om optagelse til studenterkurser den 1. januar 2006.
Til stk. 4 Bestemmelsen er møntet på blandt andre enkeltfagselever,  

 elever i TEAM Danmark-ordninger, elever på Musikalsk Grundkursus (MGK) eller  

 tilsvarende kursus i billedkunst, elever der har været et år i udlandet under  

 deres gymnasiale forløb og andre, der ikke har færdiggjort deres uddannelse  

 efter de gældende regler, men som har nået at aflægge mindst en prøve i  

 sommereksamensterminen 2005, dvs. før lovens ikrafttrædelsestidspunkt den 1.  

 august 2005. Det er hensigtsmæssigt, at sådanne elever kan aflægge også. de  

 resterende prøver efter de gældende regler.
Såfremt de gældende regler  

 ændres,  

 skal disse elever aflægge prøve efter de gældende regler i den ændrede  

 udformning.  

 Sidste mulighed for at aflægge prøve efter de gældende regler bliver i  

 sommereksamensterminen 2008, inkl. sygeeksamen.
Til stk. 5 For de elever, det er nævnt i stk. 4, og som følger det 2-  

 eller 3-årige forløb, der er planlagt for dem, dvs. et studenterkursusforløb  

 eller et ordinært 3-årigt forløb, gives undervisningen efter de hidtil  

 gældende  

 bestemmelser og regler til og med skoleåret 2006/2007.
For elever, der i skoleåret 2004/2005 påbegynder et forløb,  

 der planlægges at vare 4 år, dvs. fx.
Team Danmark-elever, som følger dette  

 forløb planmæssigt, og som følger gennemfører et sådant forløb i en hel  

 klasse,  

 kan undervisningen dog til og med skoleåret 2007/2008 gives efter de hidtil  

 gældende bestemmelser og regler.
Undervisningsministeren kan fastsætte  

 nærmere  

 regler herom.
For elever, der i skoleåret 2004/2005 påbegynder et forløb,  

 der planlægges at vare 4 år, dvs. tx.
Team Danmark-elever, som følger dette  

 forløb planmæssigt, men som gennemfører forløbet individuelt på deres skole  

 og  

 ikke i en hel klasse, gives undervisningen kun til og med skoleåret 2006/2007  

 efter de hidtil gældende bestemmelser og regler.
Derefter gives  

 undervisningen  

 i de enkelte fag efter bestemmelserne i denne lov.
Disse elever bliver i  

 skoleåret 2007/2008 selvstuderende, men kan vælge at følge den undervisning  

 skolen i øvrigt udbyder, hvis der er ledige pladser på et hold eller i en  

 klasse.
Såfremt de gældende regler ændres, ændres undervisningen i  

 overensstemmelse hermed.
Til stk. 6 Denne mulighed er alene tænkt anvendt i ganske særlige  

 tilfælde og efter en konkret vurdering.
Til stk. 7 Det tilsigtes i nødvendigt omfang at udstede nye  

 bekendtgørelser mv. til afløsning af de gældende bekendtgørelser mv. og i  

 øvrigt i nødvendigt omfang at ændre i de gældende bekendtgørelser mv.
Indtil  

 dette er sket, finder de gamle bekendtgørelser anvendelse.
Til § 49 Den eksisterende lov gælder ikke for Færøerne og Grønland,  

 men kan ved kongelig anordning sættes i kraft for såvel Færøerne som  

 Grønland.  

 Det færøske hjemmestyre har imidlertid ved lagtingslov overtaget sagsområdet  

 "skolevæsenet" som særanliggende med virkning fra den 1. januar  

 2002.  

 Det foreslås derfor, at nærværende lov alene kan sættes i kraft for Grønland  

 -  

 med de afvigelser, som de særlige, grønlandske forhold tilsiger.
