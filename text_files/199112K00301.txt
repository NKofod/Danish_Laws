Nr LSF 301 Forslag til Lov om ændring af lov om kommunale valg (Ophævelse af  

 valgbarhed og valgret for udlændinge) Fremsat af Pia Kjærsgaard (FP) Kim Behnke (FP) Tom Behnke (FP) Aage  

 Brusgaard (FP) den 16. juni 1992 § 1 I lov nr. 140 af 8. marts 1989 om kommunale valg foretages følgende  

 ændringer:
 1. § 1, stk. 1, affattes således:
»Valgret til kommunalbestyrelsen, herunder Borgerrepræsentationen i  

 Københavns Kommune, og amtsrådet har enhver, der er fyldt 18 år og har fast  

 bopæl i kommunen henholdsvis amtskommunen samt har dansk indfødsret.« 2. § 3, stk. 1, affattes således:
»Valgbar til kommunalbestyrelsen og amtsrådet er enhver, der har  

 valgret til kommunalbestyrelsen henholdsvis amtsrådet, jf. dog § 4, og som  

 senest mandagen 22 dage før valgdagen 1) har fast bopæl i kommunen henholdsvis amtskommunen, 2) har dansk indfødsret og 3) ikke er umyndiggjort med retsvirkning her i landet.« 3. § 3, stk. 2, ophæves.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger Lovforslaget ændrer betingelserne for valgbarhed ved og valgret til  

 kommunale valg, idet udenlandske statsborgeres valgbarhed og valgret ophæves.
 Ved en lovændring i 1977 blev statsborgere fra de øvrige nordiske lande  

 tillagt valgret og valgbarhed til de kommunale råd, jf. lov nr. 202 af 18.  

 maj 1977 (se Folketingstidende 1976-77, forhandlingerne sp. 286, 1318, 3340,  

 3773, tillæg A sp. 671, tillæg B sp. 239 og tillæg C sp. 169), og ved en  

 lovændring i 1981 er også andre personer, der ikke har dansk indfødsret,  

 tillagt valgret og valgbarhed ved de kommunale valg, hvis de - udover at  

 opfylde de almindelige betingelser for valgret til de kommunale råd - har  

 haft ophold i riget i de sidste 3 år forud for valget, jf. lov nr. 143 af 30.  

 marts 1981 (se Folketingstidende 1980-81, forhandlingerne sp. 4040, 4941,  

 7489, 8423, tillæg A sp. 2501, tillæg B sp. 457, 515 og tillæg C sp. 417).
Forslagsstillerne finder, at et af værktøjerne til at sikre den danske  

 befolknings fortsatte selvbestemmelsesret er at afskaffe valgret og  

 valgbarhed for udlændinge.
Fremskridtspartiet har tidligere givet udtryk for  

 ønsker om at ophæve reglerne om udlændinges valgret og valgbarhed.
Med dette  

 lovforslag banes vejen for, at danskerne kan genvinde noget af de senere års  

 tabte suverænitet.
 Hvis det under udvalgsarbejdet måtte vise sig, at et flertal af partier  

 ønsker at fastholde nordiske statsborgeres valgret og valgbarhed, vil  

 forslagsstillerne være indstillet på at medvirke til fremsættelsen af  

 ændringsforslag herom.
Forslagsstillerne er desuden opmærksom på, at udviklingen i  

 EF-lovgivningen kan tvinge Danmark til at indrømme såkaldte  

 »unionsborgere« valgret og valgbarhed her i landet.
Selv efter at  

 den danske befolkning har forkastet Maastrichttraktaten, er der kræfter i  

 Europa, der vil arbejde for stemmeret for såkaldte »unionsborgere«,  

 der opholder sig uden for deres eget hjemland.
Af denne grund er det særligt  

 vigtigt nu at få debatteret - og ændret - de i øjeblikket gældende regler.
Skriftlig fremsættelse Pia Kjærsgaard (FP):
 Som ordfører for forslagsstillerne tillader jeg mig hermed at fremsætte:
 Forslag til lov om ændring af lov om kommunale valg. (Ophævelse af  

 valgbarhed og valgret for udlændinge).
(Lovforslag nr.
L 301).
 Jeg henviser i øvrigt til de bemærkninger, der ledsager lovforslaget og  

 anbefaler det til tingets velvillige behandling.
