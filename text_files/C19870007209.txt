(Til grænsetoldmyndighederne og  

 grænsedyrlægen) Af artikel 4 og artikel 15 i overenskomst af 30. marts 1967 mellem  

 Forbundsrepublikken Tyskland og Danmark om toldlettelser i den lille  

 grænsetrafik fremgår bl.a., at dyr, der hører til en grænsebeboers landbrug i  

 den ene toldgrænsezone, kan bringes til græsning i den anden grænsezone og  

 inden for den sædvanlige årlige græsningstid føres tilbage til hjemstedszonen  

 uden normal veterinærpolitimæssig grænseekspedition.
 Da ovennævnte veterinære bestemmelser ikke er i overensstemmelse med  

 grundlaget for Danmarks anerkendelse som mund- og klovesygefrit land, har man  

 fra dansk side besluttet, at al indførsel af levende dyr fra Tyskland til  

 Danmark kun kan finde sted i overensstemmelse med de til hver en tid gældende  

 danske indførselsregler for levende dyr.
 Cirkulæret har virkning fra 15. april 1987.
 De berørte tyske myndigheder er underrettet herfra om foranstående.
Landbrugsministeriet, den 10. april 1987 P.M.V.
