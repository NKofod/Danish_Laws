Nr LSF 236 Forslag til Lov om ændring af aktieavancebeskatningsloven og  

 ligningsloven(Tegningsretter) Fremsat af skatteministeren (Carsten Koch) den 16. april 1997 Vedtaget ved tredjebehandling den 30. maj 1997 Lov nr. 447 af 10/06/1997 § 1 I lov om beskatning af fortjeneste ved afståelse af aktier m.v.  

 (aktieavancebeskatningsloven), jf. lovbekendtgørelse nr. 749 af 13. august  

 1996, som ændret ved § 1 i lov nr. 1212 af 27. december 1996, § 1 i lov nr.  

 1219 af 27. december 1996 og § 4 i lov nr. 1223 af 27. december 1996,  

 foretages følgende ændring:
 1. I § 1, stk. 2, indsættes som 3. og 4.  

 pkt.:
»Tegningsret til aktier som nævnt i § 5, stk. 3 og 4, § 6, stk. 4, og  

 § 13 a, stk. 11, omfatter kun ret til tegning af aktier til en kurs, der på  

 tidspunktet for tildelingen af tegningsretten er lavere end markedskursen.  

 Såfremt der tegnes aktier til markedskursen eller en kurs, der er højere end  

 markedskursen, anses de hidtidige aktionærer ikke for at have afstået en  

 tegningsret.« § 2 I lov om påligningen af indkomstskat til staten (ligningsloven), jf.  

 lovbekendtgørelse nr. 869 af 15. november 1995, som ændret bl.a. ved § 13 i  

 lov nr. 1219 af 27. december 1996 og senest ved lov nr. 239 af 2. april 1997,  

 foretages følgende ændring:
 1. I § 7 A, stk. 1, indsættes som 3. pkt.:
»Uanset aktieavancebeskatningslovens bestemmelser anses selskabets  

 øvrige aktionærer ikke for at have afstået tegningsretter til aktier, der  

 udstedes i medfør af tilladelsen.« § 3 Stk. 1. Loven træder i kraft dagen efter bekendtgørelsen i  

 Lovtidende og har virkning fra den 16. april 1997.
 Stk. 2. Aktieavancebeskatningslovens § 1, stk. 2, 4. pkt., som  

 affattet ved denne lovs § 1, har endvidere virkning før den 16. april 1997.  

 Hvis det medfører en lempeligere beskatning af den hidtidige aktionær, finder  

 1. pkt. dog ikke anvendelse i perioden fra den 14. august 1996 til og med den  

 15. april 1997.
Oprindeligt fremsat forslag § 1 I lov om beskatning af fortjeneste ved afståelse af aktier m.v.
 (aktieavancebeskatningsloven), jf. lovbekendtgørelse nr. 749 af 13.
august 1996, som ændret ved § 1 i lov nr. 1219 af 27. december 1996 og § 4 i lov nr. 1223 af 27. december 1996, foretages følgende ændring:
 1. I § 1, stk. 2, indsættes som 3. og 4. pkt.:
 »Tegningsret til aktier, som nævnt i § 5, stk. 3-4, § 6, stk. 4, og §  

 13 a, stk. 11, omfatter kun ret til tegning af aktier til en kurs, der på  

 tidspunktet for tildelingen af tegningsretten er lavere end markedskursen.  

 Såfremt der tegnes aktier til markedskursen, eller en kurs der er højere end  

 markedskursen, anses de hidtidige aktionærer ikke for at have afstået en  

 tegningsret.«.
§ 2 I lov om påligningen af indkomstskat til staten (ligningsloven), jf.
lovbekendtgørelse nr. 869 af 15. november 1995, som ændret senest ved § 23 i lov nr. 1223 af 27. december 1996, foretages følgende ændring:
 1. I § 7 A, stk. 1, indsættes som 3. pkt.:
 »Uanset aktieavancebeskatningslovens bestemmelser anses selskabets  

 øvrige aktionærer ikke for at have afstået tegningsretter til aktier, der  

 udstedes i medfør af tilladelsen.«.
§ 3 Stk. 1. Loven træder i kraft dagen efter bekendtgørelsen i Lovtidende og har virkning fra den 16. april 1997.
 Stk. 2. Aktieavancebeskatningslovens § 1, stk. 2, 4. pkt., som  

 affattet ved denne lovs § 1, har endvidere virkning før den 16. april 1997.  

 Hvis det medfører en lempeligere beskatning af den hidtidige aktionær, finder  

 1. pkt. dog ikke anvendelse i perioden fra den 14. august 1996 til og med den  

 15. april 1997.
Bemærkninger til lovforslaget Almindelige bemærkninger Lovforslaget til ændring af aktieavancebeskatningslovens regler om tegningsretter er foranlediget af Højesterets dom af 14. august 1996, som omtalt i TfS 1996.654.
Sagen vedrørte spørgsmålet, om en ret til tegning af aktier til en kurs,  

 som svarer til markedskursen eller overstiger denne, kan betegnes som en  

 tegningsret i relation til aktieavancebeskatningsloven.
Skatteministeriet  

 argumenterede for, at en tegningsret alene er en ret til tegning til en kurs,  

 som ligger under aktiernes markedskurs (favørkurs), mens skatteyderen  

 argumenterede for, at også ret til tegning til markedskurs eller en kurs, der  

 er højere end markedskursen, kan benævnes en tegningsret i relation til  

 aktieavancebeskatningsloven.
Efter lovens § 5, stk. 3, og § 6, stk. 4, anses aktier tegnet ved  

 udnyttelse af tildelte tegningsretter for anskaffet på samme tidspunkt som de  

 moderaktier, tegningsretterne er blevet tildelt på grundlag af.
Skatteyderen  

 fik medhold i, at anskaffelsestidspunktet for de aktier, som blev tegnet på  

 grundlag af de tildelte tegningsretter, var det samme som tidspunktet for  

 anskaffelse af moderaktierne.
Ved afståelse af de nytegnede aktier oversteg  

 ejertiden således tre år på afståelsestidspunktet, hvorefter tabet var  

 fradragsberettiget efter de gamle hovedaktionærregler.
 Højesteret underkendte således ved dommen, at aktieavancebeskatningslovens  

 regler om tildelte tegningsretter alene omhandler ret til tegning til  

 favørkurs.
 Højesterets præmisser bygger på det synspunkt, at såfremt begrebet  

 tegningsret i aktieavancebeskatningsloven alene gælder ret til tegning til  

 favørkurs, skulle dette have fremgået klarere af loven og dens forarbejder,  

 end tilfældet var.
Begrundelsen for lovens regler om at tildelte tegningsretter anses for  

 anskaffet samtidig med moderaktierne er, at der ved kapitaludvidelser ved  

 udstedelse af tegningsretter til favørkurs overføres værdier fra  

 moderaktierne til i første omgang tegningsretterne og dernæst de nytegnede  

 aktier.
Dommens resultat medfører, at ved tildeling af tegningsretter til  

 markedskurs til de hidtidige aktionærer skal de nytegnede aktier anses for  

 anskaffet samtidig med moderaktierne, uanset at den økonomiske begrundelse,  

 der har ligget bag reglerne, ikke gælder ved tegningsretter til markedskurs.
Højesterets dom må også anses for at have afledede konsekvenser.
Efter den  

 praksis, der var gældende før Højesterets dom af 14. august 1996, hvor  

 aktieavancebeskatningslovens særlige bestemmelser om tegningsret alene fandt  

 anvendelse ved tegning af aktier til favørkurs, blev der ikke gennemført  

 beskatning af de aktionærer, som ikke udnytter deres tegningsret, men lader  

 nye aktionærer tegne aktier til markedskurs.
Højesteret fastslog imidlertid, at begrebet tegningsret omfatter såvel  

 tegningsret til favørkurs som til markedskurs, eller en kurs der er højere  

 end markedskursen.
Dommen vedrører konkret anskaffelsestidspunktet for  

 aktier, der er tegnet på grundlag af en tegningsret.
Efter praksis  

 gennemføres der beskatning af de hidtidige aktionærer, hvis andre kan tegne  

 til favørkurs.
I disse tilfælde anses de hidtidige aktionærer for at have  

afstået deres tegningsret, og der er gennemført en beskatning.
Denne  

 afståelsesbeskatning bygger på sondringen mellem favørkurs og markedskurs.  

 Eftersom Højesteret nu har fastslået, at aktieavancebeskatningsloven omfatter  

 både tegningsret til favørkurs og markedskurs, kan dommen have den  

 konsekvens, at afståelse af en tegningsret til markedskurs tilsvarende skal  

 anses for en afståelse i skattemæssig forstand efter  

 aktieavancebeskatningsloven.
Det vil betyde, at de hidtidige aktionærer kan  

 blive undergivet beskatning, hvis der tegnes aktier til markedskurs eller  

 mere.
Ved tegning til markedskursen vil tegningsretten ingen værdi have for den  

 hidtidige aktionær.
De hidtidige aktionærer modtager intet vederlag i  

 forbindelse med overførslen af tegningsretterne til andre, og de har heller  

 ikke betalt for de overførte tegningsretter.
Alligevel kan beskatning komme  

 på tale, da aktieavancebeskatningslovens § 6, stk. 2, i disse tilfælde  

 bevirker, at tegningsretterne anses for anskaffet til tegningsbeløbet og  

 afstået til tegningsbeløbet.
Gennem anvendelse af gennemsnitsmetoden for  

 opgørelse af fortjeneste eller tab i aktieavancebeskatningslovens § 6, stk.  

 3, kan en del af anskaffelsessummen for tegningsretterne blive overført til  

 moderaktierne, og dermed vil der kunne opgøres en fortjeneste på  

 tegningsretterne.
 Gennemsnitsmetoden kan belyses ved følgende eksempel:
Eksempel En aktionær A anskaffede mere end tre år før kapitaludvidelsen nom.  

 1.000.000 kr. aktier i et selskab til kurs 100. A er eneaktionær.
Værdien af  

 aktierne er nu 4.000.000 kr.
A vil nu udvide selskabets aktiviteter, og den  

 nødvendige kapital fremskaffes ved en udvidelse af kapitalen med nom.  

 1.000.000 kr., som tegnes af B til kurs 400, dvs. mod indbetaling af  

 4.000.000 kr.
Den samlede aktiekapital er nu nom. 2.000.000 kr. til en  

 kursværdi på 8.000.000 kr. svarende til kurs 400.
 Ved afståelse af tegningsret til B skal der foretages følgende  

 avanceopgørelse for A:
Anskaffelsessum Af eksemplet fremgår det således, at A beskattes af en fortjeneste på kr.  

 1.500.000, selvom tegning af de nye aktier sker til markedskurs.
Det findes som anført ovenfor ikke rimeligt at gennemføre beskatning af de  

 hidtidige aktionærer, når aktier nytegnes til markedskurs, eller en kurs der  

 er højere end markedskursen.
Dertil kommer, at beskatning vil modvirke  

 udvidelser af selskabers kapitalgrundlag ved udstedelse af aktier til  

 markedskurs, f.eks. ved børsintroduktion.
Forslaget er endvidere  

 hensigtsmæssigt i relation til rekonstruktioner af selskaber, hvor det er  

 nødvendigt for selskabets fortsatte virke, at der tilvejebringes ny kapital,  

 som f.eks. ved kapitalindskud ved tegning af aktier til overkurs.
Lovforslaget går derfor ud på at ændre aktieavancebeskatningsloven, så det  

 tydeligt fremgår af lovens ordlyd, at aktieavancebeskatningslovens særlige  

 bestemmelser om afståelse af tegningsretter alene omfatter tegningsretter,  

 der giver ret til tegning af aktier til en kurs, der er lavere end  

 markedskursen.
Det præciseres endvidere i lovteksten, at tegning af aktier  

 til markedskurs, eller en kurs der er højere end markedskursen, ikke anses  

 for afståelse af tegningsret.
Herved sikres det, at der ikke skal ske  

 beskatning i disse tilfælde.
 Det foreslås således at lovfæste, at aktieavancebeskatningsloven  

 indeholder særlige regler for tegningsretter til aktier til favørkurs.
 Administrative konsekvenser Lovforslaget skønnes ikke at have  

 nævneværdige administrative konsekvenser.
 Provenumæssige konsekvenser Lovforslaget indebærer, at der ikke  

 skal ske beskatning i forbindelse med udstedelse af tegningsretter til  

 markedskurs eller derover, hvorved en utilsigtet fremrykning af  

 beskatningstidspunktet af aktieavancer i disse situationer bortfalder.
Erhvervsøkonomiske konsekvenser Forslaget indebærer, at der ikke  

 skal ske beskatning af de hidtidige aktionærer, når der tegnes aktier til  

 markedskurs, eller en kurs der er højere end markedskursen.
Det er  

 hensigtsmæssigt i forbindelse med rekonstruktioner af selskaber, hvor det er  

 nødvendigt for selskabets fortsatte virke, at der tilvejebringes ny kapital,  

 som f.eks. ved kapitalindskud ved tegning af aktier til overkurs.
Dertil  

 kommer, at forslaget modvirker, at udvidelser af selskabers kapitalgrundlag  

 hæmmes ved udstedelse af aktier til markedskurs som f.eks. i forbindelse med  

 børsintroduktion.
 Miljømæssige konsekvenser og forholdet til EU-retten Forslaget  

 skønnes ikke at have miljømæssige konsekvenser eller at indeholde EU-retlige  

 aspekter.
Bemærkninger til de enkelte bestemmelser Til § 1 Det foreslås at ændre aktieavancebeskatningsloven således, at det  

 tydeligt fremgår, at de særlige regler vedrørende afståelse af tegningsretter  

 som nævnt i aktieavancebeskatningslovens § 5, stk. 3-4, § 6, stk. 4, og § 13  

 a, stk. 11, kun gælder for tegningsretter, der udnyttes til anskaffelse af  

 aktier til en kurs, der er lavere end markedskursen (favørkurs).
 Hvis tegningsretten ikke udnyttes til denne favørkurs, anses  

 tegningsretten i skattemæssig henseende hverken for udnyttet eller afstået.  

 Nytegnes der aktier til markedskursen, eller en kurs der er højere end  

 markedskursen, er der ikke sket udnyttelse af tegningsretten, men tegning af  

 en aktie til markedskurs eller mere, og erhvervelsen af aktien skal behandles  

 efter aktieavancebeskatningslovens almindelige regler.
Det foreslås tillige at lovfæste, at der ved tegning af aktier til  

 markedskurs eller en kurs der er højere end markedskursen, ikke anses at  

 foreligge en afståelse af en tegningsret i skattemæssig forstand, jf. det  

 foreslåede § 1, stk. 2, 4. pkt.
Det findes ikke rimeligt at beskatte de  

 hidtidige aktionærer, når aktier nytegnes til markedskurs, eller en kurs der  

 er højere end markedskursen.
De hidtidige aktionærer modtager ikke et  

 vederlag for afståelse af tegningsretten, og der sker ingen overførsel af  

 værdier fra de hidtidige aktionærer til aktionærer, der nytegner til  

 markedskurs.
Lovens særlige regler om afståelse af tegningsret finder således  

 ikke anvendelse ved tegning af aktier til markedskurs eller mere.  

 Lovforslaget betyder, at der som før Højesterets dom af 14. august 1996 ikke  

 skal ske beskatning af de hidtidige aktionærer ved afståelse af tegningsret  

 til markedskurs.
Ved afgørelse af om en tegningsret er til markedskurs eller ej, og dermed  

 om de hidtidige aktionærer skal undergives beskatning ved afståelse af en  

 tegningsret, foreslås det, at det afgørende tidspunkt for hvornår, der er  

 tale om markedskurs eller favørkurs, er tidspunktet for tildeling af  

 tegningsretten.
På dette tidspunkt skal aktiernes markedskurs sammenholdes  

 med tegningsrettens tegningskurs.
 Dette er forskelligt fra gældende praksis, hvor  

 retserhvervelsestidspunktet for den tildelte tegningsret er afgørende for, om  

 der er tale om en tegningsret til markedskurs eller favørkurs.
 Det foreslås at lægge tildelingstidspunktet til grund for afgørelsen af,  

 om der er tale om en tegningsret til markedskurs eller favørkurs, fordi det  

 fra dette tidspunkt vil være klart for de hidtidige aktionærer, om de  

 tildelte tegningsretter vil udløse en beskatning hos dem.
I de fleste tilfælde vil tildelingstidspunktet være sammenfaldende med  

 retserhvervelsestidspunktet.
I tilfælde, hvor tildeling af tegningsretter  

 anses for at være suspensivt betingede, er retserhvervelsen af tegningsretten  

 dog udskudt, indtil betingelserne opfyldes, jf.
Landskatterettens kendelse i  

 TfS 1993.332. Også i sidstnævnte tilfælde vil det efter forslaget være kursen  

 på tildelingstidspunktet, der er afgørende for, om der er tale om favørkurs  

 eller markedskurs.
 En væsentlig fordel ved at anvende tildelingstidspunktet ved afgørelse af  

 om en tegningsret i forhold til de hidtidige aktionærer skal anses for  

 afstået til markedskurs eller favørkurs er, at der allerede på dette  

 tidspunkt tages stilling til, om selskabets udstedelse af tegningsretter får  

 skattemæssig betydning for de hidtidige aktionærer.
 Tildelingstidspunktet er det tidspunkt, hvor generalforsamlingen, eller  

 bestyrelsen efter generalforsamlingens bemyndigelse, træffer beslutning om  

 tildeling af tegningsretter.
Markedskurs på tildelingstidspunktet Hvis tegningskursen på tegningsrettens tildelingstidspunkt er lig med  

 markedskursen eller højere end denne, vil tildelingen af tegningsretten ikke  

 udløse beskatning hos de hidtidige aktionærer.
De hidtidige aktionærer får allerede på dette tidspunkt vished om, at de  

 tildelte tegningsretter ikke senere vil udløse en beskatning hos dem.
Det  

 gælder uanset om de, som har fået tildelt tegningsretten, har erhvervet  

 endelig ret til denne på tildelingstidspunktet.
Hvis de, som har fået tildelt  

 tegningsretten først erhverver endelig ret til denne på et senere tidspunkt  

 eller senest ved udnyttelse af tegningsretten, får det ikke betydning for den  

 skattemæssige behandling af de hidtidige aktionærer.
Det gælder også ved  

 kursstigninger på aktierne.
Tegningsretten vil i disse tilfælde give mulighed  

 for at tegne til favørkurs, men da favørkurselementet først er indtrådt efter  

 det foreslåede skæringstidspunkt, som er tildelingen af tegningsretten,  

 udløser det ikke beskatning af de hidtidige aktionærer.
Anskaffelsestidspunktet for aktier, der er tegnet til markedskurs eller  

 derover, er tegningstidspunktet, jf.
TfS 93.574.
Favørkurs på tildelingstidspunktet Hvis tegningskursen på tegningsrettens tildelingstidspunkt er lavere end  

 markedskursen, vil tildelingen af tegningsretten udløse beskatning af de  

 hidtidige aktionærer, fordi der er tale om afståelse af en tegningsret til  

 favørkurs.
De hidtidige aktionærer får allerede på dette tidspunkt vished om, at de  

 tildelte tegningsretter vil udløse en beskatning hos dem.
Det skattepligtige  

 beløb kan opgøres på tildelingstidspunktet, men beskatningen indtræder dog  

 først, når tegningsretten afståes.
Afståelse af tegningsretten sker, når den,  

 der har fået tildelt tegningsretten, erhverver endelig ret til denne.
Som  

 udgangspunkt sker dette på tildelingstidspunktet og beskatningen indtræder.  

 Hvis tildelingstidspunktet ikke er sammenfaldende med  

 retserhvervelsestidspunktet indtræder afståelsen først på  

 retserhvervelsestidspunktet.
Retserhvervelsen kan ligge i et tidsinterval fra  

 tildelingstidspunktet og til tidspunktet for udnyttelse af tegningsretten.  

 For disse tilfælde kan beskatningen af de hidtidige aktionærer således først  

 gennemføres, når tegningsretten afstås, dvs. når erhvervelsen indtræder.
 Sondringen mellem favørkurs og markedskurs finder som hidtil anvendelse  

 for såvel børsnoterede som ikke børsnoterede selskaber.
Eventuelle efterfølgende afståelser og overdragelser af tegningsretter  

 berører ikke de hidtidige aktionærer.
Ej heller situationer, hvor en tildelt  

 tegningsret afstås til en anden, som udnytter tegningsretten.
 De foreslåede tilføjelser til aktieavancebeskatningslovens § 1, stk. 2,  

 finder tilsvarende anvendelse på tegningsretter til konvertible obligationer.
Adskilt fra eventuel beskatning af de hidtidige aktionærer ved afståelse  

 af tegningsretter skal det vurderes, om der for modtageren af en tegningsret  

 bliver tale om beskatning som personalegode efter ligningslovens § 16, eller  

 om der eventuelt skal betales gaveafgift.
For beskatningen af modtageren er  

 det fortsat retserhvervelsestidspunktet, der er afgørende.
Til § 2 Ved godkendte medarbejderaktieordninger efter  

 ligningslovens § 7 A, kan selskaber give de ansatte en ret til tegning af  

 aktier i selskabet, uden at værdien af tegningsretten skal beskattes hos den  

 ansatte.
Efter praksis beskattes de hidtidige aktionærer ikke ved afståelse  

 af tegningsretter, der er omfattet af ligningslovens § 7 A.
Det gælder,  

 uanset om tegningsretten giver ret til tegning til favørkurs.
Det foreslås at  

 lovfæste denne praksis ved en tilføjelse til bestemmelsen om, at de hidtidige  

 aktionærer ikke beskattes ved afståelse af tegningsretter, der er omfattet af  

 skatteministerens tilladelse til uden beskatning at kunne modtage  

 tegningsretter til tegning af aktier i selskabet, hvor man er ansat.
Til § 3 Da forslaget går ud på at lovfæste den praksis vedrørende  

 tegningsretter til favørkurs og markedskurs, som fandt anvendelse indtil  

 Højesterets dom af 14. august 1996, foreslås det, at forslaget skal have  

 virkning fra et så tidligt tidspunkt som muligt.
Det foreslås, at forslaget  

 får virkning fra og med datoen for lovforslagets fremsættelse.
Lovforslaget  

 finder således anvendelse fra denne dato på tildeling af tegningsretter samt  

 eventuel beskatning af de hidtidige aktionærer ved afståelse af  

 tegningsretter til favørkurs.
Det foreslås, at afståelser af tegningsretter til markedskurs eller mere,  

 der er sket før lovforslagets fremsættelse og før Højesteretsdommen,  

 fortsat ikke skal medføre beskatning af de hidtidige aktionærer i  

 overenstemmelse med den dagældende praksis.
Dog foreslås det, at i perioden  

 fra og med den 14. august 1996 til lovforslagets fremsættelse, kan  

 anskaffelsestidspunktet for moderaktierne dog lægges til grund, jf.  

 Højesteretsdommen, såfremt det medfører en lempeligere beskatning af de  

 hidtidige aktionærer.
 Som følge af Højesterets dom har Told- og Skattestyrelsen udsendt et  

 genoptagelsescirkulære om anskaffelsestidspunktet for aktier erhvervet  

 ved udnyttelse af tildelte tegningsretter (TS-cirkulære 1996-37). Aktionærer  

 kan efter anmodning få ændret skatteansættelsen for indkomstårene  

 1993-1994-1995, således at aktier, der er erhvervet ved udnyttelse af  

 tildelte tegningsretter anses for erhvervet samtidig med moderaktierne.
Skriftlig fremsættelse Skatteministeren (Carsten Koch):
 Jeg skal herved tillade mig at fremsætte:
 Forslag til lov om ændring af aktieavancebeskatningsloven og  

 ligningsloven. (Tegningsretter).
(Lovforslag nr.
L 236).
 Lovforslaget går ud på at lovfæste, at aktieavancebeskatningslovens  

 særlige regler om tildelte tegningsretter til aktier alene gælder ret til  

 tegning af aktier til favørkurs.
Forslaget er foranlediget af Højesterets dom af 14. augsut 1996, hvor  

 Højesteret tog stilling til anskaffelsestidspunktet for aktier, der tegnes på  

 grundlag af en tildelt tegningsret.
Højesteret gav skatteyderen medhold i, at  

 anskaffelsestidspunktet for aktier, som blev tegnet på grundlag af tildelte  

 tegningsretter, var det samme tidspunkt som tidspunktet for anskaffelse af  

 moderaktierne, uanset om der var tale om favørkurs eller markedskurs.
En afledet konsekvens af dommen er, at det med dommen ikke længere findes  

 muligt at sondre mellem tegningsretter til favørkurs og tegningsretter til  

 markedskurs.
Ved tildeling af tegningsretter anses de hidtidige aktionærer  

 for at have afstået deres tegningsret og der gennemføres en beskatning af de  

 hidtidige aktionærer.
Efter hidtidig praksis er aktieavancebeskatningslovens  

 regler om tegningsretter alene anset for at vedrøre tegningsretter til  

 favørkurs.
Ved tegningsretter til markedskurs eller derover er det ikke anset  

 for at være en afståelse i aktieavancebeskatningslovens forstand, fordi disse  

 tegningsretter ingen værdi har for de hidtidige aktionærer.
Dommen kan få den  

 konsekvens, at de hidtidige aktionærer ved selskabets tildeling af  

 tegningsretter til markedskurs eller derover, kan blive udsat for beskatning,  

 hvis det lægges til grund, at der herved foreligger en afståelse af en  

 tegningsret.
For at undgå denne usikkerhed foreslås det at ændre  

 aktieavancebeskatningsloven.
Forslaget går ud på at sikre, at der fortsat  

 ikke skal ske beskatning af de hidtidige aktionærer ved tildeling af  

 tegningsretter til markedskurs, således at der fortsat sondres mellem  

 tegningsretter til favørkurs og markedskurs.
 Samtidig præciseres det i ligningsloven, at der ved tildeling af  

 tegningsretter til medarbejdere i henhold til godkendte  

 medarbejderaktieordninger efter ligningslovens § 7 A, ikke skal ske  

 beskatning af selskabets øvrige aktionærer, uanset om tegningsretten giver  

 ret til tegning af aktier til favørkurs eller markedskurs.
 Lovforslaget har ikke administrative eller provenumæssige konsekvenser.
 Det har ikke været muligt at fremsætte lovforslaget inden udgangen af  

 februar måned, fordi overvejelserne vedrørende følgerne af Højesterets dom på  

 daværende tidspunkt ikke var tilendebragt.
 Idet jeg i øvrigt henviser til bemærkningerne i lovforslaget, skal jeg  

 anbefale forslaget til Folketingets hurtige og velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om beskatning af fortjeneste ved afståelse af aktier  

 m.v. (aktieavancebeskatningsloven), jf. lovbekendtgørelse nr. 749 af 13.  

 august 1996, som ændret ved § 1 i lov nr. 1219 af 27. december 1996 og § 4 i  

 lov nr. 1223 af 27. december 1996, foretages følgende ændring:
 1. I § 1, stk. 2, indsættes som 3. og 4. pkt.:
 »Tegningsret til aktier, som nævnt i § 5, stk. 3-4, § 6, stk. 4, og §  

 13 a, stk. 11, omfatter kun ret til tegning af aktier til en kurs, der på  

 tidspunktet for tildelingen af tegningsretten er lavere end markedskursen.  

 Såfremt der tegnes aktier til markedskursen, eller en kurs der er højere end  

 markedskursen, anses de hidtidige aktionærer ikke for at have afstået en  

 tegningsret.«.
§ 1. - - - Stk. 2. Fortjeneste eller tab ved afståelse af aktier medregnes  

 ved opgørelsen af den skattepligtige almindelige indkomst efter reglerne i  

 denne lov.
Det samme gælder fortjeneste eller tab ved afståelse af  

 tegningsret til aktier samt ved afståelse af aktieretter.
- - - § 2 I lov om påligningen af indkomstskat til staten  

 (ligningsloven), jf. lovbekendtgørelse nr. 869 af 15. november 1995, som  

 ændret senest ved § 23 i lov nr. 1223 af 27. december 1996, foretages  

 følgende ændring:
 1. I § 7 A, stk. 1, indsættes som 3. pkt.:
 »Uanset aktieavancebeskatningslovens bestemmelser anses selskabets  

 øvrige aktionærer ikke for at have afstået tegningsretter til aktier, der  

 udstedes i medfør af tilladelsen.«.
§ 7 A.
Skatteministeren kan tillade, at værdien af den ret, som et  

 selskab giver de ansatte til at tegne aktier eller andelsbeviser i selskabet,  

 ikke skal medregnes i de ansattes skattepligtige indkomst.
Hvis tilladelse  

 gives, anses aktierne m.v. ved senere afståelse for anskaffet til den pris,  

 som de ansatte har erhvervet dem for.
