Bekendtgørelse om overførsel af  

 oplysninger om udbetalinger i henhold til lov om dagpenge ved sygdom eller  

 fødsel fra kommunerne til a-kasserne I medfør af § 75 h, stk. 8, i lov om  

 arbejdsløshedsforsikring m.v., jf. lovbekendtgørelse nr. 592 af  

 14. juli 1999 og efter forhandling med Landsarbejdsrådet  

 fastsættes:
 § 1. Der skal hvert år i uge 5 ske  

 overførsel af oplysninger fra kommunerne til a-kasserne om, hvilke  

 medlemmer der i det forudgående optjeningsår har modtaget  

 dagpenge fra en kommune, jf. lov om dagpenge ved sygdom eller fødsel.  

 Samtidig overføres oplysninger om, hvor stort et beløb det  

 enkelte medlem har modtaget.
 Stk. 2. Overførslen af oplysningerne sker via  

 elektronisk datakommunikation.
§ 2. På kommunernes vegne overfører  

 Kommunedata A/S kommunernes oplysninger til den tredieparts udbyder af Wan´s  

 Services, der varetager drift af CRAM.
Efter samkørsel med  

 Arbejdsmarkedsstyrelsens register (CRAM) distribueres oplysningerne til  

 a-kassen.
 Stk. 2. De nærmere retningslinier for  

 edb-leverandørens overførsel af oplysningerne fastlægges  

 i en kontrakt mellem denne og a-kassen.
 § 3. A-kassen afholder udgifterne i forbindelse  

 med edb-leverandørens modtagelse og behandling af data om dagpenge  

 samt distributionen af disse til a-kassen.
 Stk. 2. A-kassen afholder udgifterne til vedligeholdelse af  

 eget udstyr til brug for datakommunikationen.
 § 4. Der udarbejdes en vejledning til  

 bekendtgørelsen.
 § 5. Bekendtgørelsen træder i kraft  

 den 1. oktober 1999.
 Stk. 2. Bekendtgørelse nr. 5 af 9. januar 1995 om  

 overførsel af oplysninger om udbetalinger i henhold til lov om  

 dagpenge ved sygdom eller fødsel fra kommunerne til  

 arbejdsløshedskasserne med tilhørende vejledning ophæves  

 samtidig.
