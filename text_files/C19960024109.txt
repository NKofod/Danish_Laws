 Skattefri godtgørelse til dækning af merudgifter ved rejse og befordring  

 samt fradrag for arbejde i udlandet, gældende fra 1. januar 1997.
 1. I henhold til ligningslovens § 9, stk. 5 - 7 og § 9  

 E, stk. 3, har Ligningsrådet fastsat følgende:
 2. Befordringsgodtgørelse:
 2.1. Godtgørelse til dækning af udgifter ved benyttelse af egen bil til  

 erhvervsmæssig kørsel omfattet af ligningslovens § 9 B er skattefri, hvis den  

 ikke overstiger følgende beløb :
 - kørsel indtil 12.000 km årligt 2,33 kr. pr. km.
 - kørsel udover 12.000 km årligt 1,30 kr. pr. km.
 For benyttelse af egen motorcykel er satsen som for egen bil.
 2.2. Det er en forudsætning, at arbejdsgiveren fører kontrol med antallet  

 af kørte kilometer.
 12.000 km-grænsen gælder kun for den enkelte arbejdsgiver.
 Faste månedlige eller årlige befordringsgodtgørelser er aldrig skattefri  

 men medregnes ved indkomstopgørelsen.
2.3. Der kan ikke udbetales skattefri befordringsgodtgørelse, når  

 arbejdsgiveren har stillet firmabil til rådighed for den ansatte.
Tilsvarende  

 gælder, hvis firmabil er stillet til rådighed af en anden arbejdsgiver.
En  

 undtagelse er dog de tilfælde, hvor lønmodtageren betaler den arbejdsgiver,  

 der har stillet firmabilen til rådighed, fuldt vederlag for den kørsel, der  

 sker for den arbejdsgiver, der ikke har stillet bilen til rådighed.
2.3.1. Hvis godtgørelsen udbetales med et højere beløb end de anførte  

 satser, anses hele beløbet for personlig indkomst.
Det gælder dog ikke,  

 såfremt arbejdsgiveren har anset det beløb, der oversiger satsen, for løn i  

 relation til A-skat og arbejds markedsbidrag.
For lønmodtagere, der ikke har modtaget skattefri befordringsgodtgørelse,  

 kan der alene foretages det sædvanlige befordringsfradrag i den  

 skattepligtige indkomst, jf. ligningslovens § 9 C.
Lønmodtagere som i  

 forbindelse med kundeopsøgende aktiviteter har befordring, der vedrører flere  

 arbejdsgivere på en gang, jf. ligningslovens § 9 B, stk. 3, kan i det omfang,  

 der ikke er modtaget skattefri godtgørelse med de anførte satser, i stedet  

 foretage fradrag i den person lige indkomst.
2.4. Der kan ikke udbetales skattefri befordringsgodtgørelse, hvis den  

 modregnes i en forud aftalt bruttoløn.
Herved forstås, at lønnen løbende  

 reguleres i overensstem melse med den udbetalte befordringsgodtgørelse.
 3. Betingelser for udbetaling af skattefri godtgørelse for merudgifter ved  

 rejse:
 3.1. Rejse med overnatning : der kan udbetales skattefri  

 godtgørelse for rejseudgifter, der påføres lønmodtageren, fordi  

 arbejdsgiveren midlertidigt udsender den pågældende til et andet arbejdssted  

 end lønmodtagerens sædvanlige arbejdsplads, når dette medfører, at  

 lønmodtageren ikke har mulighed for at overnatte på sin sædvanlige bopæl.
 Der kan endvidere udbetales skattefri godtgørelse for andre merudgifter,  

 der påføres lønmodtageren, fordi lønmodtageren på grund af afstanden mellem  

 bopæl og et midlertidigt arbejdssted ikke har mulighed for at overnatte på  

 sin sædvanli ge bopæl.
 Rejse uden overnatning : der kan udbetales skattefri godtgørelse,  

 når en rejse har en varighed af mindst 5 timer og strækker sig udover 8 km  

 fra arbejdsstedet.
 3.2. Skattefri godtgørelse kan dog ikke udbetales:
 3.2.1. For rejser uden overnatning, når rejsen sker til et af flere faste  

 arbejdssteder, eller når udearbejdet uden overnatning beslaglægger mere end  

 50% af arbejdstiden inden for lønperioden.
Om udearbejdet udgør mere end 50% af arbejdstiden afgøres ud fra en  

 opgørelse over, hvor mange rejsedage uden overnatning lønmodtageren har haft  

 i lønperioden.
Eventuelle feriedag eller sygedage tælles ikke med som  

 rejsedage.
Rejsedage med overnatning indgår ikke i opgørelsen af udedage.
 Hvis lønmodtageren har flere arbejdsgivere eller arbejder på deltid,  

 anvendes 50% reglen på det konkrete arbejdsforhold.
 3.2.2. Når den ansatte i sit hverv transporterer varer eller personer, er  

 påmønstret skibe (herunder fiskefartøjer), arbejder på luftfartøjer, i  

 fartøjer og installationer, der anvendes i tilknytning til efterforskning og  

 udnyttelse af naturforekomster, modtager ydelser efter ligningslovens § 7 r  

 eller § 7 K eller aftjener værnepligt.
 3.2.3. Til dækning af logi, hvis arbejdsgiveren helt eller delvis har  

 dækket udgifterne hertil som udlæg efter regning eller har stillet logiet til  

 rådighed.
3.2.4. Til dækning af fortæring, hvis arbejdsgiveren helt eller delvis har  

 dækket denne som udlæg efter regning.
Hvis morgenmad er inkluderet i  

 logiudgifter, som betales af arbejdsgiveren, anses morgenmaden ikke for  

 dækket som udlæg efter regning.
 3.2.5. Hvis godtgørelsen udbetales med højere beløb end de anførte satser.  

 Hele beløbet anses for personlig indkomst, og fradrag kan foretages i den  

 skattepligtige indkomst, se punkt 6.
 Dette gælder dog ikke, såfremt arbejdsgiveren har anset det beløb, der  

 overstiger satsen, for løn i relation til A-skat og arbejdsmarkedsbidrag.
3.2.6. Hvis godtgørelsen modregnes i en forud aftalt bruttoløn.
Herved  

 forstås, at lønnen løbende reguleres i overensstemmelse med den udbetalte  

 rejsegodtgørelse.
 Dette gælder dog ikke rejsegodtgørelse udbetalt efter cirkulærets pkt.  

 4.2.3.
 4. Maksimale rejsegodtgørelser.
4.1. Danmark 4.1.1. Ved rejse uden overnatning, kan der udbetales 10, 70 kr. pr.  

 påbegyndt time.
Beløbet dækker udgifter til fortæring, småfornødenheder mv.
 4.1.2. Rejse med overnatning.
 4.1.2.1. Udgifter til logi kan dækkes efter dokumentation eller med 142  

 kr. pr. døgn.
 4.1.2.2. Til fortæring kan der udbetales 256, 30 kr. pr. døgn og 10,70 kr.  

 pr. påbegyndt time for tilsluttende rejsedag.
 4.2. Udlandet, herunder Færøerne og Grønland.
 4.2.1 Ved rejser uden overnatning finder satsen i pkt. 4.1.1. anvendelse.
 4.2.2. Rejse med overnatning.
4.2.2.1. Udgifter til logi kan dækkes efter dokumentation eller - for Færøerne: de danske satser - for Grønland: de danske satser med tillæg af 50 % - for andre lande: 1/3 af det for Staten fastsatte hoteldispositionsbeløb  

 for det pågældende land.
 - for lande, for hvilke der ikke er fastsat hoteldispositionsbeløb: 1/3 af  

 den faste godtgørelse for det pågældende land.
4.2.2.2. Til fortæring kan der udbetales - for Færøerne: de danske satser - for Grønland: de danske satser med tillæg af 50 % - for andre lande: statens satser Godtgørelsen beregnes for hver påbegyndt time af rejsens varighed.
 4.2.3. Dækker arbejdsgiveren ved rejse i udlandet rejseudgifter efter  

 regning, kan arbejdsgiveren uanset pkt. 3.2.5. og 3.2.6. udbetale et  

 skattefrit beløb på indtil 60 % af satsen for fortæring.
 For de i pkt. 5. nævnte erhvervsgrupper kan der udbetales indtil 60 % af  

 den for dem gældende særlige sats.
Modregnes 60 % godtgørelsen i lønnen, skal det ske inden for den enkelte  

 lønperiode.
Det kan dog, når ganske særlige omstændigheder gør det  

 nødvendigt, accepteres, at der sker modregning af et a contobeløb, og at  

 endelig opgørelse sker senest ved udgangen af den efterfølgende måned.
For så  

 vidt angår december måned, skal der ske endelig afregning inden indsendelse  

 af oplysnings sedler.
 4.3. Reduktion af satserne.
4.3.1. Hvis der ved rejse med overnatning arbejdes samme sted udover 28  

 dage, nedsættes godtgørelsen fra og med den 29. kalenderdag efter arbejdets  

 påbegyndelse.
Fravær på grund af fridage og sygdom afbryder ikke 28 dages  

 reglen.
Fravær ved overførsel til andet arbejde, der nødvendiggør logiskifte  

 på grund af arbejdsplads ens geografiske beliggenhed, afbryder som hovedregel  

 28 dages reglen.
 28 dages reglen afbrydes dog ikke ved fravær på grund af midlertidigt  

 arbejde andetsteds af under 5 arbejdsdages varighed.
 Nedsættelsen udgør 1/3 af godtgørelsesbeløbene ved rejser i Danmark og 1/4  

 af godtgørelsesbeløbene ved rejser i udlandet, herunder Færøerne og Grønland.
 4.3.2. Hvis der stilles fri fortæring til rådighed for lønmodtageren, sker  

 der reduktion i godtgørelsen.
Ved rejse i Danmark med og uden overnatning og ved rejse i udlandet uden  

 overnatning sker der reduktion for morgenmad, frokost og middag med  

 henholdsvis 38,45 kr., 76,89 kr. og 76,89 kr.
Ved rejse i udlandet med over  

 natning reduceres satsen for det pågældende land med 15 %, 30% og 30 % for  

 henholdsvis morgenmad, frokost og middag.
 Reduktion efter pkt. 4.3.1. medfører tilsvarende reduktion af ovennævnte  

 satser.
 Reduktionen skal også finde sted, når fortæring er stillet til rådighed  

 mod delvis betaling.
 5. Særregler for bestemte erhvervsgrupper.
 5.1. Langturschauffører.
 Uanset reglerne i pkt. 3.2.1. og 3.2.2. kan der til dækning af merudgifter  

 uden tidsbegrænsning udbetales følgende skattefri godtgørelse:
 Ture med kørsel udelukkende i Danmark: 200 kr. pr. døgn.
 Ture med kørsel både i Danmark og i udlandet: 250 kr. pr. døgn.
 5.2. Turistchauffører.
 Uanset reglerne i pkt. 3.2.1. og 3.2.2. kan der til dækning af merudgifter  

 uden tidsbegrænsning udbetales følgende skattefri godtgørelse:
 Ture med kørsel udelukkende i Danmark: 75 kr. pr. døgn.
 Ture med kørsel både i Danmark og i udlandet: 150 kr. pr. døgn.
5.3. Flyselskabernes flyvende personel (piloter, stewardesser og stewarder  

 m.v.) Uanset reglerne i pkt. 3.2.1. og 3.2.2. kan der til dækning af merudgifter  

 udbetales skattefri godtgørelse i overensstemmelse med satserne i pkt. 4.1.  

 og 4.2.
 6. Fradrag.
6.1. Differencefradrag vedrørende rejsegodtgørelse 6.1.1. Hvis betingelserne for skattefri rejsegodtgørelse er opfyldt, men  

 udbetaling ikke er sket eller er sket med lavere beløb end de under pkt. 4.  

 og 5. nævnte satser, kan der uden dokumentation foretages fradrag i den  

 skattepligtige indkomst for differencen.
 6.1.2. Uanset pkt. 6.1.1. kan lønmodtageren ikke foretage  

 differencefradrag for godtgørelse efter pkt. 4.2.3.
 6.2. Fradrag for arbejde i udlandet.
 6.2.1. Hvis der ikke er udbetalt skattefri godtgørelse, kan lønmodtagere,  

 der ikke er omfattet af de i pkt. 3.2.2. nævnte erhvervsgrupper, ved arbejde  

 i udlandet uden dokumentation fratrække udgifter til kost og logi med  

 satserne i pkt. 4.2.2.
 Nedsættelsesreglerne i pkt. 4.3. finder tilsvarende anvendelse.
 Det er en betingelse, at arbejdet er forbundet med overnatning i udlandet,  

 at arbejdet har været forbundet med merudgifter, og at udgifterne hverken  

 helt eller delvist er dækket af arbejdsgiveren.
 6.2.2. Lønmodtagere, der er omfattet af pkt. 6.2.1. og som har haft et  

 uafbrudt ophold i udlandet på 60 døgn, kan uden dokumentation desuden  

 fratrække følgende beløb til dækning af andre merudgifter:
Ved arbejde i Vesteuropa, dvs.
Finland, Tyskland, Østrig, Italien og de  

 vest herfor liggende lande samt Grækenland, Færøerne, Grønland og Island : 55  

 kr. pr. fulde eller opgjorte døgn.
 Ved arbejde uden for Vesteuropa : 140 kr. pr. fulde eller opgjorte døgn.
 Afholdelse af ferie i udlandet eller arbejdsløshedsperioder kan ikke  

 medregnes ved opgørelse af udlandsopholdets varighed.
6.2.3. Eksportmedarbejdere omfattet af Ligningslovens § 9 E, stk. 2, kan  

 foretage fradrag efter pkt. 6.2.2., selvom der er udbetalt skattefri  

 godtgørelse efter pkt. 4. eller foretaget differencefradrag efter pkt. 6.1.  

 Det er desuden tilstrækkeligt, at der samlet har været tale om ophold i  

 udlandet i mindst 100 døgn.
Eksportmed arbejdere kan medregne ophold i  

 udlandet, når opholdet har varet i mindst 24 timer.
Efterfølgende påbegyndte  

 døgn medregnes fuldt ud.
 6.3. Fradrag efter pkt. 6.1. og 6.2 kan, sammen med andre fradrag der  

 vedrører indkomsterhvervelsen i udlandet, ikke overstige den udenlandske  

 lønindkomst, der skal medregnes i den danske indkomstopgørelse.
 Fradrag efter pkt. 6.1. og 6.2. kan kun fratrækkes i det omfang det sammen  

 med andre udgifter, der er forbundet med det indtægtsgivende arbejde,  

 overstiger 3.900 kr., jf. ligningslovens § 9, stk. 1.
 7. Cirkulæret træder i kraft den 1. januar 1997.
Til og med 31. marts 1999 kan arbejdsgivere og ansatte mv., der hidtil har  

 anvendt reglerne i statsskattelovens § 5, litra d, eller særreglerne i  

 TSS-cirkulære 1995-19, pkt. 5, vælge mellem enten at anvende disse regelsæt  

 og satser eller anvende bestemmelserne og satserne i dette cirkulære.
Der kan  

 dog kun ske udbetaling af godtgørelse efter et regelsæt for den samme tur.  

 T*S cirkulære 1995-19 vedlagt som bilag.
