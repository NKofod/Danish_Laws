Skrivelse om orientering om  

 en ny bekendtgørelse om kommunernes pligt til at koordinere handleplaner med  

 Kriminalforsorgen for visse persongrupper (Til kommunalbestyrelserne m.fl.) Socialministeriet har udsendt bekendtgørelse nr. 81 af 9.  

 februar 2006 om kommunernes pligt til at koordinere handleplaner med  

 Kriminalforsorgen for visse persongrupper.
 I den anledning skal hermed orienteres om baggrunden for og  

 hensigten med de nye regler:
I april 1998 udsendte Socialministeriet og Justitsministeriet de  

 Vejledende retningslinier for samarbejdet mellem de sociale myndigheder  

 og  

 Kriminalforsorgens institutioner og afdelinger.
Retningslinierne  

 omhandler det  

 overordnede samarbejde på regionalt niveau, samarbejde og koordinering af  

 indsatsen i forhold til særligt udsatte grupper af kriminelle samt samarbejde  

 og koordinering af indsatsen i forhold til den enkelt, fælles klient.
 I 2003 foretog Videns- og Formidlingscenter for Socialt Udsatte  

 en evaluering af retningslinierne der viste, at der ikke var sammenhæng i  

 indsatserne mellem de sociale myndigheder og Kriminalforsorgens institutioner  

 og afdelinger, og at der specielt var vanskeligheder i forbindelse med  

 overgange fra fængsel til frihed.
 For at understøtte en langsigtet indsats og sikre kontinuiteten  

 i udslusningssamarbejdet aftalte Socialministeriet og Justitsministeriet et  

 fælles initiativ, hvorefter det påhviler Kriminalforsorgens tjenestesteder at  

 tage initiativ til koordinering af handleplaner og kommunerne forpligtes til  

 at  

 koordinere handleplaner for den fælles målgruppe med Kriminalforsorgen og  

 følge  

 op på planerne..
 Bekendtgørelsen, der træder i kraft den 1. marts 2006,  

 vedlægges.
Socialministeriet, den 27. februar  

 2006 Peter Juul Bilag 1 Bekendtgørelse om  

 kommunernes pligt til at koordinere handleplaner med Kriminalforsorgen for  

 visse persongrupper I medfør af § 8 i lov om retssikkerhed og  

 administration på det sociale område, jf. lovbekendtgørelse nr. 847 af 8.  

 september 2005, fastsættes:
 § 1.  

  

 Kommunerne skal koordinere handleplaner efter § 58 a, stk. 1 og 3, samt  

 § 111 i lov om social service med Kriminalforsorgen med henblik på at  

 understøtte en langsigtet indsats og sikre kontinuitet i samarbejdet overfor  

 fælles klienter.
 § 2.  

  

 Målgruppen for de koordinerede handleplaner er:
 1)  

 	  

 Indsatte i fængsler  

 og arresthuse, som kommunerne har pligt til at tilbyde en handleplan efter  

 § 111 i lov om social service, og som samtidig er omfattet af  

 bestemmelsen  

 om udarbejdelse af handleplaner i § 31, stk. 2, i lov om fuldbyrdelse af  

 straf.
 2)  

 	  

 Unge under 18 år, der  

 har fået en ubetinget fængselsstraf som følge af voldskriminalitet eller  

 anden  

 alvorlig kriminalitet, og som kommunerne har pligt til at udarbejde en  

 handleplan for efter § 58 a, stk. 3, i lov om social service.
 3)  

 	  

 Personer i tilsyn af  

 Kriminalforsorgen, som kommunerne har pligt til at tilbyde en handleplan  

 efter  

 § 111 i lov om social service, og som samtidig er omfattet af  

 bestemmelsen  

 om udarbejdelse af handleplaner i § 95, stk. 2, i lov om fuldbyrdelse af  

 straf.
 4)  

 	  

 Unge under 18 år, der  

 har fået en betinget dom med tilsyn af kriminalforsorgen og med vilkår om  

 hjælpeforanstaltninger efter § 40 i lov om social service som følge af  

 voldskriminalitet eller anden alvorlig kriminalitet, og som kommunerne har  

 pligt til at udarbejde en handleplan for § 58 a, stk. 3, i lov om social  

 service.
 5)  

 	  

 Personer, idømt en  

 foranstaltningsdom efter straffelovens §§ 68 og 69, som kommunerne har  

 pligt til at tilbyde en handleplan efter § 111 i lov om social service.
 § 3.  

  

 Initiativet til koordinering af handleplaner påhviler Kriminalforsorgen.
 Stk. 2.  

  

 Kriminalforsorgen tager kontakt til kommunen senest 1 år inden datoen for en  

 eventuel prøveløsladelse.
 Stk. 3.  

  

 Når der ved  

 straffens iværksættelse er mindre end 1 år til datoen for en eventuel  

 prøveløsladelse, tager Kriminalforsorgen kontakt til kommunen senest 28 dage  

 efter, at afsoningen er begyndt.
 Stk. 4.  

  

 Kriminalforsorgen tager kontakt til kommunen senest 28 dage efter, at en  

 tilsynssag er modtaget.
 § 4.  

  

 Kommunen har ansvaret for at følge henvendelsen fra Kriminalforsorgen op.
 Stk. 2.  

  

 Kommunen har  

 ansvaret for, at kommunens handleplaner koordineres med Kriminalforsorgen og  

 for løbende at sikre sig, at kommunens støtteforanstaltninger og indsatser i  

 øvrigt koordineres med Kriminalforsorgens tiltag, og at eventuelle andre  

 relevante samarbejdsparter inddrages i arbejdet.
 § 5.  

  

 Bekendtgørelsen  

 træder i kraft den 1. marts 2006.
