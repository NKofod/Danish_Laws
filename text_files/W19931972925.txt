Maskeret udlodning - Maskeret udlodning Ligningsrådet blev anmodet om bindende forhåndsbesked om  

 følgende:
1. Vil aktionærerne i AktieFerie A-S blive beskattet af maskeret  

 udlodning fra selskabet, når aktionærerne via rettighedsbeviset  

 betaler fuld markedspris (selskabet opnår en løbende forrentning  

 på 7 pct.) for en uges ophold i de af selskabet indkøbte  

 ejendomme? 2. Vil aktionærernes anvendelse af det købte rettighedsbevis  

 til indbytning i RCI-systemet være den skattepligtige indkomst  

 uvedkommende? 3. Vil en eventuel anvendelse i øvrigt af bytteretten have skatte-  

 eller    afgiftsmæssige konsekvenser for aktionærer, som  

 investerer i AktieFerie A/S med midler fra kapitalpensionsordningen.
 Sagens omstændigheder var følgende:
 Kommunernes Pensionsforsikring (KP), Pensionskassen for Børne- og  

 Ungdomspædagoger (PBU) og Pensionskassen for  

 Værkstedsfunktionærer i Jernet (PVJ) står bag selskabet  

 Continental Investment Company A/S (CIC), der ejer 89,7 pct. af  

 aktiekapitalen i AktieFerie A/S (AF).
Aktiekapitalen i AF søges udvidet med indtil nom. 34,0 mio. kr.,  

 hvorefter den samlede aktiekapital vil andrage 36,0 mio. kr.
De nye aktier  

 optages til notering på Københavns Fondsbørs.
 Samtidig med aktiekapitaludvidelsen i AF forventes CIC's andel af  

 aktiekapitalen i AF at falde til under 20 pct.
 CIC har til formål at beskæftige sig med aktiviteter inden for  

 ferie- og fritidssektoren.
CIC vil leje og administrere de ejendomme, der erhverves af AF.
CIC har  

 endvidere indgået en fremlejeaftale med IPP-International Project  

 Partners A/S (IPP) ejet af KP, PBU og O2 Holding om lejligheder i ejendommen  

 Lawrence Wharf, London.
Lawrence Wharf, London ejes via et datterselskab, DK  

 Ejendomsselskab A/S, af KP og PBU.
Ejendommen er opført i 1984 og  

 ombygget til ferielejligheder i 1990 og er beliggende direkte ved Themsen i  

 Dockland-området sydøst for Londons centrum.
Ejendommen  

 indeholder i alt 146 lejligheder hver på ca. 50-100 m2, fuldt indrettet til ferieformål.
CIC har via IPP aftaler med Interval International Inc. (II) og Resort  

 Condominiums International Inc. (RCI) om adgang til at benytte  

 byttesystemerne, der ellers normalt er reserveret timeshareejere.
II  

 rådede i 1992 over 1.140 feriesteder (heraf 300 i Europa) og formidlede  

 udveksling af 275.000 ferielejlighedsuger, medens RCI rådede over 2.415  

 feriesteder (heraf 667 i Europa) og formidlede udveksling af 1.147.440  

 ferielejlighedsuger.
II- og RCI-byttesystemerne kan ikke benyttes i  

 kombination.
Byttesystemerne i II og RCI fungerer ved, at ejeren af en ferielejlighed  

 indskyder opholdsretten i et af byttesystemerne.
Som modydelse modtages  

 rettighedsbeviser, der svarer til det antal uger, der er blevet indskudt i  

 byttesystemet.
Hvert rettighedsbevis giver ret til et ophold i enhver anden  

 lejlighed, der er tilknyttet II eller RCI, og som har samme prioritet og  

 status som den indskudte lejlighed.
II og RCI har efter det oplyste standardiseretkvalitetsvurderingen af de  

 enkelte feriemål og ferielejligheder, således at den person, der  

 bytter sin lejlighed igennem et af systemerne, har sikkerhed for at  

 opnå en anden lejlighed af samme kvalitet som den, der er blevet  

 indskudt.
II's og RCI's evalueringssystemer opererer ud fra en samlet  

 vurdering af ferieboligens kvalitet og beliggenhed, samt om ferieugen ligger  

 i højsæsonen eller uden for sæsonen.
Endvidere er  

 evalueringen afhængig af den efterspørgsel, II/RCI  

 løbende registrerer på de enkelt feriesteder.
Denne vurdering  

 resulterer i en samlet evaluering af ugens værdi som bytteobjekt, og  

 som betegnelse for de bedste uger anvender både II og RCI betegnelsen  

 »røde uger«.
 CIC vil gennem Din FerieKlub tilbyde medlemmerne af KP, PBU og PVJ samt  

 aktionærerne i CIC at benytte det byttetilbud, der ligger i  

 II-systemet, samt gennem Club AktieFerie tilbyde aktionærer ne i AF at  

 benytte de tilbud, der ligger i RCI-systemet.
 Din FerieKlub drives ved, at der i II-byttesystemet indskydes ferieuger i  

 ferielejlighedsejendommen Lawrence Wharf.
 Medlemmer af Din FerieKlub modtager tilbud om at købe  

 rettighedsbeviser i II-byttesystemet, som er udstedt på baggrund af de  

 indskudte ferielejligheder i Lawrence Wharf.
 Medlemmerne af Din FerieKlub samt aktionærerne i CIC, som har en  

 navnenoteret aktiebeholdning på min. nom. 10.000 kr., har på  

 denne måde mulighed for at kunne erhverve en  

 højsæsonferieuge efter frit valg blandt II's ferieboliger mod en  

 betaling på 3.750 kr. (1994-pris). Prisen dækker efter det  

 oplyste ophold i en ferielejlighed af høj kvalitet for indtil 4  

 personer.
Club AktieFerie (CAF) er åben for aktionærer i AF.
Medlemskab  

 af CAF opnås ved at tegne minimum nom. 8.500 kr. aktier i AF til kurs  

 350 svarende til 29.750 kr.
Hver aktionær er via sit medlemskab i CAF  

 sikret adgang til en højsæsonuge i RCI-systemet.
Der betales ikke kontingent til klubben, men der betales et beløb  

 på 3.750 kr. (i 1994), hvis man ønsker at erhverve et  

 rettighedsbevis, som giver ret til en uges ophold for indtil 4 personer i en  

 RCI-feriebolig.
For at kunne opfylde sin forpligtelse over for CAF har CIC  

 ret til løbende at erhverve rettighedsbeviser til RCI-byttesystemet  

 fra DK Ejendomsselskabs nuværende beholdning på i alt 2.394 stk.  

 samt ret til løbende at anvende Lawrence Wharf som indbytningsobjekt i  

 RCI-byttesystemet.
DK Ejendomsselskab A/S har risikoen for, om de allerede  

 erhvervede 2.394 rettighedsbeviser i RCI kan afhændes.
CIC agter ikke at indskyde samtlige ferielejlighedsuger i de enkelte  

 ferielejligheder i Lawrence Wharf i II/RCI-byttesystemerne, idet et antal  

 aktionærer og medlemmer må forventes at ville tilbringe en eller  

 flere ugers ferie i Lawrence Wharf-ferielejlighederne.
Disse personer vil  

 derfor gennem CIC kunne benytte en lejlighed i Lawrence Wharf uden om  

 byttesystemet.
CIC vil markedsføre Lawrence Wharf uden for aktionær- og  

 medlemskredsen.
Denne aktivitet vil ske under navnet »Club Columbus« i det  

 omfang, lejlighederne ikke efterspørges af medlemmerne af KP, PBU  

 eller PVJ og aktionærer i AF eller CIC.
 AF er et ferierejse- og ejendomsselskab, der specielt henvender sig til  

 personer med kapital- og ratepensionsopsparinger samt til virksomheder, der  

 som led i deres personalepolitik ønsker at stille feriemuligheder til  

 rådighed for deres medarbejdere.
AF's strategi er at investere i ejendomme efter det såkaldte »City  

 Holiday Investerings-Koncept«, der indebærer, at der udelukkende  

 investeres i boligejendomme i europæiske storbyer.
Konceptet baserer  

 sig på en aftale mellem IPP og RCI, ifølge hvilken der som  

 alternativ til at indbytte timesharelejligheder i RCI-systemet kan indbyttes  

 hele ejendomme med ferieboliger.
Der investeres således udelukkende i  

 ejendomme, som er forhåndsgodkendt af RCI til at have 52 »røde  

 uger« om året.
 IPP har erhvervet, videreudviklet og til dels afhændet den knowhow,  

 der knytter sig til AF's forretningskoncept.
 AF giver IPP eneret til at virke som mægler iforbindelse med  

 køb af ejendomme, hvorved IPP modtager et anvisningshonorar på  

 2,5 pct. af købesummen.
 AF giver endvidere IPP eneret til som total- eller hovedentreprenør  

 at forestå opførelse og/eller renovering, ombygning og  

 indretning af indkøbte ejendomme.
I forbindelse med kapitalforhøjelsen i AF i år 1993/1994  

 erlægger AF - for hver solgt aktiepost af pålydende 8.500 kr. -  

 1.500 kr. til IPP for udført salgsindsats ved  

 kapitalforhøjelsen.
AF betaler endvidere i en periode på 5  

 år og 1 måned fra 1. december 1993 en royalty på 500 kr.  

 pr. aktiepost af pålydende værdi p.t. 8.500 kr. til IPP.
Investeringer i ferielejligheder vil ske i takt med, at  

 aktionærkredsen i AF øges gennem kapitaludvidelser.  

 Ferielejlighederne er budgetmæssigt forudsat indkøbt til 20.000  

 kr. pr. lejlighedsuge eller 1.040.000 kr. pr. lejlighed.
Købsprisen  

 omfatter en færdig, møbleret lejlighed deponeret i byttesystemet  

 i 5 år med bytte- og medlemsgebyret betalt til RCI for  

 5-års-perioden.
 AF er forpligtet via en administrations-, rammeleje- og driftsaftale med  

 CIC til at udleje de indkøbte ferielejlighedskomplekser til CIC, der  

 til gengæld er forpligtet til at drive ferielejlighedskomplekserne.
Huslejen er fastsat således, at for hver lejlighedsuge CIC  

 lægger ind i RCI-byttesystemet, modtager AF samtidig med lejlighedens  

 indlæggelse et tilsvarende rettighedsbevis til RCI-byttesystemet.
Efter  

 aftale med AF er CIC tillagt eneret til at erhverve og sælge disse  

 rettighedsbeviser.
I det omfang CIC vælger ikke at indlægge en  

 lejlighedsuge, betales ultimo måneden, hvori nævnte uge begynder,  

 et kontantbeløb pr. uge beregnet således, at AF, såfremt  

 ingen lejlighedsuge var blevet indlagt i RCI-byttesystemet, ville opnå  

 en direkte forrentning af sine ejendomme på 7 pct. p.a. af den i  

 ejendommen i alt investerede kapital.
Med investerede kapital menes  

 købspris, omkostning til opførelse/renovering og  

 indretning.
 Rettighedsbeviserne sælges af CIC til aktionærerne i AF gennem  

 CAF, således at AF kun modtager kontant lejebetaling herfor i det  

 omfang, selskabets aktionærer køber rettighedsbeviser gennem  

 CAF.
 CIC påtager sig den indvendige og udvendige vedligeholdelse og  

 fornyelse af det lejede.
 CIC afholder endvidere samtlige driftsudgiftervedrørende det  

 lejede, herunder skatter, afgifter og forsikringspræmier af enhver  

 art.
CIC budgetterer p.t. med salg af rettighedsbeviser (svarende til AF's  

 salgspris pr. rettighedsbevis) for 3.750 kr. pr. stk., heraf udgør  

 nettohuslejen 1.400 kr.
CIC er berettiget til at forhøje prisen  

 på rettighedsbeviser, i det omfang driften af de i RCI indlagte  

 ejendomme er mere bekostelig end budgetteret.
 Aktionærer i AF, som ejer nom 8.500 kr. navnenoterede aktier pr. 1.  

 januar 1994 eller som følge af aktieemissionen den 1. februar 1994,  

 erhverver følgende rettigheder:
- Et permanent medlemskab i RCI med rettigheder efter gældende  

 regler, så længe aktien på nom. 8.500 kr. fortsat ejes.  

 Betalingen for de første 5 års medlemskab i RCI er inkluderet i  

 aktieinvesteringen.
Efter udløbet af den første  

 5-års-periode vil selskabet betale for at opretholde medlemskabet  

 på den enkelte aktionærs vegne.
- Et højsæsonophold på en uge for indtil 4 personer  

 på en attraktiv vinter- eller sommerferiedestination efter eget valg i  

 RCI-kataloget.
For dette ophold betaler aktionær og klubmedlemmet 3.750  

 kr. (i 1994-priser) til CIC.
- En velkomstuge i byttesystemet.
Herfor betales 710 kr.
Ugeopholdet er et  

 off-season ophold for 4 personer på en feriedestination efter aftale  

 med RCI.
 - En bonusuge (1.025-1.940 kr. sæsonbestemt). Dette tilbud kan kun  

 opnås efter køb af højsæsonophold.
 - Late date/Hurtige bytteuger (998 kr.). Dettetilbud kan kun opnås  

 efter køb af højsæsonophold.
 Priserne på de forskellige ydelser fastlægges afRCI (bortset  

 fra prisen på højsæsonugen, der fastsættes efter  

 aftale mellem CIC og AF) og indekseres i henhold til gældende  

 RCI-regler.
 Lejligheden, der stilles til rådighed for en aktionær i  

 selskabet, er en 1-soveværelses lejlighed med to senge og opredning for  

 yderligere 2 personer i opholdsstuen. Ønskes mere end 1 soverum, kan  

 dette arrangeres mod betaling til CIC på 500 kr. pr. uge pr. ekstra  

 soveværelse.
 På baggrund af de indbyttede, højt prioriterede »CITY Holiday  

 ejendomme« tilsikres, efter det oplyste i prospektet til aktieemissionen, en  

 god lejlighedskvalitet, og lejligheden, der stilles til rådighed for  

 aktionæren/klubmedlemmet, vil på det frie lejemarked efter det  

 oplyste være væsentligt dyrere. 25-60 pct. er if. prospektet  

 almindeligt forekommende, men erfaringerne fra perioden 1991-1993 viser, at  

 deltagerne i byttesystemet, der bestiller ferieophold i god tid, har  

 opnået adgang til ferieboliger, hvor opholdsprisen for en uge på  

 det åbne marked har været 3-4 gange det erlagte beløb  

 på 3.750 kr.
De 3.750 kr. dækker normalt alle omkostninger ved opholdet, inkl.  

 rengøring, men på en del destinationer betales for brug af  

 diverse sports- og fællesfaciliteter på stedet.
Ud over at  

 indeholde dækning af CIC's udgifter ved at drive de af AF erhvervede  

 ejendomme, indeholder prisen for ferieopholdet et afkast til aktien i AF i  

 form af huslejebetalinger, som i kombination med den forventede  

 værditilvækst på de erhvervede investeringsejendomme vil  

 kunne skabe et fornuftigt økonomisk udbytte til aktionærerne i  

 AF.
For så vidt angår perioden, indtil AF har erhvervet ejendomme,  

 som er indlagt i RCI-systemet, har CAF ret til at disponere over et antal  

 rettighedsbeviser hidrørende fra det af CIC drevne lejlighedskompleks,  

 Lawrence Wharf.
CIC har forpligtet sig til at stille indtil 4.000  

 rettighedsbeviser om året til rådighed for CAF, indtil der er  

 solgt 4.000 aktieposter a nom. 8.500 kr. i AF, eller AF har indkøbt en  

 ferielejlighedsejendom.
Denne forpligtelse gælder for 1994 og 1995.  

 Herefter har CIC forpligtet sig til at stille indtil 1.500 rettighedsbeviser  

 om året til rådighed for CAF til og med 1998.
 Ligningsrådet udtalte:
 Mellem et selskab og dets aktionærer, og mellem koncernforbundne  

 selskaber, indgås der undertiden aftaler af et indhold, der afviger  

 så meget fra almindelige forretningsmæssige dispositioner, at de  

 kun kan anses opnået i kraft af aktionærindflydelsen.  

 Sådanne aftaler kan normalt ikke tillægges skattemæssig  

 virkning efter deres indhold.
 Dispositionerne kan fremtræde som uberettiget fradrag i selskabet,  

 som udeholdte indtægter hos selskab eller aktionær eller som  

 enkeltstående transaktioner.
Hvor aktionæren i kraft af sin aktionærstilling har adgang til  

 en ydelse, for hvilken der ikke betales fuld markedspris, vil forskellen  

 mellem den betalte pris og markedsprisen kunne beskattes hos aktionæren  

 som maskeret udbytte.
Ubetydelige forskelle vil dog ikke bevirke, at der  

 antages at foreligge udlodning af maskeret udbytte, idet der i det konkrete  

 tilfælde må foreligge en væsentlig forskel.
Der må i  

 den forbindelse henses til, hvad andre kundegrupper må antages at kunne  

 få af rabatter eller nedslag i prisen.
Det i sagen omhandlede byttekoncept er oprindeligt videreudviklet af IPP,  

 der ejes af bl.a.
KP ogPBU.
Konceptet har været anvendt på  

 ferielejlighedskomplekset Lawrence Wharf, der ligeledes ejes af KP og PBU  

 gennem et datterselskab.
Konceptet har været anvendt over for medlemmer  

 i KP og PBU siden 1992. Konceptet indebærer, at medlemmet til CIC  

 betaler 3.750 kr. for at erhverve en højsæsonferieuge efter frit  

 valg.
CIC betaler herefter 1.400 kr. i leje til ejeren af Lawrence Wharf, DK  

 Ejendomsselskab A/S.
Konceptet tilbydes efter aktieemissionen også  

 aktionærerne i AF, indtil AF selv har anskaffet eget  

 ferielejlighedskompleks til indlæggelse i RCI-byttesystemet.
Herefter  

 forudsættes konceptet fortsat, men nu med AF som ejer af den indlagte  

 ejendom i byttesystemet og med AF som modtager af den standardiserede  

 nettohusleje på 1.400 kr. pr. rettighedsbevis fra lejeren CIC.
Som nævnt foran tilsikres aktionærerne if.
AF's  

 aktieemissionsprospekt gennem byttekonceptet en lejlighed, der på det  

 frie lejemarked vil være væsentlig dyrere. 25-60 pct. er  

 almindeligt forekommende.
Erfaringerne fra perioden 1991-1993 viser  

 imidlertid if. prospektet, at deltagere i byttesystemet, der bestiller  

 ferieophold i god tid, har opnået adgang til ferieboliger, hvor  

 opholdsprisen for en uge på det åbne marked har været 3-4  

 gange det erlagte beløb på 3.750 kr.
Under sagens forberedelse er bestyrelsen i AFblevet opmærksom  

 på, at ovenstående formulering kan misforstås.
Bestyrelsen  

 har derfor accepteret, at dette afsnit i prospektet udgår og erstattes  

 af følgende:
 'RCI-systemet opererer med standardiserede kvalitetsvurderinger af det  

 enkelte feriemål og ferielejligheder, således at en  

 aktionær, der anvender byttesystemet, har sikkerhed for at opnå  

 en anden lejlighed af samme kvalitet som den, der indskydes i systemet, og  

 som der betales for via rettighedsbeviset.
 Set i relation til selskabet betaler aktionæren således  

 markedsprisen for ferieopholdet.
Den enkelte aktionær, der deltager i byttesystemet og bestiller  

 ferieopholdet i god tid, kan opleve at få et ferieophold i en  

 ferielejlighed, hvor opholdsprisen via andre udlejningskanaler er  

 højere end prisen for rettighedsbeviset.' Endvidere er det oplyst, at en køber til en rejse gennem det  

 traditionelle system også kan opnå samme ferielejlighed til en  

 langt lavere pris end normal prisen.
KPMG C.
Jespersen har modtaget erklæring fra selskabets bestyrelse  

 om, at den, såfremt emissionen gennemføres, vil ændre  

 børsprospektet og udarbejde et prospekttillæg med  

 foranførte indhold.
Revisionsfirmaet ønsker tilføjet, at den nuværende  

 beholdning af byttecertifikater, der anvendes, indtil AktieFerie A/S  

 erhverver den første ejendom, er genereret på baggrund af  

 ejendommen Lawrence Wharf, London.
Salgsprisen for disse certifikater  

 på 3.750 kr. for en uges ferieophold svarer til den pris, som en uges  

 ferieophold i den pågældende ejendom sælges til på  

 det frie marked.
Efter fradrag af moms, omkostninger m.v. medfører  

 prisen, at ejendomsejeren, DK Ejendomme A/S, har opnået en nettohusleje  

 på 7 pct. af den i ejendommen investerede kapital.
Under disse omstændigheder lægger Ligningsrådet det af  

 revisionsfirmaet oplyste til grund, hvorefter en ferielejlighedsuge i  

 Lawrence Wharf, London, som er indlagt i RCI-byttesystemet, også  

 på det frie marked handles til 3.750 kr.
Endvidere lægges det til  

 grund, at der inden for RCI-byttesystemet  foregår en standardiseret  

 kvalitetsvurdering af det enkelte feriemål og ferielejligheder, og at  

 ferielejlighedskomplekset på tilsvarende måde som de lejligheder,  

 der byttes med, har fået den højeste kvalitetsvurdering.  

 Lejlighederne er hermed i samme prisniveau.
Endelig lægges det til  

 grund, at prisen på ferieopholdet fremover vil blive justeret i forhold  

 til de priser, der vil gælde på ejendomsmarkederne.
 Det forhold, at det i enkeltstående tilfælde kan opleves, at  

 en tilsvarende lejlighed, som den indbyttede, er udlejet til en højere  

 pris - eller en lavere pris - må endvidere anses for at være  

 normalt forekommende på et marked, som det foreliggende.
 Ligningsrådet finder derfor ikke, at de tilsikrede rettigheder for  

 aktionærerne i AF indebærer udlodning af maskeret udlodning.
 Spørgsmål 1 og 3 blev herefter begge besvaret med et  

 »Nej«.
