Fremsat den 13. januar 1999 af  

 Ole M.
Nielsen (KRF), Flemming Kofod-Svendsen (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om ret til deltid for forældre Folketinget pålægger regeringen at sikre, at  

 enhver lønmodtager med børn, indtil disse er fyldt 8  år  

  eller har afsluttet 1. klasse, får ret til deltidsarbejde til  

 børnepasning efter følgende principper:
 1.	Der skal gives ret til nedsat arbejdstid i mindst 26 uger,  

 således at arbejdstiden mindst udgør 15 timer ugentligt.
 2.	Retten til nedsat arbejdstid tilkommer lønmodtagere, der har  

 været ansat hos samme arbejdsgiver i mindst 52 uger inden for de  

 seneste 18 måneder.
 3.	Lønmodtageren skal med 8 ugers varsel underrette  

 arbejdsgiveren om, hvornår arbejdstidsnedsættelsen  

 påbegyndes.
 4.	En arbejdsgiver skal kunne udsætte en varslet  

 arbejdstidsnedsættelse i indtil 26 uger, såfremt  

 arbejdstidsnedsættelsen er til væsentlig ulempe for virksomheden.  

 Arbejdsgiveren kan ikke udsætte en varslet arbejdstidsnedsættelse  

 i forlængelse af barselorlov eller børnepasningsorlov,  

 såfremt nedsættelsen varer indtil 52 uger.
 5.	Placeringen af arbejdstidsnedsættelsen skal aftales mellem  

 parterne, således at arbejdsgiveren har ret til at placere  

 arbejdstidsnedsættelsen, såfremt der ikke kan opnås enighed  

 mellem parterne.
 6.	En arbejdsgiver må ikke afskedige en lønmodtager eller  

 forringe dennes arbejdsvilkår, fordi denne har fremsat krav om  

 udnyttelse af retten til nedsat arbejdstid.
Bemærkninger til forslaget Beslutningsforslaget indeholder med mindre  

 ændringer de elementer om arbejdstidsnedsættelse,  der indgik i  

 lovforslag nr.
L 173 om orlov til og arbejdstidsnedsættelse for  

 forældre fra folketingsåret 1991-92. Se Folketingstidende  

 1991-92, Folketingets forhandlinger sp. 4899 og 5978 og tillæg A sp.  

 3841.
 Det må være en fundamental ret for alle  

 lønmodtagere efter aftale med arbejdsgiveren at indrette  arbejdstiden  

 så fleksibelt som muligt med mulighed for deltidsarbejde.  

 Børnefamilierne er den befolkningsgruppe, der tidsmæssigt er  

 mest trængt, og har derfor i særlig grad behov for ret til  

 kortere arbejdstid.
 Forslagsstillerne er opmærksomme på, at  

 beslutningsforslaget kan betragtes som en sag, der bør løses af  

 arbejdsmarkedets parter ved overenskomster.  Forslagsstillerne finder, at  

 muligheden for deltid fortsat er for ringe inden for en del  

 overenskomstområder.
Kun 70 pct. af de overenskomstansatte arbejdere på  

 LO/DA-området er ansat under overenskomster med deltidsbestemmelser,  

 men ofte uden fri adgang til deltid.
Ofte er det en forudsætning for  

 deltidsbeskæftigelse, at den pågældende ikke i forvejen har  

 beskæftigelse på fuld tid.
 Forslagsstillerne er opmærksomme på, at der  

 ved EU-direktiv er iværksat rammeaftale mellem arbejdsmarkedets parter  

 på EU-niveau vedrørende deltidsarbejde, samt at det i Danmark er  

 aftalt, at arbejdsmarkedets parter implementerer direktivets bestemmelser  

 vedrørende adgang til deltid, mens regeringen primært har til  

 opgave at sikre, at lovgivningen ikke diskriminerer deltidsarbejde.
Direktivet har især til hensigt at etablere en  

 generel ramme for fjernelse af forskelsbehandling af deltidsansatte samt  

 lette udviklingen af deltidsarbejde på frivillig basis mellem  

 arbejdsmarkedets parter.
Direktivet skal gennemføres senest 1. januar  

 2000 med mulighed for udsættelse i indtil 1 år.
 Forslagsstillerne finder, at tidsfristen for  

 gennemførelse af direktivet er for lang, set i sammenhæng med et  

 aktuelt behov for specielt børnefamilierne til at have mere tid sammen  

 med deres børn, og at formuleringerne vedrørende deltidsarbejde  

 bør være mere forpligtende, specielt i relation til  

 børnefamilier.
Beslutningsforslaget skal ses i sammenhæng med  

 beslutningsforslag nr.
B 76 om økonomisk støtte til  

 forældre, der selv passer deres børn, og beslutningsforslag nr.  

 B 75 om fleksibel børnepasning.
Det er hensigten med beslutningsforslaget at give begge  

 forældre ret til nedsat arbejdstid samtidig eller på forskellige  

 tidspunkter, for at de kan deltage i forældrerollen på lige fod,  

 hvis de ønsker det.
Efter forslaget har forældre ret til nedsat  

 arbejdstid i mindst 26 uger, og så længe der er et barn i  

 familien på 8 år eller et barn i 1. klasse.
 Kravet om, at arbejdstiden efter nedsættelsen mindst  

 skal udgøre 15 timer ugentligt, sikrer, at ansættelsen fortsat  

 har et reelt indhold.
 For at sikre, at lønmodtageren har en fast  

 tilknytning til arbejdspladsen, skal vedkommende være ansat på  

 arbejdspladsen i mindst 52 uger inden for de sidste 18 måneder for at  

 få ret til nedsat arbejdstid.
Ved vurdering af, om en arbejdstidsnedsættelse er  

 til væsentlig ulempe for virksomheden, bør bl.a. indgå, om  

 det er muligt at finde erstatningsarbejdskraft, eller om det er muligt at  

 løse virksomhedens opgaver ved at organisere arbejdet på anden  

 måde.
Arbejdsgiveren skal ikke kunne udsætte en  

 arbejdstidsnedsættelse, såfremt denne sker i forlængelse af  

 barselorlov eller børnepasningsorlov og varer indtil 52 uger.
Såfremt der ikke kan opnås enighed mellem  

 parterne om placering af arbejdstidsnedsættelsen, har arbejdsgiveren  

 ret til at placere arbejdstidsnedsættelsen som hele fridage på  

 faste ugedage og som samlede timer på faste ugedage i begyndelsen eller  

 slutningen af lønmodtagerens normale arbejdstid.
Såfremt den af  

 arbejdsgiveren valgte placering af arbejdstiden ikke er hensigtsmæssig  

 for lønmodtageren, skal denne kunne trække anmodningen  

 tilbage.
Forbudet gælder afsked, der direkte eller indirekte  

 er begrundet i ønsket om nedsat arbejdstid, ikke forbud mod  

 afskedigelse af andre årsager såsom rationaliseringer og  

 lignende.
Det foreslås, at en arbejdsgiver, der overtræder  

 afskedigelsesforbudet, skal betale en godtgørelse.
I forbindelse med  

 afskedigelse skal ligebehandlingslovens regler tilsvarende finde  

 anvendelse.
Skriftlig fremsættelse Ole M.
Nielsen (KRF):
 Som ordfører for forslagsstillerne tillader jeg mig  

 hermed at fremsætte:
 Forslag til folketingsbeslutning om ret til deltid for  

 forældre.
(Beslutningsforslag nr.
B 77).
 Jeg henviser i øvrigt til de bemærkninger,  

 der ledsager beslutningsforslaget, og anbefaler det til Tingets velvillige  

 behandling.
