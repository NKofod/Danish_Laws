Bekendtgørelse om regler for anmeldelse  

 af arbejdsulykker, kortvarige skadelige påvirkninger og pludselige  

 løfteskader I medfør af § 19, stk. 2, i lov nr. 390 af 20. maj 1992  

 om sikring mod følger af arbejdsskade, jf. lovbekendtgørelse  

 nr. 789 af 28. august 1996, som senest ændret ved lov nr. 490 af 1.  

 juli 1998, fastsættes:
§ 1. En arbejdsulykke, en kortvarig skadelig  

 påvirkning af højst 5 dages varighed eller en pludselig  

 løfteskade, der antages at kunne begrunde krav på ydelser efter  

 loven, skal anmeldes snarest muligt og senest 9 dage efter skadens  

 indtræden.
Den anmeldelsespligtige, jf. § 3, anmelder skaden til  

 det forsikringsselskab, hvor forsikringen er tegnet.
Hvis der ikke er tegnet  

 forsikring, jf. lovens § 3, nr. 4, § 5, stk. 5 og stk. 6  

 og § 47, skal skaden anmeldes til Arbejdsskadestyrelsen.
 Stk. 2. Har en arbejdsskade, som angivet i stk. 1,  

 medført, at skadelidte endnu ikke på 5-ugers dagen for skadens  

 indtræden kan genoptage sædvanligt arbejde i fuldt omfang, skal  

 skaden under alle omstændigheder anmeldes senest 9 dage efter 5-ugers  

 dagen.
Stk. 3. Arbejdsskadestyrelsen skal inden 48 timer underrettes  

 om dødsfald, der må antages at skyldes en arbejdsskade.
Det  

 samme gælder ethvert dødsfald, der er indtruffet på en  

 arbejdsplads.
Underretning skal finde sted, selv om den skade, der kan have  

 medført dødsfaldet, allerede er anmeldt efter  

 stk. 1-2.
 Stk. 4. Ved forsikringsselskab forstås i denne  

 bekendtgørelse:
1)	et forsikringsselskab, der tegner arbejdsulykkesforsikring efter  

 denne lov, eller 2)	en kommune eller arbejdsgiver, der ikke har afgivet risikoen efter  

 loven til et forsikringsselskab, jf. lovens § 5, stk. 5 og  

 § 74.
 § 2. Er skaden sket i udlandet, og kan anmeldelse  

 af praktiske grunde ikke ske til forsikringsselskabet, skal anmeldelsen ske  

 til et dansk konsulat, der straks videresender den til Arbejdsskadestyrelsen.  

 Anmeldelsen skal ske inden for de ovennævnte frister.
 Stk. 2. Er skaden sket under sejlads, regnes  

 anmeldelsesfristerne fra tidspunktet for skibets forbindelse med land.
 § 3. Anmeldelsespligten påhviler den  

 sikringspligtige arbejdsgiver.
 Stk. 2. For personer, der er kommet til skade under arbejde i  

 privat husholdning eller under udførelse af privat tjeneste, og for  

 hvem der ikke er sikringspligt, jf. lovens § 5, stk. 6,  

 påhviler anmeldelsespligten arbejdsgiveren.
 Stk. 3. For skadelidte fiskere, som har tegnet forsikring for  

 sig selv efter lovens § 5, stk. 3, og for personer, der er kommet  

 til skade under forsøg på redning af menneskeliv her i landet,  

 jf. lovens § 3, nr. 4, skal anmeldelsen foretages af  

 pågældende selv eller dennes efterladte.
 § 4. Anmeldelse skal ske på blanket, der er  

 udarbejdet af Arbejdsskadestyrelsen og Direktoratet for Arbejdstilsynet.
 Stk. 2. Anmeldelse kan ske elektronisk efter retningslinier  

 fastsat af Arbejdsskadestyrelsen.
§ 5. Fremgangsmåden ved anmeldelse er  

 følgende: Den anmeldelsespligtige, jf. § 3, udfylder den del af  

 blanketten, der er bestemt for oplysninger fra pågældende.
Ved  

 anmeldelse af arbejdsulykke, kortvarig skadelig påvirkning eller  

 pludselig løfteskade sendes blanketten derefter til den først  

 behandlende læge, hvis skadelidte ønsker anmeldelsen behandlet  

 med henblik på eventuel erstatning.
Lægen udfylder den del, der  

 er bestemt for lægelige oplysninger, og tilbagesender snarest muligt  

 blanketten i lukket kuvert til den anmeldelsespligtige.
Lægen skal  

 på kuverten angive, at der er tale om anmeldelse efter lov om sikring  

 mod følger af arbejdsskade for en nærmere angivet skadelidt  

 (personnummer, navn og stilling). Den anmeldelsespligtige sender derefter  

 anmeldelsen i den lukkede kuvert til sit forsikringsselskab.
 § 6. Forsikringsselskabet videresender snarest  

 anmeldelsen til Arbejdsskadestyrelsen, hvis skaden:
1)	har medført eller må antages at ville medføre  

 skadelidtes død, eller 2)	antages at ville medføre erstatning for tab af erhvervsevne  

 eller godtgørelse for varigt mén, eller 3)	har medført, at skadelidte endnu 5 uger efter skadens  

 indtræden ikke har genoptaget sit sædvanlige arbejde i fuldt  

 omfang.
 4)	er opstået som pludselig løfteskade, med mindre skaden  

 antages at være omfattet af lovens § 9, nr. 1.
 Stk. 2. Arbejdsskadestyrelsen tager derefter stilling til, om  

 skaden hører under loven, og viderebehandler sagen.
 § 7. Ved arbejdsulykker og kortvarige skadelige  

 påvirkninger af højst 5 dages varighed, der antages kun at  

 begrunde krav på ydelser efter lovens § 30 (sygebehandling og  

 hjælpemidler m.m.), tager forsikringsselskabet selv stilling til kravet  

 og udbetaler eventuelle ydelser.
 Stk. 2. Samtidig med forsikringsselskabets beslutning skal  

 skadelidte udtrykkelig gøres opmærksom på, at skaden kan  

 forelægges Arbejdsskadestyrelsen, hvis pågældende ikke er  

 tilfreds med selskabets standpunkt.
Stk. 3. Kan forsikringsselskabet ikke tage stilling efter  

 stk. 1 eller er skadelidte ikke tilfreds med forsikringsselskabets  

 beslutning, jf. stk. 2, sender forsikringsselskabet anmeldelsen til  

 Arbejdsskadestyrelsen med oplysning om, hvori tvivlen består, og med  

 anmodning om en afgørelse.
Samtidig underretter forsikringsselskabet  

 skadelidte om sagens stilling.
 § 8. Viser det sig, at et tilfælde,  

 forsikringsselskabet behandler efter § 7, stk. 1, må antages  

 at begrunde krav på erstatning for tab af erhvervsevne eller  

 godtgørelse for varigt mén, sender forsikringsselskabet sagens  

 akter til Arbejdsskadestyrelsen, jf. § 6, med oplysning om, hvad der er  

 sket i sagen.
 § 9. Bekendtgørelsen træder i kraft  

 den 1. januar 1999 og anvendes på arbejdsulykker, kortvarige skadelige  

 påvirkninger og pludselig løfteskader, der indtræder denne  

 dag eller senere.
 Stk. 2. Fra samme dato ophæves Arbejdsskadestyrelsens  

 bekendtgørelse nr. 363 af 10. maj 1996, der dog finder anvendelse  

 på arbejdsskader, der er indtruffet før 1. januar 1999.
