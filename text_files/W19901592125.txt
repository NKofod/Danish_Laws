Kvinde klager over, at nogle vagtlæger har nægtet at aflægge hende  

 sygebesøg i tre tilfælde.
Patientklagenævnet fandt, at lægen efter det  

 oplyste havde foretaget en konkret vurdering af behovet for personlig  

 fremmøde hos patienten og mente at lægen havde udøvet et forsvarligt skøn på  

 dette grundlag.
 6.7. Nødvendigheden af lægevagtsbesøg.
En 46-årig kvinde klager over, at nogle vagtlæger har nægtet at aflægge  

 hende sygebesøg på tre bestemte datoer inden for to måneder, hvor hun skal  

 have haft feber og åndenød.
Kvinden er tidligere underlivsopereret og  

 opereret for kræft i venstre bryst.
Det var oplyst i sagen, at der inden for  

 en ikke nærmere angiven, men forholdsvis kort periode havde været 72  

 lægevagtsopkald fra kvinden, samt at en anden vagtlæge havde bedt om at få  

 kvinden optaget i fortegnelsen over hyppige lægevagtsbrugere.
 Årsagen til lægetilkaldet den ene af disse datoer blev angivet som værende  

 den samme som ved et lægetilkald to dage tidligere, hvor hun blev undersøgt.  

 Da der ikke her var fundet grundlag for akut behandling, afviste vagtlægen  

 besøg og henviste kvinden til behandling hos egen læge eller på skadestue.
Sundhedsstyrelsen fandt, at lægen efter det oplyste havde foretaget en  

 konkret vurdering af behovet for personligt fremmøde hos patienten begrundet  

 i en undersøgelse to dage forinden.
Sundhedsstyrelsen mente, at lægen på  

 dette grundlag havde udøvet et forsvarligt skøn.
 Patientklagenævnet besluttede at tilslutte sig Sundhedsstyrelsen vurdering  

 men tilføjede, at Patientklagenævnet havde forståelse for den vanskelige  

 situation, som de behandlende læger havde befundet sig i.
Sagen gav nævnet anledning til overvejelser af mere generel karakter.
Det  

 er lægevagtens ansvar at tilvejebringe det fornødne beslutningsgrundlag og  

 derefter vurdere, hvorvidt det i en konkret situation er nødvendigt med et  

 fremmøde.
Der er tale om et fagligt skøn, hvor også patienten eller de  

 pårørende selv må bidrage med relevante oplysninger.
Vagtlægens skøn kan  

 undertiden være særdeles vanskeligt, specielt i et tilfælde hvor der er tale  

 om en hyppig lægevagtsbruger.
Patientens forventninger til vagtlægesystemet  

 går i disse situationer langt ud over, hvad vagtlægen skal og har mulighed  

 for at give.
Vagtlægen bør desuden her være særlig opmærksom på, at  

 patientens egen læge bør forestå behandlingen.
