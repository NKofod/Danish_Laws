Bekendtgørelse om sporbarheds- og  

 oprindelsesmærkning m.v. af oksekød1) I medfør af §§ 22, 52, stk. 1, 61, stk. 1, 62 og § 78, stk. 3, i  

 lov nr. 471 af 1. juli 1998 om fødevarer m.m. (fødevareloven)  

 fastsættes:
Kapitel 1 Obligatorisk mærkning af oksekød § 1. Oksekød fra kvæg, som er  

 født, opvokset og slagtet i Danmark, skal mærkes med oplysning  

 om dansk oprindelse samt oplysninger i henhold til artiklerne 13-15 i  

 Europa-Parlamentets og Rådets forordning (EF) nr. 1760/2000.
 Stk. 2. For kød, som sælges uemballeret til  

 den endelige forbruger, kan oplysningen om dansk oprindelse indtil den  

 31.12.2001 gives mundtligt på forespørgsel.
Kapitel 2 Frivillig mærkning af oksekød § 2. Mærkning af oksekød med  

 oplysninger om anden oprindelse end dansk samt om visse karakteristika eller  

 produktionsforhold vedrørende det mærkede kød eller det  

 dyr, som kødet stammer fra, skal ske i overensstemmelse med artiklerne  

 16-18 i Europa-Parlamentets og Rådets forordning (EF) nr.  

 1760/2000.
 § 3. Specifikationer for frivillig mærkning  

 skal godkendes af fødevareregionerne forud for mærkningens  

 anvendelse.
Stk. 2. Specifikationen skal indeholde 1)	oplysning om ansøgeren og de handelsled, som ønskes  

 omfattet af specifikationen, 2)	oplysning om den ønskede mærkning samt definition  

 heraf, 3)	oplysning om leverandører, såfremt mærkningen  

 videreføres fra tidligere led samt dokumentation for, at  

 leverandøren er godkendt til den frivillige mærkning, 4)	rammeegenkontrolprogram, som overordnet sikrer sporbarhed og korrekt  

 mærkning for de omfattede handelsled, 5)	oplysning om det uvildige kontrolorgan eller den offentlige  

 myndighed, som er ansvarlig for kontrollen i hvert enkelt af de omfattede  

 handelsled.
 § 4. Fødevaredirektoratet kan  

 fastsætte offentlige specifikationer.
§ 5. Uvildige kontrolorganer skal kunne  

 dokumentere opfyldelse af kriterierne i den europæiske standard EN  

 45011. Dette kan ske ved 1)	akkreditering eller 2)	bedømmelse foretaget af Dansk Akkreditering (DANAK) under  

 Erhvervsfremme Styrelsen efter retningslinier fastsat af  

 Fødevaredirektoratet.
 § 6. Konstaterer et uvildigt kontrolorgan, at en  

 virksomhed ikke overholder en specifikation, skal kontrolorganet straks  

 foretage indberetning til den fødevareregion, som har godkendt  

 specifikationen.
§ 7. Opfylder et uvildigt kontrolorgan  

 ikke 1)	kriterierne i den europæiske standard EN 45011, jf. § 5, 2)	forpligtelser i henhold til den i § 2 nævnte forordning, 3)	forpligtelserne i henhold til gennemførelsesbestemmelserne  

 til den i § 2 nævnte forordning eller 4)	bestemmelserne i denne bekendtgørelse kan retten til at udføre kontrol af specifikationer  

 fratages kontrolorganet.
 § 8. Virksomheder, som omsætter  

 oksekød med frivillig mærkning, skal have et egenkontrolprogram,  

 som sikrer sporbarhed og korrekt mærkning.
 Stk. 2. Egenkontrolprogrammet skal udarbejdes i henhold  

 til en godkendt rammespecifikation.
 Stk. 3.  Egenkontrolprogrammet skal godkendes forud for  

 mærkningens anvendelse af den i § 3, stk. 2, pkt. 5 nævnte  

 kontrolansvarlige.
 Stk. 4. Egenkontrolprogrammet samt en kopi af  

 rammespecifikationen skal forefindes i virksomheden.
 Stk. 5. Det påhviler virksomhederne at føre optegnelser til  

 dokumentation af egenkontrollens gennemførelse og resultater.  

 Dokumentationen skal til enhver tid være tilgængelig for den  

 kontrolansvarlige.
 § 9. Virksomheder, som er godkendt eller  

 registreret i henhold til fødevarelovens § 46, jf.  

 autorisationsbekendtgørelsens §§ 12-13, og som kontrolleres af  

 fødevareregionen, er fritaget for det i § 8, stk. 3 nævnte  

 krav.
Stk.2. Virksomheder omfattet af stk. 1 skal meddele følgende  

 til fødevareregionen før de påbegynder frivillig  

 mærkning 1)	oplysning om virksomheden, 2)	oplysning om hvilken frivillig mærkning, der ønskes  

 anvendt, 3)	oplysning om hvornår den frivillige mærkning  

 påbegyndes, 4)	oplysning om hvilken rammespecifikation der benyttes som grundlag  

 for mærkning og egenkontrolprogram.
 Stk. 3. Virksomheder omfattet af stk. 1 får  

 egenkontrolprogrammet vurderet og registreret ved fødevareregionens  

 tilsyn.
Kapitel 3 Straf, ikrafttrædelse m.v.
 § 10. Med bøde straffes den, der  

 overtræder §§1, stk. 1, § 2, § 3, stk.1, §§ 6, 7, 8 eller § 9, stk. 2,  

 eller den, der undlader at efterkomme forbud eller påbud efter § 1,  

 stk. 1, § 2, § 8 eller § 9, stk. 2.
Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 med forsæt eller grov uagtsomhed, og der ved overtrædelsen  

 er 1)	forvoldt skade på sundheden eller fremkaldt fare herfor  

 eller 2)	opnået eller tilsigtet opnået en økonomisk fordel  

 for den pågældende selv eller andre, herunder  

 besparelser.
 Stk. 3. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 11. Bekendtgørelsen træder i kraft  

 den 1. februar 2001. Samtidig ophæves bekendtgørelse nr. 794 af  

 22. august 2000 om sporbarheds- og oprindelsesmærkning m.v. af  

 oksekød.
 Stk. 2. Uvildige kontrolorganer, som pr. 1 februar 2001  

 er godkendt til at udføre kontrol, kan fortsætte denne kontrol  

 frem til den 31. december 2001 uden fremlæggelse af dokumentation for  

 overholdelse af kriterierne i henhold til den europæiske standard EN  

 45011.
Fødevaredirektoratet, den 17. januar  

 2001 Per H.
Kristiansen /Anja Åkerlund 1)   

  Bekendtgørelsen indeholder bestemmelser, som er nødvendige for  

 anvendelsen af Europa-Parlamentets og Rådets forordning (EF) nr.  

 1760/2000 af 17. juli 2000 om indførelse af en ordning for  

 identifikation og registrering af kvæg og om mærkning af  

 oksekød og oksekødsprodukter og om ophævelse af  

 Rådets forordning (EF) nr. 820/97 samt  Kommissionens forordning (EF)  

 nr. 1825/2000 af 25. august 2000 om gennmførelsesbestemmelser til  

 Europa-Parlamentets og Rådets forordning (EF)  nr. 1760/2000 for  

 så vidt angår mærkning af oksekød og  

 oksekødsprodukter.
I bekendtgørelsen er medtaget visse  

 bestemmelser fra forordning (EF) nr. 1760/2000. Ifølge art. 249 i  

 EF-traktaten gælder en forordning umiddelbart i hver medlemsstat.  

 Gengivelsen af disse bestemmelser i bekendtgørelsen er således  

 udelukkende begrundet i praktiske hensyn og berører ikke den  

 nævnte forordnings umiddelbare gyldighed i Danmark.
