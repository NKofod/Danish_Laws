 I henhold til § 47, stk. 3, jfr. § 58, stk. 1, i lov nr. 226 af 11. juni  

 1954 om almindelig arbejderbeskyttelse, jfr. § 25 i lov nr. 227 af samme dato  

 om arbejderbeskyttelse indenfor handels- og kontorvirksomhed og § 24 i lov  

 nr. 228 af samme dato om arbejderbeskyttelse indenfor landbrug, skovbrug og  

 gartneri, fastsættes herved efter forhandling med landbrugsministeren  

 følgende regler for  samarbejde  mellem arbejdstilsynet og  

 statskontrollen med mejeriprodukter og æg m.m. og om dennes  

anmeldepligt  og øvrige  bistand  ved gennemførelse af  

 lovgivningen angående arbejderbeskyttelse:
1.  Bliver en af statskontrollens tilsynsførende under udførelsen  

 af sin tjenestegerning opmærksom på forhold, der må antages at stride mod  

 arbejderbeskyttelseslovgivningen, afgiver det pågældende distriktskontor  

 anmeldelse herom til det stedlige arbejdstilsyn.
Hvis kontroldistriktet  

 ønsker det, holder tilsynet det underrettet om, hvad der passerer i sagen.
2.  Bliver en af arbejdstilsynets tilsynsførende under udførelsen  

 af sin tjenestegerning opmærksom på forhold, der må antages at stride mod de  

 under statskontrollen henhørende bestemmelser, gør tilsynet det pågældende  

 kontroldistrikt opmærksomt herpå.
Hvis tilsynet ønsker det, holder  

 statskontrollen det underrettet om, hvad der passerer i sagen.
 3.  Ved fremsendelsen til landbrugsministeriet af indkomne  

 andragender om godkendelse af planer, vedrørende indretning af autoriserede  

 virksomheder eller vedrørende udvidelse eller ombygning af allerede bestående  

 autoriserede virksomheder skal statskontrollen, hvis forholdet skønnes at  

 have interesse for arbejdstilsynet, henlede vedkommende andragers  

 opmærksomhed på, at der bør rettes henvendelse til det stedlige  

 arbejdstilsyn, ligesom statskontrollen underretter dette om sagen.
 4.  Når der til arbejdstilsynet indkommer andragender vedrørende  

 godkendelse af planer af den i punkt 3 omhandlede art, som må antages at  

 vedrøre statskontrollen, skal tilsynet underrette vedkommende  

 kontroldistrikt, ligesom tilsynet underretter ansøgeren om, at der bør rettes  

 henvendelse til statskontrollen.
 5.  Det påhviler kontroldistrikterne og det stedlige arbejdstilsyn  

 at træffe nærmere aftale om etablering af samarbejde.
 Socialministeriet, den 27. oktober 1961.
 Kaj Bundvad.
/ K.
Kampmann.
