(Teknisk forskrift 1.3.01-3) I medfør af §1, stk. 2 i Industri- og Handelsstyrelsens bekendtgørelse nr.  

 831 af 2. oktober 1992 om akkreditering af laboratorier til teknisk prøvning  

 og godkendelse af laboratoriers virksomhed i henhold til OECD's regler for  

 god laboratoriepraksis, §1, stk. 2 i Industri- og Handelsstyrelsens  

 bekendtgørelse nr. 832 af 2. oktober 1992 om akkreditering af selskaber mv.  

 til certificering af personer, produkter og systemer samt §1, stk. 2 i  

 Industri- og Handelsstyrelsens bekendtgørelse nr. 833 af 2. oktober 1992 om  

 akkreditering af selskaber mv. til inspektion fastsættes:
 1. Et akkrediteret laboratorium eller selskab mv. skal  

 benytte Dansk Akkrediterings logo samt registernummer eller ordlyden  

 »Akkrediteret under DANAK, registreringsnummer....« på alle  

 dokumenter som certifikater, rapporter, attester mv., når hele dokumentets  

 indhold eller dele deraf jfr. dog 1.1, vedrører aktiviteter i forbindelse med  

 det akkrediteringsområde, der er omfattet af registreringsnummeret.
 1.1 I dokumenter i henhold til punkt 1, hvor kun dele af indholdet  

 vedrører akkrediteringsaktiviteter, skal det klart fremgå af teksten, hvilke  

 dele af indholdet, der ligger udenfor akkrediteringen.
1.2 Har et akkrediteret laboratorium eller selskab mv. allerede fået  

 fremstillet et oplag af certifikater, rapporter, attester mv. med Dansk  

 Akkrediterings hidtidige logo samt registreringsnummer eller med ordlyden  

 »Akkrediteret under Dansk Akkrediterings Ordning,  

 registreringsnummer...« kan disse dokumenter bruges indtil oplaget er  

 brugt op.
Dog kan der senest ved udgangen af 1994 være gået over til brug af  

 det nye logo, jfr. pkt. 1.
 2. Logoet skal gengives identisk med medfølgende  

 oplæg, eller op- eller nedfotograferet.
3. Logoet skal være ensfarvet, herunder kan sort eller  

 hvid anvendes.
På oplægget er der anført, hvilken rød farve Erhvervsfremme  

 Styrelsen benytter til logoet.
 4. Logoet må kun anvendes sammen med det akkrediterede  

 selskabs eget logo eller navn og ikke mere fremtrædende end disse.
 5. Logoet skal altid være ledsaget af eller være  

 anbragt sammen med akkrediteringens registreringsnummer.
6. Logoet må anvendes i brevhoveder, når hele brevets  

 indhold eller dele deraf vedrører det akkrediteringsområde, som er dækket af  

 registreringsnummeret.
Når kun dele af indholdet er omfattet af  

 akkrediteringen, skal det klart fremgå af teksten, hvilke dele af indholdet,  

 der ligger udenfor akkrediteringen.
 7. Et akkrediteret selskab må ikke ved reklamering  

 eller anden omtale af sine aktiviteter henvise til akkrediteringen på en  

 sådan måde, at det leder til misforståelser af, hvad akkrediteringen dækker  

 eller bringer akkrediteringsordningen som sådan i miskredit.
 8. Logoet må ikke anvendes på en sådan måde, at det  

 giver indtryk af, at Erhvervsfremme Styrelsen har godkendt noget produkt  

 eller service udført af licenshavere til certifikater eller har godkendt  

 indholdet i certifikater, rapporter mv. udstedt af det akkrediterede selskab  

 eller akkrediterede laboratorier.
 9. Logoet må ikke anbringes på prøvningsemner,  

 produkter mv. eller dertil hørende dokumenter, der ikke er omfattet af punkt  

 1.
 10. Ønskes logoet anvendt andre steder end på  

 dokumenter, skal Erhvervsfremme Styrelsen godkende dette.
 11. Al brug af logoet skal omgående ophøre, når  

 akkrediteringen er ophørt.
 Ikrafttræden.
 Denne tekniske forskrift træder i kraft den 26. august 1993 og erstatter  

 tidligere forskrift af 13. oktober 1992.
