 1. I medfør af § 2, stk. 3 i bekendtgørelse nr. 417 af  

 6. juni 1991 om henlæggelse af visse beføjelser til de kommunale  

 skattemyndigheder, told- og skatteregionerne, Told- og Skattestyrelsen m.fl.,  

 kan Told- og Skattedirektøren bestemme, at en enkelt eller enkelte told- og  

 skatte-regioner træffer afgørelse i 1. instans i alle sager vedrørende et  

 bestemt sagsområde.
 2. Det bestemmes herved, at følgende sagstyper afgøres  

 i 1. instans af følgende told- og skatteregioner: 1. Afgørelser vedrørende  

 lov om særlige fradrag for sømænd, § 5, stk. 1 træffes af Told- og  

 Skatteregion København 3 (Nordvest). 2. Afgørelser vedrørende stempellovens §  

 62, stk. 5 og 6, § 77, stk. 2, § 79, stk. 2 og § 84 træffes af Told- og  

 Skatteregion København 3 (Nordvest). 3. Afgørelser vedrørende  

 kapitaltilførselsafgiftslovens § 3, stk. 2, træffes af Told- og Skatteregion  

 Maribo. 4. Afgørelser vedrørende ligningslovens § 8 A, stk. 2, 1. pkt. og §  

 12, stk. 3 træffes af Told- og Skatteregion København 4 (Syd).
3. Cirkulæret har virkning for sager, der rejses den  

 1. februar 1993 eller senere.
For sager omfattet af punkt 2.3. dog først fra  

 1. april 1993.
 4. Told- og Skattestyrelsens cirkulære 1990-34 af 1.  

 oktober 1990 ophæves samtidig hermed.
