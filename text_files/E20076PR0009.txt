 Dette afsnit omhandler kun domstolsprøvelse af civile sager.  

 Domstolsprøvelse af straffesager er beskrevet i afsnit  

 R .
Skatteforvaltningsloven (SFL) indholder regler om domstolsprøvelse  

 i §§ 48-49. Det fremgår af bemærkningerne til loven, at reglerne er  

 en videreførelse af skattestyrelseslovens §§ 31-33. § 50 i SFL,  

 som gennemgik værnetingsbestemmelserne, er ophævet med virkning fra 1.  

 januar 2007, jf. lov nr. 538 af 8. juni 2006, som gennemfører  

 retsplejereformen.
Værnetingsreglerne fremgår herefter alene af  

 retsplejeloven.
 I.1 Anlæg af sag, værneting m.v.
En sag anlægges ved domstolene ved indlevering af stævning til den  

 kompetente ret.
En stævning skal opfylde kravene i  

 retsplejelovens  

 § 348, hvortil der henvises.
I modsat fald kan domstolene afvise  

 stævningen, jf. retsplejelovens § 349. Stævningen skal indgives af en  

 person, som er mødeberettiget efter retsplejelovens § 260, stk. 2, jf.
TfS  

 2000, 994 ØLR.
Mødeberretiget er bl.a. parten selv eller en advokat på  

 vegne af parten.
 Reglerne om domstolsprøvelse af en afgørelse truffet af en  

 skattemyndighed findes i  

 skatteforvaltningslovens  (SFL)  

 §§ 48-49. Bestemmelsen omfatter alle typer afgørelser under forudsætning  

 af, at der er tale om en endelig administrativ afgørelse, jf.  

 I.1.1 .  

 Skatteministeriets departement er procespart i civile sager bortset fra i  

 sager af opkrævningsmæssig karakter, sager om boafgiftsberegning samt  

 sager om efterbetaling og erstatning, hvor SKAT er procespart.
For domstolenes behandling af skatte-, told- og afgiftssager gælder  

 forhandlingsprincippet.
Det betyder, at sagens parter selv skal komme med  

 alle relevante oplysninger, og at retten ikke kan gå ud over  

 parternes påstande og anbringender ved afgørelsen, jf. retsplejelovens §  

 338.
Udgangspunktet ved domstolene er, at der sker efterprøvelse af såvel  

 sagens materielle indhold som sagens formalitet.
Syn og skøn kan anvendes  

 som bevismiddel ved efterprøvelse af værdiskøn, og ved indførelsen af  

 reglerne om syn og skøn under skatteankenævnet, jf.  

 lov nr.       1581 af 20. december 2006 om ændring af  

 skatteforvaltningsloven , eller Landsskatterettens behandling af  

 sagen vil der kun undtagelsesvis blive udmeldt syn og skøn under en  

 retssag.
 Ved domstolene vil der altid kunne ske prøvelse af, hvorvidt uskrevne  

 retsgrundsætninger, eksempelvis den almindelige lighedsgrundsætning, er  

 tilsidesat ved myndighedernes sagsbehandling.
 Efter 1. januar 2007 er den absolutte hovedregel, at alle borgerlige  

 sager behandles ved 1. instans i byretten, jf. retsplejelovens § 224.  

 Byretten kan efter anmodning fra en af parterne henvise en sag til  

 landsretten, hvis sagen har principiel karakter, jf. retsplejelovens §  

 226, stk. 1. Byretten kan alternativt beslutte, at der skal deltage tre  

 dommere i behandling af sagen, jf. retsplejelovens § 12, stk. 3, hvis  

 sagen er principiel eller afgørelsen kan få væsentlig betydning for andre  

 end parterne.
 Sager om skatte-, told- eller afgiftsspørgsmål skal anlægges ved den  

 byret, i hvis kreds borgeren/virksomheden har hjemting (bopæl) ved sagens  

 anlæg, jf. retsplejelovens § 240, stk. 2. Sager, der vedrører dødsboer,  

 anlægges ved afdødes hjemting og sager, der vedrører gaveafgift, anlægges  

 ved gavegiverens hjemting.
Hvis borgeren/virksomheden ikke har hjemting her i landet, anlægges  

 sagen ved statens hjemting jf. retsplejelovens § 240, stk. 2, jf. stk. 1.  

 Staten har hjemting i den retskreds, hvor den myndighed, der stævnes på  

 statens vegne har kontor.
Sagsøger har ved sagens anlæg mulighed for at  

 anvende de supplerende værnetingsregler i retsplejeloven i stedet for  

 hovedreglen om parternes hjemting.
Parterne kan således jf.  

 retsplejelovens § 245, stk. 1 aftale stedligt værneting, og sager om  

 rettigheder over fast ejendom kan anlægges i den retskreds, hvor  

 ejendommen er beliggende, jf. retsplejelovens §  

 241.
 Da der er tale om sagsanlæg i 1. instans ved byretten, kan både  

 borgeren/virksomheden og Skatteministeriet anke byrettens dom  

 til landsretten i overensstemmelse med reglerne i retsplejelovens §  

 368, stk. 1. Ankefristen er 4 uger regnet fra afsigelsen af byrettens  

 dom, jf. retsplejelovens § 372, stk. 1.
En klager kan anmode om henstand med betaling af den del af en skat,  

 arbejdsmarkedsbidrag, told, moms eller afgift, som en domstolsprøvelse  

 vedrører.
Der henvises til beskrivelsen i afsnit  

 J.
I.1.1 Prøvelse af endelig administrative  

 afgørelser Efter SFL § 48, stk. 1, er udgangspunktet for borgerne/virksomhederne,  

 at en administrativ afgørelse først kan indbringes for domstolene, når der  

 foreligger en endelig administrativ afgørelse.
 Der foreligger en endelig administrativ afgørelse, når den  

 øverste forvaltningsmyndighed på området (det kan være et  

 skatteankenævn, Landsskatteretten, Skatterådet eller SKAT) har fået  

 spørgsmålet forelagt til prøvelse, og denne klageinstans enten har afgjort  

 spørgsmålet eller har afvist at behandle spørgsmålet.
 Folketingets Ombudsmand har i en udtalelse af 26. april 2004 til et  

 revisionsfirma bl.a. fundet, at anvendelsesområdet og rækkevidden af SSL §  

 31 (der nu svarer til SFL § 48) i en sag, som den revisonsfirmaet havde  

 forelagt Ombudsmanden, burde fastslås af domstolene.
 Situationen var den, at et revisionsfirma havde klaget til Folketingets  

 Ombudsmand over, at Landsskatteretten havde afsagt formalitetskendelse i  

 en konkret skattesag, samt at Departementet i sagen havde nægtet at  

 tillade, at fristen for indbringelse af formalitetskendelsen blev  

 suspenderet, indtil Landsskatteretten afsagde afgørelse vedrørende det  

 materielle spørgsmål i sagen, jf.  

 SKM2004.212.DEP .
Den nedenfor nævnte praksis vedrører tiden før skatteforvaltningslovens  

 ikrafttræden.
Da SSL's bestemmelser om domstolsprøvelse er videreført i  

 skatteforvaltningsloven, er praksis fortsat gældende.
I.1.2 Inddragelse af ny spørgsmål Udgangspunktet i SFL § 48, stk. 1, 1. pkt., om at der skal være tale om  

 endelige administrative afgørelser, fraviges i SFL § 48, stk. 1, 2. pkt.,  

 hvorefter retten kan tillade, at borgeren/virksomheden inddrager et nyt  

 spørgsmål under retssagen, selvom spørgsmålet ikke har været prøvet i det  

 administrative system.
Betingelserne for at inddrage et nyt spørgmål under retssagen fremgår  

 af SFL § 48, stk. 1, 2. pkt.
Det er en betingelse, at det må anses for  

 undskyldeligt, at borgeren/virksomheden ikke tidligere har inddraget  

 spørgsmålet i det administrative system, eller at der er grund til at  

 antage, at en nægtelse af tilladelse vil medføre et uforholdsmæssigt  

 retstab for borgeren/virksomheden.
Det er endvidere en betingelse, at det  

 nye spørgsmål har en klar sammenhæng med det spørgsmål, som har givet  

 grundlag for retssagen.
 For at opfylde dette krav er det efter forarbejderne til den forud for  

 SFL § 48 gældende SSL § 31 en betingelse, at der er sammenhæng mellem de  

 faktiske omstændigheder, der ligger til grund for det spørgsmål, som  

 retssagen er baseret på, og de faktiske omstændigheder der ligger til  

 grund for det nye spørgsmål, der ønskes inddraget, uden at princippet om  

 en forudgående udnyttelse af den administrative rekurs fraviges i en sådan  

 grad, at der foreligger en ny sag.
 Det er forudsat i forarbejderne, at en borger/virksomhed, for så vidt  

 angår spørgsmål om skat, kan få tilladelse til at inddrage såvel spørgsmål  

 vedrørende samme indkomstår som det, retssagen er anlagt om, som spørgsmål  

 vedrørende andre indkomstår, hvis der i øvrigt er den fornødne sammenhæng  

 mellem det nye spørgsmål og det spørgsmål, retssagen er baseret på.
 Det fremgår af bemærkningerne til skatteforvaltningsloven, at SFL  

 § 48 er en videreførelse af  SSL § 31. Derfor må det lægges til grund  

 at forarbejderne til SSL § 31 forsat er et fortolkningsbidrag i forhold  

 til rækkeviden af SFL § 48.
 Det er i alle tilfælde retten, der afgør, om borgeren/virksomheden skal  

 kunne inddrage nye spørgsmål under retssagen.
Bestemmelsen regulerer alene adgangen til at inddrage nye spørgsmål  

 under en retssag.
Adgangen til at fremsætte nye påstande eller  

 anbringender under en retssag er reguleret i  

 retsplejeloven .
SFL § 48, stk. 1, og § 49, er ikke til hinder for, at Skatteministeriet  

 kan få en påstand, der indeholder spørgsmål, som ikke har været behandlet  

 af Landsskatteretten, påkendt af landsretten, jf.
TfS 1995, 333 VLR og TfS  

 1996, 448 HR, der begge er eksempler vedrørende de  

 tidligere bestemmelser i SSL.
Denne adgang gøres der i praksis kun  

 undtagelsesvist brug af, og kun såfremt principielle grunde taler derfor,  

 jf.
TfS 1997, 737 DEP.
I øvrigt sætter forældelsesreglerne en grænse for,  

 hvad der fra skattemyndighedernes side kan inddrages i en verserende  

 retssag.
I.1.3 Frister Udgangspunktet i SFL § 48, stk. 1, om, at der skal være tale om  

 endelige administrative afgørelser, fraviges endvidere i SFL § 48, stk. 2,  

 hvorefter en borger/virksomhed altid kan indbringe en sag for domstolene 6  

 måneder efter, at sagen er påklaget til den endelige administrative  

 instans på området, selv om den endelige administrative instans ikke har  

 truffet afgørelse i sagen.
Er der imidlertid afsagt kendelse efter  

 6-månedersfristen, uden at sagen er indbragt for domstolene, kan  

 overspringelsesreglen ikke længere bruges, jf.  

 SKM2003.144.ØLR ,  

 der vedrører den tidligere hjemlede overspringelsesregel i SSL § 31, stk.  

 2.
 Overspringelsesreglen i SFL § 48, stk. 2, gælder ikke i sager, hvor 1.  

 instansens afgørelse ikke kan påklages - altså i sager, hvor den første  

 instans er den endelige administrative instans.
 Efter SFL § 48, stk. 3, skal en borger/virksomhed, der ønsker  

 domstolsprøvelse, indbringe sagen for domstolene senest 3 måneder efter,  

 at den endelige administrative instans enten har afgjort klagen eller har  

 afvist at behandle klagen.
Søgsmålsfristen efter SFL § 48, stk. 3, finder dog ikke anvendelse på  

 isolerede aktindsigtsafgørelser, men gælder alene for det materielle  

 indhold af afgørelser på skatte-, afgifts- og toldområdet, herunder om  

 sådanne afgørelser er ugyldige på grund af formelle fejl, jf.
FOB 2002,  

 299 ff.
Fristen regnes fra afgørelsens datering, jf.
TfS 1999, 211 HR, TfS  

 1998, 310 ØLR og  

 SKM2002.414.ØLR ,  

 og fristen udløber ved rettens kontortids ophør, jf.
TfS 1999, 364 ØLD.  

 Afgørelserne er truffet på grundlag af bestemmelserne i den tidligere  

 skattestyrelseslov, men er forsat udtryk for gældende praksis, jf.  

 også  

 SKM2006.496.HR ,  

 hvor sagen blev afvist i en situation, hvor stævningen var modtaget af  

 retten 12 minutter efter sædvanlig kontortids ophør den dag, hvor  

 3-måneders fristen udløb.
Fristen forlænges ikke, selv om den udløber på en helligdag, jf.
TfS  

 1996, 868 HR, TfS 1997, 5 VLR, TfS 1997, 41 VLR, eller udløber i en  

 weekend, jf.  

 SKM2002.305.VLR ,  

 og  

  

 SKM2007.246.ØLR .
Fristen forlænges som udgangspunkt heller ikke, hvis en rettidig  

 stævning indsendes til det forkerte sted, og først når frem til retten  

 efter udløbet af fristen, jf.
TfS 1998, 591 HR.
Se dog TfS 1999, 209 HR  

 hvor stævning fremsendt til Østre Landsret i en sag, hvor Vestre Landsret  

 var rette værneting, fandtes anlagt ved indleveringen af stævning til  

 Østre Landsret.
Afgørelserne vedrører SSL's bestemmelser, men praksis  

 er stadig gældende.
I  

 SKM2003.480.ØLR  

 fastslog Østre Landsret, at der var en klar formodning for, at  

 Landsskatterettens kendelse var fremsendt til sagsøgeren straks efter  

 afsigelsen, og da sagsøgeren ikke fandtes at have sandsynliggjort, at  

 dette ikke var tilfældet, afviste landsretten sagen på grund af  

 overskridelse af søgsmålsfristen.
Afgørelsen vedrører SSL's  

 bestemmelser, men praksis er stadig gældende.
I  

 SKM2002.225.ØLR  

 fastslog landsretten, at fristen for domstolsprøvelse af en afgørelse  

 måtte regnes fra den skattepligtiges repræsentants modtagelse af  

 afgørelsen, og sagen var således anlagt for sent, hvorefter landsretten  

 afviste sagen.
Afgørelsen vedrører SSL's bestemmelser, men  

 praksis er stadig gældende.
 I  

 SKM2007.33.VLR        fastslog landsretten i en sag om søgsmålsfrist efter  

 SFL § 48, stk.  

 3, at det er sagsøgers risiko, at sagen er anlagt rettidigt, og det  

 afgørende tidspunkt er landsrettens modtagelse af stævningen (5 dage efter  

 fristens udløb), ikke dato på stævningen (3 dage før fristens udløb),  

 hvorefter sagen blev afvist.
 Hvis en sag oprindeligt er anlagt rettidigt, men afvist af  

 domstolene på grund af fx udeblivelse, har det oprindelige søgsmål ikke  

 suspenderende virkning, hvis et nyt søgsmål herefter anlægges efter  

 udløbet af fristen, jf.  

 SKM2001.102.VLR .  

 Afgørelsen vedrører SSL's bestemmelser, men praksis er stadig  

 gældende.
I  

 SKM2002.104.DEP  

 meddelte skatteministeriets departement imidlertid, at sager, som bliver  

 genanlagt inden 14 dage efter landsrettens afvisningskendelse, anses for  

 anlagt uden ufornødent ophold.
I den konkrete sag havde landsretten afvist  

 en rettidig anlagt sag, da den skattepligtige ikke havde indgivet replik  

 inden for den frist, som retten havde fastsat, og den skattepligtige  

 valgte 2 dage efter at anlægge en ny sag i stedet for at kære landsrettens  

 kendelse.
Afgørelsen vedrører SSL's bestemmelser, men praksis er  

 stadig gældende.
Fristen kan fraviges, hvis der inden 3-månedersfristens udløb er  

 indgivet en begrundet anmodning om fristforlængelse til departementet, jf.  

 TfS 1994, 645 DEP.
Hvis borgeren/virksomheden har opnået fristforlængelse,  

 skal borgeren/virksomheden anlægge sag inden udløbet af den meddelte  

 yderligere frist, da sagen ellers vil blive afvist, jf.
TfS 2000, 247 ØLR.  

 Afgørelserne vedrører SSL's bestemmelser, men praksis er stadig  

 gældende.
 Efter SFL § 49, 1.pkt. kan skatteministeren indbringe  

 Landsskatterettens kendelser for domstolene indenfor en frist på 3 måneder  

 fra kendelsens afsigelse.
Hvis fristen for sagsanlæg er overskredet, nedlægger Skatteministeriet  

 konsekvent påstand om afvisning af sagen, og domstolene følger altid en  

 sådan påstand, jf. fx TfS 1999, 102 VLR og  

 SKM2003.145.ØLR .  

 Afgørelserne vedrører SSL's bestemmelser, men praksis er stadig  

 gældende.
Hvis skatteministeren undtagelsesvist ikke nedlægger  

 afvisningspåstand, vil en domstol normalt ikke af sig selv afvise sagen på  

 grund af fristoverskridelsen.
