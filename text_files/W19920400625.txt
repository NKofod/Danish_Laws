Ejer, der drev virksomhed i ejendommen, klagede over  

 erstatningsfastsættelsen for ekspropriation i forbindelse med beslutning om  

 byfornyelse.
Erstatning for ejendommen blev fastsat under hensyn til  

 beliggenhed, beskaffenhed, vurderingserklæring samt offentlig ejendomsværdi.  

 Erstatning til virksomheden afgjort efter principperne i Lejelovens §§ 88-92.
K E N D E L S E Baggrunden Den 21. august 1991 besluttede Skanderborg kommune efter reglerne i  

 lovbekendtgørelse nr. 498 af 28. juni 1990 om Byfornyelse og boligforbedring  

 § 14, stk. 1, ved ekspropriation at erhverve ejendomsret til ejendommen  

 matr.nr. 30-p Skanderborg markjorder tilhørende  A.  Purup  A/S.
Beslutningen  

 blev ikke påklaget.
BEGÆRINGEN Ved skrivelse af 29. oktober 1991 har Skanderborg kommune i medfør af  

 lovbekendtgørelse om byfornyelse og boligforbedrng indbragt  

 erstatningsspørgsmålet for taksationskommissionen.
TAKSATIONSKOMMISSIONEN I taksationssagens behandling har formanden, dommer B.
Breum, Grenaa, og  

 de til sagen udpegede kommissionsmedlemmer Niels Jensen, Ry, og Anders  

 Baastrup, Hemstok, deltaget.
 Landinspektør Nils Nybro Eriksen, Århus C, har medvirket som teknisk  

 sagkyyndig.
 Retsassessor Karen Foldager, Højbjerg, har medvirket som sekretær.
 Taksationskommissionen har den 9. januar 1992 besigtiget ejendommen og  

 afholdt møde med parterne.
EJENDOMMEN Efter det oplyste er ejendommens areal 4016 kvadratmeter.
 Ejendomsværdien er pr. 1. janaur 1991 ansat til 6.150.000 kr. heraf  

 grundværdi 1.756.200 kr.
 På ejendommen er opført følgende bygninger:
 1. Forhus mod Nørregade, der benyttes af ejeren til udstillingslokaler og  

 salgslokaler.
2. Mellemhus, der benyttes af ejeren til kontor, mandskabsfaciliteter,  

 reservedelslager, servicehal og værkførerkontor.
Under servicehallen er der  

 næsten fuld kælder, der benyttes til værksted/parkering.
 3. Mellemhus, der benyttes af ejeren til lager og værksted.
4. Forhus mod Banegårdsgade med fuld kælder.
Denne bygning er udlejet til  

 Jysk Sengetøjslager.
 5. Mellemhus i et plan, der er udlejet til Aldi Vest.
 De ældste bygninger er opført i 1945-46.
 I 1970 blev der bygget til og foretaget forandringer på de eksisterende  

 bygninger.
 Etagearealet fordeler sig således:
EJENDOMMENS VÆRDI Ejeren,  A.  Purup  A/S, har til brug for sagen indhentet en  

 vurderingserklæring (bilag 12a) fra Eriksen Erhvervsejendomme Vest.
I  

 erklæringen af 6. november 1989 ansættes ejendommens handelsværdi til  

 7.675.000 kr. kontant.
Værdien er beregnet ud fra en beregnet samlet  

 nettolejeindtægt på 637.696 kr., der efter det foreliggende er kapatiliseret  

 med en kapitaliseringsfaktor på 12.
Skanderborg kommune har til brug for sagen indhentet en  

 vurderingserklæring (bilag 12b) vedr. ejendommen fra statsautoriseret  

 ejendomsmægler Kai Kjær Mortensen, Skanderborg.
I erklæringen af 2. februar  

 1990 ansættes ejendommens handelsværdi på vurderingstidspunktet til 6.200.000  

 kr. kontant.
Værdien er beregnet ud fra en beregnet samlet  

 nettolejeindtægt/nettolejeværdi på 614.000 kr., der efter det foreliggende er  

 kapitaliseret med en kapitaliseringsfaktor på 10,10.
DRIFTSRESULTAT I EJERENS ERHVERVSVIRKSOMHED Af ejerens,  A.  Purup  A/S, årsregnskaber fra 1988, 1989 og 1990 fremgår  

 det, at resultatet af den primære drift i årene 1987, 1988, 1989 og 1990 har  

 været negativt med henholdsvis 1.000.000 kr., 723..102 kr., 741.617 kr. og  

 830.989 kr.
EKSPROPRIATIONEN Ekspropriationen omfatter direkte kun ejendommen i sin helhed, men  

 parterne er enige om at taksationskommissionen også skal tage stilling til  

 ejerens erhvervsvirksomhed, således at sagen nu omfatter:
A: Alle eksisterende bygninger B: Ejerens automobilforretning, der efter ejerens bestemmelse ophører og  

 lukkes.
 Ejendommen er ekspropireret pr. 1. november 1991.
PARTERNES PÅSTANDE Ejeren,  A.  Purup  A/S, har efter sin endelige påstand nedlagt påstand  

 om, at erstatningen for ejendommen fastsættes til 7.675.000 kr. og for  

 automobilvirksomheden afrundet til 2.565.000 kr., i alt 10.240.000 kr., med  

 tillæg af renter svarende til Nationalbankens disconto fra den 21. august  

 1991, til betaling sker.
 Ejeren har subsidiært nedlagt påstand om en samlet erstatning på  

 9.740.000 kr. med renter som principalt påstået.
 Skanderborg kommune har nedlagt påstand om, at erstatningen til ejeren,  

  A.  Purup A/S, for ejendommen fastsættes til 5.000.000 kr. og for  

 automobilvirksomheden til 100.000 kr., subsidiært et større beløb efter  

 taksationskommissionens skøn.
 Ejerens principale påstand fremkommer således:
 Erstatningen for ejendommen 7.675.000 kr.
iht. vurderingserklæringen fra Eriksen Erhvervsejendomme Vest Erstatningen for virksomheden:
 Post B fremkommer som forskellen mellem indbytningspris og  

 videresalgspris.
 Post D fremkommer som halvdelen af genanskaffelsesprisen opgjort til  

 882.179,50 ,med fradrag af 95.000 kr, som ejeren er blevet tilkendt for  

 værktøjet.
 Post E fremkommer som, halvdelen af genanskaffelsesprisen opgjort til  

 206.540 kr. med fradrag af salgsværdien, der er opgjort til 0 kr.
 Post F er opgjort til halvdelen af genanskaffelsesprisen opgjort til  

 343.400 kr. med fradrag af skønnet salgsværdi på 34.340 kr..
 Post G fremkommer ved beregnet nettofortjenste på 105 færre solgte biler i  

 årene 1988 - 1991 i forhold til årene 1982-1987, ved beregnet driftstab på 25  

 færre solgte nye biler og ved et beregnet driftstab på 14 biler, der påståes  

 afhændet med tab.
 Den subsidiære påstand fremkommer som den principale med fradrag af  

 good-willerstatning.
 Skanderborg kommunes principale påstand fremkommer således:
 ERstatning for ejendommen:
Ud fra en beregnet nettohuslejeindtægt/nettoleje- værdi på 435.062 kr, der er beregnet ud fra en leje for de lokaler ejeren selv benytter, i hovedsagen svarende til den leje, Jysk Sengetøjslager betaler, PARTERNES ANBRINGENDER Ejeren,  A  Purup  A/S, har vedrørende påstanden om erstatningen for  

  ejendommen gjort gældende, at erstatningen skal fastsættes til ejendommens  

 værdi i handel og vandel på ekspropriationstidspunktet den 1. november 1991.  

 Såvel ejeren som Skanderborg kommune har til brug for fastsættelsen af denne  

 værdi indhentet ejendomsmæglervurderingserklæringer.
Begge erklæringer  

 beregner værdien ud fra det afkast ejendommen kan give i form af  

 nettohuslejeindtægter og til brug for beregningen heraf, er der fastsat en  

 værdi for de lokaler, ejeren selv benytter.
Der er ikke stor forskel på de  

 nettohuslejeindtægter, der er beregnet i vurderingserklæringerne, og ejeren  

 har gjort gældende, at den beregning, der er foretaget af Eriksen  

 Erhvervsejendomme Vest kan lægges til grund for beregningen af  

 ejendomsværdien.
Med hensyn til kapitaliseringsfaktoren har ejeren gjort gældende, at den  

 faktor, der er anvendt af Eriksen Erhvervsejendomme Vest, skal lægges til  

 grund.
Denne faktor svarer til den faktor på 12,4, der af Realkreditrådet pr.  

 1. november 1992 er fastsat til brug for værdiansættelse af kontor- og  

 forretningsejendomme i forbindelse med belåning.
Ejeren har bestridt, at den  

 kapitaliseringsfaktor, der er påstået af Skanderborg kommune, er almindelig  

 anerkendt og har gjort gældende, at der ved anvendelse af denne faktor ikke  

 er taget hensyn til ejendommens gunstige skattemæssige karakter som en fuldt  

 afskrivningsberettiget ejendom.
 Ejeren har vedrørende erstatningen for virksomheden til støtte for sin  

 principale påstand gjort gældende, at den eksproprierede virksomhed er  

 erhvervsbeskyttet, idet virksomhedens beliggenhed på den pågældende adresse  

 er en afgørende forudsætning for virksomhedens omsætning, og at en forbliven  

 i ejendommen dermed er af væsentlig betydning og værdi for virksomheden.
 Det er i den forbindelse afgørende, at virksomheden har været drevet fra  

 det samme sted siden 1945, at virksomheden i kraft heraf har oparbejdet et  

 særligt renomme, og at virksomheden personligt er oparbejdet af virksomhedens  

 grundlægger og dennes efterfølgere.
 Det er endvidere afgørende, at der er tale om en virksomhed med en given  

 kundekreds, og at virksomheden i kraft af sin beliggenhed og skiltning er  

 særdeles synlig for omverdenen.
 Som følge heraf har ejeren krav på erstatning efter principperne i  

 lejelovens §§ 88-92, hvilke regler forudsætter, at man må opgive sin  

 virksomhed og lukke som i dette tilfælde.
 Vedrørende goodwillerstatningen har ejeren gjort gældende, at denne  

 skønsmæssigt kan ansættes til 500.000 kr.. Det bestrides, at der ikke skulle  

 være nogen goodwill knyttet til virksomheden, selv om denne ikke har givet  

 noget overskud de seneste 3 år.
Ejeren har gjort gældende, at beliggenheden har betydning for netop denne  

 virksomhed, idet virksomheden har været placeret på den samme adresse i mange  

 år.
Ejeren har i den forbindelse gjort gældende, at det negative resultat af  

 den primære drift dels skyldes den usikkerhed, som virksomheden har måttet  

 leve med siden byfornyelsessagens start i 1988. Truslen om lukning har bla.a.  

 konkret medført, at ejeren har afslået et tilbud om Nissan forhandling.
 Vedrørende erstatningsposterne B og C har ejeren gjort gældende, at disse  

 tab er realiseret som følge af det forcerede salg ekspropriationen har  

 medført.
 Vedrørende erstatningsposterne D, E og F har ejeren gjort gældende, at  

 tabet skal opgøres til den værdiforringelse, de pågældende aktiver undergår  

 på grund af lukningen af virksomheden, og at denne værdiforringelse kan  

 beregnes som differencen mellem værdien af de pågældende aktiver, såfremt de  

 forbliver på ejendommen, og værdien såfremt de bliver fjernet.
 Ejeren har gjort gældende, at værdien ved fortsat drift skal fastsættes  

 til 50% af anskaffelsesprisen.
 Vedrørende aktiverne under post D har ejeren gjort gældende, at disse  

 aktiver ikke har nogen realisationsværdi, da disse aktiver kun har interesse  

 for Domiforhandlere.
Vedrørende erstatningsposten G har ejeren gjoret gældende, at den som  

 følge af byfornyelsessagen flereårige trussel om lukning har bevirket, at man  

 fra ejerens side ikke har villet ekspandere.
Set fra kundernes side har  

 truslen bevirket, at de ikke har opsøgt ejerens virksomhed ved køb af nye  

 eller brugte biler, idet de ikke har haft vished for, hvor længe virksomheden  

 kunne yde service m.v. i forbindelse med køb af nye eller brugte biler.
Tabet  

 i den forbindelse er beregnet som et forsigtigt skøn.
Vedrørende erstatningsposterne H og I har ejeren gjort gældende, at man  

 som følge af sagens specielle omfattende karakter har krav på at få dækket  

 udgifterne til advokatbistand i forbindelse med behandlingen af  

 byfornyelsessagen og i forbindelse med ekspropriationssagen.
Ejeren har for  

 bistanden i forbindelse med byfornyelsesagen betalt sin advokat beløbet  

 opgjort under post H.
Beløbet under post I er i henhold til fast  

 taksationspraksis opgjort til halvdelen af sædvanligt proceduresalær af det  

 omtvistede beløb.
 Vedrørende erstatningsposten J har ejeren gjort gældende, at man i henhold  

 til funktionærlovens regler har været forpligtet til at udbetale  

 fratrædelsesgodtgørelse til de to mangeårige ansatte medarbejdere.
 Vedrørende erstatningspost K har ejeren gjort gældende, at de effektier,  

 der ikke vil kunne realiseres, må bortskaffes, og at udgifterne hertil  

 skønsmæssigt kan ansættes til 25.000 kr..
Til støtte for den subsidiære påstand har ejeren gjort gældende, at man er  

 berettiget til erstatning for de ulemper, som byfornyelsessagen og  

 ekspropriationen har medført, selv om taksationskommissionen måtte nå frem  

 til, at virksomheden ikke er erhvervsbeskyttet.
Ejeren har således krav på  

 erstatning for posterne B - K.
Skanderborg kommune har til støtte for erstatningspåstanden vedrørende  

 ejendommen gjort gældende, at påstandsbeløbet svarer til ejendommens værdi i  

 handel og vandel pr. ekspropriationstidspunktet.
Som grundlag for  

 fastsættelse af værdien har kommunen beregnet lejen for de lokaler, ejeren  

 selv benytter, bortset fra skur og kælderlokalerne, til den leje Jysk  

 Sengetøjslager betaler for sine lokaler.
Kommunen har gjort gældende, at der  

 ikke er grundlag for at fastsætte lejen for disse lokaler 2 - 3 gange så høj  

 som lejen for de lokaler, der faktisk er udlejet.
Da de to  

 ejendomsmæglervurderinger beregner værdien ud fra væsentligt højere og helt  

 urealistiske lejefastsættelser, har kommunen gjort gældende, at erklæringerne  

 ikke kan anvendes som grundlag for beregning af ejendommens værdi.
Med hensyn  

 til den kapitaliseringsfaktor kommunen har anvendt for at fastsætte  

 ejendommens værdi, har kommunen gjort gældende at denne er beregnet for  

 Kreditforeningen Danmarks gennemsnitlige obligationsrente, der er relevant,  

 da den er udtryk for den forrentning, ejeren ville kunne opnå af ejendommens  

 afkast.
Kommunen erkender, at denne kapitaliseringsfaktor ikke er gængs, men  

 det er den kaptaliseringsfaktor ejeren har anvendt heller ikke, idet den  

 alene anvendes til brug for beregning af realkreditinstitutternes  

 belåningsgrundlag.
 Skanderbor kommune har vedrørende erstatningen for virksomheden til  

 støtte for sin påstand gjort gældende, at kommunne ikke er uenig i og kan  

 acceptere, at principperne i lejelovens §§ 88-92 finder anvendelse i sagen.  

 Ejeren har imidlertid haft pligt til at begrænse sit tab, og kommunen har  

 gjort gældende, at ejeren ikke, fordi man på grund af egne forhold vælger at  

 lukke virksomheden, har krav på en langt højere erstatning end den, man kunne  

 være berettiget til, hvis virksomheden var flyttet og fortsat.
Med hensyn til virksomhedens erhvervsbeskyttelse har kommunen gjort  

 gældende, at den ikke er erhvervsbeskyttet, da dens beliggenhed netop på den  

 pågældende adresse ikke er en afgørende forudsætning for virksomhedens  

 omsætning.
Der er intet, der tilsiger, at det er nødvendigt for ejeren at  

 drive forretning fra de eksproprierede lokaler, tværtimod er der mere der  

 taler for en udflytning, således at forretningen på tilsvarende måde som de  

 andre automobilforretninger kunne finde en placering i byens udkant.
Herudover har Skanderborg kommune gjort gældende, at virksomheden ikke  

 repræsenterer nogen goodwillværdi.
Virksomhedens regnskaber viser, at  

 virksomheden igennem de sidste 4 år har givet et betydeligt driftsunderskud  

 på den primære drift, og at alene lejeindtægterne har kunnet nedbringe  

 underskuddet (post A).
 Med hensyn til de øvrige erstatningsposter (B - K) har kommunen gjort  

 gældende, at der ikke er grundlag for at give nogen erstatning herfor.
 Posterne tager alle udgangspunkt i en lukning af virksomheden, men en  

 lukning var ikke nødvendiggjort af ekspropriationen men alene af  

 virksomhedens økonomiske forhold.
 Såfremt taksationskommissionen måtte finde, at ejeren alligevel har krav  

 på godtgørelse for disse poster, har kommunen vedrørende posterne B og C  

 gjort gældende, at de påståede tab er ganske udokumenterede, og at sagen ikke  

 har nødvendigjort en tvangsmæssig hurtig realisation.
 Vedrørende posterne D, E og F har kommunen gjort gældende, at der efter  

 sældvanlig taksationspraksis alene kan gives erstatning for det værktøj,  

 inventar m.v., der ikke ville kunne genanvendes, såfremt virksomheden  

 flyttede til andre lokaler.
 Tabet skulle herefter på baggrund af de enkelte aktivers anskaffelsesværdi  

 beregnes til den værdi, som resten af aktiverne måtte antages at have  

 repræsenteret pr. 1. november 1991.
 Vedrørende post G har kommunen gjort gældende, at tabet er helt  

 udokumenteret, og at virksomhedens regnskaber viser, at virksomheden  

 uafhængigt af byfornyelsessagen har haft et driftsmæssigt underskud.
 Vedrørende post H har kommunen gjort gældende, at der ikke under denne  

 ekspropriationssag kan ydes godtgørelse for ejerens udgifter til generel  

 advokatrådgivning i forbindelse med de forudgående forhandlinger vedrørende  

 byfornyelsessagen.
 Vedrørende post I har kommunen gjort gældende, at beløbet er alt for højt  

 anslået, og at det iøvrigt skal tilkendes som en særskilt post udover  

 erstatningen.
 Vedrørende post J har kommunen gjort gældende, at virksomheden kunne være  

 videreført, hvorved dette krav ikke ville være opstået.
 Vedrørende post K har kommunen gjort gældende, at der ikke kan gives  

 erstatning for flytteudgifter, når ejeren har valgt at lukke virksomheden, og  

 kræve erstatning i den anledning.
 Kommunen har endeligt vedrørende sit eget påstandsbeløb anført, at dette  

 beløb er skønsmæssigt ansat til dækning af ejerens ulemper i forbindelse med  

 byfornyelsesagen.
TAKSATIONSKOMMISSIONEN UDTALER Efter den skete besigtigelse og under hensyntagen til ejendommens  

 beliggenhed, beskaffenhed og til de to vurderingserklæringer, der er  

 indhentet af hver af parterne sammenholdt med den offentlige vurdering,  

 finder taksationskommissinen, at den afståede ejendoms værdi i handel og  

 vandel i denne sag, bør fastsættes til 6.500.000 kr..
 Spørgsmålet om erstatning for virksomheden findes at burde afgøres efter  

 principperne i lejelovens §§ 88 - 91.
 Taksationskommissionen finder imidletid ikke, at den omhandlede  

 automobilvirksomheds stedlige forbliven i ejendommen har været af ret  

 væsentlig betydning og værdi for virksomheden.
 Herefter og da virksomheden i årene 1988, 1989 og 1990 ifølge regnskaberne  

 har haft et driftsunderskud, findes der ikke at være grundlag for at tilkende  

 ejeren nogen erstatning for mistet goodwill.
 Med hensyn til de øvrige erstatningsposter findes der alene at kunne  

 tilkendes erstatning for de tab, ejeren kan dokumentere er forårsaget af  

 byfornyelsessagen og ekspropriationen.
 Da det ikke er godtgjort, at ejerens påstående tab for realisation af  

 varelageret kan tilskrives ekspropriationssagen, og da kravet er ganske  

 udokumenteret, findes der ikke at kunne tilkendes nogen erstatning herfor.
 Da det ikke er gjortgjort, at det værktøj ejeren har fået tilbudt en  

 købesum på 95.000 kr. excl. moms for, repræsenterer en større værdi end dette  

 beløb, findes der ikke at være dokumenteret et tab, der kan kræves erstattet.
 Da det ikke er godtgjort, at ejerens reklameskilte m.v. overhovedet  

 reprærsenterer nogen værdi, findes der heller ikke vedrørende dette punkt at  

 være godtgjort et tab, der kan kræves erstattet.
 Med hensyn til det påstående driftstab fra byfornyelsessagens start primo  

 1988 findes det, når bla.a. henses til, at der efter det oplyste også var et  

 betydeligt driftsunderskud i 1987, ikke godtgjort, at dette driftsunderskud  

 for nogen dels vedkommende skyldes byfornyelsessagen, hvorfor der heller ikke  

 findes at kunne kræves nogen erstatning herfor.
 Da ejeren frivilligt har valgt at lukke virksomheden i stedet for at søge  

 den flyttet til et andet sted i byen, findes der ikke at kunne kræves  

 godtgørelse for omkostninger i forbindelse med flytning.
 Da ejeren har måttet betale fratrædelsesgodtgørelse til to medarbejdere i  

 forbindelse med lukningen af virksomheden, da der har været tale om en  

 omfattende sag, hvor ejeren har haft behov for sagkyndig bistand, og da det  

 må antages, at ejeren som følge af ekspropriationen har lidt et tab ved  

 realisation af hele varelageret og ved ikke at kunne afhænde specialværktøjet  

 m.v., findes der at burde tilkendes ejeren en skønmæssigt fastsat erstatning  

 for disse poster og for samtlige ulemper iøvrigt på 200.000 kr..
 Den samlede erstatning til ejeren,  A.  Purup  A/S, fastsættes herefter  

 til 6.700.000 kr. med tillæg af sagsomkostninger som nedenfor bestemt.
 Erstatning for omkostninger i forbindelse med ekspropriationssagen vil  

 være at fastsætte særskilt som nedenfor bestemt.
 Det pålægges kommunen, at betale 30.000 kr. i sagsomkostninger til ejeren,  

 der har haft bistand af advokat.
 THI BESTEMMES:
 Skanderborg kommune skal til  A.  Purup  A/S som ejer af ovennævnte  

 ejendom og virksomhed betale følgende erstatninger:
 For afståelse af ejendommen matr.nr. 30-p Skanderborg markjorder betales  

 6.500.000 kr..
 For ophør af virksomhed og for samtlige ulemper betales i alt 200.000 kr..
 I sagsomkostninger betales 30.000 kr..
 Erstatningsbeløbene forrentes med en årlig rente svarende til  

 Nationalbankens diskonto pr. 1. november 1991 til betaling sker.
Omkostningerne ved taksationssagens behandling betales af Skanderborg  

 kommune efter opførelse fra taksationskommissionens formand.
H.
Breum kommissionsformand Udskriftens rigtighed bekræftes.
Taksationskommisionen for Århus amts sydlige kreds Strandvejen 19, 8400 Ebeltoft den 28. januar 1992 Helle Sørensen ass.
