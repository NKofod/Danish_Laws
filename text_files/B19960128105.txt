§ 1 I bekendtgørelse nr. 799 af 21. november 1990, som ændret ved  

 bekendtgørelse nr. 633 af 3. september 1991 og bekendtgørelse nr. 219 af 23.  

 marts 1994, om de grundlæggende social- og sundhedsuddannelser inden for  

 bistands-, pleje- og omsorgsområdet m.v., og efter forhandling med  

 socialministeren og sundhedsministeren, foretages følgende ændringer:
 1. I § 14 indsættes efter »sundhedshjælper«:  

 »og den pædagogiske grunduddannelse«.
 2. I § 16, stk. 2, nr. 3, litra a) indsættes efter  

 »levevilkår for«: »børn og børnefamilier, samt«.
 3. I § 17, stk. 3, ændres »bistands-, pleje-, og  

 omsorgsopgaver« til: »arbejdsopgaver«.
 4. § 21 ophæves og i stedet indsættes:
 » § 21.  Opgaver ved prøver stilles af den  

 enkelte skole.
 Stk. 2.  Prøver tilrettelægges, sådan at det sikres, at  

 individuel bedømmelse finder sted.
 Stk. 3.  Mundtlige prøver er offentligt tilgængelige.  

 Adgangen kan i særlige tilfælde begrænses i henhold til regler herom i  

 uddannelsesordningen eller som følge af praktiske forhold.
 § 21 a.  Skolen udpeger censorer.  

 Undervisningsministeriet kan dog vælge at udpege særlige censorer til at  

 medvirke ved nærmere angivne prøver.
 Stk. 2.  Som censor må ikke udpeges en person, som har  

 virket som lærer for en eksaminand i forbindelse med uddannelserne, eller som  

 har virket som praktikansvarlig eller -vejleder for eksaminanden.
 Stk. 3.  Ved den afsluttende, teoretiske prøve i  

 forbindelse med grunduddannelsen og overbygningsuddannelsen, jf. § 30, stk.  

 1, udpeges censor fra praktikområdet.
 Stk. 4.  Ved den afsluttende, teoretiske prøve i  

 forbindelse med overbygningsuddannelsen, jf. § 30, stk. 1, skal enten  

 eksaminator eller censor være uddannet som sygeplejerske.
Stk. 5.  En censor kan ikke medvirke ved eksamination af  

 en elev, som er censors ægtefælle, beslægtede eller besvogrede i op- eller  

 nedstigende linie eller i sidelinien så nær som søskendebørn eller på anden  

 måde censor nærtstående.
Censor kan heller ikke medvirke, hvis der i øvrigt  

 foreligger omstændigheder, som er egnede til at vække tvivl om censors  

 upartiskhed.
 Stk. 6.  Bestemmelsen i stk. 5 gælder ikke, hvis det vil  

 være umuligt eller forbundet med væsentlige vanskeligheder at lade en anden  

 træde i den pågældendes sted under eksaminationen.
Stk. 7.  Hverken eksaminator eller censor må videregive  

 oplysninger om deres drøftelser eller optegnelser til brug for bedømmelsen  

 til andre end eleven eller nogen, der optræder på elevens vegne eller med  

 elevens samtykke.
Videregivelse af sådanne oplysninger fra censor eller  

 eksaminator må endvidere kun ske mundtligt i den andens påhør eller  

 skriftligt, efter at den anden har haft mulighed for at kommentere  

 oplysningen, jf. dog § 20, stk. 3.«.
 5. I § 22 ændres »bekendtgørelse om karaktergivning  

 ved de højere uddannelsesinstitutioner« til: »bekendtgørelse om  

 karakterskala og anden bedømmelse«.
 6. § 23 ophæves.
 7. § 25 stk. 2 ophæves.
 8. § 26, 2. pkt. ophæves.
 9. § 27, 3. pkt. ophæves.
 10. I § 29, stk. 2 , indsættes efter 2. pkt. :  

 »Er der ikke enighed mellem de to bedømmere, gives bedømmelsen  

 »Bestået«.'.
 11. I § 30, stk. 1 udgår ordet »ekstern«.
 12. § 30, stk. 2 affattes således:
 » Stk. 2.  Censor deltager sammen med en lærer fra  

 skolen i bedømmelsen af prøven.«.
 13. I § 36, stk. 2 indsættes som nr. 10): »10) Regler  

 for procedure for indgivelse af klager til fællesbestyrelsen, jf. lovens §  

 34.«.
 14. § 39 ophæves.
§ 2 Bekendtgørelsen træder i kraft 1. marts 1997.
