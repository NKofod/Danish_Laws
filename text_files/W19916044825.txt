Registrering af firma i handelsregistret.
Angivelse af  

 efterfølgerforhold.
 Lov om handelsregistre, firma og prokura § 10 og § 13.
Klagerne K og L havde købt en frisørforretning af hr.
S.
Ifølge  

 købekontrakten var køberne berettiget og forpligtet til fortsat at drive  

 virksomheden under navnet »S, X-gade«.
Virksomheden var en del af  

 »S-kæden«, og køberne indgik samtidig med købekontrakten en  

 »aftale om drift af frisørsalon i S-kæden«.
 Klagerne anmeldte derefter til handelsregistret, at de drev handel og  

 håndværk (frisørvirksomhed) under firmaet: »S, X-gade, v/ K og L«.  

 Politimesteren afslog at registrere anmeldelsen under henvisning til  

 firmalovens § 10, stk. 1, og handelsministeriets cirkulære nr. 147 af 12.  

 november 1953 pkt. 11. Politimesteren tilbød i stedet at registrere firmaet:  

 »S's Eftf., X-gade, v/ K og L«, men dette ønskede klagerne ikke.
Klagernes advokat gjorde under sagen gældende, at der efter firmalovens §  

 10, stk. 1, er mulighed for at optage en anden mands navn i sit firma, når  

 blot der foreligger hjemmel hertil.
En sådan hjemmel foreligger i dette  

 tilfælde i købekontrakten, hvorefter køberne er såvel berettiget som  

 forpligtet til at brug navnet »S, X-gade«.
Det er herefter ikke  

 nødvendigt at anvende betegnelsen: »efterfølger«.
Sælgerens advokat oplyste over for Erhvervsankenævnet, at hr.
S ikke havde  

 noget at indvende imod, at klagerne anvender navnet S, da forretningen er med  

 i »S-kæden«, og at denne kæde igennem de sidste 22 år havde anvendt  

 navnet »S« i over 20 butikker fordelt på ca. 10 forskellige  

 politikredse, uden at der på noget tidspunkt var opstået problemer.
Advokaten  

 henviste i den forbindelse til den almindelige grundsætning om lighed i  

 forvaltningen.
 Politimesteren fastholdt den trufne afgørelse og bemærkede til det af S's  

 advokat anførte, at der ikke i »Samlingen af anmeldelser til  

 handelsregistrene« findes registreret firmaer med navnet »S«.
 Ankenævnet udtalte:
Efter firmaloven (lovbekendtgørelse nr. 435 af 24. juni 1986) § 10, stk.  

 1, må ingen i sit firma uden hjemmel optage andenmands navn.
Efter samme lovs  

 § 13, 1. punktum, kan overdragelse af et firma ikke finde sted.
I forbindelse  

 med forretningsoverdragelse kan det dog efter § 13, 2. punktum, vedtages, at  

 den nye indehaver »bibeholder firmaet med et tillæg, som antyder  

 efterfølgerforholdet.« Dette krav opfyldes traditionelt ved at tilføje  

 ordet »efterfølger« eller en forkortelse heraf til den tidligere  

 indehavers navn, således som det er angivet i handelsministeriets ovennævnte  

 cirkulære af 12. november 1953 pkt. 11.
Ankenævnet finder, at kravet efter lovens § 13 om angivelse af et  

 efterfølgerforhold ikke er opfyldt alene ved i firmaet at anføre den  

 tidligere ejers navn »ved« den nuværende ejers.
Det bemærkes  

 herved, at det af nævnte cirkulæres pkt. 3 og pkt. 9 fremgår, at firmaformen:  

 »A v/B« ikke bør anerkendes.
 Ankenævnet kan efter det anførte tiltræde, at politimesteren har afvist at  

 registrere det ønskede firma.
Til det af S's advokat om lighed i forvaltningen anførte bemærkes, at  

 politimesteren i sin redegørelse af 10. december 1990 har oplyst, at der ikke  

 ses registreret firmaer med navnet »S«.
Ankenævnet er ikke bekendt  

 med, hvorfor de øvrige butikker i kæden ikke er optaget i handelsregisteret  

 under firmaet »S«.
Det kan formodes, at dette enten skyldes, at de  

 øvrige butikker drives som enkeltmandsfirma, hvis anmeldelse efter lovens §  

 16 ikke er obligatorisk men frivillig, eller at navnet »S« ikke  

 indgår i det firma, som butikken har anmeldt til handelsregisteret, men alene  

 anvendes som et varemærke.
 Ankenævnet stadfæster herefter den påklagede afgørelse.
