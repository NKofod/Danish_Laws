Bekendtgørelse om ændring af bekendtgørelse om grønsagsfrø (Bejdsning) § 1 I bekendtgørelse nr. 1494 af 15. december 2010 om grønsagsfrø, som ændret ved bekendtgørelse nr. 1201 af 7. december 2011, foretages følgende ændring:
 1. § 28 affattes således:
 »§ 28. Ved kemisk behandling (bejdsning) af grønsagsfrø skal oplysning om bejdsning og bejdsemiddel angives på den officielle mærkeseddel, jf. bilag 4, eller på en leverandøretiket.
Stk. 2. Bejdses et parti, skal der udtages nye prøver af partiet til undersøgelse af, om partiet stadig overholder normen i bilag 2 for spireevne. § 13 og § 18, stk. 2, gælder tilsvarende.« § 2 Bekendtgørelsen træder i kraft den 13. juli 2012.
