Betænkning afgivet af Erhvervs-, Vækst- og Eksportudvalget den 8. maj 2014 Betænkning over Forslag til lov om Nordsøenheden og Nordsøfonden [af erhvervs- og vækstministeren (Henrik Sass Larsen)]:
1. Ændringsforslag Erhvervs- og vækstministeren har stillet 4 ændringsforslag til lovforslaget.
2. Udvalgsarbejdet Lovforslaget blev fremsat den 26. marts 2014 og var til 1. behandling den 8. april 2014. Lovforslaget blev efter 1. behandling henvist til behandling i Erhvervs-, Vækst- og Eksportudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og erhvervs- og vækstministeren sendte den 20. januar 2014 dette udkast til udvalget, jf.
ERU alm. del  bilag 137. Den 26. marts 2014 sendte erhvervs- og vækstministeren de indkomne høringssvar og et notat herom til udvalget.
Spørgsmål Udvalget har stillet 3 spørgsmål til erhvervs- og vækstministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af EL og Uffe Elbæk (UFG)) indstiller lovforslaget til vedtagelse med de stillede ændringsforslag.
Socialistisk Folkepartis medlemmer af udvalget støtter lovforslaget, der styrker statens engagement i olie- og gasudvindingen.
Især når det gælder videnopbygning hos staten.
SF har i forbindelse med lovforslagets behandling rejst spørgsmålet om behovet for at udarbejde en statslig ejerskabspolitik.
Det fremgår af udvalgets arbejde, at statens ejerskabspolitik i dag baseres på en publikation fra 2004: »Staten som aktionær« på i alt 260 sider.
Det er efter SFs opfattelse alt for ufokuseret og ikke godt nok.
Der er stærkt behov for en ny fokuseret og aktuel ejerskabspolitik for staten  et spørgsmål, SF vil forfølge i den kommende tid.
SF opfordrer samtidig regeringen til at udarbejde en egentlig ejerskabspolitik.
 Et mindretal i udvalget (EL) vil ved. 2. behandling redegøre for sin stillingtagen til lovforslaget og de stillede ændringsforslag.
Et andet mindretal i udvalget (Uffe Elbæk (UFG)) vil ved 3. behandling af lovforslaget stemme hverken for eller imod lovforslaget.
Mindretallet vil stemme for de stillede ændringsforslag.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 2 Af erhvervs- og vækstministeren, tiltrådt af et flertal (udvalget med undtagelse af EL):
 1) I stk. 3 indsættes efter »for licenser«: »tildelt i medfør af lov om anvendelse af Danmarks undergrund«.
[Præcisering] Til § 3 2) I stk.1, 2. pkt., ændres »overdragelsen« til: »overtagelsen«.
[Præcisering] Til § 5 3) I stk. 2, 1. pkt., ændres »5-7 medlemmer« til: »mindst 5 og højst 7 medlemmer«.
[Præcisering] Til § 11 4) I stk. 1 og 3 ændres »regnskaber« til: »årsrapporter«, og »Regnskaberne« til: »Årsrapporterne«.
[Præcisering] Bemærkninger Til nr. 1 Det foreslås at præcisere, at der er tale om licenser tildelt i medfør af undergrundsloven.
Til nr. 2 Det foreslås at anvende ordet »overtagelsen«, så der er overensstemmelse med formuleringen i bestemmelsens 1. pkt.
Til nr. 3 Det foreslås at tydeliggøre, at det er ministeren, der bestemmer antallet af bestyrelsesmedlemmer, som vil være mindst 5 og højst 7 medlemmer.
Til nr. 4 Det foreslås, at ordet »årsrapport« anvendes konsekvent i § 11.
Benny Engelbrecht (S) Julie Skovsby (S) Anne Sina (S) Mette Reissmann (S) Karin Gaardsted (S) fmd.
Peder Christensen (S) Ole Sohn (S) Ida Auken (RV) Nadeem Farooq (RV) Jeppe Mikkelsen (RV) Steen Gade (SF) Lisbeth Bech Poulsen (SF) Henning Hyllested (EL) Stine Brix (EL) Uffe Elbæk (UFG) Kim Andersen (V) Michael Aastrup Jensen (V) Anne-Mette Winther Christiansen (V) nfmd.
Preben Bang Henriksen (V) Erling Bonnesen (V) Jakob Engel-Schmidt (V) Hans Christian Schmidt (V) Hans Christian Thoning (V) Hans Kristian Skibby (DF) Dennis Flydtkjær (DF) Mette Hjermind Dencker (DF) Kim Christiansen (DF) Joachim B.
Olsen (LA) Brian Mikkelsen (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 170 Bilagsnr.
