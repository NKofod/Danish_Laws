Ved udlån af kontanter (pengelån) fra et selskab til dets hovedaktionær  

 vil der ofte foreligge lånevilkår, som er så fordelagtige for  

 hovedaktionæren, at de alene kan antages opnået i kraft af aktionærens  

 dominerende indflydelse i selskabet.
I sådanne tilfælde skal  

 ligningsmyndighederne påse, at der i skattemæssig henseende pålægges lånet en  

 anslået forrentning svarende til Nationalbankens diskonto på  

 gældsstiftelsestidspunktet plus 4%. Den således fastsatte rente fastholdes,  

 så længe gældsforholdet vedvarer, uanset om bankudlånsrenten senere ændres.
Det selskab, der har ydet lånet, skal herefter indkomstbeskattes af  

 differencen mellem den anslåede rente og selskabets faktiske renteindtægt.  

 Beløbet skal ikke medregnes i aktionærens skattepligtige indkomst, da en  

 indtægtsføring hos denne anses at modsvares af en yderligere  

 rentefradragsret.
Aktionæren skal derimod i sin skattepligtige indkomst  

 medregne skattegodtgørelse af det maskerede udbytte.
 Aktionæren kan ikke beskattes af et beløb svarende til differencen mellem  

 låneprovenuet og den kursværdi, som de aftalte lånevilkår betinger.
 Med hensyn til lån, som opstår ved at hovedaktionæren løbende hæver beløb  

 i selskabet over mellemregningskontoen til betaling af private udgifter,  

 gælder, at sådanne låneaftaler - ligesom andre aftaler om udlån fra et  

 selskab til dets hovedaktionær - i skattemæssig henseende må anerkendes, når  

 aktionæren er solvent.
Hvis det derimod efter en bedømmelse af aktionærens økonomiske forhold må  

 antages, at han ikke er i stand til at tilbagebetale lånet, må hævningerne i  

 almindelighed beskattes som løn fra selskabet.
I det omfang aktionæren ikke  

 udfører et arbejde for selskabet, som svarer til hævningerne, betragtes disse  

 dog som maskeret udbytte. (Der skal ikke indholdes udbytteskat i maskeret  

 udbytte).
 Cirkulærets rentesats finder ikke anvendelse på fordringer, som er opstået  

 i almindelige handelsforhold eller ved køb af formuegoder fra selskabet.
 Cirkulæret finder anvendelse fra og med skatteåret 1979/80 (indkomståret  

 1978).
