Den 22. juni 1988 undertegnedes i Stockholm en protokol om ændring af  

 overenskomsten af 26. marts 1980 om beskatning af rejsegods i rejsetrafikken  

 mellem Danmark, Finland, Norge og Sverige samt om skattefrit salg i lufthavne  

 i disse lande, jf.
Udenrigsministeriets bekendtgørelser nr. 93 af 23.  

 september 1982 og nr. 99 af 11. december 1985, Lovtidende C.
 Protokollens ordlyd er som følger:
Protokol om ændring af overenskomsten af 26. marts 1980 om beskatning af rejsegods  

 i rejsetrafikken mellem Danmark, Finland, Norge og Sverige samt om skattefrit  

 salg i lufthavne i disse lande Regeringerne i Danmark, Finland, Norge og Sverige, som ønsker at ændre  

 overenskomsten af 26. marts 1980 som ændret den 9. april 1985 om beskatning  

 af rejsegods i rejsetrafikken mellem Danmark, Finland, Norge og Sverige, samt  

 om skattefrit salg i lufthavne i disse lande, er blevet enige om følgende:
Artikel 1 Artikel 3 i overenskomsten affattes således:
 I lufthavne må der til rejsende, som er bosat i Danmark, Finland, Norge og  

 Sverige, for at medtages som rejsegods skattefrit kun sælges alkoholholdige  

 drikke, tobaksvarer, chokolade- og sukkervarer, parfumer, kosmetik og  

 toiletmidler.
 For øvrige rejsende kan Danmark, Finland, Norge og Sverige fastsætte  

 bestemmelser om, at der i lufthavne også må sælges andre varer for at  

 medtages ved udrejsen som rejsegods, og for hvilke merværdiafgiften eller  

 tilsvarende almindelig omsætningsafgift ikke opkræves i lufthavnen.
 Bestemmelsen i artikel 1 skal ikke anvendes på varer, som efter  

 bestemmelserne i første stykke er indkøbt skattefrit i lufthavnen.
Artikel 2 Denne protokol træder i kraft den 1. juli 1988.
Artikel 3 Denne protokol forbliver i kraft ifølge bestemmelserne i artikel 5 i  

 overenskomsten.
Til bekræftelse heraf har undertegnede, som er bemyndigede  

 dertil, underskrevet denne protokol.
 Underskrevet den 22. juni 1988 i Stockholm i eet eksemplar affattet på  

 henholdsvis dansk, finsk, norsk og svensk.
 Alle tekster har samme gyldighed.
