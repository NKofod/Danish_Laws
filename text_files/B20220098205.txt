Bekendtgørelse om ændring af momsbekendtgørelsen § 1 I momsbekendtgørelsen, bekendtgørelse nr. 2246 af 30. november 2021, foretages følgende ændringer:
 1. Indledningen affattes således:
»I medfør af § 13, stk. 1, nr. 17, og stk. 3, § 29, stk. 4, § 34, stk. 1, nr. 5, og stk. 4, 5 og 9, § 35, stk. 1, nr. 2, § 36, stk. 1, nr. 2 og 3, og stk. 7, § 37, stk. 4, § 38, stk. 4, § 42, stk. 5, § 43, stk. 4, § 45, stk. 17, § 46, stk. 15, § 46 b, stk. 2, § 51, stk. 3, § 51 b, stk. 2, § 52 a, stk. 9 og 11, § 52 c, stk. 6, § 53, stk. 1, § 54, stk. 1 og 2, § 55, § 55 c, stk. 2, § 57, stk. 1, 62 a, stk. 6, § 64, stk. 1, § 66 k, § 66 u, § 68 a, stk. 2, § 70, stk. 4 og 5, § 72, stk. 5, § 73 a, stk. 3, § 78, stk. 2, og § 81, stk. 2, i momsloven, jf. lovbekendtgørelse nr. 1021 af 26. september 2019, som ændret ved lov nr. 1295 af 5. december 2019, lov nr. 810 af 9. juni 2020, lov nr. 1240 af 11. juni 2021 og lov nr. 904 af 21. juni 2022, og § 35, stk. 1-4, i skatteforvaltningsloven, jf. lovbekendtgørelse nr. 835 af 3. juni 2022, og efter forhandling med udenrigsministeren og forsvarsministeren, fastsættes:« 2. Efter § 48 indsættes i kapitel 9:
»§ 48 a.
Ved afgiftsfrit salg efter momslovens § 34, stk. 6, til købere, der ikke har bopæl eller sædvanligt opholdssted i EU eller Norge, skal køberen over for virksomheden dokumentere sin bopæl eller sædvanligt opholdssted ved forevisning af pas, identitetskort eller anden tilsvarende legitimation.
Køberen skal dokumentere udrejsen til steder uden for EU ved forevisning af boardingkort.
Kopi af den foreviste legitimation og det foreviste boardingkort skal vedlægges virksomhedens regnskab som dokumentation for afgiftsfritagelsen.« 3. § 101, stk. 1, affattes således:
 »Skatteforvaltningen offentliggør via skat.dk/TastSelv Erhverv, at en virksomheds registrering for afgift er mærket som inaktiv, hvis:
1) virksomheden på afgiftsangivelsen efter momslovens kapitel 15 i alle felter alene har angivet 0 kr. (nulangivelse af afgift og nulangivelse af udenlandshandel med varer eller ydelser samt indenlandske afgiftsfritagne leverancer af varer eller ydelser) inden for 12 måneder i træk, regnet fra udløb af den første angivelsesfrist, medmindre virksomheden efter §§ 97 og 98 i denne bekendtgørelse, jf. momslovens § 54, har angivet leverancer til andre EU-lande for samme 12 måneders-periode, eller 2) virksomheden til brug for anmeldelse til registrering for afgift eller ændring af registrering for afgift har afgivet urigtige eller vildledende oplysninger eller har fortiet oplysninger på en sådan måde, at virksomheden ikke ville være blevet registreret for afgift eller ikke kunne have opretholdt registreringen for afgift, hvis Skatteforvaltningen havde modtaget de fornødne oplysninger.« 4. I § 101, stk. 2, ændres »stk. 1, nr. 1, 2 eller 3« til: »stk. 1, nr. 1«.
§ 2 Bekendtgørelsen træder i kraft den 1. juli 2022.
