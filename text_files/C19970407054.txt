 Ovennævnte cirkulæreskrivelse indeholder i pkt. 3 bestemmelsen om, for  

 hvilke statslige styrelser og hvilke statsstøttede bygge- og anlægsarbejder  

 ordningen gælder.
 Byggerier, hvor ansøgning om udbudstilladelse efter Boligministeriets  

 cirkulæreskrivelse af 8.2.1995 er dateret før 1. juli 1997 gives  

 udbudstilladelse af ministeriet og pålægges ikke afgift efter  

 Finansministeriets cirkulæreskrivelse af 27. juni 1997.
 Til byggerier, for hvilke der pålægges afgift efter Finansministeriets  

 cirkulæreskrivelse af 27. juni 1997 om afgift på anlægsprojekter i staten,  

 skal der ikke fremover søges udbudstilladelse efter Boligministeriets  

 cirkulæreskrivelse af 8.2.1995.
 Herefter gælder Boligministeriets cirkulæreskrivelse for ansøgninger om  

 udbudstilladelse fra 1. juli 1997 og frem alene for følgende bygherrer og  

 bygge- og anlægsarbejder:
 1. Hvor bygherren er fritaget for afgift efter  

 Finansministeriets cirkulæreskrivelse af 27. juni 1997, dvs. følgende  

 ministerier og styrelser: Forsvarsministeriet og DSB, Banestyrelsen,  

 Bornholmstrafikken, Statens Luftfartsvæsen samt Kystbeskyttelsen under  

 Trafikministeriet.
2. Hvor bygherren fra en statslig styrelse modtager  

 tilsagn om støtte til arbejdet, og arbejdet ikke er optaget på  

 bevillingslovene på lige fod med egentlige statsinstitutioner.
Arbejder,  

 hvortil der modtages støtte efter lov om almene boliger m.v. eller lov om  

 byfornyelse er fortsat ikke omfattet af Boligministeriets cirkulæreskrivelse  

 af 8.2.1995.
 3. Hvor en privat bygherre, opfører eller ombygger  

 byggeri eller anlæg i form af »skræddersyede lejemål« til en  

 statslig styrelse, eller til en bygherre som nævnt i pkt. 2, 1. punktum.
