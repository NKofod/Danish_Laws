Pressenævnets kendelse i sag nr. 13-70-00523 Resumé Klagerne  to personer  klagede over artiklen Danmarks ondeste ægtepar i Ekstra Bladet.
 Pressenævnets formand udtaler:
 Fristen for klagen over tilsidesættelse af god presseskik er 4 uger efter offentliggørelse i massemediet jf. medieansvarsloven § 34, stk. 2. Indgår for sent påklagede artikler m.v. i en samlet reportage i en snæver indholds- og tidsmæssig sammenhæng med artikler m.v., som er påklaget rettidigt, kan en sådan helhedsvurdering i nogle tilfælde omfatte samtlige påklagede artikler m.v.
 Da klagen vedrører en artikel offentliggjort i Ekstra Bladet den 27. august 2010, og der ikke foreligger dokumentation for en henvendelse til mediet før klagen til Pressenævnet, er fristen for at klage efter medieansvarslovens regler overskredet.
 Klagen må herefter anses for at være indgivet for sent og afvises derfor, jf. medieansvarsloven § 43, stk. 3.
Klagernes påstand om kontinuerlige visninger af utilslørede billeder foruden den påklagede artikel findes ikke dokumenteret, idet der alene er henvist til én artikel i Ekstra Bladet.
At der eventuelt har været tilsvarende omtale eller billeder i andre medier, kan ikke medføre et andet resultat.
 Klagen afvises herefter, jf. medieansvarslovens § 43, stk. 3, jf. § 34, stk. 2.
Den Sociale Retshjælp i Aarhus har på vegne af [Klager 1] og [Klager 2] klaget til Pressenævnet over artiklen Danmarks ondeste ægtepar bragt i Ekstra Bladet den 27. august 2010, idet klagerne mener, at god presseskik er tilsidesat.
Klagen er modtaget i Pressenævnet den 5. september 2013.
 Klagerne har til støtte for klagen blandt andet anført, at klagerne er opmærksomme på, at klagefristen er overskredet, men at der er tale om uberettigede kontinuerlige visninger af utilslørede billeder af klagerne med tilhørende fulde navne.
 Pressenævnets formand udtaler:
 Fristen for klagen over tilsidesættelse af god presseskik er 4 uger efter offentliggørelse i massemediet jf. medieansvarsloven § 34, stk. 2. Indgår for sent påklagede artikler m.v. i en samlet reportage i en snæver indholds- og tidsmæssig sammenhæng med artikler m.v., som er påklaget rettidigt, kan en sådan helhedsvurdering i nogle tilfælde omfatte samtlige påklagede artikler m.v.
 Da klagen vedrører en artikel offentliggjort i Ekstra Bladet den 27. august 2010, og der ikke foreligger dokumentation for en henvendelse til mediet før klagen til Pressenævnet, er fristen for at klage efter medieansvarslovens regler overskredet.
 Klagen må herefter anses for at være indgivet for sent og afvises derfor, jf. medieansvarsloven § 43, stk. 3.
Klagernes påstand om kontinuerlige visninger af utilslørede billeder foruden den påklagede artikel findes ikke dokumenteret, idet der alene er henvist til én artikel i Ekstra Bladet.
At der eventuelt har været tilsvarende omtale eller billeder i andre medier, kan ikke medføre et andet resultat.
 Klagen afvises herefter, jf. medieansvarslovens § 43, stk. 3, jf. § 34, stk. 2.
