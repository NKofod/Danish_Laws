Det forhold, at der til et fælles anlæg disponeres over forstranden og  

 søterritoriet ud for en ejendom kan ikke give anledning til  

 tilkendelse af erstatning.
De erstatningskrav, som er fremsat med denne  

 begrundelse, og herunder det erstatningskrav, der er fremsat af A, tages  

 herefter ikke til følge.
Vedrørende erstatning for arealafståelse bemærker kommissionen, at de  

 afståede arealer er opskyllede strandarealer, der er uanvendelige til  

 erhvervsmæssige forhold, landbrug eller lignende.
Arealerne må anses for at  

 være uden særlig værdi, og kommissionen finder derfor, at erstatningen  

 passende kan fastsættes som tilbudt af Københavns amt, hvilket er svarende  

 til den værdi, der er fastsat ved den offentlige ejendomsvurdering.
År 1994, den 13. april kl. 9.00 afholdt taksationskommissionen for  

 Københavns Amtsrådskreds 2. område T nr. 1/94 Taksation angående Københavns Amtsråds ekspropriation til gennemførelse af  

 kystbeskyttelsesforanstaltninger ved Dragør Nordstrand på strækningen fra  

 Københavns lufthavn til Dragør havn.
 Kommissionens formand, dommer Ditlev Nielen, retten i Tårnby, samt de i  

 sagen udpegede kommissionens sekretær, dommerfuldmægtig Sanne Bager.
 Der fremlagdes:
E.
Matrikelkort udarbejdet af landinspektørfirmaet LE 34.
F.
Matrikelkort.
G.
Cirkulære af 31. januar 1984 om bade- og bådebroer.
H.
Skrivelse af 12. marts 1994 fra A.
 For Københavns Amt mødte afdelingsingeniør Mogens Berrig og  

 landmålingstekniker Bjarne Bak.
 Endvidere var landinspektør Steen Lund mødt.
På ejendommen matr.nr. 52 ac-St-magleby (lb.nr. 155-4) mødte B.
På ejendommen matr.nr. 52 ar St.
Magleby (lb.nr. 155-5) mødte C.
 Det eksproprierede blev besigtiget, og de mødte, der blev gjort bekendt  

 med de om sagen forligende oplysninger, havde lejlighed til at udtale sig.
 Afdelingeingeniør Moghens Berrig , Københavns Amt, nedlagde  

 påstand om, at der ikke tilkendes yderligere i erstatning end det af amtet  

 tilbudte.
D fremlagde skrivelse af 13. april 1994 (bilag I) og anførte, at de anser  

 den skete ekspropriation for ulovlig, og at de forbeholder sig deres retlige  

 stilling i denne anledning.
De ønsker ikke at fremsætte erstatningskrav i  

 dag, idet de ønsker at afvente en endelig retlig afgørelse af, om  

 ekspropriationen er lovlig.
B foreviste deres skøde af 8. og 19. december 1993, tinglyst den 11.  

 januar 1994, hvoraf fremgår, at ejendommen matr.nr. 52 ac, der er vurderet  

 til 3.700 kr., er overdraget for 0 kr.
Det oplystes, at de med overtagelse  

 den 1. september 1993 har erhvervet matr.nr. 52 ax, men at matr.nr. 52 c ved  

 en fejltagelse ikke blev medoverdraget, hvilket efterfølgende er berigtiget.  

 De mødte nedlagde påstand om erstatning på 180 kr. pr. m2 afstået areal samt  

 5.000 kr. for tab af strandret.
 C fremlagde skrivelse af 12. april 1994 (bilag J) samt vurderingsattester  

 vedrørende deres ejendom pr. 1. januar 1992, pr. 1. januar 1993 og pr. 1.  

 januar 1994 og nedlagde påstand om erstatning for arealafståelse på 150 kr.  

 pr. m2. De henledte opmærksomheden på, at der ved den offentlige vurdering af  

 deres grund er tillagt et beløb på 60.000 kr. for herlighedsværdi, og værdien  

 af deres ejendom må anses for at være væsentlig reduceret, idet etablering af  

 diget har medført, at retten til stranden er bortfaldet.
 E erklærede med henvisning til det tidligere fremlagte bilag C, at han  

 nedlægger påstand om erstatning på 500 kr. pr. m2 afstået areal.
 F erklærede på medejerens vegne og egne vegne, at han i overensstemmelse  

 med deres skrivelse af 12. arpil 1994, der fremlagdes som bilag K, nedlagde  

 påstand om erstatning for arealafståelse på 180 kr. pr. m2 samt for afgivelse  

 af strandret med 4.500 kr.
 G nedlagde påstand om, at der tilkendes ham en arealerstatning på 440 kr.  

 pr. m2 svarende til den offentlige ejendomsvurdering pr. 1. januar 1994.
 H fremlagde skrivelse af 13. april 1994 (bilag L) og nedlagde i  

 overensstemmelse med denne påstand om erstatning på 452,57 kr. pr. m2  

 svarende til den offentlige ejendomsvurdering pr. 1. januar 1994.
 I fremlagde skrivelse af 13. april 1994 (bilag M) og nedlagde påstand om  

 erstatning for afstået areal på 412,37 kr. pr. m2 svarende til den offentlige  

 ejendomsvurdering pr. 1. januar 1994.
 J fremlagde skrivelse af 13. april 1994 (bilag N) of nedlagde med  

 henvisning til denne påstand om erstatning på 356.352 kr.
A erklærede, at han som flere af øvrige lodsejere er af den opfattelse, at  

 den foretagne ekspropriation er ulovlig, fordi han ikke har været lovlig  

 indvarslet til ekspropriationsforretningen.
Han forbeholder sig alle retlige  

 krav i denne anledning, herunder således som han har fremsat krav i den ved  

 Østre landsret verserende sag mellem Københavns Amtsråd og en række lodsejere  

 herunder ham.
Under denne sag nedlægger han påstand om erstatning på 44.672  

 kr., idet han er blevet afskået fra at have 2 både opplagt på strandarealet.  

 For så vidt angår erstatningsopgørelsen henviste han til det af J fremlagte  

 bilag.
Afdelingeningeniør Mogens Berrig anførte, at diget efter et  

 borgerkrav i Dragør blev besluttet etableret af Københavns Amtsråd i medfør  

 af lov om kystbeskyttelse fra 1988. Der er tale om et lerdige, og forstranden  

 er en integreret del af diget, som kræver løbende vedligeholdelse.
De  

 arealer, der eksproprieres, er opskyllede arealer, som til dels er  

 umatrikulerede.
Den tilbudte erstatning på 10 kr. pr. m2 svarer til den af  

 Dragør kommune fastsatte offentlige ejendomsværdi for de matrikulære arealer.  

 For så vidt angår kravene om erstatning for tab af herlighedsværdien og  

 strandret bemærkede han, at der efter amtets opfattelse ikke bør gives  

 erstatning herfor.
Der henvistes til kendelse afsagt af  

 Taksationskommissionen for Nordjyllands Amt af 6. januar 1970, hvor dette er  

 fastslået.
 Landinspektør Lund oplyste, at den A tilhørende ejendom ikke er  

 udstykket fra matr.nr. 330 a eller 330 b.
 J bestred, at det var nødvendigt, at forstranden skulle være en del af  

 diget og benmærkede, at den af amtet påberåbte taksationskendelse er uden  

 betydning for sagen.
 C anførte, at 10 kr. pr. m2 er en ganske urimelig erstatning, og at de  

 yderste m2 er de mest betydningsfulde ved fastsættelsen af værdien af hans  

 ejendom.
A anførte, at kendelsen fra 1970, der støtter sig på en dom fra 1914 eller  

 18 og refererer til forhold på Jyllands Vestkyst, er uden betydning i denne  

 sag.
I anledning af oplysninger om, at hans ejendom ikke er udstykket fra  

 matr. nr. 330 a og b, anførte han, at såvel hans far som bedstefar havde haft  

 både på stranden, hvorfor der er vundet hævd på denne ret.
 Sagen optaget til kendelse.
 Parterne aftrådt.
Efter rådslagning og votering afsagde taksationskommissionen sålydende K E N D E L S E:
Kommissionen bemærker om de erstatningssøgendes påstande om erstatning for  

 afbrydelse af ejendommens forbindelse tilstranden og den eventuelt herved  

 skete formindskelse af ejendommens herlighedsværdi, at diget er etableret af  

 hensyn til almenvellet, og således som antaget af Højesteret i U 1914.21 og  

 af Taksationskommissionen for Nordjyllands Amt i kendelse af 6. januar 1970  

 finder kommissionen, at det forhold, at der til et fælles anlæg disponeres  

 over forstranden og søterritorialet ud for en ejendom, ikke kan give  

 anledning til tilkendelse af erstatning.
De erstatningskrav, som er fremsat  

 med denne begrundelse, og herunder det erstatningskrav, der er fremsat af J  

 tages herefter ikke til følge.
Vedrørende erstatning for arealafståelse bemærker kommissionen - efter  

 kommissionens besigtigelse af forholdene på stedet - at de afståede arealer  

 er opskyllede strandarealer, der er uanvendelige til erhvervsmæssige forhold,  

 landbrug eller lignende.
Arealerne må anses for at være uden særlig værdi, og  

 kommissionen finder derfor, at erstatningen passende kan fastsættes som  

 tilbudt af Københavns Amt, hvilket er svarende til den værdi, der er fastsat  

 ved den offentlige ejendomsvurdering.
De erstatningssøgende tilkendes  

 herefter en erstatning på 10 kr. pr. m2 afstået areal, som nedenfor nærmere  

 bestemt.
Vedrørende A bemærker kommissionen, at det fremgår af sagen, at den A,  

 tilhørende ejendom ikke er udstykket fra matr.nr. 333 a eller 333 b Dragør,  

 men derimod fra matr.nr. 2 e Dragør.
Da berettiget ifølge den på matr.nr. 350  

 a tinglyste servitut alene er ejeren af matr.nr. 333 a og 333 b og  

 ejendommene, der er udstykket herfra, kan erstatningssøgende herefter ikke  

 støtte ret på servitutten, hvorfor kommissionen med denne begrundelse ikke  

 finder grundlag for at tillægge erstatning.
 T H I B E S T E M M E S:
 Københavns Amt betaler inden 14 dage følgende erstatninger:
 Københavns Amt betaler ikke erstatning til J og A.
 Sagens omkostninger betales af Københavns Amt efter opgørelse fra  

 kommissionens sekretær.
 Erstatningssummerne forrentes fra den 10. juni 1992 til beløbene anvises  

 til udbetaling med en årlig rente, der svarer til den diskonto, der var  

 fastsat af Danmarks National Bank på dette tidspunkt.
Erik Sejrup Ditlev Nielsen John Fleckenstein Sagen sluttet.
 Mødet hævet.
