1. Indledning Overenskomsten er i vidt omfang i overensstemmelse med OECD's  

 modelkonvention af 1977 og svarer således indholdsmæssigt til de fleste af de  

 af Danmark i de senere år indgåede dobbeltbeskatningsoverenskomster.
I det  

 følgende redegøres derfor særligt for afvigelser fra modelkonventionens  

 regler samt vigtigere bestemmelser.
2. Artikel 27, ikrafttræden Overenskomsten trådte i kraft de 22. juni 1981 og har i Danmark virkning  

 på indkomst, der er erhvervet fra og med den 1. januar 1981. I New Zealand  

 har overenskomsten virkning på indkomst, der er erhvervet fra og med den 1.  

 april 1981.
3. Artikel 2, de af overenskomsten omfattede skatter For så vidt angår New Zealand betyder "Indkomstskatten" alene  

 den føderale indkomstskat (federal tax). Også skat på ikke-udloddet udbytte  

 er omfattet.
Der findes ingen Capital Gains tax.
Af fast ejendom betales  

 alene indkomstskat.
4. I artikel 3, stk. 3, bestemmes, at straftillæg til  

 skatter ikke skal medregnes til de af overenskomsten omfattede skatter.  

 Formålet er alene at sikre, at der ikke skal gives credit for sådanne  

 straftillæg.
I New Zealand betragtes straftillæg ellers som skat.
5. "The bonus issue tax" er ifølge  

 overenskomstens protokol pkt. a) ikke omfattet af overenskomsten.
Der er tale  

 om beskatning af visse obligationsudstedelser.
6. Artikel 3, definitioner Udtrykket "New Zealand" omfatter ikke Cook Islands, Niue eller  

 Tokelau.
Disse øer har deres eget skattesystem og deres "egen  

 regering".
 7. I stk. 2 bestemmes, at en bestyrer af en trust skal  

 behandles som den retmæssige ejer af modtagne udbytter, renter og royalties.  

 Denne bestemmelse er dikteret af New Zealands skattelovgivning, hvorefter en  

 sådan bestyrer ikke betragtes som "the beneficial owner".
8. Definitionen af "international trafik"  

 (stk. 1, g), afviger fra OECD.
Begrebet defineres som "enhver transport  

 med et skib eller luftfartøj, der anvendes af et foretagende i en  

 kontraherende stat . . .", medens OECD lægger vægten på, at et  

 foretagendes virkelige ledelse har sit sæde i en kontraherende stat.
De to  

 definitioner vil formentlig i de fleste tilfælde give samme resultat.
9. Artikel 5, fast driftssted er udvidet i forhold til OECD-teksten ved i stk. 5 a) at bestemme, at  

 tilsynsvirksomhed i mere end 12 måneder i forbindelse med et bygnings-,  

 anlægs- eller monteringsarbejde skal anses som "fast driftssted" -  

 og i stk. 5 b), hvorefter virksomhed i mere end 12 måneder i forbindelse med  

 udforskning eller udnyttelse af havbunden og undergrunden og deres  

 naturforekomster ligeledes skal anses som "fast driftssted".
10. Artikel 7, fortjeneste ved erhvervsvirksomhed Begge stater har forbeholdt sig at benytte gældende lovbestemmelser om  

 beskatning af indkomst ved forsikringsvirksomhed (pkt. b i protokollen til  

 overenskomsten).
11. Artikel 8, fortjeneste ved skibs- og luftfart beskattes i overensstemmelse med den ovenfor under pkt. 8 nævnte  

 definition af "international trafik" i det land, hvori foretagendet  

 er hjemmehørende - og ikke som i OECD-konventionen - i det land, hvori sædet  

 for den virkelige ledelse forefindes.
Modsat aftalen med Australien - men i  

 overensstemmelse med OECD - gælder artiklen kun international trafik - og  

 således ikke lokal trafik.
12. Artikel 10, udbytter kan beskattes i kildestaten med 15 procent.
Denne procentsats gælder i  

 alle tilfælde, altså også i moder/datterselskabsforhold.
 Den i denne artikel tilladte 15 procent kildestatsbeskatning er i  

 overensstemmelse med New Zealands interne lovgivning.
 13. Stk. 6 giver new zealandske fysiske personer, der  

 er indehavere af danske aktier, ret til den danske  

 "skattegodtgørelse". Godtgørelsen skal medregnes til den  

 skattepligtige indkomst i New Zealand.
14. Artikel 11, renter kan beskattes i kildestaten med 10 procent.
New Zealands interne  

 beskatning er på 15 procent.
Renteudgifter er i New Zealand kun fradragsberettigede i det omfang, de er  

 nødvendige for at producere skattepligtig indkomst.
Reglerne herom står i  

 "income tax", section 104 og 106, stk. 1 h.
 Den interne 15 procent-sats kan forhøjes i tilfælde af associerede  

 selskaber, hvor hovedsædet ikke ligger i New Zealand.
15. Artikel 12, royalties kan beskattes i kildestaten med 10 procent.
Efter new Zealandsk lov er den  

 normale beskatning 15 procent.
For såvidt angår copyright er det en endelig  

 skat.
For andre ydelser er 15 procent kun et minimum, der kan forhøjes.
16. Artikel 13 handler om "afhændelse af  

 ejendele" - og ikke om "kapitalgevinster", som i  

 OECD-konventionen.
Som ovenfor anført skyldes dette, at New Zealand ikke har  

 capital gains tax.
Artiklens stk. 1 taler derfor om indkomst eller  

 fortjeneste.
17. Artikel 14, frit erhverv, har en tilføjelse til den sædvanlige OECD-regel, idet det bestemmes, at  

 beskatningsretten til indkomst ved frit erhverv overgår fra bopælsstaten til  

 den stat, hvori erhvervet udføres, ikke blot, når erhvervsudøveren har et  

 fast sted i den anden stat (som i OECD-konventionen), men også, når den  

 pågældende udøver opholder sig i den anden stat i en eller flere perioder,  

 der tilsammen overstiger 183 dage i et indkomstår.
Reglen ligger tæt op ad  

 183 dages-reglen i artikel 15 om personlige tjenesteydelser.
18. Artikel 15, personlige tjenesteydelser, indeholder i stk. 3 en afvigelse fra OECD-teksten.
Beskatningsretten til  

 vederlag for arbejde på skib eller luftfartøj kan beskattes i den stat, hvori  

 foretagendet er hjemmehørende - medens OECD giver beskatningsretten til den  

 stat, hvori foretagendets virkelige ledelse har sit sæde.
I de fleste  

 tilfælde er de to begreber sammenfaldende.
19. Artiklen indeholder i stk. 2 den sædvanlige 183  

 dages-regel.
De 183 dage skal ligesom i artikel 14 - ligge inden for et  

 "indkomstår". Det new zealandske indkomstår løber fra 1. april til  

 31. marts.
 New zealandske skattemyndigheder vil kræve dokumentation for bopæl i  

 Danmark i tilfælde, hvor Danmark i henhold til artikel 15, stk. 2, har  

 beskatningsretten.
 20. Det er endvidere oplyst, at en dansk arbejdstager  

 i henhold til new zealandsk lov vil være fri for new zealandsk skat under  

 følgende 3 betingelser:
21. Artikel 18, (private) pensioner kan kun beskattes i bopælsstaten.
Reglen gælder kun pensioner i  

 forbindelse med tidligere tjenesteforhold.
22. Efter stk. 2 har kildestaten ret til at beskatte  

 sociale pensioner.
Disse sociale ydelser kan dog medregnes i  

 beskatningsgrundlaget i bopælsstaten, der herefter skal give creditnedslag,  

 jfr. artikel 22.
 Offentlige pensioner er omfattet af artikel 19, se pkt. 23.
 23. Artikel 19, om beskatningsretten til vederlag,  

 herunder pensioner, i forbindelse med offentlige hverv er i nøje  

 overensstemmelse med OECD-konventionen.
24. Artikel 21, andre indkomster, giver - i overensstemmelse med OECD-overenskomsten som hovedregel  

 beskatningsretten til bopælsstaten.
Artiklen har imidlertid den tilføjelse,  

 at beskatning også kan finde sted i den anden stat i de tilfælde, hvor den  

 omhandlede indkomst hidrører fra denne stat.
 25. Det bemærkes, at begge stater - som nævnt ovenfor  

 under pkt. 10 - i pkt. b i protokollen til overenskomsten har forbeholdt sig  

 at benytte gældende lovbestemmelser om beskatning af indkomst ved  

 forsikringsvirksomhed.
 26. Ifølge artikel 22, metodebestemmelserne, skal  

 dobbeltbeskatning ophæves i New Zealand efter en "full  

 credit"-regel, medens dobbeltbeskatning i Danmark skal ophæves efter en  

 creditregel af samme indhold som ligningslovens § 33.
 Hvor der er tale om en indkomst, som "kun kan beskattes" i  

 kildestaten, stk. 2), skal bopælsstaten indrømme nedslag efter den såkaldte  

 "ny exemptionsmetode".
 Sidstnævnte metode finder anvendelse for så vidt angår vederlag for  

 offentlig tjeneste, herunder tjeneste, der udføres under midlertidigt ophold  

 i den anden stat, hvori modtageren af vederlaget ikke er statsborger (art.  

 19, stk. 1), og pension efter offentlig tjeneste, medmindre pensionisten er  

 såvel statsborger som hjemmehørende i den anden stat (art. 19, stk. 2).
 27. De følgende artikler (23, 24, 25, 26) er i  

 overensstemmelse med OECD og giver ikke anledning til bemærkninger.
 Derimod kan det fremhæves, at overenskomsten mangler en artikel om  

 "ikke-diskriminering", idet New Zealand ikke for tiden ønsker at  

 medtage en sådan bestemmelse.
28. Overenskomstens bestemmelser skal praktiseres ved  

 selve skatteligningen.
For såvidt angår indkomståret 1981 vil der, såfremt  

 skatteansættelser eller skatteberegninger er foretaget i strid med  

 overenskomstens bestemmelser, blive tale om genoptagelse af de pågældende  

 ansættelser eller beregninger.
For såvidt begæring om regulering af  

 skatteansættelser eller skatteberegninger for nævnte indkomstår i  

 overensstemmelse med overenskomstens bestemmelser allerede er fremsat eller  

 fremsættes inden udgangen af 1982, bemyndiges ligningskommissionerne herved  

 til at genoptage vedkommende ansættelser eller beregninger til fornyet  

 behandling uden forud indhentet bemyndigelse fra statskattedirektoratet.  

 Fremkommer begæringen først efter nævnte tidspunkt, vil bemyndigelse til  

 genoptagelse være at indhente på sædvanlig møde.
 Tilsvarende vil en forskudsregistrering for indkomståret 1982 på begæring  

 være at ændre, jfr. kildeskattelovens § 53, såfremt den er foretaget i strid  

 med overenskomsten.
