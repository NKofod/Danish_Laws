Vedtaget af Folketinget ved 3. behandling den 11. maj  

 1999 Forslag til Lov om ændring af lov om folkeskolen  

 m.fl. love (10. klasse) § 1 I lov om folkeskolen, jf. lovbekendtgørelse nr. 739 af 6. oktober  

 1998, foretages følgende ændringer:
 1. § 8 affattes således:
 »§ 8. Undervisningen i 10. klasse omfatter som  

 obligatoriske fag dansk, matematik og engelsk i et omfang svarende til i alt  

 14 timer om ugen.
Stk. 2. Eleverne udfører en obligatorisk selvvalgt  

 opgave, der bedømmes med en skriftlig udtalelse og, hvis eleven  

 ønsker det, med en karakter.
Undervisningsministeren kan  

 fastsætte nærmere regler herom.
 Stk. 3. Eleverne udfærdiger en uddannelsesplan.  

 Undervisningsministeren fastsætter nærmere regler herom.
 Stk. 4. Betegnelsen 10. klasse må kun anvendes i andre  

 skoleformer end folkeskolen, såfremt undervisningen står  

 mål med den obligatoriske undervisning i folkeskolens 10. klasse, jf.  

 stk. 1-3, jf. dog § 3, stk. 2, og såfremt skolen tilbyder de  

 dertil knyttede prøver, jf. § 14, stk. 2.
 Stk. 5. Ud over den undervisning, som skal tilbydes efter  

 stk. 1-3, skal der tilbydes eleverne følgende fag  

 (tilbudsfag):
 1)	Dansk.
 2)	Matematik.
 3)	Engelsk.
 4)	Tysk.
 5)	Fransk.
 6)	Fysik/kemi.
 7)	Idræt.
 8)	Samfundsfag.
 9)	Kristendomskundskab/religion.
 Stk. 6. Tilbud efter stk. 5, nr. 4 og 5, skal dog kun  

 gives til elever, der har modtaget tilbud om undervisning i tysk henholdsvis  

 fransk i henhold til § 5, stk. 3 og 4.
Stk. 7. Der skal tilbydes eleverne tilbudsfag og  

 valgfag svarende til mindst halvdelen af elevernes undervisningstid.
Den  

 enkelte elev skal vælge tilbudsfag og valgfag i et sådant omfang,  

 at undervisningstiden i henhold til § 16, stk. 1, nr. 5, kan  

 opfyldes.
Stk. 8. § 5, stk. 1 og 6, og § 10 gælder  

 også undervisningen i 10. klasse.« 2. § 9, stk. 8, affattes således:
»Stk. 8. Eleverne på 8. og 9. klassetrin  

 skal vælge mindst ét valgfag eller tilbudsfag.
Der skal tilbydes  

 eleverne valgfag i et omfang svarende til mindst 4 timer om ugen.« 3. I § 13, stk. 5, 1. pkt., og stk. 6, 1.  

 pkt., udgår »og 10.« 4. § 14, stk. 1, affattes således:
»Ved afslutningen af 9. klasse kan eleverne  

 indstille sig til folkeskolens afgangsprøve i hvert af fagene dansk,  

 matematik, engelsk, tysk, fransk og fysik/kemi.« 5. § 14, stk. 2, affattes således:
»Stk. 2. Ved afslutningen af 10. klasse kan  

 eleverne indstille sig til 10. klasse-prøve i hvert af fagene dansk,  

 matematik, engelsk, tysk, fransk og fysik/kemi, jf. § 8, eller indstille  

 sig til folkeskolens afgangsprøve, jf. stk. 1. En elev kan dog  

 kun indstille sig til prøve i et fag, når eleven har fulgt  

 undervisningen i faget i det pågældende skoleår.« 6 . I § 42, stk. 11, indsættes som 3.  

 pkt.:
»Undervisningsministeren kan endelig fravige  

 bestemmelserne i stk. 1 og stk. 8, 1. pkt., og § 43,  

 stk. 2, 2. pkt., ved skoler oprettet i henhold til § 24,  

 stk. 2.« § 2 I lov om folkehøjskoler, efterskoler, husholdningsskoler og  

 håndarbejdsskoler, jf. lovbekendtgørelse nr. 542 af 16. juli  

 1998, som ændret ved § 20 i lov nr. 903 af 16. december 1998,  

 foretages følgende ændringer:
 1. I § 3, stk. 2, indsættes efter  

 »folkeskolens regler«: », jf. dog stk. 3«.
 2. I § 3 indsættes som stk. 3:
»Stk. 3. Elever, der på en efterskole har  

 modtaget undervisning, der står mål med den obligatoriske  

 undervisning i folkeskolens 10. klasse, jf. folkeskolelovens § 8, stk.  

 1-4, kan indstille sig til prøver efter folkeskolens regler herom, jf.  

 folkeskolelovens § 18, stk. 3.« 3. I § 4, stk. 2, indsættes efter  

 »folkeskolens regler«: », jf. dog stk. 3«.
 4. I § 4 indsættes efter stk. 2 som nyt  

 stykke:
»Stk. 3. Elever, der på en  

 husholdningsskole eller en håndarbejdsskole har modtaget undervisning,  

 der står mål med den obligatoriske undervisning i folkeskolens  

 10. klasse, jf. folkeskolelovens § 8, stk. 1-4, kan indstille sig  

 til prøver efter folkeskolens regler herom, jf. folkeskolelovens  

 § 18, stk. 3.« Stk. 3 bliver herefter stk. 4.
 5. I § 15, stk. 3, 2. pkt., og § 50 a, 1.  

 pkt., ændres »stk. 3« til: »stk. 4«.
 6. Overskriften til kapitel 8 affattes således:
 »Kommunale og amtskommunale bidrag«.
 7. § 45, stk. 1, affattes således:
»Bopælskommunen, jf. § 44, betaler bidrag til  

 staten for elever på efterskoler, husholdningsskoler og  

 håndarbejdsskoler, der den 5. september i kalenderåret før  

 bidragsopkrævningen er under 18 år, og som opfylder betingelserne  

 for at få statslig elevstøtte, jf. §§ 37 og 38. Bidrag  

 efter 1. pkt. betales ikke for elever under uddannelse til køkkenleder  

 eller køkkenassistent eller elever på den fri ungdomsuddannelse  

 eller på en erhvervsgrunduddannelse.
Bidraget fastsættes på  

 de årlige finanslove.« 8. I § 46, stk. 1, 1. pkt., indsættes efter  

 »efterskoler«: », husholdningsskoler og håndarbejdsskoler«.
 9. I § 46, stk. 1, indsættes som 3.  

 pkt.:
»Bidrag efter 1. pkt. betales ikke for elever over 18  

 år på husholdningsskoler eller håndarbejdsskoler eller for  

 elever, der er nævnt i § 45, stk. 1, 2. pkt.« § 3 I lov nr. 447 af 14. juni 1995 om ungdomsvejledning og  

 brobygningsforløb til ungdomsuddannelse foretages følgende  

 ændringer:
 1. § 12, stk. 1, affattes således:
»Under gennemførelse af et brobygningsforløb  

 er eleven berettiget til støtte efter de regler, der gælder for  

 den skoleform eller aktivitet, som elevens brobygningsforløb  

 udgår fra.« 2. § 12, stk. 3, affattes således:
»Stk. 3. Undervisningsministeren  

 fastsætter nærmere regler om støtten.« § 4 I lov om friskoler og private grundskoler, jf. lovbekendtgørelse  

 nr. 512 af 2. juli 1998, som ændret ved § 15 i lov nr. 903 af 16.  

 december 1998, foretages følgende ændringer:
 1. I § 1, stk. 1, ændres »1-årige 10.  

 klasser« til: »1-årig undervisning på 10. klassetrin«.
 2. § 1, stk. 2, affattes således:
»Stk. 2. Undervisningen på 8. og  

 9. klassetrin kan forberede til folkeskolens afgangsprøve.  

 Undervisningsministeren kan meddele lederen af en fri grundskole ret til at  

 afholde folkeskolens afgangsprøver i obligatoriske fag, tilbudsfag og  

 valgfag efter de regler, der gælder for folkeskolen.
Skolen  

 fastsætter selv, på hvilke klassetrin prøver i valgfag  

 afholdes.« 3. I § 1 indsættes som stk. 3:
»Stk. 3. Undervisningen på 10. klassetrin  

 kan forberede til 10. klasse-prøver, hvis skolens undervisning  

 står mål med den obligatoriske undervisning i folkeskolens 10.  

 klasse, jf. folkeskolelovens § 8, stk. 1-4. Undervisningsministeren  

 kan meddele lederen af en fri grundskole ret til at afholde 10.  

 klasse-prøver, jf. folkeskolelovens § 18, stk. 3.« § 5 Stk. 1. Loven træder i kraft den 1. august 2000, jf. dog  

 stk. 2.
 Stk. 2. Lovens § 3 træder i kraft den 1. august  

 1999.
