 I medfør af § 2, stk. 2, § 3, stk. 1 og 2, § 6, stk. 2, § 8, og § 9, stk.  

 1 og 2, i lov nr. 944 af 27. december 1991 om tilskud til elproduktion  

 fastsættes:
Tilskudsberettigede elproducenter § 1.  Der ydes et tilskud på 10 øre pr. kWh til  

 elproducenter for den mængde elektricitet, der fremstilles ved vindkraft,  

 vandkraft, biogas, halm, flis, affald eller anden vedvarende energi eller  

 fornyelige brændsler, og som leveres til elforsyningsnettet.
 Stk. 2.  Der ydes et tilskud på 10 øre pr. kWh til  

 elproducenter for den mængde elektricitet, der leveres til elforsyningsnettet  

 fra naturgasbaserede kraftvarmeanlæg, bortset fra naturgasbaserede  

 kraftvarmeanlæg på de i bilag 1 nævnte kraftværkspladser.
 Stk. 3.  Energistyrelsen kan ved etablering af nye anlæg  

 på de i bilag 1 nævnte kraftværkspladser i særlige tilfælde godkende tilskud  

 efter stk. 2.
 § 2.  Ud over det i § 1 fastsatte tilskud ydes et  

 tilskud på 17 øre pr. kWh til elproducenter for den mængde elektricitet, der  

 fremstilles ved vindkraft, vandkraft eller biogas, og som leveres til  

 elforsyningsnettet.
Stk. 2.  Der ydes ikke tilskud efter stk. 1 til  

 vindkraftanlæg, der ejes af elforsyningsselskaber.
Ejer et  

 elforsyningsselskab en del af et vindkraftanlæg, ydes der ikke tilskud til  

 den andel, der ejes af elforsyningsselskabet.
 § 3.  Ud over det i § 1 fastsatte tilskud kan der ydes  

 et tilskud på 17 øre pr. kWh til elproducenter for den mængde elektricitet,  

 der fremstilles ved halm og flis, og som leveres til elforsyningsnettet.
Stk. 2.  Tilskud efter stk. 1 ydes alene til nye anlæg,  

 der godkendes af Energistyrelsen som forsøgs- og demonstrationsanlæg.
Ved  

 forsøgs- og demonstrationsanlæg forstås anlæg, der ikke er teknologisk  

 gennemafprøvede, og hvori indgår en væsentlig nyskabelse i form af anlæg  

 eller komponentenheder eller en ikke-kendt sammensætning heraf.
 Stk. 3.  Energistyrelsen kan godkende anlæg efter stk. 2  

 for en tidsbegrænset periode.
 Stk. 4.  Tilskud efter stk. 1 er betinget af, at  

 projektet for det pågældende anlæg er godkendt efter bestemmelser i  

 varmeforsyningsloven efter denne bekendtgørelses ikrafttræden.
 § 4.  Tilskud til elproducenter, hvis anlæg anvender  

 flere forskellige energikilder, ydes til den del af elproduktionen, som  

 opfylder betingelserne i §§ 1-3.
Udbetaling af tilskud § 5.  Tilskud i henhold til kapitel 1 udbetales af de  

 elforsyningsselskaber, som aftager tilskudsberettiget elproduktion.
 Stk. 2.  Tilskud, som elforsyningsselskaber har  

 udbetalt, modregnes i afgiftstilsvaret til de statslige told- og  

 skattemyndigheder efter lov om afgift af elektricitet for den samme måned,  

 som tilskuddet er udbetalt.
 Stk. 3.  Hvor elforsyningsselskaber aftager  

 tilskudsberettiget elproduktion fra egne anlæg, modregnes tilskuddet i  

 afgiftstilsvaret til de statslige told- og skattemyndigheder efter lov om  

 afgift af elektricitet.
 § 6.  Udbetaling af tilskud sker efter den mængde  

 elektricitet, der leveres af elproducenten til elforsyningsnettet.
Stk. 2.  Elproducenter, hvis anlæg anvender  

 tilskudsberettigede og ikke-tilskudsberettigede energikilder samt  

 energikilder, der ikke er tilskudsberettiget med samme sats, skal til det  

 elforsyningsselskab, der jf. § 5 udbetaler tilskud, give meddelelse om  

 mængden af den tilskudsberettigede elektricitet.
Opgørelsen skal foretages i  

 henhold til § 9, stk. 2 og 3. Udbetaling af tilskud sker på grundlag af  

 meddelelsen.
 § 7.  Tilskuddet udbetales i forbindelse med ordinær  

 afregning for leveret elektricitet.
Regnskabsbestemmelser § 8.  Elforsyningsselskaber skal umiddelbart kunne  

 foretage en sammentælling af de udbetalte tilskud for hver tilskudsmodtager.  

 Der føres regnskab over mængden af tilskudsberettiget elektricitet og  

 udbetalt tilskud.
Tilskuddet og den hertil svarende mængde elektricitet skal  

 opdeles efter de i §§ 1-3 nævnte tilskudssatser.
 Stk 2.  Regnskab efter stk. 1 omfatter også  

 elforsyningsselskabers egne tilskudsberettigede anlæg.
 § 9.  Elproducenten skal føre regnskab over produceret  

 mængde elektricitet og den mængde elektricitet, der er leveret til  

 elforsyningsnettet samt over modtagne tilskud, fordelt efter tilskud ydet  

 efter §§ 1-3 for hver afregningsperiode.
 Stk. 2.  Er der ved fremstilling af leveret elektricitet  

 anvendt både tilskudsberettigede og ikke-tilskudsberettigede energikilder,  

 skal elproducenten forholdsmæssigt opgøre den tilskudsberettigede mængde  

 elektricitet på grundlag af mængden og brændværdien af de anvendte  

 energikilder.
 Stk 3.  Er den leverede elektricitet ikke  

 tilskudsberettiget med samme sats, skal elproducenten på grundlag af mængden  

 og brændværdien af de anvendte energikilder angive, hvorledes den leverede  

 elektricitet forholdsmæssigt er fordelt på hver tilskudssats.
Stk. 4.  Elproducenten skal ved fakturaer,  

 afregningsbilag eller anden dokumentation kunne dokumentere de ved opgørelsen  

 efter stk. 2 og 3 anvendte brændværdier.
Er den gennemsnitlige brændværdi  

 beregnet på grundlag af det gennemsnitlige vandindhold eller metanindhold,  

 skal dette kunne dokumenteres ved fakturaer, afregningsbilag eller anden  

 dokumentation.
 Stk. 5.  Mangler dokumentation efter stk. 4, skal de i  

 bilag 2 nævnte brændværdier anvendes.
 § 10.  Elproducenten skal føre regnskab over den  

 mængde brændsel, der er forbrugt i virksomheden til energifremstilling på de  

 elproducerende anlæg.
 Stk. 2.  Elproducenter, som modtager tilskud, skal kunne  

 dokumentere ved fakturaer eller afregningsbilag, hvilke arter og mængder af  

 brændsel m.v. der er leveret til virksomheden.
 § 11.  Regnskabet føres i virksomhedens almindelige  

 forretningsregnskab og på en sådan måde, at tilskuddet til enhver tid kan  

 opgøres på grundlag af regnskabet.
 Stk 2.  Hvis regnskabet ikke kan indpasses i  

 forretningsregnskabet, føres et specielt regnskab efter de statslige told- og  

 skattemyndigheders nærmere anvisning.
 Stk. 3.  Regnskabsmaterialet skal opbevares i 5 år efter  

 regnskabsårets udløb.
Kontrolbestemmelser § 12.  Elforsyningsselskaberne skal underrette de  

 statslige told- og skattemyndigheder om, hvilke elproducenter der er  

 tilsluttet elforsyningsnettet i deres område.
Tilgang eller afgang af  

 elproducenter skal meddeles hver måned.
 § 13.  De statslige told- og skattemyndigheder har,  

 hvis det skønnes nødvendigt, til enhver tid, mod behørig legitimation uden  

 retskendelse, adgang til at foretage eftersyn hos elforsyningsselskaber og  

 elproducenter, der omfattes af loven og til at efterse virksomhedernes  

 forretningsbøger og øvrige regnskabsmateriale samt korrespondance m.v.
 Stk. 2.  Virksomhedernes indehavere og de i  

 virksomhederne beskæftigede personer skal yde de statslige told- og  

 skattemyndigheder fornøden vejledning og hjælp ved foretagelse af de i stk. 1  

 nævnte eftersyn.
 Stk 3.  Det i stk. 1 nævnte materiale skal på de  

 statslige told- og skattemyndigheders anmodning udleveres eller indsendes til  

 de statslige told- og skattemyndigheder.
 § 14.  Leverandører af brændsler til elproduktion og  

 kraftvarmeproduktion skal på begæring meddele de statslige told- og  

 skattemyndigheder oplysninger om de leverede brændsler.
 § 15.  De statslige told- og skattemyndigheder er,  

 hvis det skønnes nødvendigt, til enhver tid berettiget til, mod behørig  

 legitimation uden retskendelse, at foretage eftersyn af regnskaber m.v. hos  

 de i § 14 omhandlede virksomheder.
Straffebestemmelser § 16.  Forsætlige eller groft uagtsomme overtrædelser  

 af § 6 og §§ 8-14 i denne bekendtgørelse straffes med bøde.
Stk. 2.  Er en af de i stk. 1 nævnte overtrædelser  

 begået af et aktieselskab, anpartsselskab, andelsselskab eller lignende, kan  

 der pålægges selskabet som sådant bødeansvar.
Er overtrædelsen begået af en  

 kommune eller et kommunalt fællesskab, jf. § 60 i lov om kommunernes  

 styrelse, kan der pålægges kommunen eller det kommunale fællesskab som sådant  

 bødeansvar.
Forskellige bestemmelser, ikrafttræden § 17.  Såfremt de statslige told- og skattemyndigheder  

 konstaterer, at der er ydet for stort tilskud til en elproducent, afkræves  

 denne det skyldige beløb til betaling senest 14 dage efter påkrav.
 Stk. 2.  Tilbagebetales det skyldige beløb ikke  

 rettidigt til de statslige told- og skattemyndigheder, skal der betales 1,3  

 pct. i månedlig rente for hver påbegyndt måned fra den 1. i den måned, i  

 hvilken beløbet skal betales, dog mindst 50 kr.
 § 18.  Ved opgørelse af for meget udbetalt  

 tilskudsbeløb kan de statslige told- og skattemyndigheder i de tilfælde, hvor  

 elproducenten ikke kan dokumentere de anvendte brændslers brændværdi, anvende  

 de i bilag 2 nævnte brændværdier.
 § 19.  For betaling af for meget udbetalt tilskud  

 hæfter den, der som ejer eller forpagter eller lignende driver virksomheden  

 for egen regning.
 § 20.  Afgørelser truffet af Told- og Skattestyrelsen  

 kan ikke indbringes for anden administrativ myndighed.
 § 21.  Bekendtgørelsen træder i kraft den 15. maj  

 1992.
Energiministeriet, den 7. maj 1992 Anne Birgitte Lundholt / Flemming G.
Nielsen Bilag 1 Kraftværkspladser, hvor naturgasbaserede kraftvarmeanlæg undtages for  

 tilskud efter § 1, stk. 2.
