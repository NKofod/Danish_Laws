Nr BTL 280 Betænkning over Forslag til lov om ændring af personskatteloven  

 (Ligningsrådets dispensationsbeføjelse for mindre udlejningsvirksomheder)  

  

 Nr L 280 1991-92, 1. samling Afgivet af Skatteudvalget Afgivet: 19920513 Udvalget har behandlet lovforslaget i en række møder og har herunder stillet et spørgsmål til skatteministeren, som denne har besvaret skriftligt.
 Det stillede spørgsmål og ministerens svar herpå er optrykt som bilag til  

 betænkningen.
 Endvidere har udvalget modtaget skriftlige henvendelser fra:
Advokatrådet, Ernst & Young A/S og Foreningen af Statsautoriserede Revisorer.
 Herefter indstiller udvalget lovforslaget til vedtagelse  

 uændret .
 Et mindretal (Socialistisk Folkepartis medlemmer af udvalget) udtaler:
 Da ministeren i sin besvarelse af spørgsmål 1 klart giver udtryk for, at  

 lovforslaget udelukkende betyder en indskrænkning i Ligningsrådets muligheder  

 for dispensation og således lukker huller uden at åbne nye, kan Socialistisk  

 Folkeparti støtte en vedtagelse af lovforslaget.
 Et andet mindretal (Fremskridtspartiets medlem af udvalget) ønsker at  

 henlede opmærksomheden på partiets holdninger ved 1. behandling, hvor  

 skatteministeren blev spurgt, om ministeren under udvalgsbehandlingen ville  

 være behjælpelig med at foreslå nogle enklere regler på området, specielt  

 omkring dispensationer.
 Ministeren svarede således:
»En dispensationsregel har jo netop den karakter, at der, efterhånden  

 som dispensationsansøgningerne indløber og sagerne bliver behandlet,  

 indhøstes nogle erfaringer, og ud af de erfaringer kan man muligvis finde  

 frem til en enklere administration, en nemmere praksis.
Og derfor vil jeg  

 sige til hr.
Ole Donner, at på forhånd erklærer jeg mig helt åben og meget  

 positiv over for at overveje, om man kunne forenkle reglerne yderligere.
Jeg  

 deltager gerne i sådanne overvejelser, selvfølgelig med den begrænsning, at  

 det ikke må forflygtige sigtet med lovgivningen og  

 dispensationsbestemmelsen.« Fremskridtspartiet beklager, at dette ikke er fulgt op, men håber, at  

 ministeren vil tilkendegive, at han i næste samling vil se på disse regler.
Pia Gjellerup (S) fmd.
Klaus Hækkerup (S) Anne-Marie Meldgaard (S)  

 Peder Sass (S) Stavad (S) Ove Fich (S) Jes Lunde (SF) Jens Thoft (SF) Bente  

 Juncker (CD) Aagaard (KF) Pernille Sams (KF) Peter Brixtofte (V) nfmd.  

Svend Heiselberg (V) Svend Aage Jensby (V) Ole Donner (FP) Elisabeth  

 Arnold (RV) Kofod-Svendsen (KRF) Bilag Udvalgets spørgsmål til skatteministeren og dennes besvarelse heraf Spørgsmål 1:
Kan ministeren bekræfte, at lovforslaget på alle områder begrænser  

 Ligningsrådets dispensationsbeføjelser, således at en vedtagelse af  

 lovforslaget ikke på noget område betyder, at Ligningsrådet kan dispensere,  

 hvor det ikke allerede i dag ifølge gældende lovgivning ville have kunnet  

 dispensere? Er lovforslaget således udelukkende opstramning, eller er der i  

 lovforslaget også mulighed for, at Ligningsrådet kan benytte muligheden for  

 det friere skøn til at dispensere på områder, der i dag ikke kunne have været  

 dispenseret fra? Svar:
Lovforslaget går ud på at justere Ligningsrådets adgang til at give  

 dispensation efter bestemmelsen i personskattelovens § 4, stk. 1, nr. 12.  

 Denne bestemmelse indebærer, at skattepligtige, der får formidling eller  

 administration af udlejning varetaget af en anden virksomhed for flere end 10  

 personer, er omfattet af anpartsreglerne dvs. kapitalindkomstbeskatning og  

 underskudsbegrænsning.
Bestemmelsen gælder for udlejning af alle aktiver  

 bortset fra ikke-afskrivningsberettiget fast ejendom.
 Anpartsreglerne finder i dag dog ikke anvendelse, når Ligningsrådet giver  

 dispensation, fordi der ikke er tale om fælles udlejning for ejerne.
Efter lovforslget skal Ligningsrådet kunne dispensere for udlejning af  

 afskrivningsberettiget fast ejendom, - når der ikke er tale om fælles udlejning, og - når omstændighederne i øvrigt taler derfor.
 Begrænsningen af Ligningsrådets dispensationsbeføjelse til kun at gælde  

 for udlejning af afskrivningsberettiget fast ejendom er en stramning i  

 forhold til gældende regler, idet der ikke længere kan gives dispensation,  

 når udlejningen gælder skibe og driftsmidler.
 For afskrivningsberettiget fast ejendom kan Ligningsrådet som anført  

 tillade, at anpartsreglerne ikke skal finde anvendelse, når rådet finder det  

 godtgjort, at der ikke foreligger fælles udlejning, og omstændighederne i  

 øvrigt taler for en dispensation.
 Det foreslåede yderligere krav om, at omstændighederne i øvrigt skal tale  

 for en dispensation, er også en stramning i forhold til gældende regler.
 Jeg kan således bekræfte, at lovforslaget begrænser Ligningsrådets  

 dispensationsbeføjelse, og at det derfor er en stramning.
 Jeg kan endvidere bekræfte, at Ligningsrådet efter forslaget ikke skal  

 kunne dispensere på områder, hvor der efter gældende regler ikke kan  

 dispenseres.
