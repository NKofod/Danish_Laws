Betænkning afgivet af Transport-, Bygnings- og Boligudvalget den 7. december 2017 Betænkning over Forslag til lov om ændring af lov om trafikselskaber (Implementering af takstreformer i Øst- og Vestdanmark og mulighed for overdragelse af trafikkøberansvar m.v.) [af transport-, bygnings- og boligministeren (Ole Birk Olesen)]:
1. Ændringforslag Transport-, bygnings- og boligministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 4. oktober 2017 og var til 1. behandling den 3. november 2017. Lovforslaget blev efter 1. behandling henvist til behandling i Transport-, Bygnings- og Boligudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i høring, og transport-, bygnings- og boligministeren sendte den 30. juni 2017 dette udkast til udvalget, jf. (folketingsåret 2016-17) TRU alm. del  bilag 393. Den 4. oktober 2017 sendte transport-, bygnings- og boligministeren de indkomne høringssvar og et notat herom til udvalget.
Spørgsmål Udvalget har stillet 6 spørgsmål til transport-, bygnings- og boligministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse med det stillede ændringsforslag.
 Socialistisk Folkepartis medlemmer af udvalget er for lovforslaget, idet ministerens svar på spørgsmål 1 m.fl. betrygger SF, i forhold til at der ikke sker nogen forringelse af takststigningsloftet, uanset at formuleringen i lovforslaget om netop takststigningsloftet ændres.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme for det stillede ændringsforslag.
 Inuit Ataqatigiit, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 1 Af transport-, bygnings- og boligministeren, tiltrådt af udvalget:
 1) Efter nr. 3 indsættes som nyt nummer:
»01. I § 19, stk. 2, nr. 1, udgår », som rækker ud over befordring til behandling, terapi og lign.«« [Korrektion] Bemærkninger Til nr. 1 Det foreslås, at », som rækker ud over befordring til behandling, terapi og lign.« udgår i § 19, stk. 2, nr. 1. Der er tale om en konsekvensrettelse i forhold til den foreslåede bestemmelse i lovforslagets § 1, nr. 3.
Kim Christiansen (DF) nfmd.
Per Nørhave (DF) Claus Kvist Hansen (DF) Mette Hjermind Dencker (DF) Jan Erik Messmann (DF) Henrik Brodersen (DF) Kristian Pihl Lorentzen (V) Hans Andersen (V) Hans Christian Schmidt (V) Jane Heitmann (V) Louise Schack Elholm (V) Britt Bager (V) May-Britt Kattrup (LA) Villum Christensen (LA) Rasmus Jarlov (KF) Christian Rabjerg Madsen (S) Erik Christensen (S) Kaare Dybvad (S) Lennart Damsbo-Andersen (S) fmd.
Magnus Heunicke (S) Rasmus Prehn (S) Mette Reissmann (S) Daniel Toft Jakobsen (S) Henning Hyllested (EL) Søren Egge Rasmussen (EL) Roger Courage Matthisen (ALT) Andreas Steenberg (RV) Karsten Hønge (SF) Kirsten Normann Andersen (SF) Inuit Ataqatigiit, Tjóðveldi og Javnaðarflokkurin havde ikke medlemmer i udvalget.
