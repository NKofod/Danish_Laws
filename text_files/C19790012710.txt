 I økonomi- og budgetministeriets cirkulære af 26. januar 1972 om ændrede  

 regler om ydelse af understøttelse til ikke-pensionssikret personale i  

 statens tjeneste er det fastsat, at håndværkere ved beregning af  

 understøttelse indplaceres i stillingsgruppe II.
 Som det fremgår af den med finansministeriets cirkulæreskrivelse af 17.  

 juni 1977 udsendte vejledning vedrørende tillæggelse af understøttelse,  

 henføres håndværkere, der på grund af arbejdets art oppebærer  

 kvalifikationstillæg, ledertillæg eller lignende tillæg, der bevirker, at den  

 pågældende lønmæssigt placeres på linie med en overassistent, ved  

 fastsættelse af understøttelse til stillingsgruppe III.
 Da visse håndværkeres almindelige løn (d.v.s. grundløn, dyrtidstillæg og  

 eventuelt anciennitetstillæg) ligger på linie med overassistentløn, vil  

 endvidere sådanne håndværkere ved beregning af understøttelse være at  

 indplacere i stillingsgruppe III.
P.
M.
V.
E.
B.
