 I medfør af § 6, § 8 og § 9 i lov nr. 243 af 12. maj 1976 om bygnings- og  

 boligregistrering som ændret ved lov nr. 138 af 13. april 1983, fastsættes  

 følgende:
Adgang til registret § 1.  Ejere af en registreret ejendom - samt af ejeren  

 bemyndigede personer - har på begæring ret til at gøre sig bekendt med de  

 registrerede aktuelle oplysninger om ejendommen.
 Stk. 2.  Lejere af en registreret bolig- eller  

 erhvervsenhed - samt af lejeren bemyndigede personer - har på begæring ret  

 til at gøre sig bekendt med de registrerede aktuelle oplysninger om enheden  

 samt om den bygning, hvori enheden er beliggende.
 Stk. 3.  Kommunen kan forlange, at de i stk. 1 og 2  

 nævnte bemyndigelser skal være skriftlige.
 § 2.  Den kommunale forvaltning kan fra kommunens  

 bygnings- og boligregister modtage alle sådanne oplysninger, der er af  

 betydning for en sags afgørelse eller for forvaltningens virksomhed.
 Stk. 2.  Offentlige myndigheder og koncessionerede  

 selskaber kan under de i §§ 9-12 anførte betingelser modtage sådanne  

 oplysninger, der er af betydning for en sags afgørelse eller for  

 myndighedens/selskabets virksomhed.
 Stk. 3.  Tilsvarende kan virksomheder, der udfører  

 opgaver inden for forsyningsområdet, dvs. elektricitet, gas, varme og vand,  

 samt virksomheder, der udfører opgaver i forbindelse med renovation,  

 fjernelse af spildevand, samt skorstensfejning under de i §§ 9-12 anførte  

 betingelser modtage sådanne oplysninger, der er af betydning for varetagelsen  

 af de pågældende opgaver.
 Stk. 4.  Rekvirenten ved tvangsauktion af en bebygget  

 ejendom kan under de i §§ 9-12 anførte betingelser modtage sådanne  

 oplysninger om ejendommen, der er af betydning for udarbejdelse af  

 salgsopstilling.
§ 3.  Private virksomheder, der i henhold til lov  

 eller aftale medvirker ved løsning af opgaver for offentlige myndigheder  

 eller koncessionerede selskaber kan under de i §§ 9-12 anførte betingelser  

 modtage sådanne oplysninger der er nødvendige for løsning af den pågældende  

 opgave.
Den pågældende virksomhed, f.eks. konsulent-, rådgivnings- eller  

 ingeniørfirma kan modtage oplysningerne via den opgavestillende myndighed  

 eller direkte fra registret.
§ 4.  Ud over de i §§ 1-3 nævnte tilfælde må der ikke  

 afgives oplysninger fra bygnings- og boligregistret.
Private personer og  

 virksomheder, selvejende institutioner, organisationer m.v. - herunder f.eks.  

 advokater, arkitekter, ejendomsmæglere, pengeinstitutter,  

 interesseorganisationer samt dagspressen - har således ikke adgang til  

 registret, med mindre der foreligger skriftlig fuldmagt fra ejer/lejer eller  

 særlig aftale, jfr. § 2 stk. 3 eller § 3.
Materiale, der kan udleveres fra registret § 5.  Afgivelse af oplysninger til ejere eller lejere  

 (jfr. § 1) skal normalt ske i form af udskrift af en BBR-Ejermeddelelse  

 henholdsvis en BBR-Lejermeddelelse.
Hvor særlige forhold gør sig gældende kan  

 BBR-registerføreren dog af praktiske grunde vælge at videregive oplysninger i  

 form af afskrift eller kopi af oplysninger på stamkort.
 Stk. 2.  Afgivelse af oplysninger til rekvirenten ved en  

 tvangsauktion (jfr. § 2, stk. 4) kan ske i form af en BBR-Ejermeddelelse  

 eller i form af afskrift eller kopi af oplysninger på stamkort.
Stk. 3.  Afgivelse af oplysninger til offentlige  

 myndigheder, koncessionerede selskaber, forsyningsvirksomheder etc. (jfr. § 2  

 stk. 1-3, samt § 3) kan ske i form af afskrift af stamkort, særlige  

 edb-lister fra registret, magnetbånd, etc.
Den konkrete form, der anvendes  

 ved udlevering af data aftales mellem BBR-registerføreren henholdsvis  

 Kommunedata I/S og datarekvirenten.
 § 6.  Bortset fra det i § 5 nævnte materiale kan  

 datarekvirenter ikke kræve adgang til andet registermateriale, såsom  

 indberetningsbilag, fejl-, advis- og kvitteringslister, etc.
§ 7.  Oplysninger fra registret skal som hovedregel  

 udleveres skriftligt eller eventuelt på edb-medie.
Hvor ganske særlige  

 forhold gør sig gældende kan oplysninger efter BBR-registerførerens skøn dog  

 videregives mundtligt, såfremt der foreligger uomtvistelig sikkerhed for, at  

 oplysningerne afgives til en person, der er berettiget til at modtage disse.
Betingelser for afgivelse af oplysninger § 8.  Det er en betingelse for afgivelse af  

 oplysninger i medfør af § 1 samt § 2 stk. 1, at der foreligger behørig  

 dokumentation for datarekvirentens ret til at modtage oplysninger.
 Stk. 2.  Oplysninger, der afgives i medfør af § 2, stk.  

 1 skal behandles i overensstemmelse med § 11 stk. 2., litra g og h.
 § 9.  Det er en betingelse for afgivelse af  

 oplysninger i medfør af § 2, stk. 2-4 samt § 3, at datarekvirenten skriftligt  

 afgiver de oplysninger samt ved sin underskrift erklærer at ville overholde  

 de betingelser, der er anført i § 11.
 Stk. 2.  Den i bilag 1 viste standardkontrakt kan  

 benyttes til ovennævnte erklæring.
§ 10.  Den i § 9 omtalte erklæring/standardkontrakt  

 fremsendes til BBR-registerføreren i den/de kommuner, hvorfra oplysninger  

 ønskes leveret.
Kopi af erklæringen fremsendes af kommunen til  

 boligministeriet.
 Stk. 2.  Ønskes oplysninger fra 10 eller flere kommuner  

 kan erklæringen dog fremsendes til boligministeriet, hvorefter oplysningerne  

 i givet fald kan leveres direkte fra Kommunedata I/S.
 Stk. 3.  Ønskes oplysninger udleveret i medfør af § 3,  

 meddeler kommunen/boligministeriet den pågældende offentlige myndighed/det  

 koncessionerede selskab om oplysninger kan videregives til det private firma.
 § 11.  Af den i § 9 omtalte erklæring skal fremgå:
a.
Hvem der ønsker at modtage oplysninger, samt om det er en direkte  

 rekvisition (§ 2) eller rekvisition til behandlingsfirma (§ 3).
b.
Til hvilket formål oplysninger fra BBR ønskes anvendt.
c.
For hvilke ejendomme, der ønskes oplysninger.
d.
Hvilke registeroplysninger, der ønskes udleveret og på hvilken form.
e.
Hvornår behandlingsopgaven forventes påbegyndt og afsluttet.
Stk. 2.  Endvidere skal datarekvirenten ved sin  

 underskrift stå inde for, at f. oplysningerne alene må anvendes til det i stk. 1 litra b nævnte formål.
g.
Oplysningerne skal opbevares forsvarligt, dvs. i aflåst arkiv, når de  

 ikke benyttes.
Data på maskinlæsbar form skal beskyttes mod uberettiget  

 adgang ved fortrolige kodeord, der udskiftes med jævne mellemrum og ved  

 ændringer i medarbejderstab.
Rekvirenten må ikke offentliggøre eller  

 publicere enkeltoplysninger eller behandlingsresultater, hvoraf  

 enkeltoplysninger kan udledes.
Data må dog videregives til de pågældende  

 adgangsberettigede ejere/lejere.
Data skal destrueres eller tilbageleveres  

 til den udleverende myndighed efter endt brug.
h.
Eventuelle fejl i de registrerede oplysninger, som måtte konstateres  

 under løsningen af opgaven, skal meddeles til den pågældende  

 BBR-registerfører.
 Stk. 3.  Det i stk. 2 litra g. anførte krav stilles dog  

 ikke for udlevering i medfør af § 2 stk. 4 (tvangsauktioner).
Stk. 4.  I tilfælde af misbrug kan  

 kommunen/boligministeriet umiddelbart forlange samtlige udleverede BBR-data  

 og eventuelle kopier heraf tilbageleveret, ligesom eventuel senere anmodning  

 om udlevering af oplysninger vil kunne nægtes.
Kommunen og boligministeriet  

 har til enhver tid adgang til at føre tilsyn med, at der foregår en  

 forsvarlig opbevaring og behandling af de udleverede data.
 § 12.  Oplysninger vil kunne videregives, såfremt  

 kommunen/boligministeriet på basis af den fremsendte § 9-erklæring vurderer,  

 at rekvirenten og det angivne formål falder inden for de i §§ 2 og 3 anførte  

 rammer.
Gebyrer § 13.  For oplysninger afgivet til ejere eller lejere  

 i medfør af § 1 kan kommunen opkræve et gebyr på 50 kr. for hver  

 BBR-ejermeddelelse/BBR-Lejermeddelelse eller tilsvarende udskrift.
§ 14.  For oplysninger afgivet i medfør af § 2, stk. 2  

 og 3 eller § 3 kan kommunen opkræve et gebyr på 50 kr. pr. ejendom for  

 hvilke, der ønskes oplysninger.
Dog kan der maksimalt opkræves et gebyr på  

 300 kr. med tillæg af eventuelle udgifter hos Kommunedata I/S i forbindelse  

 med eventuelle udtræk, særlig programudvikling etc.
 Bøder, ikrafttrædelse m.v.
 § 15.  Den der overtræder § 11, stk. 2, straffes med  

 bøde.
 Stk. 2.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 Stk. 3.  I sager om overtrædelse af § 11, stk. 2, kan  

 kommunen/boligministeriet tilkendegive den pågældende, at sagen kan afgøres  

 uden retslig forfølgning, såfremt han erkender sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde, dog højst 2.000  

 kr.
 Stk. 4.  Med hensyn til den i stk. 3 nævnte  

 tilkendegivelse finder bestemmelsen i retsplejeloven om indhold af  

 anklageskrift i politisager tilsvarende anvendelse.
 Stk. 5.  Betales bøden i rette tid, eller bliver den  

 efter vedtagelse inddrevet eller afsonet, bortfalder videre forfølgning.
 § 16.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Samtidig ophæves §§ 5 og 6 i boligministeriets  

 bekendtgørelse nr. 616 af 15. december 1980 om ejeres oplysningspligt til  

 bygnings- og boligregistret og adgang til at modtage udskrifter fra registret  

 (BBR-Ejermeddelelse).
