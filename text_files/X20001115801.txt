Tilbageførsel af aktieoverdragelse  

 omgørelse Ligningsrådet blev anmodet om omgørelse  

 således, at A ApS  overdragelse af aktierne i datterselskabet C AB til  

 datterselskabet B A/S i henhold til aftale af 31. marts 1998 for DKK  

 7.500.000 kunne tilbageføres.
 Subsidiært anmodedes om omgørelse  

 således, at selskabet kunne anses for overdraget til indre værdi  

 i alt SEK 93.000. Det overskydende beløb vil i så fald enten  

 blive tilbagebetalt eller være at anse for en skattefri udlodning fra B  

 A/S til moderselskabet A ApS med den virkning, at der ikke er nogen  

 aktieavance at beskatte.
 Sagens omstændigheder var følgende:
A ApS blev etableret i 1996 i forbindelse med overtagelse  

 af aktiemajoriteten i B A/S.
Ligeledes i 1996 blev et søsterselskab  

 til B A/S stiftet i Sverige.
Kort tid efter stiftelsen blev der forhandlet med eksterne  

 købere om salg af det svenske selskab, C AB.
Under disse forhandlinger  

 gav en køber udtryk for at ville betale DKK 7,5 mio. for selskabet.
En  

 forudsætning for salget var, at B A/S var ejer af C AB ved  

 overdragelsen.
 Af hensyn til det planlagte fremtidige salg blev der den  

 31. marts 1998 indgået aftale om overdragelse til B A/S af hele A ApS  

  aktiepost i C AB svarende til 93% af aktiekapitalen. ifølge aftalen  

 var købsprisen for aktierne DKK 7.500.000.
 Det viste sig imidlertid efterfølgende, at det  

 videre salg ikke kunne gennemføres.
I anmodningen om omgørelse var det anført,  

 at den aftalte overdragelsespris alene blev fastsat under hensyntagen til de  

 påregnede videresalg af selskabet, og således ikke var udtryk for  

 selskabets reelle markedsværdi.
Prisfastsættelsen ved den  

 koncerninterne overdragelse skal således ses i lyset af den pris, som  

 de to selskaber forventedes at indbringe ved overdragelsen til den eksterne  

 køber.
Dette kan ikke dokumenteres i form af tilbud eller andre  

 skriftlige dokumenter, men sandsynliggøres af, at  

 prisfastsættelsen ved den koncerninterne overdragelse ville være  

 meningsløs, såfremt der ikke forventedes mindst samme pris ved  

 det forventede efterfølgende salg.
 Såfremt handlen fastholdes på de aftalte  

 vilkår, udløses et stort skattekrav, idet anskaffelsessummen for  

 de svenske aktier alene udgør SEK 93.000, og holdingselskabet  

 endvidere på salgstidspunktet har ejet aktierne i mindre end 3  

 år.
 Det er herefter åbenbart, at overdragelsen alene var  

 betinget af, at der skulle ske et videre salg til en tredie part, hvormed en  

 beskatning af avancen under alle omstændigheder ville være  

 udløst.
Ved brev af 23. april 1999 meddelte kommunen afslag  

 på anmodning om omgørelse under henvisning til, at der er sket  

 en civilretlig koncernintern overdragelse ved aftale af 31. marts 1998,  

 hvilken skattemyndighederne ikke har anfægtet.
Endvidere  

 bemærkede kommunen, at parterne kendte de skattemæssige  

 konsekvenser af overdragelsen.
 Med hensyn til den subsidiære anmodning var kommunen  

 af den opfattelse, at aktiernes værdi på salgstidspunktet var kr.  

 7.500.000 i overensstemmelse med den indgåede aftale, idet det er  

 oplyst, at en ekstern køber ville give den pris, ligesom der  

 foreligger en beregning af beløbet den 28. marts 1998. At det  

 efterfølgende har vist sig, at aktierne ikke kunne overdrages til den  

 eksterne køber, kunne ikke føre til andet resultat.
 Told- og Skatteregionen indstillede, at den principale  

 anmodning skulle imødekommes, således at handlen kunne  

 tilbageføres.
 Regionen bemærkede, at der var sket en civilretlig  

 koncernintern overdragelse den 31. marts 1998, som har udløst  

 beskatning efter aktieavancebeskatningslovens § 2, stk. 1. A ApS har for  

 indkomståret 1/4 1997 - 31/3 1998 selvangivet salget af C AB.  

 Skattekravet er således realiseret og forfaldent, men selskabet har  

 ikke fået midler ind til betaling af den pålignede skat.
 De af selskabet gennemførte dispositioner har  

 således udløst et betydeligt skattekrav, som ellers ved en  

 normal skattemæssig planlægning og forretningsmæssige  

 overvejelser ville være undgået.
Regionen henså endvidere til, at selskabet ikke har  

 forsøgt at skjule overdragelsen, men derimod har lagt de dispositioner  

 frem i lyset, som nu ønskes omgjort.
Omend regionen er  forundret  

 over, at overdragelsen af aktierne blev gennemført, når der ikke  

 så ud til at være en ekstern køber, findes der ikke at  

 foreligge noget element af ond tro.
Holdingselskabets salg af aktierne er  

 formentlig et udslag at en fejlagtig disposition - en disposition foretaget  

 uden den forudgående skattemæssige undersøgelse.
Ud fra en samlet vurdering mente regionen, at  

 betingelserne for omgørelse var opfyldt, idet de foretagne  

 dispositioner ansås for resultatet af mangelfuld undersøgelse af  

 de skattemæssige konsekvenser.
Selskabet havde simpelthen handlet for  

 hurtigt.
 Ligningsrådet kunne ikke imødekomme det  

 ansøgte henset til, at dispositionen der ønskedes omgjort, ikke  

 havde haft uforudsete skattemæssige konsekvenser.
