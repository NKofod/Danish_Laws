F.1 Omberegning af ejendomsværdi I forbindelse med den almindelige vurdering skal told- og  

 skatteforvaltningen efter VUL § 33, stk. 12, 13, 14 og 15, foretage  

 en ansættelse af ejendomsværdi eller ejerboligværdi i 2001- og  

 2002-niveau.
Ansættelsen træder ikke i stedet for de tidligere ansatte  

 værdier, men er en omberegning af ejendoms- eller ejerboligværdien til  

 brug for ejendomsværdibeskatningen og foretages efter ejendommens tilstand  

 på omberegningstidspunktet.
Der er klageadgang over den omberegnede  

 værdi.
 Kredsen af ejendomme, som skal have foretaget omberegning af  

 ejendomsværdien er afgrænset til ejendomme, hvoraf der skal betales  

 ejendomsværdiskat . Ejendomme med boligfordeling  

 efter f. eks. § 33, stk. 5, 2. pkt., er således ikke omfattet og skal ikke  

 have foretaget omberegning.
Der vil for langt de fleste omberegningers vedkommende være tale om  

 rent beregningsmæssige forhold, der ikke indebærer noget egentligt  

 vurderingsskøn.
Her skal man udelukkende foretage en ny beregning og  

 afrunde på normal vis.
Dette vil f. eks. være tilfældet for alle  

 arealændringer, hvad enten det er bygningsarealer eller grundarealer.
 Andre tilfælde vil indebære et skøn, hvor der f. eks. skal tages  

 stilling til, hvilken værdi elementer i en byggesag, der ikke indgår som  

 parameter i vurderingsforslagsmodellen, tilfører ejendommen.
Hvis told- og skatteforvaltningen opdager, at en ejendom har været  

 vurderet på et forkert grundlag, fejlagtigt har været forbigået eller der  

 har været anlagt et forkert skøn, skal disse ændringer ikke slå igennem på  

 eventuelle omberegninger.
Ejendomsværdiskatteloftet hviler på 2001-  

 og 2002-vurderingerne.
Vurderingsmæssige fejl, der har været begået ved  

 disse vurderinger kan derfor ikke rettes ved senere omberegninger af  

 værdierne.
 I særlige situationer kan der foretages en omberegning, selvom der  

 i perioden siden sidste vurdering ikke har været en direkte anledning.  

 Hvis told- og skatteforvaltningen opdager, at der i tidligere år har været  

 foretaget en væsentlig ombygning, uden at der har været indhentet en  

 byggetilladelse, som var en forudsætning for gennemførelsen af  

 ombygningen, eller der har været begået svig, kan der samtidig med at den  

 aktuelle vurdering rettes foretages en omberegning af 2001-, henholdsvis  

 2002-vurderingen, hvor byggetilladelseselementerne medtages.
Hvorvidt der skal foretages en omberegning, må afhænge af  

 skønsusikkerheden ved vurderingen af den enkelte ejendom.
Beløbsmæssigt  

 kan der ved overvejelserne herom f. eks. henses til nedrundingsreglerne  

 jf.  

 afsnit       A7 .
 Told- og skatteforvaltningen må ved afgørelsen af, om der skal  

 foretages en omberegning til ugunst for ejeren, også anlægge en  

 væsentlighedsbetragtning på samme måde som ved arbejdet med de almindelige  

 vurderinger.
Hvis told- og skatteforvaltningen vælger ikke at foretage en  

 omberegning, som der i givet fald ville have været hjemmel til at  

 foretage, kan den undlade at meddele dette til ejeren.
Undtaget er dog de  

 tilfælde, hvor en omberegning af ejendomsværdien ville have været til  

 gunst for ejeren, men hvor den ikke bliver foretaget ud fra en betragtning  

 om, at den er beløbsmæssigt for lille.
Der skal ske omberegning af ejendomsværdien for ejendomme, hvor  

 der er afsluttet en byggesag.
Efter sin ordlyd omfatter VUL § 33,  

 stk. 12, ejendomme, hvor der er foretaget en om- eller tilbygning, der  

 kræver  

 byggetilladelse .
Byggetilladelse kræves i forbindelse med mange forskellige typer af om-  

 og tilbygninger.
Der er ingen entydig sammenhæng mellem størrelsen af om-  

 eller tilbygningen og kravet om byggetilladelse.
Det er således ikke  

 sikkert, at den om- eller tilbygning, der foretages på grundlag af  

 byggetilladelsen, vil medføre en omberegning.
 Styringen af, hvilke ejendomme der skal have omberegnet  

 ejendomsværdiskatteloftet som følge af en byggesag, vil basere sig på den  

 registrering af byggesagerne, der sker i Bygnings- og Boligregisteret  

 (BBR).
Om- eller tilbygning kan også foretages uden byggetilladelse f. eks.  

 generel vedligeholdelse og modernisering.
Dette rejser imidlertid  

 spørgsmål om, hvor meget der skal tages med i omberegningen.
Hvis der f.  

 eks. foretages ændringer, der kræver byggetilladelse, som led i en større  

 modernisering, skal omberegningen så tage hensyn til hele moderniseringen  

 eller kun til den del af den samlede om- og tilbygning, der vedrører  

 byggesagen? Skatteministeren har i svaret på Skatteudvalgets spørgsmål 22 (L 100 -  

 Folketinget 2001-02, bilag 29) anført, at loftet først og fremmest vil  

 blive omberegnet ved nybygninger og ændringer, der kræver byggetilladelse,  

 mens vedligeholdelse og forbedringer herudover ikke medfører en forhøjelse  

 af loftet.
 Eksempel:
Ved beregningen af, hvad ansættelsen af ejendomsværdien skal ændres  

 til, anvendes den beregningsmodel, ejendommen var ansat ved hjælp af, ved  

 den vurdering, der skal omberegnes.
Der kan her let opstå tvivl om,  

 hvorvidt der i omberegningsåret skal indsættes et "ombygningsår" i  

 beregningsmodellen.
Det generelle tillæg for ombygningsår indeholder også  

 andre elementer end ændringer, der følger af ombygninger, der kræver  

 byggetilladelse.
Problematikken opstår, når en ombygning i henhold til en  

 byggetilladelse vedrører forhold, som ikke er direkte elementer i  

 beregningsmodellen, som f.eks. generel modernisering af ejendommen i  

 forbindelse med en udvidelse af boligarealet.
Ombygningsår skal opsættes i BBR, når bygningsværdien ændrer sig mindst  

 15 pct. som følge af ombygningen.
Dette kan altså også ske i forbindelse  

 med generelle moderniseringer, som ikke kræver byggetilladelse.
Der kan ikke opstilles generelle retningslinier for, om der skal  

 indsættes ombygningsår ved en omberegning.
Told- og  

 skatteforvaltningen må afveje dette i forhold til det resultat, der  

 skønnes passende for at indarbejde de værdier i omberegningen, som følger  

 af byggesagen.
Alternativet til at indsætte et ombygningsår i modellen vil  

 være at give et konkret tillæg, hvorved værdierne som følger af byggesagen  

 medtages i omberegningen.
 Eksempel:
Omberegning af ejendomsværdien skal derfor ske i de tilfælde, hvor der  

 siden sidste vurdering er afsluttet en byggesag på ejendommen.  

 Omberegningen skal kun medtage den del af om- eller tilbygningen, der  

 vedrører selve byggesagen. Øvrige forbedringer og moderniseringer, der  

 måtte være foretaget tidligere eller samtidig, medtages ikke.
Tillæg og  

 nedslag skal som udgangspunkt også forblive uændrede, hvis de ikke direkte  

 relaterer sig til ændringerne i henhold til byggesagen.
Hvis ejendommen f.  

 eks. har et nedslag for dårlig vedligeholdelse og der sker en genopretning  

 af vedligeholdelsestilstanden i forbindelse med en byggesag, skal  

 ejendommen fortsat have dette nedslag ved omberegningen, hvorimod det  

 selvfølgelig skal slettes i forbindelse med den aktuelle vurdering.
 Kredsen af ejendomme, der skal have foretaget en omberegning af  

 ejendomsværdien til brug for ejendomsværdiskatteberegningen er den samme,  

 som i henhold til VUL § 33, stk. 1, skal vurderes som  

 færdigbyggede.
Der skal foretages omberegninger af samtlige ejendomme, der vurderes  

 som færdigbyggede ved den ordinære vurdering.
Vurderingen skal foretages  

 på samme BBR-grundlag, men med udgangspunkt i niveauet ved  

 2001-henholdsvis 2002-vurderingen.
Tillæg og nedslag som gives ved den  

 ordinære vurdering skal også gives ved omberegningerne, evt. justeret for  

 prisstigninger eller -fald.
Omberegning skal ske i de tilfælde, hvor der sker arealændringer på en  

 ejendom, der er ejendomsværdiskattepligtig og hvor grundværdien indgår som  

 en del af ejendomsværdiberegningen.
Der skal således ikke ske omberegning  

 af ejerlejligheder selvom der sker arealændringer af grunden, da  

 grundværdien for ejerlejligheder ikke indgår direkte i  

 vurderingsforslagsmodellen for ejerlejligheder.
 Grundværdispecifikationen ved den aktuelle vurdering anvendes på  

 niveauerne for 2001 og 2002. Dette vil i de fleste tilfælde være  

 ukompliceret idet planforholdene og niveauforholdene vil være kendte både  

 i 2001 og 2002.
 Ved små arealændringer kan told- og skatteforvaltningen ud  

 fra en beløbsmæssig betragtning undlade at omberegne ejendomsværdien, selv  

 om der sker omberegning af grundværdien.
 Der skal foretages omberegning af ejendomsværdien, hvor ejendommen  

 ændrer anvendelse (ændret benyttelseskode) eller planforholdene ændres.  

 Reglerne er udformet, så vurderingsmæssige ændringer, som sker mens  

 ejeren bebor ejendommen, og hvor det er told- og skatteforvaltningen, der  

 af egen drift går ind og ændrer anvendelsen eller vurderingen som følge af  

 en planændring, ikke skal have konsekvenser for den aktuelle ejer, men  

 først for en ny ejer efter et ejerskifte.
Omberegninger efter VUL § 33, stk. 15, kan derfor deles op i to  

 forskellige situationer.
Første situation er den, hvor den omberegnede  

 værdi skal have skattemæssig virkning året efter der er ændret anvendelse  

 eller planforhold, jf.
EVSL § 4 a, stk. 2. Anden situation er den,  

 hvor den omberegnede værdi først skal have skattemæssig virkning for en ny  

 ejer efter et ejerskifte.
Ejeren på tidspunktet, hvor ændringen sker  

 fortsætter med at have den oprindelige ansættelse som en del af  

 ejendomsværdiskatteloftet.
Hvis denne ejer f.eks. foretager en ombygning,  

 der kræver  byggetilladelse, skal der ske en omberegning af såvel det  

 oprindelige loft som det nye loft (som venter på at træde i kraft, til der  

 kommer et ejerskifte).
Det er told- og skatteforvaltningen , der i første omgang i forbindelse  

 med ansættelsen afgør, om en omberegning først skal have skattemæssig  

 virkning for en ny ejer. Årsagen hertil er, at der i forbindelse med  

 ejendomsværdiskatteberegningen sker en direkte anvendelse af  

 vurderingerne.
Finder man ved ligningen ud af, at en ansættelse mangler  

 eller er overflødig, må grundlaget rettes.
 Omberegningen skal have skattemæssig virkning året efter i bl.a.  

 følgende situationer:
 Omberegningen skal først have skattemæssig virkning for en ny ejer i  

 bl.a. følgende situationer:
F.2 Omberegning af grundværdi Told- og skatteforvaltningen skal i henhold til VUL § 33,  

 stk. 16-18, foretage en yderligere ansættelse af grundværdien i det  

 seneste år, hvor grundværdien efter fradrag for forbedringer og reduktion  

 for fritagelser for grundskyld udgjorde den afgiftspligtige grundværdi.  

 Den yderligere ansættelse træder ikke i stedet for den oprindeligt  

 foretagne grundværdiansættelse, men er en omberegning af denne til brug  

 for beregningen af grundskylden.
Omberegningen skal foretages i forbindelse med den almindelige  

 vurdering og meddeles sammen med denne.
Der er klageadgang over den  

 omberegnede værdi.
Omberegning af grundværdien efter VUL § 33, stk. 16-18, er  

 grundlæggende forskellig fra de omberegninger, der foretages af  

 ejendomsværdien efter VUL § 33, stk. 13-15. For det første har  

 omberegninger af grundværdien ikke et eller flere faste  

 basisår  som omberegningerne af ejendomsværdi efter  

 VUL § 33, stk. 13-15, hvor det er 2001 og 2002, der skal omberegnes.
For  

 det andet findes reglen om, at virkningen i nogle tilfælde skal udskydes  

 til efter et salg, ikke på grundværdiomberegningsområdet.
Her vil en  

 omberegning i alle tilfælde træde i kraft med det samme (eller første gang  

 ansættelsen skal bruges i forbindelse med grundskyldsberegningen).
Det er alene grundskylden, der påvirkes af en omberegnet grundværdi.  

 Dækningsafgiften berøres ikke af loftet over grundskylden.
Dækningsafgift  

 opkræves således altid af den dækningsafgiftspligtige forskelsværdi, der  

 er ansat for det pågældende år.
Den værdi, der skal omberegnes vil netop være den værdi, der aktuelt  

 beskattes i det år, ejerne modtager meddelelse om omberegningen.
Der vil  

 altså være sammenhæng mellem den vurdering, told- og  

 skatteforvaltningen omberegner, og den grundværdi, der aktuelt  

 betales grundskatter af.
 Ved en vurdering pr. 1. oktober 2004, som ejerne modtager meddelelse om  

 i 2005, skal der eventuelt foretages omberegning af grundværdien 1.  

 oktober 2003, og det er netop af denne værdi, der svares grundskyld i  

 skatteåret 2005.
Omberegning skal foretages ved de almindelige vurderinger eller  

 årsomvurderinger.
Der er overensstemmelse mellem VUL § 33, stk.  

 16-18, og årsomvurderingsgrundene i VUL § 3. Hvis der indtræder en  

 omberegningsgrund, vil ejendommen af samme årsag skulle udtages til  

 årsomvurdering.
Told- og skatteforvaltningen skal således i forlængelse af  

 arbejdet med den aktuelle vurdering eller årsomvurdering overveje, om  

 grundværdien samtidig skal omberegnes.
 Fælles for omberegningerne er, at told- og skatteforvaltningen skal  

 foretage en omberegning, hvor det er ejendommens aktuelle matrikulære  

 eller planmæssige status, der tages udgangspunkt i, men at man ved  

 omberegningen anvender det vurderingsniveau, der var gældende i det år,  

 der skal omberegnes.
 Derved sikres det, at kommunen har vurderingsmæssige sammenlignelige  

 størrelser at beregne grundskatterne på, når det skal afgøres, om loftet  

 over stigningen i grundskyld træder ind som begrænsende faktor, i forhold  

 til hvor meget en ejer kan komme til at betale mere i grundskyld i forhold  

 til seneste år.
 Det er forskellige typer af hændelser, der sætter en omberegning i  

 gang.
Efter VUL § 33, stk. 16, skal ejendomme, der har gennemgået  

 matrikulære ændringer siden seneste vurdering, have omberegnet  

 grundværdien.
Der er her tale om såvel ændringer, der er approberet i  

 løbet af året som ændringer i forbindelse med ekspropriationer eller  

 jordfordelingssager.
Efter stk. 16 skal også ejerlejligheders grundværdi omberegnes, hvis  

 der sker ændringer i fordelingstallene.
Hvis ændringerne sker  

 enkeltlejligheder imellem uden at påvirke det samlede fordelingstal, er  

 det kun grundværdierne for de berørte lejligheder, der skal omberegnes.  

 Påvirker en ændring derimod det samlede fordelingstal, skal samtlige  

 ejerlejligheder under moderejendommen have omberegnet grundværdien.
Efter VUL § 33, stk. 17, skal ejendomme, der har undergået  

 planmæssige ændringer eller har ændret anvendelse, have omberegnet  

 grundværdien.
Samtidig skal disse ændringer dog medføre stigning eller  

 fald i prisniveauerne for de pågældende ejendomme.
Told- og skatteforvaltningen bliver opmærksom på planændringer via  

 kommune- og lokalplaner.
Told- og skatteforvaltningen skal i forvejen i  

 forbindelse med alle planændringer tage stilling til, om der skal ske  

 vurderingsmæssige ændringer som følge af planen.
Konkluderes det, at  

 vurderingen som følge af planen skal ændres, skal der samtidig ske en  

 omberegning af den seneste som beregninsgrundlag anvendte  

 grundværdi/omberegnede grundværdi.
Ændret anvendelse er på samme måde en udløsende faktor for omberegning  

 af grundværdien.
Der vil her oftest være tale om tilfælde, hvor en ejendom  

 ændrer benyttelseskode fra 05- landbrug til 01-beboelse.
Ved dette skift  

 ændres nemlig princippet for fastsættelse af grundværdien uden at der er  

 sket planmæssige ændringer i det område ejendommen ligger i.
Et andet  

 tilfælde vil være, hvis der gives tilladelse til at grave grus på en  

 ejendom.
Her ændres anvendelsen ikke af hele ejendommen, det er fortsat en  

 landbrugsejendom, men benyttelsen af et delareal ændres fra at være  

 landbrug til at være grusgrav, og der gives et tillæg i grundværdien som  

 følge af gravetilladelsen.
 I mange tilfælde vil en ændret lokalplan eller en ændret benyttelse  

 ikke udløse en omberegning af grundværdien, fordi grundværdien ikke ændres  

 som følge af plan-/benyttelseskodeændringen.
På samme måde som vedrørende stk. 16-omberegninger er der ikke  

 skønsmæssige overvejelser involveret i disse omberegninger.
Når told- og  

 skatteforvaltningen har besluttet, at vurderingen skal ændres ved den  

 forestående vurdering eller årsomvurdering, skal omberegningen ansættes i  

 det tidligere anvendte niveau.
 Efter VUL § 33, stk. 18, skal nyopståede ejendomme have omberegnet  

 grundværdien.
 Hvis ejendommen opstår ved frastykning, skal den have foretaget  

 omberegningen i det basisniveau, der gælder for den ejendom, den udstykkes  

 fra.
Er der derimod tale om ejendomme, der opstår ud fra ejendomme, der  

 aldrig har været vurderet før, f.eks. ejendomme undtaget fra vurdering,  

 skal told- og skatteforvaltningen ud fra basisårene for de omkringliggende  

 sammenlignelige ejendomme skønne, hvilket basisniveau, der skal anvendes  

 ved omberegningen.
Der kan her være flere ejendomme at vælge imellem, og  

 disse kan have forskellige basisniveauer.
