1. Danmark har under henvisning til art. 24 i Den  

 Europæiske konvention af 20. april 1959 om gensidig retshjælp i straffesager  

 afgivet erklæring om, at begrebet »judicielle myndigheder« i  

 Danmark tillige omfatter anklagemyndigheden.
Denne teknisk prægede erklæring  

 synes i nogle tilfælde fejlagtigt at have været anvendt som hjemmel for  

 politimesteren til uden at indhente dansk retskendelse som »judiciel  

 myndighed« at fremsætte begæring om edition over for udlandet, jf.  

 Retshjælpskonventionens art. 3, stk. 1.
2. Efter retsplejelovens § 827, stk. 1, træffes  

 afgørelse om edition i alle tilfælde af retten.
Det gælder også i de  

 tilfælde, hvor den, der skal pålægges edition, er en person eller offentlig  

 myndighed i udlandet.
 3. Den, der skal pålægges edition, skal forinden have  

 lejlighed til at udtale sig, jf. § 827, stk. 2.
 Forespørgselen til personen eller myndigheden i udlandet kan normalt  

 foretages via Interpol.
 Asbjørn Jensen.
