(Til alle amtsråd og Frederiksberg  

 kommunalbestyrelse) I medfør af aftale af 4. juni 1987 mellem Finansministeriet og Lærernes  

 Centralorganisation om ulempeydelser til tjenestemænd ved de amtskommunale  

 enkeltfagskurser foretages følgende ændringer i Undervisningsministeriets  

 cirkulære af 1. juli 1986 om leder- og lærerstillinger ved de amtskommunale  

 enkeltfagskurser:
§ 1 1. § 33 affattes således:
 »§ 33. For hver skemalagt undervisningstime på ubekvemme tidspunkter  

 ydes godtgørelse for 1 time efter de for tjenestemænd i staten til enhver tid  

 gældende regler, for tiden Finansministeriets cirkulære af 29. april 1987 om  

 natpenge m.v.
 Stk. 2. For undervisning på samme dag, der er delt i 3 dele, eller for  

 undervisning, der er delt således, at den strækker sig ud over 11 timer,  

 regnet fra første undervisningstimes begyndelse til sidste undervisningstimes  

 afslutning, ydes der godtgørelse efter de for tjenestemænd i staten til  

 enhver tid gældende regler, for tiden Finansministeriets cirkulære af 29.  

 april 1987 om natpenge m.v.
Stk. 3. For deltagelse efter kl. 18.00 i studierejser og ekskursioner,  

 der er godkendt af amtsrådet, ydes der er beløb pr. dag pr. lærer, som udgør  

 31,90 kr., såfremt der deltager 1-2 ansatte pr. hold, og 25,95 kr., såfremt  

 der deltager 2 eller flere ansatte pr. hold.
De nævnte beløb forhøjes pr. 1.  

 april 1988 til henholdsvis 33,10 kr. og 26,95 kr.
 Stk. 4. For deltagelse i studierejser og ekskursioner, der er godkendt af  

 amtsrådet, på lørdage, søn- og helligdage, grundlovsdag og juleaftendag ydes  

 der godtgørelse efter de for tjenestemænd i staten til enhver tid gældende  

 regler.
Stk. 5. For deltagelse i møder over 1 times varighed efter kl. 17.00 i  

 repræsentantskab, kursusnævn og andre af amtsrådet medsatte udvalg ydes der  

 de pågældende et beløb pr 29,50 kr. pr. møde.
Beløbet forhøjes pr. 1. april  

 1988 til 30,65 kr. pr. møde.« 2. § 34 affattes således:
 »§ 34. For hver fulde 3 points udsving i reguleringspristallet ud  

 over 154 forhøjes eller nedsættes de i § 33, stk. 3 og 5, anførte beløb med  

 følgende beløb:
For deltagelse i studierejser og ekskursioner Stk. 2. Reguleringen finder sted pr. 1. april og 1. oktober på grundlag  

 af reguleringspristallet for henholdsvis januar og juli.« 3. § 35 affattes således:
»§ 35. Ud over godtgørelse efter §§ 33-34 tilkommer der ikke de af  

 aftalen omfattede tjenestemænd anden betaling for tjeneste på ubekvemme  

 tidspunkter.« § 2 § 2. Cirkulæret har virkning fra den 1. april 1987.
Undervisningsministeriet, den 3. juli  

 1987 P. m. v.
 e. b.
Susanne Boe fm.
