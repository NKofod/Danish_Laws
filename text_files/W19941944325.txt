Fusion, fonde - Fusion, fonde Referencer: FUSION § 14 C Ligningsrådet blev spurgt om følgende:
 Spørgsmål:
1. Kan A-fonden som den modtagende fond succedere i B-fondens  

 skattemæssige henlæggelser til senere uddeling, når  

 fusionen gennemføres iht. § 14 c i fusionsskatteloven? 2. Kan hele B-fondens egenkapital dvs. både disponibel og bunden  

 kapital overføres til A-fondens disponible kapital uden beskatning,  

 når fusionen gennemføres iht. fusionsskattelovens § 14 c? 3. Hvis der svares nej til spørgsmål 2, ønskes svar  

 på, om B-fondens disponible kapital kan overføres til A-fondens  

 disponible kapital uden beskatning, når der fusioneres efter  

 bestemmelserne i fusionsskattelovens § 14 c.
4. Skal der indhentes tilladelse fra Ligningsrådet til at fusionere  

 de to fonde efter bestemmelserne i fusionsskatteloven? Svar:
 Ad 1: Ja.
 Ad 2: Ja.
 Ad 3: Besvares ikke.
 Ad 4: Nej.
 Sagsfremstilling og begrundelse:
 Af administrative årsager ønsker U A-S i henhold til  

 fusionsskattelovens § 14 c at gennemføre en skattefri fusion mellem  

 A-fonden og B-fonden, der begge er skattepligtige efter  

 fondsbeskatningslovens § 1, stk. 1, nr. 1.
B-fonden er registreret som erhvervsdrivende fond og omfattet af reglerne  

 i lov om erhvervsdrivende fonde.
Fonden blev stiftet i 1989. Pr. 31/12 1992  

 udgjorde fondens egenkapital 2.011 mio. kr.
Den disponible kapital udgjorde  

 heraf 60,7 mio. kr. og der var henlagt 69,8 mio. kr. til uddelinger til  

 almennyttige og velgørende formål.
B-fonden er ikke erhvervsdrivende og omfattet af reglerne i lov om fonde  

 og visse foreninger.
Fonden blev stiftet i 1957. Pr. 31/12 1992 udgjorde  

 egenkapitalen 45,5 mio. kr., hvoraf 15,7 mio. kr. var disponibel kapital.
Der  

 var den 31/12 1992 henlagt 2,5 mio. kr. til uddeling til almennyttige og  

 velgørende formål.
Efter fusionsskattelovens § 14 c kan der gennemføres skattefri  

 fusion mellem fonde, der er skattepligtige efter reglerne i  

 fondsbeskatningsloven.
Skattemæssigt sondres der ikke mellem, om der er  

 tale om erhvervsdrivende eller ikke-erhvervsdrivende fonde, jf.  

 fondsbeskatningscirkulæret punkt 20.2.
 Ad spørgsmål 1:
 Det fremgår af fusionsskatteloven, at skattefri fusion af fonde som  

 udgangspunkt sker efter de samme regler som for selskaber, dog kun i det  

 omfang de er anvendelige på fonde.
Af fusionsskattelovens regler fremgår, at det modtagende selskab  

 indtræder i det indskydende selskabs retsstilling med hensyn til  

 aktiver og passiver, der modtages ved fusionen.
En tilsvarende anvendelse af  

 reglerne på fonde må føre til, at den modtagende fond  

 succederer i den indskydende fonds foretagne hensættelser til senere  

 uddeling.
 Således finder Ligningsrådet, at A-fonden som den modtagende  

 fond må succedere i B-fondens hensættelser med den deraf  

 gældende pligt til at foretage uddelinger til de konkretiserede  

 formål, eller såfremt hensættelserne ikke benyttes, at lade  

 sig efterbeskatte efter fondsbeskatningslovens regler.
 Ad spørgsmål 2 og 3:
 Det er oplyst, at B-fonden ikke har modtaget gaver til udvidelse af den  

 bundne kapital og derfor ikke har fået fritagelse for beskatning af  

 gaver efter fondsbeskatningslovens regler.
 Det bemærkes, at det grundlæggende spørgsmål om  

 placeringen af den indskydende fonds egenkapital bør fastlægges  

 af fondsmyndighederne i forbindelse med disse myndigheders godkendelse af  

 sammenlægningen.
 Ligningsrådet finder på baggrund af det oplyste, at en evt.  

 tilladelse fra fondsmyndighederne til, at den bundne del af den indskydende  

 fonds kapital overføres til den modtagende fonds disponible kapital,  

 ikke vil være til hinder for, at fusionsskattelovens regler kan  

 anvendes, idet overførslen ikke har skattemæssig betydning.
 Ad spørgsmål 4:
 Der ses ikke at foreligge sådanne særlige forhold, at den  

 påtænkte fusion kræver tilladelse fra  

 Ligningsrådet.
