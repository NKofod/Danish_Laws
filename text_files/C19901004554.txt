Konkurrencerådet har på sit møde i dag behandlet fastprisordningen for  

 dagblade og magasiner.
Herunder har Rådet behandlet Danske Dagblades  

 Forenings ansøgning af 20. september 1989 om dispensation fra  

 konkurrencelovens § 14 til at håndhæve de af bladudgiverne trufne  

 bestemmelser om, at forhandlerne skal overholde de af bladudgiverne fastsatte  

 salgspriser for dagblade.
Til rådsmødet var udarbejdet et notat.
Dette vedlægges.
Efter sædvanlig  

 praksis er afslutning, indstilling samt bilag udeladt.
Notatet omfatter ud  

 over ansøgningen fra Danske Dagblades Forening også henvendelser fra Dansk  

 Magasinpresses Udgiverforening og Dansk Central Agentur - DCA og Dansk  

 Bladdistribution Aktieselskab.
Konkurrencerådet besluttede i henhold til konkurrencelovens § 14 stk. 1,  

 at godkende, at medlemmer af Danske Dagblades Forening kan anvende bindende  

 videresalgspriser for salg af dagblade.
Rådet forbeholder sig ret til at tage  

 dispensationen op til ny vurdering, hvis omstændighederne tilsiger det.  

 Begrundelsen for den trufne afgørelse fremgår af notatet.
For Danske  

 Dagblades Forenings vedkommende har rådet lagt vægt på hensynet til den  

 politiske meningsdannelse samt til kulturelle hensyn.
I den forbindelse har rådet lagt vægt på, at der er tale om et marked, der  

 udvikler sig.
Man har derfor ønsket at fremhæve, at dispensation gives indtil  

 videre, således at rådet vil tage godkendelsen op til behandling, såfremt  

 markedsudviklingen tilsiger dette.
Rådets afgørelse blev truffet ved afstemning.
Til stede var 12 medlemmer.  

 For afgørelsen stemte 8 medlemmer, og 4 stemte imod.
 Referat fra rådsmødet vil blive fremsendt, når det foreligger i sin  

 endelige form.
 Advokat Erik Mohr Mersing har modtaget en enslydende skrivelse.
Med venlig hilsen Birte Petersen fm.
