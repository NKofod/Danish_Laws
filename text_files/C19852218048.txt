(De erhvervsfaglige grunduddannelser.  

 Bygge- og anlægsområdet) Opbygning og varighed V = Virksomhedsuddannelse K = Kursus på teknisk skole varighed angivet i uger Skoleopholdenes fordeling Det første skoleophold placeres i starten af 1. uddannelsesår.
 De øvrige skoleophold fordeles ligeligt i uddannelsestiden, således at  

 sidste skoleophold kan placeres i sidste halvår af uddannelsen.
Adgangsbetingelser Gennemført basisuddannelse afsluttende i elektrolinien inden for bygge- og  

 anlægsområdet eller jern- og metalområdet eller anden uddannelse og/eller  

 beskæftigelse, der kan ligestilles hermed i henhold til de herom af  

 undervisningsministeriet fastsatte regler.
Uddannelsens mål Efg-eleven skal gennem uddannelsen opnå erhvervskompetence som  

industrielektriker i overensstemmelse med nedenstående regler for  

 uddannelsen.
Uddannelsens tilrettelægning De krævede praktiske og teoretiske færdigheder behandles på teknisk skole.
 Uddannelsen i virksomheden tilrettelægges således, at eleven beskæftiges  

 ved og opnår praktiske færdigheder i de arbejdsdiscipliner, der er gennemgået  

 under de forudgående skoleophold.
 I hvert skoleophold foretages en bedømmelse af eleven.
 Bedømmelsen kan overværes af en repræsentant fra det faglige udvalg.
 Jfr. fagets bedømmelsesplaner iværksættes der i forbindelse med det sidste  

 skoleophold en faglig prøve, der bedømmes af fagets censorer.
 Bestået prøve i det afsluttende skoleophold danner sammen med  

 praktikerklæring grundlag for udstedelse af uddannelsesbevis.
 Vejledning til brug ved uddannelsens tilrettelægning fås ved henvendelse  

 til: El-Fagets Lærlingeudvalg, Grundtvigsvej 25, 1864 København V, (01) 24 44  

 75.
Uddannelse under skoleopholdene på uddannelsens 2. del Undervisningen på teknisk skole omfatter den teoretiske baggrund,  

 underbygget med opgaveløsninger og øvelsesopstillinger, for at kunne forstå  

 en faglig instruktion ved udførelse af boliginstallationer,  

 motorinstallationer og industriinstallationer samt styringer og reguleringer  

 til automatiske anlæg, hvormed der arbejdes under skoleopholdene.
 Skoleopholdene omfatter endvidere obligatorisk undervisning i fællesfagene  

 dansk, samtidsorientering, virksomhedslære og samarbejdslære samt  

 undervisning i valgfrie fag.
 Pensum er opdelt således:
 1. skoleophold (trin A) - varighed 5 uger.
 Teoretisk gennemgang og udførelse af praktikøvelser med:
L-AUS-arbejde ved tilslutning af stikledning på mast.
Kabelindføring til  

 udvendigt målerskab.
Opsætning og montering af gruppetavle indeholdende  

 HFI/FI-afbryder, smeltesikringer og sikringsautomat.
Lysinstallation som  

 skjult rørinstallation og kabelinstallation.
Forbindelse af tændingssystemer  

 som korrespondance- og kiptænding.
Kabelinstallation til 3-fasede motorer  

 samt tilslutning af disse.
 2. skoleophold (trin B) - varighed 10 uger.
 Teoretisk gennemgang og udførelse af praktikøvelser med:
L-AUS-arbejde ved tilslutning af stikledning i kabelskab.
Opsætning og  

 montering af hoved- og gruppetavle indeholdende lys- og kraftgrupper.
Skjult  

 og synlig rørinstallation for lys, kraft og el-varme samt kabelinstallation  

 for motorer.
Tændingssystemer med lavvolts kiprelæer, trappeautomat samt  

 fotomodstandsstyring.
Elvarmeanlæg styret af ur og rumtermostat.
Montering af  

 3-fasede motorer med motorværnsbeskyttelse.
Antenneinstallation til radio/TV  

 med fordelings- og tilslutningsdåser.
 3. skoleophold (trin C) - varighed 6 uger.
 Teoretisk gennemgang og udførelse af praktikøvelser med:
Montering og afprøvning af standardkoblinger, Opbygning og montering af  

 styringer til automatiske anlæg, hvori der indgår elektromekaniske,  

 pneumatiske og elektroniske komponenter.
Afprøvning og indkøring samt  

 fejlfinding på automatiske anlæg.
 4. skoleophold (trin D) - varighed 10 uger.
 Teoretisk gennemgang og udførelse af praktikøvelser med:  

 Industriinstallationer, herunder forsyningstransformere, opbygning og  

 udvidelse af styre- og fordelingstavler.
Opbygning og montering af digitale og analoge styringer til automatiske  

 anlæg med elektromekaniske, elektroniske og pneumatiske komponenter.  

 Opbygning. programmering og montering af programmerbare styringer.
Afprøvning  

 og indkøring samt fejlfinding på industrianlæg.
Uddannelsesregler Fastsat af undervisningsministeriet i henhold til lov nr. 289 af 8. juni  

 1977 om erhvervsfaglige grunduddannelser.
Uddannelsen i praktikvirksomhederne Uddannelsen i praktikvirksomheden skal tilrettelægges således, at der  

 opnås rutiner i de discipliner, der har været undervist i på de foregående  

 skoleophold.
