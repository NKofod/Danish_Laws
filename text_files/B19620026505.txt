 I medfør af den landbrugsministeren ved lov nr. 497 af 8. december 1949 om  

 tillæg til lov nr. 164 af 11. maj 1935 om skove, § 1, meddelte bemyndigelse  

 sættes bestemmelserne i skovlovens § 10, stk. 3, herved ud af kraft for så  

 vidt angår Mariager og Terndrup retskredse samt Svendborg byretskreds,  

 således at skøder på ejendomme i disse retskredse fremtidig kan anmeldes til  

 tinglysning uden erklæring om skovforholdene og uden skovtilsynets påtegning.
 Ethvert køb af skov eller fredskovpligtig grund skal dog som hidtil straks  

 af køberen ved anbefalet brev meddeles skovtilsynet, og før dette er sket, må  

 køberen intet hugge eller lade hugge i skoven.
 Landbrugsministeriet, den 19. juli 1962.
A.
C.
Normann.
/P.
Skibsted.
