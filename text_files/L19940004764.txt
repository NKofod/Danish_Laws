 Ved noteveksling i Bangkok den 14. september og den 5. oktober 1993 er der  

 indgået en overenskomst mellem Danmark og Thailand, ifølge hvilken den danske  

 regering yder støtte inden for et beløb af 42.240.000 kroner til tandpleje i  

 landdistrikterne i det sydlige Thailand.
Hovedformålet med projektet er at forbedre tandplejen og at øge  

 bevidstheden i befolkningen om fordelene ved øget egenindsats mod  

 tandsygdomme.
Den primære målgruppe er den yngre del af befolkningen i  

 landdistrikterne i det sydlige Thailand.
 Overenskomsten trådte i kraft den 5. oktober 1993 og løber i 5 år i  

 perioden 1993-98.
