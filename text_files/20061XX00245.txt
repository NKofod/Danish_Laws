Skriftlig fremsættelse (31. januar 2007) Videnskabsministeren  

  

 (Helge Sander):
 Herved tillader jeg mig for Folketinget at fremsætte:
 Forslag til lov  

 om ændring af lov om teknologi og innovation  

 (Mulighed for at fordele bevillinger til internationale fora og forskellige  

 andre ændringer).
(Lovforslag nr.
L 142).
Lovforslaget har til formål at give ministeren for  

 videnskab, teknologi og udvikling mulighed for at fordele op til 20 pct. af  

 den  

 enkelte bevilling inden for videnspredning og innovation på finansloven til  

 internationale fora.
Herudover indeholder lovforslaget enkelte præciseringer  

 af  

 den gældende lov om teknologi og innovation.
Lovforslaget skal ses i forlængelse af den øgede  

 internationalisering og globalisering.
Det er regeringens opfattelse, at  

 danske  

 virksomheder og videninstitutioner skal kunne deltage i internationalt  

 samarbejde om videnspredning og innovation under de bedst mulige betingelser.  

 Siden vedtagelsen i 2002 af den gældende lov om teknologi og innovation er  

 der  

 sket en udvikling i retning af mere intensivt internationalt samarbejde,  

 hvilket skal ses i lyset af den vidtrækkende globalisering også på området  

 for  

 udnyttelsen af viden og teknologi.
 Det forventes, at en række internationale samarbejder om  

 viden og teknologi i nær fremtid vil udvikle sig i retning af mere intensivt  

 samarbejde, hvor de deltagende lande fordeler midler til fælles puljer.  

 Lovforslaget indebærer, at ministeren for videnskab, teknologi og udvikling  

 får  

 mulighed for at fordele midler til internationale fora, hvor Danmark er  

 repræsenteret.
Ligeledes præciseres dels, at der i lov om teknologi og  

 innovation er mulighed for at yde tilskud til deltagelse i internationalt  

 samarbejde om udnyttelsen af viden og teknologi, og dels muligheden for at  

 medfinansiere udenlandske forskningsinstitutioners deltagelse i projekter i  

 Danmark vedrørende videnspredning og innovation.
Kvaliteten og relevansen af  

 innovation og videnspredning i danske videninstitutioner, virksomheder,  

 godkendte teknologiske serviceinstitutter m.v. vil øges, såfremt der sker en  

 øget internationalisering af udnyttelsen af viden og teknologi.
 Anvendelsen af de nye regler forudsætter, at de i videst  

 muligt omfang styrker teknologiudvikling og innovation i erhvervslivet.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling i det høje Ting.
