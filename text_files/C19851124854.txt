 I henhold til kgl. resolution af 8. maj 1985 er der ved  

 justitsministeriets cirkulære af 13. maj 1985 meddelt politidirektøren i  

 København og politimestrene bemyndigelse til at træffe afgørelse med hensyn  

 til ansøgning om eftergivelse af bøder og konfiskationer på ikke over 100.000  

 kr.
 Som følge heraf skal der i justitsministeriets vejledning om behandling af  

 sager om benådning og udsættelse med straffuldbyrdelse m.v., som blev udsendt  

 den 22. august 1983 i forbindelse med justitsministeriets cirkulære af 22.  

 august 1983 om ændring af cirkulæret om benådning og udsættelse med  

 straffuldbyrdelsen m.v. foretages følgende ændringer:
1. På side 17 skal 1. afsnit under A.
Kompetence, have  

 følgende ordlyd:
Sager om eftergivelse eller nedsættelse af bøder og konfiskationer, der  

 ikke overstiger 100.000 kr., afgøres af politiet, jfr. § 8. Sagen skal dog  

 forelægges for statsadvokaten, efter at vedkommende byret har haft lejlighed  

 til at udtale sig, såfremt den vedrører bøder over 10.000 kr., idømt i  

 byretten i sager, hvor påtalekompetencen er tillagt statsadvokaten eller er  

 idømt i ankesager.
Der henvises herved til justitsministeriets  

 cirkulæreskrivelse af 29. juni 1984 om forelæggelse m.v. for  

 statsadvokaterne.
Sagen afgøres dog af justitsministeriet, såfremt den  

 vedrører overtrædelse af skatte-, told- eller afgiftslovgivningen, og  

 politiet og den administrative myndighed ikke er enige om eftergivelse.
Sager  

 vedrørende bøder og konfiskationer, der overstiger 10.000 kr., men ikke over  

 100.000 kr., skal iøvrigt forelægges for justitsministeriet, hvis sagen  

 indeholder særligt indviklede, tvivlsomme eller principielle spørgsmål,  

 ligesom forelæggelse bør ske, hvis skatte- eller toldmyndigheden i  

 forbindelse med inddrivelsesspørgsmålet har givet udtryk for, at sagen  

 indeholder spørgsmål af nævnte karakter.
2. På side 20, 1. afsnit ændres »10.000 kr.«  

 til »100.000 kr.« Til indsættelse i vejledningen som bilag vedlægges et eksemplar af  

 justitsministeriets cirkulære af 13. maj 1985 om ændring af cirkulære om  

 behandlingen af sager om benådning og udsættelse af straffuldbyrdelse m.v.(*  

 1) Yderligere eksemplarer af cirkulæret og denne skrivelse kan rekvireres i  

 justitsministeriet, direktoratet for kriminalforsorgen (lokal 248).
 P.M.V.
 E.B.
Annemarie Lund Til politiet, anklagemyndigheden og domstolene m.fl.
