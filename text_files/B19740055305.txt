 I medfør af § 54, stk. 3, i sømandslov nr. 420 af 13. juni 1973 fastsættes  

 herved følgende:
I.
Sikkerhedsrepræsentanter, sikkerhedsgrupper og sikkerhedsudvalg.
 § 1.  I skibe, hvor mandskabet bortset fra  

 skibsofficererne sammenlagt udgør 10 mand eller derover, skal disse iblandt  

 sig for hvert tjenesteområde (dækket, maskinen, restaurationen) vælge en  

 sikkerhedsrepræsentant til at repræsentere sig i spørgsmål om besætningens  

 sikkerhed og sundhed under arbejdet.
 Stk. 2.  Snarest muligt og senest 8 dage efter valget  

 skal den øverste leder af hvert tjenesteområde og den daglige leder heraf,  

 såfremt disse ikke er identiske, samt skibsføreren og sikkerhedsudvalget,  

 jfr. § 3, underrettes om, hvem der er valgt til sikkerhedsrepræsentant.
 § 2.  Den daglige leder for hvert tjenesteområde skal  

 sammen med den sikkerhedsrepræsentant, der er valgt for tjenesteområdet danne  

 en sikkerhedsgruppe for det pågældende område.
 Stk. 2.  Skibsføreren skal sørge for, at besætningen er  

 gjort bekendt med, hvem der er medlemmer af sikkerhedsgrupperne i de  

 forskellige tjenesteområder.
 § 3.  I skibe, hvor der findes mere end en  

 sikkerhedsgruppe, skal der oprettes et sikkerhedsudvalg.
 Stk. 2.  Skibsføreren udgør sammen med  

 sikkerhedsgruppernes medlemmer sikkerhedsudvalget.
 Stk. 3.  Skibsføreren skal sørge for, at besætningen og  

 rederiet er gjort bekendt med, hvem der er medlemmer af sikkerhedsudvalget.
II.
Opgaver, pligter og rettigheder.
 Sikkerhedsrepræsentanten.
§ 4.  Sikkerhedsrepræsentanten skal virke for et godt  

 samarbejde om sikkerheds- og sundhedsspørgsmål mellem mandskabet,  

 arbejdslederne og skibsføreren.
Han skal samarbejde med lederen af det  

 daglige arbejde inden for det pågældende tjenesteområde om løsning af  

 sikkerhedsgruppens opgaver.
Stk. 2.  Sikkerhedsrepræsentanten skal være opmærksom  

 på, at værktøj, redskaber og tekniske hjælpemidler vedrørende  

 arbejdsprocesserne er i forsvarlig stand, samt at de trufne  

 sikkerhedsforanstaltninger er forsvarlige.
Han skal være opmærksom på, om  

 forholdene om bord og de arbejdsprocesser, som udføres, i øvrigt frembyder  

 fare for skibets mandskab, og om der gives dette den fornødne instruktion.
 § 5.  Sikkerhedsrepræsentanten skal tages med på råd  

 af skibsføreren og arbejdslederen i spørgsmål om sikkerhed og sundhed for de  

 beskæftigede inden for hans tjenesteområde og skal underrettes om, hvilken  

 stilling der er taget til eventuelle konstaterede fejl og mangler, og hvilke  

 foranstaltninger der er truffet.
 § 6.  Sikkerhedsrepræsentanten skal bestræbe sig på at  

 udføre sit hverv på en sådan måde, at det volder mindst mulig afbrydelse i  

 hans eller andres normale arbejde.
 Sikkerhedsgruppen.
 § 7.  Sikkerhedsgruppen skal føre kontrol med, at  

 maskiner og andet udstyr i det pågældende tjenesteområde er i forsvarlig  

 stand i arbejderbeskyttelsesmæssig henseende, at der gives fornøden  

 instruktion, og at arbejdsprocesserne er forsvarligt tilrettelagt.
 Stk. 2.  Sikkerhedsgruppen skal påse, at eventuelle fejl  

 ved de i stk. 1 omtalte maskiner og andet udstyr bliver rettet, og at risiko  

 ved forholdene om bord og de i stk. 1 nævnte arbejdsprocesser imødegås.  

 Såfremt fejlene ikke rettes på stedet, eller risikoen ikke imødegås på  

 stedet, skal gruppen indberette forholdet til skibsledelsen.
Stk. 3.  Sikkerhedsgruppen skal sørge for, at mandskabet  

 inden for det pågældende tjenesteområde overholder de bestemmelser, som er  

 fastsat for at beskytte dem under arbejdet, at de respekterer de  

 foranstaltninger, som træffes med dette for øje, at de bruger disse  

 foranstaltninger efter deres hensigt, og at de bruger påbudte personlige  

 beskyttelsesmidler.
Sikkerhedsgruppen skal herudover søge at påvirke den  

 enkelte til en adfærd, der fremmer egen og andres sikkerhed.
Stk. 4.  Sikkerhedsgruppen skal virke som kontaktled til  

 sikkerhedsudvalget, såfremt et sådant er oprettet i medfør af § 3, og skal  

 holde udvalget underrettet om sikkerhedsmæssige problemer inden for  

 tjenesteområdet og forelægge eventuelle forslag til forbedrede  

 sikkerhedsforanstaltninger for udvalget.
Gruppen skal deltage i undersøgelser  

 af ulykker og sundhedsskader og tilløb til sådanne inden for vedkommende  

 område og deltage i den sikkerhedsmæssige planlægning af arbejdet.
 Sikkerhedsudvalget.
§ 8.  Sikkerhedsudvalget skal planlægge og lede  

 sikkerhedsarbejdet og være rådgiver for besætning og rederi ved løsning af  

 sikkerhedsproblemer.
Udvalget skal føre kontrol med sikkerheden om bord og  

 sørge for, at sikkerhedsgrupperne orienteres og vejledes om  

 sikkerhedsarbejdet.
 Stk. 2.  Udvalget skal nøje undersøge årsagerne til  

 ulykkestilfælde og sundhedsskader og tilløb hertil og skal søge at gennemføre  

 sikkerhedsforanstaltninger, der kan hindre gentagelse.
 Stk. 3.  Udvalget skal holde sig orienteret om de  

 gældende sikkerhedsbestemmelser og være opmærksom på, at der gives  

 skibsmandskabet den fornødne instruktion, og at der føres en stadig kontrol  

 med overholdelse af sikkerhedsforskrifter.
 Stk. 4.  Udvalget skal holde ordinært møde mindst 1 gang  

 i kvartalet og skal herudover holde ekstraordinære møder, når der indtræffer  

 alvorlige ulykker, alvorlige tilfælde af forgiftinger eller andre  

 sundhedsskader eller alvorlige hændelser, der kunne have medført ulykker  

 eller sundhedsskader.
 Stk. 5.  I sikkerhedsudvalgets møder deltager foruden de  

 egentlige medlemmer den øverste leder af hvert tjenesteområde, såfremt han  

 ikke i forvejen er medlem af udvalget.
 Stk. 6.  Der skal udarbejdes referat af møderne, og  

 referatet skal gøres tilgængeligt for samtlige ombordværende samt fremsendes  

 til rederiet.
 § 9.  Bekendtgørelsen træder i kraft den 1. februar  

 1975.
 Handelsministeriet, den 21. november  

 1974.
P.
Nyboe Andersen.
/ E.
Lysgaard.
