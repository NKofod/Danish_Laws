Kendelse fra Pressenævnet i sag nr.  

 69/1999 Hamburg-Mannheimer Forsikringsservice A/S har ved advokat  

 K.L.
Németh klaget til Pressenævnet over Danmarks Radios omtale  

 af nævnets kendelse i sag nr. 43/1999 forud for  

 offentliggørelsen af kendelsen, idet selskabet mener, at god  

 presseskik er tilsidesat, og at omtalen er i strid med medieansvarslovens §  

 49.
 Pressenævnet kendelse blev fredag aften den 28. maj  

 efter nyhedsudsendelsen, ca. kl. 21.30 offentliggjort således som  

 Danmarks Radio var blevet pålagt.
Imidlertid bragte Danmarks Radio i nyhedsudsendelsen kl.  

 18.30 omtale af kendelsen og kommentarer hertil.
Indslaget herom  

 lød:
 "Speak: Pressenævnet kritiserer DR programmet  

 Rapporten for brug af skjult kamera i en udsendelse om forsikringsselskabet  

 Hamburg-Mannheimer.
Nævnet mener ikke, at programmet tydeligt nok gjorde  

 opmærksom på nødvendigheden af at bruge skjult kamera, men  

 nævnet medgiver dog DR, at oplysningerne i Rapporten var af klar  

 samfundsmæssig interesse.
Og kendelsen rokker ikke ved oplysningernes  

 troværdighed.
I DRs fakta afd. forstår man ikke afgørelsen.  

 TV-Avisens søndagsmagasin har nemlig også brugt skjulte  

 optagelser i en reportage om Hamburg-Mannheimer.
Dengang accepterede  

 Pressenævnet brugen af skjult kamera med den begrundelse, at det var  

 nødvendigt for udsendelsens formål og indhold.
Nu har Pressenævnet altså en anden opfattelse.  

 Generelt mener nævnet, at brug af skjult kamera tit er i strid med god  

 presseetik." Klageren har anført, at Danmarks Radio groft har  

 tilsidesat medieansvarslovens § 49 ved 2½ time forud for  

 offentliggørelsen af kendelsen at bringe kommentarer hertil.
 Klageren har videre anført, at denne  

 tilsidesættelse af medieansvarsloven indebærer en  

 tilsidesættelse af det pålæg, Pressenævnet har  

 meddelt Danmarks Radio om at bringe nævnets kendelse uden  

 kommentarer.
 Klageren har herudover anført, at Danmarks Radio  

 har udsendt en pressemeddelelse, i hvilken Danmarks Radio har kommenteret  

 nævnets kendelse.
Danmarks Radio har i en udtalelse anført, at  

 klageren den 28. maj kl. 10.05 udsendte en pressemeddelelse, der indeholdt en  

 kommentar til Pressenævnets kendelse.
Dette førte til, at  

 Danmarks Radio efter kl. 16.00 samme dag udsendte en pressemeddelelse med  

 henblik på at replicere klagerens bemærkninger om mediehetz, som  

 Danmarks Radio ikke fandt kunne stå uimodsagt.
På dette grundlag  

 bragte TV-Avisen kl. 18.30 et indslag om sagen.
 Danmarks Radio har videre anført, at indslaget kl.  

 18.30 ikke er en del af Danmarks Radios pligtmæssige  

 offentliggørelse efter medieansvarslovens § 49. Det kan næppe  

 være meningen med bestemmelsen, at Danmarks Radio som det indklagede  

 medie skal være afskåret fra et bringe nyheder, som alle andre  

 medier frit kan bringe.
 Danmarks Radio har endelig anført, at man netop for  

 at undgå at komme i konflikt med bestemmelsen valgte at bringe  

 indslaget i den udgave af TV-Avisen, der ikke var i umiddelbar tilknytning  

 til offentliggørelsen af resuméet.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Kaare R.  

 Skou og Erling Fugl.
 Pressenævnet udtaler:
Pressenævnet har i sin årsberetning for 1997  

 på side 6 anført: "Det er nævnets opfattelse, at det ikke  

 er i strid med lovens § 49, at medierne i forbindelse med nævnets  

 kendelse bringer en redaktionel artikel uden kommentarer og fremkommer med en  

 kommentar på lederplads.
Spørgsmålet om placering og  

 omfang af kommentarer vil dog kunne gøres til genstand for en konkret  

 vurdering i hvert enkelt tilfælde." Pressenævnet finder i denne sag ikke grundlag for at  

 kritisere, at Danmarks Radio bragte omtale af kendelsen og kommentarer  

 hertil, idet dette ikke skete i umiddelbar forbindelse med  

 offentliggørelsen af kendelsen.
 Afsagt den 16. juni 1999.
