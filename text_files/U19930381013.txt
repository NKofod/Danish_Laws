 Datterselskab ikke omfattet af moderselskabernes overenskomst.
Selskabet S, der ejes 100 % af selskabet D, der igen ejes af to  

 A.P.Møller-rederier med 50 % til hver, var medlem af arbejdsgiverforeningen  

 A, der har overenskomst med Dansk El-forbund.
Overenskomsten gælder dog kun  

 arbejde i land.
S ansatte midlertidigt J, der er medlem af Dansk El-Forbund,  

 til at udføre elektrikerarbejde på forskellige skibe i den af S drevne  

 entreprenørvirksomhed.
J aflønnedes efter de i ansættelseskontrakten  

 fastsatte individuelle lønvilkår.
Dansk El-forbund indklagede S og A.P.  

 Møller rederierne for Arbejdsretten, idet man gjorde gældende, at ansættelsen  

 af J var et forsøg på omgåelse af overenskomsten mellem Danmarks  

 Rederiforening og Dansk El-forbund, som A.P Møller-rederierne er omfattet af,  

 idet de indklagede på denne måde sparede en betydelig lønforskel.
 Arbejdsretten udtalte bl. a., at S ikke drev rederivirksomhed og  

 dermed heller ikke var medlem af Danmarks Rederiforening.
Virksomheden var derfor heller ikke omfattet af Rederiforeningens  

 overenskomst med Dansk El-Forbund.
Begrundelsen for at ansætte J ved en  

 individuel kontrakt var, at A ikke havde overenskomst med Dansk El-forbund  

 for så vidt medsejlende reparatører.
Endvidere var S en selvstændig juridisk  

 person, der forretningsmæssigt fungerer uafhængigt af de øvrige selskaber  

 inden for A.P.
Møller Gruppen.
Det fandtes ikke godtgjort, at de indklagede  

 havde forsøgt omgåelse, hvorfor de frifandtes.
 Sagen vedrører spørgsmålet, om de indklagede Danserv A/S, Esbjerg, og A.P.  

 Møller rederierne har brudt overenskomsten mellem Danmarks Rederiforening og  

 Dansk El-Forbund ved, at Danserv A/S den 7. oktober 1991 indgik individuel  

 ansættelseskontrakt med et medlem af Dansk El-Forbund.
 PÅSTANDE:
 Klagerne, Landsorganisationen i Danmark for Dansk El-Forbund, har nedlagt  

 følgende påstande:
1) Danserv A/S skal anerkende at være forpligtet af den mellem Danmarks  

 Rederiforening og Dansk El-Forbund indgåede overenskomst, når virksomheden  

 ansætter elektrikere, der skal gøre tjeneste som medsejlende reparatører i  

 DIS-registrerede skibe tilhørende A.P.
Møller rederierne.
 Den indklagede virksomhed har brudt gældende overenskomst ved ikke at  

 efterleve den nævnte overenskomst ved ansættelsen af forbundets medlem Leon  

 Nygaard Jacobsen.
 Den indklagede virksomhed betaler til Dansk El-Forbund en efter  

 Arbejdsrettens skøn fastsat bod.
 Efterbetalingsspørgsmålet henvises til sædvanlig fagretlig behandling.
2) A.P.
Møller rederierne skal anerkende at være forpligtet til at sikre,  

 at vilkårene i Dansk Rederiforenings overenskomst med Dansk El-Forbund finder  

 anvendelse, når elektrikere ansættes i andre dele af A.P.
Møller koncernen  

 med henblik på at gøre tjeneste som medsejlende reparatører i rederiets  

 DIS-registrerede skibe.
 Den indklagede virksomhed har brudt gældende overenskomst ved ikke at  

 sikre, at nævnte overenskomst fandt anvendelse ved ansættelse af det klagende  

 forbunds medlem Leon Nygaard Jacobsen i Danserv A/S.
 Den indklagede virksomhed betaler til Dansk El-Forbund en efter  

 Arbejdsrettens skøn fastsat bod.
 Efterbetalingsspørgsmålet henvises til sædvanlig fagretlig behandling.
 SAGSFREMSTILLING:
Danserv A/S ejes 100% af Danbor A/S, der igen ejes med 50% af  

 Dampskibsselskabet af 1912 A/S og 50% af A/S Dampskibsselskabet Svendborg.  

 Hverken Danserv A/S eller Danbor A/S driver rederivirksomhed, og de er derfor  

 heller ikke medlemmer af Danmarks Rederiforening.
Danserv A/S er medlem af  

 Arbejdsgiverforeningen for Handel, Transport og Service, der har overenskomst  

 med Dansk El-Forbund.
Overenskomsten gælder alene arbejde i land, idet  

 forbundet desuden har overenskomst med Danmarks Rederiforening gældende for  

 elektrikeres tjeneste i skibe, der er registreret i Dansk Internationalt  

 Skibsregister.
Danserv A/S påtager sig - i konkurrence med andre udbydere af  

 tilsvarende ydelser - at udføre arbejdsopgaver om bord i skibe under sejlads.  

 Arbejdet udføres af selskabets egne medarbejdere og er typisk af mellem 1 og  

 14 dages varighed.
Der er for tiden beskæftiget ca. 20 medsejlende  

 reparatører, hvoraf ingen er elektrikere.
Ved skrivelse af 7. oktober 1991 blev Leon Nygaard Jacobsen midlertidigt  

 ansat i Danserv A/S.
I den individuelle ansættelseskontrakt hed det blandt  

 andet:
 »Vi bekræfter hermed Deres midlertidige ansættelse i Danserv AS.
 Tiltrædelse:
Denne ansættelsesaftale træder i kraft på tidspunktet for forhyring på  

 skibene.
Forventet dato for forhyring er den 15. oktober 1991.
 Det er aftalt, at De udelukkende er ansat til reparations- og  

 vedligeholdelsesarbejde på skibe indregistreret i Dansk Internationalt  

 Skibsregister (DIS). De er bekendt med, at såfremt De ønsker at fortsætte  

 dette ansættelsesforhold, tillader skattereglerne ikke, at De tager andet  

 lønnet arbejde uden for DIS registrerede skibe, heller ikke i Deres  

 hjemmeperioder.
 De er pligtig til at rette Dem efter den til enhver tid gældende  

 tjenestevejledning for reparatører i Danserv AS.
Principielt ansættes og afskediges De indtil videre for hver aftalt  

 tjenesteperiode, dog forstået således, at Danserv AS tilbyder Dem  

 beskæftigelse i min. 1.725 timer inden for en 12 måneders effektiv periode.  

 Skulle der opstå perioder, hvor vi ikke kan beskæftige Dem, er det aftalt,  

 under forudsætning af at ansættelsesforholdet ikke afbrydes, at der efter en  

 måned evt. kan udbetales acontoforskud, dog maksimalt for 162,5 timer pr.  

 måned.
Beløbet vil derefter blive modregnet i Deres næste lønudbetalinger.
 De har tavshedspligt og skal over for såvel udenforstående som over for  

 kolleger bevare diskretion angående forhold, der vedrører ledelsen, kolleger,  

 aktiviteter, etc.
Det vil blive betragtet som brud på tjenesteaftalen, hvis De giver  

 udenforstående oplysninger om aktiviteter på tjenestestedet eller om  

 tjenesteforhold i øvrigt.
De har dog ret til at give oplysning til Dansk  

 Metalarbejderforbund om egne løn- og arbejdsforhold.
Endvidere er det aftalt, at selskabet frit og uden varsel kan overføre Dem  

 til andre selskaber inden for A.P.
Møller Gruppen.
 Arbejdsområde:
Arbejdsområdet omfatter tjeneste som medsejlende reparatør i  

 DIS-registrerede skibe.
De er forpligtet til at udføre alt arbejde, som  

 anvises af ledelsen, og de til enhver tid gældende arbejdsbeskrivelser er  

 alene vejledende.
Det er endvidere aftalt, at tjenesteperiode og arbejdstid  

 fastsættes af ledelsen.
 Lønforhold:
 I tjenesteperioden vil der blive overført acontobetaling for 162,5 timers  

 tjeneste pr. md. samt eventuelt kompensationsbeløb.
Aflønning vil finde sted på basis af underskrevne og af ledelsen godkendte  

 timesedler, og lønudbetaling vil ske, med fradrag af udbetalte acontobeløb,  

 AUD og ATP, gennem Deres bank eller sparekasse snarest efter Deres hjemkomst  

 fra en tjenesteperiode.
Der foretages intet skattetræk af den aftalte løn.
 Det er aftalt, at De ikke kan trække kontantbeløb eller købe på regning  

 hos Danserv AS'kunder.
 Der vil i hjemmeperioder af længere varighed som nævnt efter aftale være  

 mulighed for udbetaling af acontobeløb.
 Aflønning vil for 12 effektive arbejdstimer pr. døgn være som følger:
Grundløn DKK 38,55 Søtillæg - 18.30 DKK 56,85 Den anførte betaling er excl. overtidstillæg, men incl. alle andre tillæg,  

 herunder risikotillæg, offshoretillæg, overtidskompensation, dyrtidstillæg  

 samt tillæg for arbejde på lørdage, søndage, søgnehelligdage.
Overtidsbetaling finder sted for arbejde ud over 12 timer pr. tjenestedøgn  

 og afregnes med et overarbejdstillæg på 40% af den gældende grundløn.« Det er oplyst, at Leon Nygaard Jacobsen fra oktober 1991 til juni 1992  

 sejlede således:
 Leon Nygaard Jacobsen fratrådte sin stilling hos Danserv A/S den 11.  

 september 1992.
 Den 9. april 1992 indgik Danserv A/S et protokollat med Dansk  

 Metalarbejderforbund, hvori det hedder:
 »I fortsættelse af tidligere drøftelser om aftaleforhold for de  

 medarbejdere, Danserv AS ansætter/har ansat som reparatører til reparations-  

 og vedligeholdelsesarbejde på skibe indregistreret i Dansk Internationalt  

 Skibsregister, er følgende aftalt:
Pkt.
I Løn- og arbejdsforhold tager udgangspunkt i en ansættelseskontrakt,  

 hvis tekst Dansk Metal er orienteret om.
Pkt.
II Fortolkning og/eller tvistighed vedrørende kontrakten kan  

 behandles i henhold til regler for behandling af faglig strid.
Pkt.
III Dansk Metal holdes løbende orienteret om eventuelle ændringer i  

 kontraktens tekst og har ret til indsigelse mod disse ændringer.
Pkt.
IV Den personkreds, som er omfattet af nærværende, er den samme, som  

 er omfattet af overenskomsten mellem Danbor Service AS og Dansk Metal  

 vedrørende ansættelsesforhold på off shore platforme på dansk kontinental  

 sokkelområde.« Under mæglingsmøder den 8. oktober 1992 og 14. januar 1993 og under et  

 fællesmøde den 15. februar 1993 gjorde det klagende forbund gældende, af Leon  

 Nygaard Jacobsens ansættelsesforhold var omfattet af DIS-overenskomsten  

 mellem Danmarks Rederiforening og Dansk El-Forbund.
I referatet af  

 mæglingsmødet den 8. oktober 1992 hedder det blandt andet:
»Parterne enedes om, at Danserv A/S forinden ansættelse af medlemmer  

 af Dansk El-forbund til reparations- og vedligeholdelsesarbejde på skibe  

 indregistreret i Dansk Internationalt Skibsregister (DIS) eller i Dansk  

 Skibsregister (DS) retter henvendelse til Dansk el-forbund med henblik på en  

 overenskomstdækning.« Fra arbejdsgiverside blev det anført, at virksomheden hverken er eller kan  

 blive medlem af Rederiforeningen og at Leon Nygaard Jacobsens  

 ansættelsesforhold derfor alene var reguleret af ansættelseskontrakten af 7.  

 oktober 1991. Der kunne ikke opnås enighed, og sagen blev indbragt for  

 Arbejdsretten.
 Det er oplyst, at Danserv A/S ikke har haft elektrikere ansat siden den 8.  

 oktober 1992.
 FORKLARINGER:
Leon Nygaard Jacobsen har forklaret, at han efter telefonisk at have  

 kontaktet Danserv A/S om arbejde fik tilsendt ansættelseskontrakten, som han  

 underskrev.
Han blev derpå ringet op af en fra A.P.
Møller rederierne, der  

 fortalte ham, at han under arbejde på skibene skulle tage sig af alt  

 forefaldende i form af reparations-, installations- og  

 vedligeholdelsesarbejder.
Senere gav Danserv A/S ham besked om, hvornår og  

 hvortil han skulle rejse.
Under arbejdet på skibene var maskinmesteren hans  

 overordnede, og han havde ingen kontakt med Danserv.
En RIFA elektriker tog  

 sig af arbejdet med at holde kølecontainerne i orden.
Gert Kragelund, der er direktør hos Danserv A/S, har forklaret, at  

 selskabet hovedsageligt er en entreprenørvirksomhed, der udbyder alle former  

 for arbejder.
El-arbejder udgør kun en lille del af området, og på skibe er  

 det meget begrænset.
Virksomheden har et helt almindeligt forretningsmæssigt  

 forhold til A.P.
Møller Gruppens andre selskaber.
På el-siden har man ikke  

 haft specialister, det vil sige folk med efteruddannelse, og Leon Nygaard  

 Jacobsen har alene arbejdet som »snoretrækker«, således at der ikke  

 var behov for nærmere instruktion inden hans afrejse.
Han har primært lavet  

 lysarbejde, der på normal måde er blevet faktureret som timearbejde.  

 Bemærkningen i ansættelseskontrakten om, at han frit og uden varsel kunne  

 overføres til andre selskaber inden for A.P.
Møller Gruppen, var alene ment  

 som et tilbud og var i øvrigt mest møntet på arbejde i selskaber i off-shore  

 industrien.
Protokollatet af 9. april 1992 var reelt en nedskrivning af en  

 allerede gældende aftale med Dansk Metal i off-shore industrien.
Medsejlende  

 reparatører aflønnes efter aftalen.
Der er mange af dem, men ingen  

 elektrikere.
Jørgen Frederiksen, der er afdelingschef i A.P.
Møller rederierne, har  

 forklaret, at det er helt sædvanligt, at der er beskæftiget reparatører på  

 skibene, da besætningen normalt ikke har noget at gøre med  

 vedligeholdelsesarbejde.
Reparatørerne er ikke ansat af rederierne, men af de  

 entreprenører, hos hvem arbejdet købes.
Kun de særligt uddannede  

 RIFA-elektrikere, der skal udføre arbejde på containere, er ansat af  

 rederierne.
Det arbejde, reparatørerne udfører, er meget forskelligt og af  

 ubestemt varighed, hvorfor rederierne ikke ville kunne holde en reparatør  

 fast beskæftiget.
I oktober 1993 var der 257 medsejlende reparatører, heraf  

 11 elektrikere fra 3 forskellige entreprenører.
Elektrikere fås fra næsten  

 alle danske leverandører.
Danserv A/S afgiver tilbud på arbejderne i  

 konkurrence med andre virksomheder.
Undertiden kan RIFA-elektrikerne også nå  

 at udføre almindeligt arbejde.
Det arbejde, der er omfattet af  

 Rederiforeningens overenskomst med Dansk El-Forbund, er alene møntet på folk,  

 der udfører fast arbejde på skibene og derfor indgår i den faste besætning.
 PARTERNES ARGUMENTER:
Klagerne har anført, at de indklagede ved at ansætte Leon Nygaard Jacobsen  

 i Danserv A/S på individuelle ansættelsesvilkår og lade ham udføre arbejde  

 som medsejlende reparatør på DIS-registrerede skibe har forsøgt at omgå  

 overenskomsten mellem Danmarks Rederiforening og Dansk El-Forbund.
Danserv  

 A/S er 100% ejet af Danbor A/S, og det arbejde, han udførte, havde ikke  

 karakter af særlige arbejdsopgaver, men var alt forefaldende, almindeligt  

 reparations- og vedligeholdelsesarbejde, der er omfattet af overenskomsten.  

 Han var således ude at sejle i op til flere måneder ad gangen, og ifølge  

 kontrakten havde han ikke blot ret, men pligt til at lade sig overføre til  

 andre selskaber i A.P.
Møller Gruppen, som han derved i realiteten var ansat  

 i.
Han var under det daglige arbejde underlagt maskinmestrenes ledelse,  

 således at han fungerede som andre fast ansatte og ikke som udsendt til at  

 udføre en opgave for en entreprenørvirksomhed.
Ved denne fremgangsmåde har  

 Danserv A/S og A.P.
Møller rederierne sparet den betydelige lønforskel, som  

 en ansættelse efter overenskomsten havde indebåret.
Indklagede har anført, at det arbejde, Leon Nygaard Jacobsen udførte, ikke  

 er omfattet af overenskomsten.
Det bestod alene i arbejde, som Danserv A/S  

 havde påtaget sig at udføre som entreprenør, og ikke i arbejde, som  

 sædvanligvis blev udført af rederiets egne elektrikere.
Danserv A/S havde i  

 øvrigt kun få elektrikere som medsejlende reparatører.
At Dansk El-Forbund  

 selv har været af samme opfattelse som de indklagede fremgår af  

 mæglingsmødereferatet af 8. oktober 1992. Danserv A/S driver ikke nogen form  

 for rederivirksomhed og er ikke medlem af Danmarks Rederiforening.
Det er som  

 medlem af Arbejdsgiverforeningen for Handel, Transport og Service alene  

 omfattet af denne organisations overenskomster, og da der ikke var nogen  

 overenskomst mellem foreningen og Dansk El-Forbund, der dækkede Leon Nygaard  

 Jacobsens arbejde som medsejlende reparatør, var det nødvendigt at indgå en  

 individuel ansættelsesaftale.
Hertil kommer, at klagerne ikke har godtgjort,  

 at der skulle være tale om forsøg på omgåelse fra de indklagedes side.  

 Danserv A/S er en selvstændig juridisk person, der udbyder entreprenørarbejde  

 i konkurrence med andre entreprenørvirksomheder, og den omstændighed, at  

 selskabet tilhører A.P.
Møller Gruppen, bevirker ikke, at der er nogen  

 identitet mellem de indklagede.
Der er heller ikke påvist nogen form for  

 indforståelse mellem dem om at omgå overenskomsten.
 ARBEJDSRETTENS BEMÆRKNINGER:
Danserv A/S driver ikke rederivirksomhed og er dermed heller ikke medlem  

 af Danmarks Rederiforening.
Virksomheden er derfor heller ikke omfattet af  

 Rederiforeningens overenskomst med Dansk El-Forbund, hvorimod den som medlem  

 af Arbejdsgiverforeningen for Handel, Transport og Service, er omfattet af  

 dennes overenskomster.
Virksomheden udbyder alle former for  

 entreprisearbejder i konkurrence med andre lignende virksomheder, og  

 el-arbejder på skibe udgør kun en meget lille del heraf.
Begrundelsen for at  

 ansætte Leon Nygaard Jacobsen ved en individuel kontrakt var, at den  

 indklagede arbejdsgiverforening ikke har nogen overenskomst med Dansk  

 El-Forbund for så vidt angår medsejlende reparatører.
Det arbejde, Leon  

 Nygaard Jacobsen udførte på skibene, bestod alene i almindeligt  

 elektrikerarbejde, som Danserv A/S havde påtaget sig at udføre som  

 entreprenør, og det udgjorde således ikke en fast, sædvanlig del af arbejdet  

 om bord.
Endvidere er selskabet en selvstændig juridisk person, der  

 forretningsmæssigt fungerer uafhængigt af de øvrige selskaber inden for A.P.  

 Møller Gruppen.
Danserv A/S var således ikke forpligtet af overenskomsten mellem Danmarks  

 Rederiforening og Dansk El-Forbund, og det findes ikke godtgjort, at de  

 indklagede - hverken hver for sig eller i samarbejde - har forsøgt omgåelse  

 ved, at Leon Nygaard Jacobsen blev ansat som sket.
De indklagedes  

 frifindelsespåstand tages derfor til følge.
 T h i k e n d e s f o r r e t :
De indklagede, Dansk Arbejdsgiverforening for Arbejdsgiverforeningen for  

 Handel, Transport og Service for Danserv A/S, Esbjerg, og Danmarks  

 Rederiforening for A.P.
Møller rederierne, frifindes.
 Klageren, Landsorganisationen i Danmark for Dansk El-Forbund, skal betale  

 2.000 kr. i sagsomkostninger til Arbejdsretten.
 (* 1) Henvisninger: Per Jacobsen s.152 f, Knud Illum s.130-32, K.92.228,  

 K.91.300 (A 1992, s.106), K.9903 (A 1983, s.76).
