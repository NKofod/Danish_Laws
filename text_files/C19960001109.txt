 1. Moderniseringen af toldarbejdet pr. 1. januar 1995  

 medførte, at erhvervslivet kan anvende forenklet toldbehandling ved import og  

 eksport af varer.
Grundlaget for den kontrol, som skal udøves i forbindelse med den  

 forenklede toldprocedure, er blandt andet oplysninger fra og forholdene hos  

 transportører, ekspeditører og varemodtagere.
Det er derfor af væsentlig  

 betydning, at disse erhvervsgrupper nøje opfylder deres forpligtigelse til at  

 angive korrekt, samt at de overholder forskellige ordens- og  

 kontrolforskrifter.
 Som en konsekvens heraf ændres sanktionspraksis fra og med 1. februar 1996  

 vedrørende ordensmæssige overtrædelser af følgende forhold:
- §§ 19 - 40 i Skatteministeriets bekendtgørelse nr. 1172 af 22. december  

 1994 om toldbehandling - vedkommende artikler i Rådets forordning (EØF) nr. 2913/92 af 12.  

 oktober 1992 om indførelse af en EF-toldkodeks - Kommissionens forordning (EØF) nr. 2454/93 af 2. juli 1993 om visse  

 gennemførelsesbestemmelser til rådets forordning.
 Ændringen, der er tiltrådt af Rigsadvokaten, gælder også for virksomheder,  

 som anvender normalprocedurerne.
2. Overtrædelserne sanktioneres fortsat med  

 ordensbøder efter toldlovens §§ 76 - 78 og § 79, stk. 1, samt  

 toldbehandlingsbekendtgørelsen § 127, stk. 2 Bøderne fastsættes fremover til mindst 2.000 kr. og højest 5.000 kr. pr.  

 overtrædelse både i forbindelse med den forenklede procedure, og i  

 forbindelse med virksomheder, der anvender normalprocedurerne.
 Ved fastsættelse af bødens størrelse skal det indgå i overvejelserne, om  

 der er tale om førstegangs- eller gentagelsestilfælde, overtrædelsens  

 karakter og størrelsen af et eventuelt unddraget beløb.
 3. Ændringen af bødestørrelsen har ingen indflydelse  

 på sanktionspraksis vedrørende smuglerisager og overtrædelser i forbindelse  

 med ind- og udførsel, som er angivet (»den legale varetrafik«).
 4. Den ændrede sanktionspraksis finder anvendelse i  

 sager, hvor overtrædelsen er sket efter den 1. februar 1996.
 Statsadvokaterne og politimestrene er i skrivelse af d.d. orienteret om  

 ændringen af sanktionspraksis.
