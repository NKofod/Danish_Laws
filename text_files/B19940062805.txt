 I medfør af tekstanmærkning nr. 76 på finansloven fastsættes følgende  

 regler om uddannelsesaktiviteter rettet mod mindre faggrupper.
 Formål m.v.
 § 1.  Puljen kan anvendes til uddannelsesaktiviteter  

 for mindre faggrupper med henblik på at forbedre deltagernes  

 beskæftigelsesmuligheder.
Stk. 2.  Puljen kan anvendes til uddannelsesaktiviteter  

 for Stk. 3.  Puljen kan anvendes til uddannelsesaktiviteter  

 for såvel ledige som beskæftigede lønmodtagere.
Aktiviteter § 2.  Uddannelsesaktiviteter efter denne  

 bekendtgørelse kan gennemføres for enkelt personer eller for grupper af  

 personer.
Stk. 2.  Aktiviteterne kan være ordinære  

 uddannelsesforløb eller særligt tilrettelagte uddannelsesforløb.
Der kan  

 indgå praktik og jobsøgning i et uddannelsesforløb.
§ 3.  Uddannelsesaktiviteter kan være Stk. 2.  I særlige tilfælde, hvor der ikke kan oprettes  

 et fuldt hold, kan Arbejdsmarkedsstyrelsen efter en konkret vurdering  

 godkende et mindre antal deltagere end, hvad der sædvanligvis er gældende for  

 den pågældende uddannelse.
§ 4.  Der kan anvendes midler fra puljen til ledige,  

 der deltager i uddannelsesaktiviteter og i kombinerede uddannelses- og  

 jobtræningsaktiviteter i overensstemmelse med de i lov om en aktiv  

 arbejdsmarkedspolitik, afsnit II fastsatte regler om de nævnte  

 arbejdsmarkedspolitiske redskaber.
Reglerne i Arbejdsministeriets  

 bekendtgørelse om en aktiv arbejdsmarkedspolitik finder anvendelse.
 Stk. 2.  Perioder, hvor et ledigt medlem af en  

 arbejdsløshedskasse deltager i aktiviteter efter stk. 1, medregnes i den  

 lediges ret til et rimeligt forløb efter lov om en aktiv  

 arbejdsmarkedspolitik og i perioderne efter § 55, stk. 1 og 2, i lov om  

 arbejdsløshedsforsikring m.v.
 § 5.  Indgår en arbejdsmarkedsuddannelse i  

 uddannelsesforløbet, udstedes sædvanligt uddannelsesbevis for  

 arbejdsmarkedsuddannelsen.
Godtgørelse § 6.  Ved deltagelse i arbejdsmarkedsuddannelser, der  

 gennemføres efter reglerne i lov om arbejdsmarkedsuddannelser, kan der  

 udbetales kursusgodtgørelse, elevstøtte og befordringstilskud efter reglerne  

 fastsat i Arbejdsministeriets bekendtgørelse nr. 1048 af 17. december 1993 om  

 adgang, deltagerstøtte, depositum m.m. ved deltagelse i  

 arbejdsmarkedsuddannelser.
 Stk. 2.  I uddannelsesforløb, hvor  

 arbejdsmarkedsuddannelser kombineres med andre uddannelser, kan der udbetales  

 kursusgodtgørelse, elevstøtte og befordringstilskud under den del, der  

 afholdes som arbejdsmarkedsuddannelser, jf. stk. 1. Der kan i øvrigt  

 udbetales orlovsydelse og voksenuddannelsesstøtte efter gældende regler.
 § 7.  I de tilfælde, hvor der til et ledigt medlem af  

 en arbejdsløshedskasse ikke kan ydes godtgørelse efter reglerne i lov om  

 arbejdsmarkedsuddannelser mv., jf. § 6, stk. 1 og 2, ydes deltagerstøtte  

 efter lov om en aktiv arbejdsmarkedspolitik.
Styring og tilskud § 8.  Initiativtager til uddannelsesaktiviteter kan  

 være de i § 9 nævnte uddannelsesinstitutioner, de regionale  

 arbejdsmarkedsråd, organisationer og myndigheder.
 § 9.  Uddannelsesaktiviteter gennemføres normalt af  

 AMU-centre, erhvervsskoler, voksenuddannelsescentre, daghøjskoler,  

 folkehøjskoler og oplysningsforbund.
 Stk. 2.  Arbejdsmarkedsstyrelsen kan godkende, at  

 uddannelsesaktiviteterne gennemføres af andre end de i stk. 1 nævnte  

 institutioner.
 § 10.  Arbejdsmarkedsstyrelsen godkender  

 uddannelsesinstitutionernes ansøgninger om tilskud af midler til  

 uddannelsesaktiviteter efter denne bekendtgørelse.
 Stk. 2.  Arbejdsmarkedsstyrelsen fastsætter nærmere  

 retningslinier for administration af puljen, herunder for  

 ansøgningsprocedurer.
Afrapportering § 11.  Arbejdsmarkedsstyrelsen udarbejder en rapport  

 til arbejdsministeren om anvendelsen af midlerne.
Rapporten ledsages af  

 Landsarbejdsrådets og Uddannelsesrådets udtalelse.
Ikrafttrædelse § 12.  Bekendtgørelsen træder i kraft den 16. juli  

 1994.
