Skriftlig fremsættelse (14. januar  

 2003) Forsvarsministeren Herved tillader jeg mig for Folketinget at  

 fremsætte:
 Forslag til lov om ændring af lov om forsvarets  

 personel og lov om hjemmeværnet.
(Lovforslag nr.
L 121).
 Forslagets formål er at give hjemmel til, at der  

 også kan ydes erstatning til efterladte efter personel udsendt til  

 international tjeneste, der begår selvmord som følge af psykiske  

 problemer, som er forårsaget af forholdene i opgaveområdet.
 Lovforslaget giver endvidere mulighed for erstatning eller  

 godtgørelse til personel udsendt til international tjeneste i andre  

 tilfælde af selvforvoldt og forsætlig skade, såfremt skaden  

 er forvoldt som følge af efterfølgende psykiske problemer, der  

 er forårsaget af forholdene i opgaveområdet.
 I henhold til lov om forsvarets personel kan der gives  

 erstatning herunder for tab af forsørger samt godtgørelse for  

 varigt men til personel, der udsendes til international tjeneste som  

 beskrevet i loven.
Bestemmelserne om erstatning og godtgørelse finder  

 tilsvarende anvendelse på personel, som i tjenesten rydder,  

 bortsprænger, fjerner eller destruerer ammunition, sprængstoffer  

 og lign., for hvis fremstilling og udlægning det danske forsvar ikke er  

 ansvarligt.
I lov om hjemmeværnet er det bestemt, at forsvarsministeren  

 fastsætter regler for ydelse af erstatning og godtgørelse til  

 frivillige i hjemmeværnet, som på tilsvarende vis har med  

 ammunition at gøre, og som omkommer eller påføres varigt  

 men under eller som følge af dennes tjeneste.
Ifølge både lov om forsvarets personel og lov  

 om hjemmeværnet er det en betingelse for udbetaling af  

 godtgørelse eller erstatning, at hændelsen ikke kan tilregnes  

 den skadelidte som forsætlig skadevoldelse på sig selv.
Det  

 foreslås, at disse bestemmelser udgår af lovene, hvorved der  

 gives mulighed for godtgørelse eller erstatning i tilfælde, hvor  

 skaden er en følge af forsætlig skadevoldelse på sig selv.
Lovforslaget medfører, at der i tilfælde,  

 hvor forsætlig skadevoldelse på sig selv sker på grund af  

 psykiske problemer opstået i forbindelse med eller som følge af  

 international tjeneste, gives erstatning eller godtgørelse, når  

 Arbejdsskadestyrelsen anerkender, at der er en arbejdsskade.
Herudover har  

 forsvaret mulighed for at give erstatning eller godtgørelse til  

 udsendt personel i henhold til bekendtgørelse om forsvarets  

 særlige erstatnings- og godtgørelsesordning, hvis det vurderes,  

 at dødsfaldet eller tilskadekomsten er forårsaget af de  

 særlige forhold i opgaveområdet.
 Idet jeg i øvrigt henviser til bemærkningerne  

 til lovforslaget, skal jeg anbefale forslaget til Folketingets velvillige  

 behandling.
