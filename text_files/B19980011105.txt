 I medfør af § 16, stk. 3, i lov om social service, jf. lov 454 af 10. juni  

 1997, fastsættes:
 § 1.  Ved alle amtskommunale særlige daginstitutioner  

 til børn med betydelig og varigt nedsat fysisk eller psykisk funktionsevne,  

 jf. § 16 i lov om social service, oprettes en forældrebestyrelse med et  

 flertal af valgte forældre.
 Stk. 2.  Amtskommunen er ikke forpligtet til at oprette  

 en forældrebestyrelse, jf. stk. 1, hvis forældrene er sikret  

 forældreindflydelse gennem repræsentation i en fællesbestyrelse for en  

 kombineret daginstitution efter § § 9 og 16 i lov om social service.
Stk. 3.  Forpligtelsen til at oprette en  

 forældrebestyrelse, jf. stk. 1, bortfalder, hvis det ikke er muligt at få  

 valgt det nødvendige antal forældrerepræsentanter til sammensætning af en  

 forældrebestyrelse.
Amtskommunen må i stedet på anden måde sikre, at  

 forældrene får indflydelse på daginstitutionens arbejde, jf. stk. 5.
Stk. 4.  Medarbejderne i daginstitutionen skal være  

 repræsenteret i bestyrelsen.
Amtskommunen kan beslutte, at  

 medarbejderrepræsentanterne skal have stemmeret.
 Stk. 5.  Forældrebestyrelsen fastsætter principper for  

 daginstitutionens arbejde og for anvendelse af en budgetramme for hver enkelt  

 institution inden for de af amtskommunen fastsatte retningslinier.  

 Forældrebestyrelsen har indstillingsret til amtskommunen i forbindelse med  

 ansættelse af personale i daginstitutionen.
Stk. 6.  Amtskommunen kan ikke til en forældrebestyrelse  

 overlade Stk. 7.  Amtskommunen fastsætter efter indhentet  

 udtalelse fra forældrebestyrelserne vedtægter for styrelsen af de  

 amtskommunale daginstitutioner.
§ 2.  Ved alle selvejende særlige daginstitutioner for  

 børn, jf. § 16 i lov om social service, skal der oprettes en  

 forældrebestyrelse med et flertal af valgte forældre og repræsentation af  

 daginstitutionens medarbejdere.
Dette gælder dog ikke i tilfælde, hvor den  

 selvejende institutions bestyrelse består af et flertal af valgte forældre.  

 Den selvejende daginstitutions bestyrelse udarbejder efter indhentet  

 udtalelse fra en forældrebestyrelse en vedtægt for styrelsen af  

 institutionen.
Vedtægten godkendes af amtskommunen.
 Stk. 2 .  Forpligtelsen til at oprette en  

 forældrebestyrelse efter stk. 1 kan fraviges efter samme retningslinier som  

 nævnt under § 1, stk. 2 og 3.
Stk. 3.  I selvejende særlige daginstitutioner, hvor der  

 oprettes en forældrebestyrelse, skal det fastlægges i vedtægten, at  

 forældrebestyrelsen fastsætter principper for institutionens arbejde og for  

 anvendelse af en budgetramme for institutionen samt har indstillingsret i  

 forbindelse med ansættelse af personale i institutionen.
Forældrebestyrelsen  

 varetager sine opgaver inden for de af amtskommunen fastsatte retningslinier  

 og det i vedtægten fastsatte formål og idegrundlag.
 Stk. 4.  Begrænsningerne i § 1, stk. 6, om at visse  

 beføjelser ikke kan overlades til en forældrebestyrelse, gælder også i  

 forhold til en forældrebestyrelse i selvejende særlige daginstitutioner.
 § 3.  Bekendtgørelsen træder i kraft den 1. juli 1998.
