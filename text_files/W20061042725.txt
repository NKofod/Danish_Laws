Klage over manglende behandling af dehydreret ældre kvinde Nævnet fandt grundlag for kritik af vagtlægen.
Nævnet lagde vægt på, at lægevagten var blevet kontaktet på grund af, at patienten havde haft diarreer i 2 uger uden feber.
Hun var desuden afkræftet og lidt fjern.
Følgende fremgik af journalnotatet: ASA (Anamnesen = sygehistorien Som Anført) OBJ: (klinisk undersøgelse) AT (almentilstanden) upåvirket, vågen og klar.
Ej dehydreret.
Råd: henvende sig igen ved evt. forværring.
 Nævnet oplyste, at ved sygebesøg i hjemmet bedømmes patientens hydreringsgrad ved at løfte en hudfold og se, hvor længe den bliver stående, ligesom bevidsthedsniveauet vurderes, puls og blodtryk måles.
