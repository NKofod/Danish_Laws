(Til alle seminarier og  

 sløjdlærerskoler) Med virkning fra 1. april 1991 opnår seminarielærere, der er ansat i  

 henhold til overenskomsten mellem Finansministeriet og Akademikernes  

 Centralorganisation, jf. protokollat af 28. maj 1991 for akademikere i  

 Undervisningsministeriet, titel af seminarielektor ved oprykning til 16. trin  

 på AC-lønskalaen.
 Det er en forudsætning for opnåelse af titlen, at seminarielæreren har  

 mindst 1 års forudgående seminarieansættelse.
 Som hidtil meddeler seminariet seminarielæreren ændring af titlen.
 Hermed ophæves vores cirkulæreskrivelse af 19. december 1978 om samme  

 emne.
