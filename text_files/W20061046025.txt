Klage over beskadigelse af blæren i forbindelse med fjernelse af livmoder Nævnet fandt ikke grundlag for at kritisere den læge, der foretog operationen.
Nævnet lagde vægt på, at operationen efter det journalførte blev udført i overensstemmelse med normen for almindelig anerkendt faglig standard.
Nævnet fandt endvidere ikke grundlag for at kritisere den læge, der gav information om indgrebet før og efter operationen.
Nævnet lagde vægt på, at det er en kendt men ekstremt sjældent forekommen komplikation, at urinblæren er blevet skadet under en fjernelse af livmoderen.
Nævnet har endvidere lagt vægt på, at komplikationen kan opstå trods en helt korrekt udført operation.
Nævnet lagde endvidere lagt vægt på, at komplikationen er så sjælden, at den kun er beskrevet i litteraturen i enkelttilfælde, hvorfor nævnet finder, at lægen ikke havde pligt til at informere herom inden operationen.
 Endelig lagde nævnet vægt på, at lægen ikke efter operationen havde kendskab til den konkrete beskadigelse af nerven til blærevæggen, hvorfor nævnet fandt, at lægen ikke havde mulighed for at informere klager herom.
