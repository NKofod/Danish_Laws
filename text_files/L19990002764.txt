Bekendtgørelse   

 af  

 konventionen af 17. marts 1992  

 om beskyttelse og udnyttelse  

 af grænseoverskridende vandløb  

 og internationale søer I henhold til ministerresolution af 14. maj 1997 har  

 Danmark den 28. maj 1997 godkendt en i Helsingfors den 17. marts 1992  

 vedtaget konvention om beskyttelse og udnyttelse af grænseoverskridende  

 vandløb og internationale søer.
Konventionen har været  

 offentliggjort på fransk og engelsk i EF-Tidende nr.
L 186 af 5. august  

 1995.
 Konventionens danske ordlyd er som følger:
Oversættelse KONVENTION OM BESKYTTELSE OG UDNYTTELSE AF  

 GRÆNSEOVERSKRIDENDE VANDLØB OG INTERNATIONALE SØER PRÆAMBEL PARTERNE I DENNE KONVENTION, som er opmærksomme på, at beskyttelse  

 og udnyttelse af grænseoverskridende vandløb og internationale  

 søer er vigtige og uopsættelige opgaver, som kun kan  

 løses gennem forbedret samarbejde, som er bekymrede over tilstedeværelsen af og  

 truslerne om skadelige virkninger på kort og lang sigt af  

 ændringer i grænseoverskridende vandløbs og internationale  

 søers tilstand for miljøet, erhvervslivet og velfærdet i  

 medlemsstaterne af Den Økonomiske Kommission for Europa (ECE), som understreger behovet for mere omfattende  

 nationale og internationale foranstaltninger for at forebygge, bekæmpe  

 og begrænse udledningen af farlige stoffer i vandmiljøet og  

 bekæmpe eutrofiering og forsuring samt forurening af havmiljøet,  

 navnlig i kystområder, fra landbaserede kilder, som roser de bestræbelser, der allerede er  

 gjort af ECE-regeringerne for at udbygge samarbejde på bilateralt og  

 multilateralt plan med henblik på forebyggelse, bekæmpelse og  

 begrænsning af grænseoverskridende forurening, bæredygtig  

 vandforvaltning, beskyttelse af vandressourcer samt  

 miljøbeskyttelse, som minder om de relevante bestemmelser og  

 principper i erklæringen fra Stockholm-Konferencen om det menneskelige  

 miljø, slutakter fra Konferencen om Sikkerhed og Samarbejde i Europa  

 (CSCE), slutdokumenterne fra Madrid- og Wien-møderne for  

 repræsentanterne for de deltagende stater i CSCE, samt den regionale  

 strategi for miljøbeskyttelse og rationel udnyttelse af  

 naturressourcerne i ECE-medlemslandene i perioden indtil år 2000 og  

 herefter, som er klar over den rolle, som De Forenede  

 Nationers Økonomiske Kommission for Europa spiller for at fremme  

 internationalt samarbejde om forebyggelse, bekæmpelse og  

 begrænsning af grænseoverskridende vandforurening og  

 bæredygtig udnyttelse af grænseoverskridende vandområder,  

 og minder i denne forbindelse om ECE-erklæringen om politik for  

 forebyggelse og bekæmpelse af vandforurening, herunder  

 grænseoverskridende vandforurening; ECE-erklæringen om en politik  

 for rationel vandudnyttelse; ECE-principperne om samarbejde om  

 grænseoverskridende vandområder; ECE-aftalen om  

 grundvandsforvaltning, og en adfærdskodeks for utilsigtet forurening af  

 grænseoverskridende indre vandområder, som henviser til afgørelse nr.
I (42) og I  

 (44), der blev vedtaget af Den Økonomiske Kommission for Europa  

 på henholdsvis det 42. og det 44. møde, og til resultatet af  

 CSCE-mødet om miljøbeskyttelse (Sofia, Bulgarien, 16. oktober  

 til 3. november 1989), som understreger, at samarbejde mellem  

 medlemslandene om beskyttelse og udnyttelse af grænseoverskridende  

 vandområder skal gennemføres primært gennem udarbejdelse  

 af aftaler mellem lande der grænser op til samme vandområder,  

 navnlig når der endnu ikke er indgået sådanne aftaler, er blevet enige om følgende:
Artikel 1 Definitioner I denne konvention betyder:
 1.	»Grænseoverskridende vandomåder«: al overfladevand eller  

 grundvand, der markerer, krydser, eller ligger på grænserne  

 mellem to eller flere stater; hvor grænseoverskridende  

 vandområder flyder direkte ud i havet, ender disse  

 grænseoverskridende vandområder i en lige linje tværs over  

 deres respektive udløb mellem punkterne for ebbelinjen på deres  

 breder.
2.	»Grænseoverskridende virkning«: alle betydelige  

 skadevirkninger på miljøet fra en ændring i de  

 grænseoverskridende vandområders tilstand forårsaget af  

 menneskets virksomhed, som helt eller delvis stammer fysisk fra et  

 område, der hører under en parts jurisdiktion, fra et  

 område under en anden parts jurisdiktion.
Disse miljøvirkninger  

 omfatter virkninger for menneskets sundhed og sikkerhed, flora, fauna, jord,  

 luft, vand, klima, landskab og historiske monumenter eller andre fysiske  

 strukturer eller samspillet mellem disse faktorer; de omfatter også  

 følgerne af ændringer i disse faktorer for kulturarven eller de  

 samfundsøkonomiske forhold.
 3.	»Part«: en kontraherende part i denne konvention, medmindre andet er  

 anført i teksten.
 4.	»Bredparter«: parter med bred til samme gænseoverskridende  

 vandområde.
 5.	»Fælles organ«: enhver bilateral eller multilateral kommission  

 eller anden hensigtsmæssig institutionel ordning for samarbejde mellem  

 bredparterne.
 6.	»Farlige stoffer«: stoffer der er toksiske, carcinogene, mutagene,  

 teratogene eller bio-akkumulerende, navnlig når de er persistente.
 7.	»Bedste tilgængelige teknologi«: (definitionen er  

 anført i bilag I til konventionen).
DEL I BESTEMMELSER VEDRØRENDE ALLE PARTER Artikel 2 Almindelige bestemmelser 1.	Parterne træffer alle nødvendige foranstaltninger for  

 at forebygge, bekæmpe og begrænse grænseoverskridende  

 virkninger.
 2.	Parterne træffer navnlig alle nødvendige  

 foranstaltninger for at:
a)	forebygge, bekæmpe og begrænse forurening af  

 vandområder, der forårsager eller måtte forårsage  

 virkninger på tværs af landegrænserne b)	sikre at grænseoverskridende vandområder anvendes med  

 sigte på økologisk sund og rationel vandforvaltning, bevarelse  

 af vandressourcer og miljøbeskyttelse c)	sikre at grænseoverskridende vandområder anvendes  

 på en fornuftig og rimelig måde navnlig under hensyntagen til  

 deres grænseoverskridende karakter i tilfælde af aktiviteter, der  

 forårsager eller måtte forårsage virkninger på  

 tværs af landegrænserne d)	sørge for pleje af og om nødvendigt restaurering af  

 økosystemer.
 3.	Foranstaltninger til forebyggelse, bekæmpelse og  

 begrænsning af vandforurening træffes så vidt muligt ved  

 kilden.
 4.	Disse foranstaltninger må ikke direkte eller indirekte  

 resultere i en overførsel af forurening til andre dele af  

 miljøet.
 5.	Når der træffes foranstaltninger i henhold til  

 stk. 1 og 2 i denne artikel, skal parterne følge følgende  

 principper:
a)	forsigtighedsprincippet, ifølge hvilket en indsats med  

 henblik på at undgå potentielle grænseoverskridende  

 virkninger af udslip af farlige stoffer ikke må udsættes med den  

 begrundelse, at videnskabelig forskning ikke fuldt ud har bevist en  

 årsagsforbindelse mellem på den ene side stofferne og på  

 den anden side de mulige grænseoverskridende virkninger b)	forureneren-betaler-princippet, ifølge hvilket omkostninger  

 ved forureningsforebyggende, -bekæmpende og -begrænsende  

 foranstaltninger bæres af forureneren c)	vandressourcer skal forvaltes således, at den nuværende  

 generations behov opfyldes uden at bringe de kommende generationers mulighed  

 for at opfylde deres behov i fare.
 6.	Bredparterne samarbejder ud fra ligheds- og gensidighedsprincippet,  

 navnlig gennem bilaterale og multilaterale aftaler for at opstille  

 harmoniserede politikker, programmer og strategier, der dækker de  

 pågældende afvandingsområder eller dele heraf, med henblik  

 på forebyggelse, bekæmpelse og begrænsning af  

 grænseoverskridende virkninger og beskyttelse af det  

 grænseoverskridende vandmiljø eller det miljø, der  

 påvirkes af de pågældende vandområder, herunder  

 havmiljøet.
 7.	Anvendelse af denne konvention må ikke føre til en  

 forringelse af miljøforholdene eller medføre øgede  

 grænseoverskridende virkninger.
 8.	Bestemmelserne i denne konvention må ikke begrænse  

 parternes rettigheder til individuelt eller i fællesskab at vedtage og  

 gennemføre strengere foranstaltninger end dem, der er fastlagt i denne  

 konvention.
Artikel 3 Forebyggelse, bekæmpelse og nedbringelse 1.	For at forebygge, bekæmpe og begrænse  

 grænseoverskridende virkninger skal parterne udarbejde, vedtage og  

 gennemføre relevante juridiske administrative, økonomiske,  

 finansielle og tekniske foranstaltninger og så vidt muligt gøre  

 dem kompatible for bl.a. at sikre, at a)	emission af forurenede stoffer forebygges, bekæmpes og  

 begrænses ved kilden gennem anvendelse af bl.a. affaldsminimerende  

 teknologi b)	grænseoverskridende vandområder beskyttes mod forurening  

 fra punktkilder gennem de vedkommende nationale myndigheders  

 forudgående godkendelse af spildevandsudledninger, og de godkendte  

 udledninger overvåges og kontrolleres c)	grænser for spildevandsudledninger anført i  

 tilladelserne baseres på den bedste tilgængelige teknologi for  

 udledninger af farlige stoffer d)	strengere krav, der endog fører til forbud i enkelte  

 tilfælde, pålægges, når kvaliteten af  

 recipientvandområdet eller økosystemet kræver det e)	der anvendes mindst biologisk behandling eller lignende processer  

 på kommunalt spildevand, om nødvendig i en trinvis  

 fremgangsmåde f)	der træffes passende foranstaltninger såsom anvendelse  

 af den bedste tilgængelige teknologi for at begrænse  

 tilførslen af næringsstoffer fra industrielle og kommunale  

 kilder g)	der udvikles og gennemføres egnede foranstaltninger og de  

 bedste miljømæssige fremgangsmåder til begrænsning  

 af tilførsler af næringsstoffer og farlige stoffer fra spredte  

 kilder, navnlig hvor hovedkilderne kommer fra landbruget (retningslinjer for  

 udvikling af de bedste miljømæssige fremgangsmåder er  

 anført i bilag II til denne konvention) h)	der anvendes vurdering af virkninger på miljøet og  

 andre vurderingsmetoder i)	der fremmes en bæredygtig vandforvaltning, herunder anvendelse  

 af økosystem-approach j)	der udvikles nødplaner k)	der træffes yderligere særforanstaltninger for at  

 forebygge forurening af grundvandet l)	risikoen for utilsigtet forurening reduceres til et  

 minimum.
2.	Med henblik herpå fastsætter hver part grænser for  

 udledninger fra punktkilder til overfladevand baseret på den bedste  

 tilgængelige teknologi, der anvendes specifikt på de enkelte  

 industrisektorer eller de industrier, hvorfra de farlige stoffer kommer.
De  

 foranstaltninger, der er nævnt i denne artikels stk. 1 med henblik  

 på at forebygge, bekæmpe og begrænse tilførslen af  

 farlige stoffer fra punktkilder og spredte kilder til vandområder, kan  

 bl.a. omfatte fuldstændigt eller delvis forbud mod fremstilling eller  

 anvendelse af sådanne stoffer.
Der tages hensyn til lister over  

 sådanne industrisektorer eller industrier og af sådanne farlige  

 stoffer i internationale konventioner eller bestemmelser, som gælder  

 for det område, der dækkes af denne konvention.
3.	Hver part definerer derudover eventuelt vandkvalitetsmål og  

 vedtager vandkvalitetskriterier med henblik på at forebygge,  

 bekæmpe og begrænse grænseoverskridende virkninger.  

 Generelle retningslinjer for udarbejdelse af sådanne  

 målsætninger og kriterier er anført i bilag III til denne  

 konvention.
Parterne bestræber sig efter behov på at  

 ajourføre dette bilag.
Artikel 4 Overvågning Parterne opstiller programmer for overvågning af de  

 grænseoverskridende vandområders tilstand.
Artikel 5 Forskning og udvikling Parterne samarbejder ved gennemførelse af forskning  

 i udvikling af effektive teknikker til forebyggelse, bekæmpelse og  

 begrænsning af grænseoverskridende virkninger.
Med henblik  

 herpå bestræber parterne sig på, på bilateral  

 og/eller multilateral basis, under hensyntagen til de forskningsaktiviteter,  

 der foregår i relevante internationale fora, at indlede eller  

 intensivere specifikke forskningsprogrammer efter behov, bl.a. med henblik  

 på:
a)	metoder til vurdering af farlige stoffers giftighed og forurenende  

 stoffers skadelighed b)	forbedre kendskabet til de forurenende stoffers adfærd,  

 spredning og miljøvirkninger og de involverede processer c)	udvikling og anvendelse af miljøvenlige teknologier,  

 produktion og forbrugsmønstre d)	gradvis afskaffelse af og/eller erstatning for stoffer, der  

 måtte have grænseoverskridende virkninger e)	miljøvenlige bortskaffelsesmetoder for farlige stoffer f)	særlige metoder til forbedring af de grænseoverskridende  

 vandområders tilstand g)	udvikling af miljøvenlige vandbygningsarbejder og  

 vandreguleringsteknikker h)	fysisk og finansiel vurdering af skader forårsaget af  

 grænseoverskridende virkninger.
 Resultaterne af disse forskningsprogrammer udveksles  

 mellem parterne i henhold til artikel 6 i denne konvention.
Artikel 6 Udveksling af oplysninger Parterne sørger for størst mulig udveksling  

 af oplysninger på så tidligt et stadium som muligt om  

 spørgsmål, der dækkes af bestemmelserne i denne  

 konvention.
Artikel 7 Erstatningsansvar Parterne støtter egnede internationale  

 bestræbelser på at udarbejde regler, kriterier og procedurer for  

 så vidt angår erstatningsansvar.
Artikel 8 Beskyttelse af oplysninger Bestemmelserne i denne konvention berører ikke  

 parternes rettigheder eller forpligtelser i henhold til deres nationale  

 retssystem og gældende overnationale bestemmelser om beskyttelse af  

 oplysninger vedrørende industri- og forretningshemmelighed, herunder  

 intellektuel ejendomsret eller national sikkerhed.
DEL II BESTEMMELSER VEDRØRENDE BREDPARTER Artikel 9 Bilateralt og multilateralt samarbejde 1.	Bredparterne indgår på ligheds- og gensidighedsbasis  

 bilaterale eller multilaterale aftaler eller andre ordninger, hvor der endnu  

 ikke findes nogen, eller tilpasser om nødvendigt de allerede  

 gældende for at fjerne modsigelser med grundprincipperne i denne  

 konvention, for at definere deres gensidige forhold og adfærd med  

 hensyn til forebyggelse, bekæmpelse og begrænsning af  

 grænseoverskridende virkninger.
Bredparterne specificerer de  

 afvandingsområder, eller dele heraf, der omfattes af samarbejde.
Disse  

 aftaler eller ordninger skal dække relevante forhold, der er omfattet  

 af denne konvention, samt alle andre forhold, som bredparterne måtte  

 skønne det nødvendigt at samarbejde om.
 2.	De i stk. 1 i denne artikel anførte aftaler eller  

 ordninger indeholder bestemmelser om oprettelse af fælles organer.  

 Disse fælles organers opgaver er, uden at gribe ind i allerede  

 gældende aftaler eller ordninger, bl.a. følgende:
a)	at indsamle, behandle og vurdere data for at fastlægge  

 forureningskilder, der måtte forårsage grænseoverskridende  

 virkninger b)	at udarbejde fælles overvågningsprogrammer  

 vedrørende vandkvalitet og  kvantitet c)	at udarbejde fortegnelser og udveksle oplysninger om de  

 forureningskilder, der er anført i stk. 2 (a) i denne artikel d)	at udarbejde emissionsgrænser for spildevand og vurdere  

 bekæmpelsesprogrammers effektivitet e)	at udarbejde fælles vandkvalitetsmål og -kriterier under  

 hensyntagen til bestemmelserne i artikel 3, stk. 3, i denne konvention,  

 og at foreslå relevante foranstaltninger til opretholdelse af og om  

 nødvendig forbedring af den forhåndenværende  

 vandkvalitet f)	at udarbejde samordnede behandlingsprogrammer for begrænsning  

 af forureningsbyrderne fra både punktkilder (f.eks. kommunale og  

 industrielle kilder) og spredte kilder (navnlig fra landbruget) g)	at udarbejdede advarsels- og alarmprocedurer h)	at tjene som forum for udveksling af oplysninger om bestående  

 og planlagte anvendelser af vand og tilknyttede anlæg, som måtte  

 forårsage grænseoverskridende virkninger i)	at fremme samarbejde og udveksling af oplysninger om den bedste  

 tilgængelige teknologi i overensstemmelse med bestemmelserne i artikel  

 13 i denne konvention samt at fremme samarbejde inden for videnskabelige  

 forskningsprogrammer j)	at deltage i gennemførelsen af vurderinger af  

 miljøvirkninger vedrørende grænseoverskridende  

 vandområder i henhold til relevante internationale  

 bestemmelser.
 3.	I tilfælde, hvor en kyststat, der er part i denne konvention,  

 direkte og i omfattende grad påvirkes af grænseoverskridende  

 virkninger, kan bredparterne, hvis de alle er enige herom, opfordre den  

 pågældende kyststat til på passende vis at involveres i  

 arbejdet i de multilaterale fælles organer, bredstaterne har oprettet  

 vedrørende sådanne grænseoverskridende  

 vandområder.
 4.	Fælles organer oprettet i henhold til denne konvention  

 opfordrer fælles organer, der er oprettet af kyststater til beskyttelse  

 af havmiljøet, der direkte berøres af grænseoverskridende  

 virkninger, til at samarbejde for at harmonisere deres arbejde og at  

 forebygge, bekæmpe og begrænse de grænseoverskridende  

 virkninger.
 5.	Hvor der findes to eller flere fælles organer for samme  

 afvandingsområde, bestræber disse sig på at koordinere  

 deres aktiviteter for at udbygge forebyggelsen, bekæmpelsen og  

 begrænsningen af de grænseoverskridende virkninger inden for det  

 pågældende afvandingsområde.
Artikel 10 Høringer Der afholdes høringer mellem bredparterne på  

 basis af gensidighed, god tro og godt naboskab på anmodning af en part.  

 Sådanne høringer sigter mod samarbejde om  

 spørgsmål, der dækkes af denne konvention.
Sådanne  

 høringer afholdes gennem et fælles organ, der er oprettet i  

 henhold til artikel 9 i konventionen, hvor et sådant findes.
Artikel 11 Fælles overvågning og vurdering 1.	I forbindelse med det i artikel 9 i konventionen nævnte almene  

 samarbejde eller de specifikke ordninger opretter og gennemfører  

 bredparterne fælles programmer for overvågning af tilstanden af  

 grænseoverskridende vandområder, herunder oversvømmelser  

 og drivis samt grænseoverskridende virkninger.
 2.	Bredparterne enes om forureningsparametre og forurenende stoffer,  

 hvoraf udledninger og koncentrationer i grænseoverskridende  

 vandområder regelmæssigt skal overvåges.
3.	Med jævne mellemrum foretager bredparterne fælles eller  

 koordinerede vurderinger af grænseoverskridende vandområders  

 tilstand og effektiviteten af de foranstaltninger, der træffes med  

 henblik på forebyggelse, bekæmpelse og begrænsning af  

 grænseoverskridende virkninger.
Resultaterne af disse vurderinger  

 gøres tilgængelige for offentligheden i overensstemmelse med  

 bestemmelserne i artikel 16 i konventionen.
 4.	Med henblik herpå harmoniserer bredparterne reglerne for  

 udarbejdelse og gennemførelse af overvågningsprogrammer,  

 målesystemer, anordninger, analyseteknikker, databearbejdning og  

 evalueringsprocedurer, samt metoder for registrering af udledte forurenende  

 stoffer.
Artikel 12 Fælles forskning og udvikling I forbindelse med det i artikel 9 i konventionen  

 nævnte generelle samarbejde eller de specifikke ordninger  

 udfører bredparterne særlig forsknings- og udviklingsvirksomhed  

 for at opnå og opretholde de vandkvalitetsmål og -kriterier, som  

 de er blevet enige om at udarbejde og anvende.
Artikel 13 Udveksling af oplysninger mellem bredparterne 1.	Bredparterne udveksler inden for rammerne af egnede aftaler og andre  

 ordninger i henhold til artikel 9 i konventionen rimeligt tilgængelige  

 oplysninger om bl.a.:
a)	grænseoverskridende vandområders  

 miljømæssige tilstand b)	erfaring fra anvendelse af den bedste tilgængelige teknologi  

 og resultaterne af forskning og udvikling c)	emissions- og overvågningsdata d)	trufne og planlagte foranstaltninger med henblik på at  

 forebygge, bekæmpe og begrænse grænseoverskridende  

 virkninger e)	tilladelser til eller bestemmelser om spildevandsudledninger, som  

 den ansvarlige myndighed eller det pågældende organ har  

 udstedt.
 2.	For at harmonisere emissionsgrænserne foretager bredparterne  

 en udveksling af oplysninger om deres nationale bestemmelser.
 3.	Hvis en bredpart af en anden bredpart anmodes om at give  

 oplysninger, som ikke foreligger, bestræber førstnævnte  

 sig på at efterkomme anmodningen, men kan betinge sig, at den anmodede  

 part dækker omkostningerne ved indsamling og eventuelt behandling af  

 sådanne oplysninger.
4.	Med henblik på gennemførelsen af denne konvention  

 fremmer bredparterne udvekslingen af den bedste tilgængelige teknologi,  

 navnlig ved at lette: kommerciel udveksling af tilgængelig teknologi;  

 direkte industrikontakter og samarbejde, herunder joint ventures; udveksling  

 af oplysninger og erfaring samt ydelse af teknisk bistand.
Bredparterne  

 gennemfører ligeledes fælles uddannelsesprogrammer og afholder  

 relevante seminarer og møder.
Artikel 14 Advarsels- og alarmsystemer Bredparterne underretter straks hinanden om kritiske  

 situationer, der måtte få grænseoverskridende virkninger.  

 Bredparterne opretter og kører eventuelt koordinerede kommunikations-,  

 advarsels- og alarmsystemer med henblik på at modtage og sende  

 oplysninger.
Systemerne drives på grundlag af kompatibel  

 datatransmission og -behandlingsprocedurer og anlæg, som bredparterne  

 bliver enige om.
Bredparterne informerer hinanden om de ansvarlige  

 myndigheder eller de kontaktpunkter, der udpeges med henblik herpå.
Artikel 15 Gensidig bistand 1.	Hvis der opstår kritiske situationer, yder bredparterne  

 hinanden bistand på anmodning herom i henhold til procedurer, der  

 fastlægges i henhold til stk. 2 i denne artikel.
 2.	Bredparterne udarbejder og enes om procedurer for gensidig bistand,  

 der bl.a. omfatter følgende forhold:
a)	ledelse, kontrol, koordinering og overvågning af bistanden b)	lokale faciliteter og tjenester, som ydes af den anmodende part,  

 herunder om nødvendigt ophævelse af grænseformaliteter c)	ordninger for skadesløsholdelse og skadeserstatning for den  

 bistående part og/eller dens personale, samt efter behov transit gennem  

 tredjeparters territorier d)	ordninger for godtgørelse af ydede tjenester.
Artikel 16 Oplysning af offentligheden 1.	Bredparterne sørger for, at oplysninger om de  

 grænseoverskridende vandområders tilstand, trufne eller planlagte  

 foranstaltninger med henblik på at forebygge, bekæmpe og  

 begrænse grænseoverskridende virkninger samt effektiviteten af  

 disse foranstaltninger gøres tilgængelige for offentligheden.  

 Med henblik herpå sørger bredparterne for, at følgende  

 oplysninger stilles til rådighed for offentligheden:
a)	vandkvalitetsmålsætninger b)	udstedte tilladelser og de heri fastsatte betingelser c)	resultaterne af vand- og spildevansprøvetagninger, der er  

 foretaget med henblik på overvågning og vurdering, samt  

 resultaterne af kontrollen af, at vandkvalitetsmålsætningerne  

 eller tilladelsesbetingelser er overholdt.
 2.	Bredparterne sørger for, at disse oplysninger gøres  

 tilgængelige for offentligheden i rimelige tidsrum for gratis  

 konsultering, og at offentligheden gives rimelige muligheder for fra  

 bredparterne at få kopier af sådanne oplysninger mod en rimelig  

 betaling.
DEL III INSTITUTIONELLE BESTEMMELSER OG SLUTBESTEMMELSER Artikel 17 Parternes møder 1.	Parternes første møde afholdes senest et år  

 efter denne konventions ikrafttrædelse.
Derefter afholdes der  

 ordinære møder hvert tredje år, eller med kortere  

 mellemrum, hvis det fastlægges i forretningsordenen.
Parterne afholder  

 ekstraordinært møde, hvis de beslutter det under et  

 ordinært møde eller efter skriftlig anmodning fra en af parterne  

 under forudsætning af, at mindst en tredjedel af parterne, senest seks  

 måneder efter at være blevet underrettet herom, støtter  

 anmodningen.
 2.	På møderne fører parterne fortløbende  

 tilsyn med gennemførelsen af denne konvention og skal med henblik  

 herpå:
a)	gennemgå de fremgangsmåder og metoder, der benyttes af  

 parterne ved beskyttelse og anvendelse af grænseoverskridende  

 vandområder for yderligere at forbedre beskyttelsen og anvendelsen af  

 grænseoverskridende vandområder b)	udveksle oplysninger om erfaringer, der høstes i forbindelse  

 med indgåelsen og gennemførelsen af bilaterale og multilaterale  

 aftaler og andre ordninger vedrørende beskyttelse og anvendelse af  

 grænseoverskridende vandområder, som en eller flere af parterne  

 deltager i c)	når det er relevant, søge hjælp hos relevante  

 ECE-organer og andre kompetente internationale organer og specifikke udvalg i  

 forbindelse med alle aspekter af opfyldelsen af denne konventions  

 mål d)	på deres første møde drøfte og ved  

 konsensus vedtage en forretningsorden for møderne e)	drøfte og vedtage forslag til ændringer af denne  

 konvention f)	drøfte og træffe enhver yderligere foranstaltning, der  

 måtte være nødvendig for at virkeliggøre  

 konventionens mål.
Artikel 18 Stemmeret 1.	Hvis andet ikke er fastsat i stk. 2 i denne artikel, har hvert  

 part i denne konvention én stemme.
2.	Regionale organisationer for økonomisk integration  

 udøver i sager under deres kompetence deres stemmeret med et antal  

 stemmer svarende til det antal medlemsstater, der er parter i denne  

 konvention.
Sådanne organisationer må ikke udøve deres  

 stemmeret, hvis deres medlemsstater udøver deres, og  

 omvendt.
Artikel 19 Sekretariat Sekretariatet for Den Økonomiske Kommission for  

 Europa varetager følgende sekretariatsfunktioner:
a)	indkaldelse til og forberedelse af møder parterne imellem b)	fremsendelse til parterne af rapporter og anden information, der  

 modtages i medfør af bestemmelserne i denne konvention c)	udøvelse af andre funktioner, som måtte  

 fastlægges af parterne.
Artikel 20 Bilag Bilagene til denne konvention udgør en integreret  

 del heraf.
Artikel 21 Ændringer af konventionen 1.	En hvilken som helst part kan foreslå ændringer til  

 konventionen.
 2.	Forslag til ændringer af konventionen behandles på et  

 møde parterne imellem.
 3.	Teksten til en foreslået ændring til konventionen  

 indgives skriftligt til sekretariatet for Den Økonomiske Kommission  

 for Europa, der videresender den til samtlige parter mindst 90 dage inden det  

 møde, hvor den foreslås vedtaget.
 4.	Ændringer af denne konvention vedtages ved konsensus blandt  

 repræsentanterne for parterne i denne konvention, der er til stede  

 på parternes møde, og træder i kraft for de parter til  

 konventionen, der har godkendt dem, på den 90. dag efter den dag,  

 på hvilken depositaren har modtaget totredjedele af parternes  

 godkendelsesinstrument vedrørende ændringen. Ændringen  

 træder i kraft for alle andre parter på den 90. dag efter den  

 dag, på hvilken den pågældende part har deponeret sit  

 godkendelsesinstrument vedrørende ændringen.
Artikel 22 Bilæggelse af tvister 1.	Hvis der opstår en tvist mellem to eller flere parter om  

 fortolkningen eller anvendelsen af denne konvention, skal de søge en  

 løsning gennem forhandling eller enhver anden metode til  

 bilæggelse af tvister, som kan accepteres af tvistens parter.
 2.	Ved undertegnelse, ratifikation, accept, godkendelse eller  

 tiltrædelse af denne konvention, eller på et hvilket som helst  

 tidspunkt derefter, kan en part skriftligt erklære over for  

 depositaren, at den ved en tvist, der ikke kan bilægges i  

 overensstemmelse med stk. 1, vil acceptere den ene eller begge  

 nedenstående metoder til bilæggelse af tvister som obligatorisk  

 over for enhver part, der accepterer samme forpligtelse:
a)	indbringelse af tvisten for Den Internationale Domstol b)	voldgift i overensstemmelse med proceduren i bilag VI.
 3.	Hvis tvistens parter har accepteret begge de i stk. 2  

 nævnte bilæggelsesmetoder, kan tvisten blot indbringes for Den  

 Internationale Domstol, medmindre parterne aftaler andet.
Artikel 23 Undertegnelse Denne konvention er åben for undertegnelse i  

 Helsinki den 17. og 18. marts 1992 og derefter i De Forenede Nationers  

 hovedkvarter i New York indtil den 18. september 1992 for de stater, der er  

 medlemmer af Den Økonomiske Kommission for Europa, og for de stater,  

 som har rådgivende status ved Den Økonomiske Kommission for  

 Europa i henhold til stk. 8 i Det Økonomiske og Sociale  

 Råds resolution 36 (IV) af 28. marts 1947, samt for regionale  

 organisationer for økonomisk integration bestående af  

 suveræne stater, der er medlemmer af Den Økonomiske Kommission  

 for Europa, og som har overdraget de pågældende organisationer  

 kompetence på områder, der er omfattet af denne konvention,  

 herunder kompetence til at indgå traktater på disse  

 områder.
Artikel 24 Depositar De Forenede Nationers generalsekretariat fungerer som  

 depositar for denne konvention.
Artikel 25 Ratifikation, accept, godkendelse og  

 tiltrædelse 1.	Denne konvention skal ratificeres, accepteres, eller godkendes af de  

 stater og regionale organisationer for økonomisk integration, der har  

 undertegnet den.
 2.	Denne konvention er åben for tiltrædelse for de i  

 artikel 23 omhandlede stater og organisationer.
3.	Enhver organisation, som omhandlet i artikel 23, der bliver part i  

 denne konvention, uden at nogen af dens medlemsstater er part i den, er  

 underlagt alle de forpligtelser, der følger konventionen.
Hvis en  

 eller flere af en sådan organisations medlemsstater er part i  

 konventionen, skal organisationen og dens medlemsstater fastlægge deres  

 respektive ansvarsområde for så vidt angår opfyldelsen af  

 deres forpligtelser i medfør af konventionen.
I sådanne  

 tilfælde kan organisationen og dens medlemsstater ikke udøve  

 deres rettigheder inden for konventionen i konkurrence med hinanden.
4.	De i artikel 23 omhandlede organisationer for økonomisk  

 integration skal i deres ratifikations-, accept-, godkendelses- eller  

 tiltrædelsesinstrument angive, i hvilket omfang de har kompetence  

 på de områder, der er omfattet af denne konvention.
De skal  

 også underrette depositaren om enhver relevant ændring i omfanget  

 af deres kompetence.
Artikel 26 Ikrafttræden 1.	Denne konvention træder i kraft på den 90. dag efter  

 datoen for deponering af det 16. ratifikations-, accept-, godkendelses- eller  

 tiltrædelsesinstrument.
 2.	Med henblik på anvendelsen af stk. 1 vil et instrument,  

 der deponeres af en regional organisation for økonomisk integration,  

 ikke blive betragtet som yderligere instrument i forhold til dem, der  

 deponeres af organisationens medlemsstater.
 3.	For hver stat eller organisation som omhandlet i artikel 23, der  

 ratificerer, accepterer, godkender eller tiltræder denne konvention  

 efter deponeringen af det 16. ratifikations-, accept-, godkendelses- eller  

 tiltrædelsesinstrument, træder konventionen i kraft på den  

 90. dag efter datoen for statens eller organisationens deponering af sit  

 ratifikations-, accept-, godkendelses- eller  

 tiltrædelsesinstrument.
Artikel 27 Opsigelse En part kan når som helst, efter at der er  

 gået tre år fra den dato, på hvilken denne konvention  

 trådte i kraft for den pågældende part, opsige konventionen  

 ved skriftlig meddelelse herom.
Enhver sådan opsigelse træder i  

 kraft på den 90. dag efter den dato, på hvilken depositaren har  

 modtaget meddelelse herom.
Artikel 28 Autentiske tekster Originaleksemplaret af denne konvention, hvis engelske,  

 franske og russiske tekst har samme gyldighed, deponeres hos De Forenede  

 Nationers generalsekretær.
 Til bekræftelse heraf har undertegnede, som er  

 behørigt bemyndiget dertil, underskrevet denne konvention.
 Udfærdiget i Helsinki den 17. marts 1992.
Bilag I DEFINITION AF UDTRYKKET »BEDSTE TILGÆNGELIGE  

 TEKNOLOGI« 1.	Udtrykket »bedste tilgængelige teknologi« betyder det seneste  

 udviklingsstadium i processer, faciliteter eller driftsmetoder, der angiver en bestemt  

 foranstaltnings egnethed i praksis til at begrænse udledninger,  

 emissioner og affaldsmængde.
Ved fastlæggelse af, hvorvidt et  

 sæt processer, faciliteter og driftsmetoder udgør den bedste  

 tilgængelige teknologi generelt eller i enkelttilfælde, skal  

 følgende overvejes:
a)	sammenlignelige processer, faciliteter eller driftsmetoder, der for  

 nylig er blevet afprøvet med godt resultat b)	teknologiske fremskridt og ændringer i videnskabelig viden og  

 forståelse c)	den pågældende teknologis økonomiske  

 gennemførlighed d)	tidsbegrænsning for anvendelse i både nye og  

 bestående anlæg e)	arten og omfanget af de pågældende udledninger og  

 spildevand f)	affaldsreducerende teknologi.
 2.	Det følger heraf, at »den bedste tilgængelige  

 teknologi« for en bestemt proces vil ændre sig med tiden i lyset af  

 teknologiske fremskridt og økonomiske og samfundsmæssige  

 faktorer samt i lyset af udviklingen i videnskabelig viden og  

 forståelse.
Bilag II RETNINGSLINJER FOR UDVIKLING AF DEN BEDSTE  

 MILJØPRAKSIS 1.	Ved valg i hver enkelt tilfælde af den bedst egnede  

 kombination af foranstaltninger, der måtte udgøre den bedste  

 miljøpraksis , bør følgende rangorden af  

 foranstaltninger overvejes:
a)	oplysning af offentligheden og brugerne om de  

 miljømæssige følger af valget af bestemte aktiviteter og  

 produkter, deres anvendelse og endelige bortskaffelse b)	udvikling og anvendelse af kodeks for god miljøpraksis, som  

 dækker alle aspekter af produktets levetid c)	mærkning med oplysninger til brugerne om miljøfarer ved  

 et produkt, dets anvendelse og endelige bortskaffelse d)	indsamlings- og bortskaffelsesordninger til rådighed for  

 offentligheden e)	genanvendelse, genvinding og genbrug f)	anvendelse af økonomiske instrumenter på aktiviteter,  

 produkter eller grupper af produkter g)	en tilladelsesordning, der omfatter en række restriktioner  

 eller et forbud.
 2.	Ved fastlæggelse, generelt eller i enkelttilfælde af,  

 hvilken kombination af foranstaltninger, der udgør den bedste  

 miljøpraksis, bør navnlig følgende overvejes  

 nøje:
 a)	miljøfarer ved:
i)	produktet ii) produktets produktion iii) produktets anvendelse iv) produktets endelige bortskaffelse b)	erstatning med mindre forurenende processer eller stoffer c)	anvendelsesomfang d)	mulige miljøfordele eller -ulemper ved erstatningsmaterialer  

 eller  aktiviteter e)	fremskridt og ændringer i videnskabelig viden og  

 forståelse f)	tidsbegrænsning for gennemførelse g)	samfundsmæssige og økonomiske følger.
 3.	Det følger heraf, at den bedste miljøpraksis for en  

 bestemt kilde vil ændre sig med tiden i lyset af teknologiske  

 fremskridt og økonomiske og samfundsmæssige faktorer samt i  

 lyset af ændringer i videnskabelig viden og forståelse.
Bilag III RETNINGSLINJER FOR OPSTILLING AF  

 VANDKVALITETSMÅLSÆTNINGER OG KRITERIER Vandkvalitetsmålsætninger og -kriterier  

 skal:
a)	tage hensyn til målet med at opretholde og om  

 nødvendigt forbedre den bestående vandkvalitet b)	sigte mod at mindske den gennemsnitlige forureningsbelastning  

 (navnlig af farlige stoffer) i en vis grad inden for et bestemt tidsrum c)	tage hensyn til specifikke vandkvalitetskrav (råvand til  

 drikkevandsformål, kunstvanding osv.) d)	tage hensyn til særkrav vedrørende sårbare og  

 særlig beskyttede vandområder og deres miljø, f.eks.  

 søer og grundvandsressourcer e)	være baseret på anvendelse af økologiske  

 klassificeringsmetoder og kemiske indikatorer for overvågning på  

 mellemlang og lang sigt af opretholdelse og forbedring af vandkvaliteten f)	tage hensyn til det omfang, hvori målsætningerne  

 opfyldes, og til de yderligere beskyttelsesforanstaltninger baseret på  

 emissionsgrænser, der måtte være nødvendige i  

 enkelttilfælde.
Bilag IV VOLDGIFT 1.	Hvis en tvist indbringes til voldgiftsbehandling i henhold til  

 artikel 22, stk. 2, i denne konvention, skal parten eller parterne  

 meddele sekretariatet voldgiftens genstand og i særdelshed  

 anføre de artikler i konventionen, hvis fortolkning eller anvendelse  

 stridsspørgsmålet drejer sig om.
Sekretariatet sender de  

 modtagne oplysninger til alle parter i konventionen.
2.	Voldgiftsretten består af tre medlemmer.
Både den eller  

 de parter, der ønsker sagen afgjort ved voldgift, og den anden eller  

 de øvrige parter i tvisten udpeger en voldgiftsmand, og de to  

 således udpegede voldgiftsmænd udpeger efter fælles  

 overenskomst den tredje voldgiftsmand, som er formand for voldgiftsretten.  

 Sidstnævnte må ikke være statsborger hos en af parterne i  

 tvisten, og ej heller have fast bopæl på en af parternes  

 territorium eller være ansat af nogen af disse, ej heller have  

 beskæftiget sig med sagen på anden vis.
 3.	Hvis formanden for voldgiftsretten ikke er udpeget senest to  

 måneder efter udpegelsen af den anden voldgiftsmand, skal sekretariatet  

 for Den Økonomiske Kommission for Europa efter anmodning fra en af  

 parterne i tvisten udpege formanden inden for en frist på yderligere to  

 måneder.
4.	Hvis en af parterne i tvisten ikke har udpeget en voldgiftsmand  

 senest to måneder efter modtagelsen af anmodningen, kan den anden part  

 underrette sekretariatet for Den Økonomiske Kommission for Europa, som  

 skal udpege formanden for voldgiftsretten inden for en frist på  

 yderligere to måneder.
Efter udpegelsen skal formanden for  

 voldgiftsretten anmode den part, som ikke har udpeget en voldgiftsmand, om at  

 gøre dette inden for to måneder.
Efter udløbet af denne  

 frist underretter formanden sekretariatet for Den Økonomiske  

 Kommission for Europa, som foretager udpegelsen inden for en frist på  

 yderligere to måneder.
 5.	Voldgiftsretten afsiger sin kendelse i overensstemmelse med  

 international ret og i overensstemmelse med de i denne konvention indeholdte  

 bestemmelser.
 6.	Enhver voldgiftsret, der nedsættes i henhold til  

 bestemmelserne i dette bilag, fastsætter selv sin forretningsorden.
 7.	Voldgiftsrettens afgørelse, både om  

 procedurespørgsmål og om sagens realitet, træffes ved  

 flertalsafgørelse blandt dens medlemmer.
 8.	Voldgiftsretten kan træffe alle nødvendige  

 foranstaltninger for at fastlægge sagens sammenhæng.
 9.	Parterne i tvisten skal lette voldgiftsrettens arbejde og skal i  

 særdelseshed med anvendelse af alle til rådighed stående  

 midler:
a)	stille alle relevante dokumenter, faciliteter og oplysninger til  

 rådighed for den b)	i det nødvendige omfang gøre det muligt for den at  

 indkalde vidner eller eksperter og høre disse.
 10.	Parterne og voldgiftsmændene sikrer, at enhver oplysning, de  

 modtager i fortrolighed under voldgiftsbehandlingen, behandles  

 fortroligt.
 11.	Voldgiftsretten kan efter anmodning fra en af parterne anbefale  

 foreløbige forholdsregler.
12.	Hvis en af parterne i tvisten ikke møder for voldgiftsretten  

 eller ikke forsvarer sin sag, kan den anden part anmode voldgiftsretten om at  

 fortsætte sagsbehandlingen og afgive sin endelige kendelse.
En parts  

 fravær eller undladelse af at forsvare sin sag forhindrer ikke videre  

 sagsbehandling.
 13.	Voldgiftsretten kan behandle og afsige kendelse om modkrav, der har  

 direkte forbindelse med tvistens genstand.
14.	Medmindre voldgiftsretten beslutter andet på grund af  

 særlige omstændigheder i sagen, skal voldgiftsrettens udgifter,  

 herunder også verderlag til dens medlemmer, afholdes ligeligt af  

 parterne i tvisten.
Voldgiftsretten skal føre regnskab over alle sine  

 udgifter og fremlægge en endelig opgørelse derover for  

 parterne.
 15.	Enhver part i denne konvention, som har en juridisk interesse i  

 tvistens genstand, og som kan berøres af en kendelse i sagen, kan  

 intervenere i sagsbehandlingen med voldgiftsrettens samtykke.
 16.	Voldgiftsretten afgiver sin kendelse senest fem måneder efter  

 datoen for dens nedsættelse, medmindre den skønner det  

 nødvendigt at forlænge denne tidsfrist med en periode, der ikke  

 bør overstige fem måneder.
17.	Voldgiftsrettens kendelse skal ledsages af en begrundelse.
Den er  

 endelig og bindende for alle tvistens parter.
Kendelsen skal af  

 voldgiftsretten sendes til tvistens parter og til sekretariatet.  

 Sekretariatet sender de modtagne oplysninger til alle parter i denne  

 konvention.
 18.	Enhver tvist, som måtte opstå mellem parterne  

 vedrørende fortolkningen eller fuldbyrdelsen af kendelsen, kan af en  

 af parterne indbringes for den voldgiftsret, der afgav kendelsen, eller, hvis  

 denne ikke kan behandle sagen, for en anden voldgiftsret, der nedsættes  

 til dette formål på samme måde som den  

 første.
Danmark underskrev konventionen den 18. marts 1992 og  

 godkendelsesinstrumentet deponeredes den 28. maj 1997 hos De Forenede  

 Nationers Generalsekretær.
Konventionen trådte i medfør af  

 dens artikel 26, stk.3 i kraft for Danmarks vedkommende den 26. august  

 1997.
 Ved deponeringen afgav Danmark erklæring om, at  

 konventionen ikke skal finde anvendelse for Færøerne.
 Selve konventionen trådte i henhold til dens artikel  

 26, stk.1 i kraft den 6. oktober 1996.
 På datoen for konventionens ikrafttrædelse for  

 Danmark var den endvidere trådt i kraft for følgende lande:
 Albanien, Estland, Finland, Grækenland, Italien,  

 Kroatien, Letland, Luxembourg, Moldova, Nederlandene, Norge, Portugal,  

 Rumænien, Rusland, Schweiz, Sverige, Tyskland, Ungarn og Østrig  

 samt Det Europæiske Fællesskab.
 Siden konventionens ikrafttrædelse for Danmark har  

 Liechtenstein tiltrådt den med virkning fra den 17. februar 1998.
 Ved deponeringen afgav Liechtenstein, Nederlandene, og  

 Østrig erklæring om, at landene i overensstemmelse med  

 konventionens artikel 22, stk. 2, accepterer begge de i denne  

 bestemmelse indeholdte metoder til bilæggelse af tvister som  

 obligatorisk over for enhver part, der accepterer samme forpligtelse.
 Tyskland afgav ved deponeringen erklæring om, at  

 det, for at beskytte personoplysninger i henhold til dets nationale  

 lovgivning, forbeholder sig retten til kun at give personoplysninger på  

 betingelse af, at den part, der modtager sådanne beskyttede  

 oplysninger, respekterer fortroligheden af de modtagne oplysninger og de  

 betingelser, på hvilke de er givet, samt kun benytter disse oplysninger  

 til det formål, hvortil de blev givet.
