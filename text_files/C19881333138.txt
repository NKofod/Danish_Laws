ELMESYGE Elmesygen har i de sidste 50 år dræbt millioner af elmetræer i Europa.
 Sygdommen kom til Danmark omkring 1979, men findes nu over det meste af  

 landet, og tusinder af elmetræer er blevet dræbt.
 Det er uoverkommeligt at udrydde elmesygen, men det er muligt at sinke  

 dens fremtrængen, således at elmetræerne gradvist kan blive afløst af andre  

 træarter.
 I det følgende beskrives sygdommen, og der gives en anvisning på, hvordan  

 man bør forholde sig.
 Følg anvisningen i egen og samfundets interesse.
SYGDOM OG SMITTE Elmesygen kan ramme elmetræer i alle aldre.
 Sygdommen viser sig ved:
- at bladene i sommerens løb visner og falder af.
Visnen og  

 bladfald kan begynde på en enkelt gren og siden brede sig, men kan også ramme  

 hele kronen på een gang.
- at veddet lige under barken bliver farvet mørkt.
Ved overskæring  

 af angrebne kviste, grene og stammer ses mørke pletter i veddet lige under  

 barken, og de kan ofte danne en sammenhængende ring.
Ved fjernelse af barken  

 ses mørke striber på den ellers hvide vedoverflade, eller hele vedoverfladen  

 kan være mørktfarvet.
 - at de angrebne træer går ud ofte allerede efter et års tid.
Elmesygen skyldes en svamp, der lever i de syge træers ved, og sygdommen  

 spredes - med elmebarkbiller; billerne flyver kun om sommeren og i reglen  

 ikke mere end en kilometer.
 Smittebærende biller kan dog spredes over langt større afstande ved  

 transport af stammer og grene fra syge træer.
 - gennem rodsammenvoksninger mellem syge og sunde elmetræer, når  

 afstanden ikke er større, end træerne er høje.
BEKÆMPELSE Bekæmpelsen sigter mod at hindre, at sygdommen spredes med biller, og  

 udføres således:
 Syge elmetræer fældes inden 1. maj, d.v.s. før billerne flyver ud.
Stammer og grene (over 3 cm tykke) - oparbejdes på træindustri inden 1. maj, eller - hugges til flis inden 1. maj, eller - begraves under mindst 1/2 m jord eller lign. inden 1. maj, eller som  

 sidste mulighed - saves og kløves, på stedet umiddelbart efter fældning og brændes  

 derefter snarest og helst inden 1. maj i eget fyr.
 Brændet bør ikke fjernes fra ejendommen, d.v.s. bør ikke sælges eller  

 foræres bort.
 Stubbene dræbes med et af de kemiske midler, der er anerkendt til dette  

 formål.
 Bekæmpelsen sigter også mod at hindre rodsmitte og udføres således:
Hvis der indenfor 20 m fra det syge træ findes andre elmetræer, graves der  

 en ca. 1 m dyb rende midtvejs mellem det syge træ og de sunde træer, således  

 at alle rodforbindelser overskæres.
Renden kan fyldes igen lige efter  

 gravning.
Den lokale havebrugs- eller planteavlskonsulent evt.
Deres kommune vil  

 kunne give Dem flere oplysninger om bekæmpelse af elmesygen.
NYPLANTNING Elmetræer, men kun elmetræer, kan når som helst angribes af elmesyge, og  

 når det er sket, står de ikke til at redde.
 Der findes ingen elmeart eller krydsning, der er modstandsdygtig overfor  

 sygdommen.
 Det frarådes derfor at plante elmetræer.
