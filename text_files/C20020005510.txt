Cirkulæreskrivelse om nye retningslinier for optagelse på  

  

 lovforslag om indfødsrets meddelelse (Til samtlige politimestre, Politidirektøren i København,  

 samtlige statsamter, Københavns Overpræsidium, Rigsombudsmanden i Grønland og  

 Rigsombudsmanden på Færøerne) Nye retningslinier for optagelse på lovforslag om  

 indfødsrets meddelelse 1. Den 7. maj 2002 indgik regeringspartierne og Dansk  

 Folkeparti en aftale om indfødsret.
Ved aftalen fastlægges de fremtidige  

 generelle retningslinier for integrationsministerens udarbejdelse af  

 lovforslag  

 om indfødsrets meddelelse (naturalisation). Aftalen er optrykt som bilag til  

 denne cirkulæreskrivelse.
 Efter aftalens § 31, stk. 1, træder  

 retningslinierne i kraft den 1. juli 2002 og gælder for behandlingen af alle  

 ansøgninger om naturalisation uanset tidspunktet for ansøgningens indgivelse.
Ansøgere, der fremover optages på et lovforslag om  

 indfødsrets meddelelse, skal således opfylde de krav, der er beskrevet i de  

 nye  

 retningslinier.
Det følger dog af aftalen, at ansøgninger, der er modtaget i  

 Integrationsministeriet inden den 1. marts 2001, og som ikke er  

 færdigbehandlet  

 af grunde, som ikke kan tilregnes ansøgeren, fortsat vil kunne behandles  

 efter  

 de hidtidige retningslinier, hvis krav om ophold og eventuel karenstid efter  

 kriminalitet  

 var opfyldt pr. 1. marts 2002, jf. aftalens § 31, stk. 2.
 2.  


  

 Ansøgninger om  

 dansk indfødsret ved naturalisation skal fortsat indgives til politiet i den  

 politikreds, hvor ansøgeren bor, jf. aftalens § 26.
Ved modtagelsen af ansøgninger skal politiet som hidtil  

 gennemgå oplysningerne i ansøgningsskemaet med ansøgeren.
Det er i de nye  

 retningslinier præciseret, at politiet i den forbindelse skal sørge for, at  

 ansøgeren  

 har forstået betydningen af, at oplysninger og erklæringer afgives på tro og  

 love,  

 jf. aftalens § 27. Det bør således indskærpes ansøgeren, at det er  

 forbundet med strafansvar at afgive falsk erklæring på tro og love, og at det  

 efter indfødsretslovens § 8 A er muligt ved dom at frakende dansk  

 indfødsret, hvis indfødsretten er erhvervet ved svig.
3. Efter de nye retningslinier er det ikke længere politiet,  

 der skal vurdere ansøgerens danskkundskaber.
Danskkundskaber skal i stedet  

 dokumenteres ved bevis for en prøve fra et sprogcenter eller det øvrige  

 uddannelsessystem.
Prøven skal som minimum være på niveau med sprogcentrenes  

 Almenprøve 1.
 De nye retningslinier medfører, at ansøgninger, der fremover  

 sendes til Integrationsministeriet, ikke skal vedlægges en vurdering af  

 ansøgerens danskkundskaber.
Der skal dog gennemføres samtaler i de sager, hvor ansøgere  

 vil kunne være omfattet af overgangsbestemmelsen i aftalens § 31,  

 stk. 2, og ansøgningen dermed vil skulle behandles efter de hidtidige  

 retningslinier.
Dette gælder for det første sager, hvor Indfødsretskontoret  

 allerede har anmodet politiet om at foretage en fornyet vurdering af  

 ansøgerens  

 danskkundskaber.
Herudover vil det i en kortere periode kunne forekomme, at  

 Indfødsretskontoret i enkelte sager anmoder politikredsene om at foretage en  

 fornyet vurdering af danskkundskaber.
 4. Muligheden for at få dansk indfødsret ved afgivelse af  

 erklæringer herom over for statsamterne er ikke berørt af aftalen, der  

 således  

 ikke vil medføre ændringer af indfødsretsloven.
 5. Med aftalens ikrafttræden ophæves Justitsministeriets  

 cirkulære nr. 90 af 16. juni 1999 om dansk indfødsret ved naturalisation.  

 Samtidig ophæves Justitsministeriets cirkulæreskrivelse af 9. januar 1998  

 vedrørende  

 politiets vurdering af ansøgernes sprogfærdigheder i forbindelse med  

 behandlingen af ansøgninger om dansk indfødsret ved naturalisation.
Ministeriet for Flygtninge, Indvandrere og  

 Integration, den 12. juni 2002 Bertel Haarder /Rikke Steffensen AFTALE OM INDFØDSRET:
 Det aftales mellem Venstre, Dansk Folkeparti og Det  

 Konservative Folkeparti, at der fastlægges følgende generelle retningslinier  

 for integrationsministerens udarbejdelse af lovforslag om indfødsrets  

 meddelelse  

 (naturalisation). Retningslinierne offentliggøres.
Kapitel 1 Indledning Efter grundlovens § 44 kan ingen udlænding få dansk  

 indfødsret uden ved lov.
Naturalisation beror derfor udelukkende på  

 lovgivningsmagtens bestemmelse.
Lovforslag fremsættes to gange årligt af  

 integrationsministeren.
 Retningslinierne beskriver de krav, der skal være opfyldt  

 for, at regeringen uden forelæggelse for Folketingets Indfødsretsudvalg  

 optager  

 en ansøger på et lovforslag om indfødsrets meddelelse.
 Personer, der er optaget på regeringens lovforslag om  

 indfødsrets meddelelse, vil derfor enten opfylde kravene i disse  

 retningslinier  

 eller være optaget på lovforslaget efter forelæggelse for Folketingets  

 Indfødsretsudvalg.
 Myndighederne må ikke i forbindelse med behandlingen af  

 ansøgninger om naturalisation eller ved vejledning af personer, der vil  

 indgive  

 en sådan ansøgning søge at bevirke, at de pågældende frafalder deres ønske om  

 at få ansøgningen behandlet.
Behandlingen af ansøgninger om dansk indfødsret foregår i to  

 faser.
Første fase varetages af Integrationsministeriet efter  

 retningslinierne.  

 Anden fase består i Folketingets behandling af lovforslag om indfødsrets  

 meddelelse.
Ved Integrationsministeriets behandling af ansøgninger om  

 dansk indfødsret er der principielt ikke tale om afgørelser i henhold til  

 lov,  

 men om forberedelse af lovforslag.
Den sagsbehandling, som  

 Integrationsministeriet foretager med henblik på at konstatere, om en person  

 opfylder kravene i retningslinierne, minder dog meget om den form for  

 sagsbehandling,  

 der almindeligvis udøves af den offentlige forvaltning.
Der er derfor grund  

 til  

 generelt at iagttage forvaltningslovens regler og andre forvaltningsretlige  

 principper ved behandlingen af naturalisationssagerne.
Med hensyn til anden fase bemærkes, at  

 Integrationsministeriet til brug for Folketingets behandling af hvert  

 lovforslag leverer forskellige oversigter om ansøgerne og besvarer  

 udvalgsspørgsmål.
Disse oplysninger kan danne baggrund for fremsættelse af  

 private  

 ændringsforslag om udtagelse af enkeltpersoner af lovforslaget.
Kapitel 2 Generelle bestemmelser § 1.  

  

 Personer, der opfylder betingelserne i disse retningslinier for så vidt angår  

 ophold, alder, afkald på hidtidigt statsborgerskab, vandel, forfalden gæld  

 til  

 det offentlige, danskkundskaber og kendskab til samfundsforhold mv., optages  

 på  

 regeringens lovforslag om indfødsrets meddelelse.
Optagelse er dog betinget  

 af,  

 at ansøgeren afgiver de erklæringer på tro og love, som er nødvendige for  

 Folketingets behandling af ansøgningen.
 § 2.  

  

 Det  

 er en betingelse for optagelse på et lovforslag om indfødsrets meddelelse, at  

 ansøgeren lover troskab og loyalitet over for Danmark og det danske samfund  

 og  

 erklærer at ville overholde dansk lovgivning og respektere grundlæggende  

 danske  

 retsprincipper.
 § 3.  

  

 Kravene  

 om opholdsperiode og karenstid efter eventuel kriminalitet skal være opfyldt  

 ved udgangen af den måned, hvor det pågældende lovforslag om indfødsrets  

 meddelelse forventes vedtaget.
§ 4.  



  

 Det er en forudsætning for optagelse på  

 et lovforslag om indfødsrets meddelelse, at ansøgeren er indforstået med at  

 give afkald på sit hidtidige statsborgerskab.
Hvis ansøgeren ikke automatisk  

 mister sit hidtidige statsborgerskab ved naturalisationen, stilles der krav  

 om  

 løsning fra det hidtidige statsborgerskab som betingelse for erhvervelsen af  

 dansk statsborgerskab.
Stk. 2.  

  

 Krav om  

 løsning stilles dog ikke over for personer med flygtningestatus her i landet  

 eller over for personer fra lande, hvor det erfaringsmæssigt er umuligt eller  

 forbundet med overordentlig store vanskeligheder at blive løst.
Det samme  

 gælder, hvis en ansøger har fået afslag på løsning, eller hvis det er  

 dokumenteret, at den pågældende har gjort et seriøst, men forgæves forsøg på  

 at  

 blive løst fra sit hidtidige statsborgerskab.
Kapitel 3 Ophold § 5.  

  

 Det  

 er en betingelse for optagelse på et lovforslag om indfødsrets meddelelse, at  

 ansøgeren har tidsubegrænset opholdstilladelse og bopæl her i landet.
Dette  

 gælder dog ikke personer, der er omfattet af bestemmelserne i § 8,  

 stk. 4, § 12, § 14, 1. pkt., og § 16.
 Stk. 2.  



  

 Personer, der er omfattet af  

 bestemmelserne i § 7, 1. pkt., § 13, § 14, 3. pkt., § 15,  

 § 17 og § 18, kan optages på et lovforslag om indfødsrets  

 meddelelse,  

 uanset at de ikke har tidsubegrænset opholdstilladelse.
 § 6.  

  

 De  

 i § 7 og § 8 omtalte opholdsperioder regnes fra det tidspunkt, hvor  

 ansøgeren første gang har fået opholdstilladelse.
§ 7.  

  

 Statsborgere fra de nordiske lande kan optages på et lovforslag om  

 indfødsrets  

 meddelelse efter 2 års uafbrudt ophold.
Personer, der er anerkendt som  

 flygtninge,  

 personer, der må sidestilles hermed, og statsløse personer, kan optages på et  

 lovforslag om indfødsrets meddelelse efter 8 års uafbrudt ophold.
Andre  

 udlændinge kan optages efter 9 års uafbrudt ophold.
§ 8.  

  

 En  

 person, der lever i ægteskab med en dansk statsborger, kan optages på et  

 lovforslag om indfødsrets meddelelse efter 6 års uafbrudt ophold her i  

 landet,  

 når ægteskabet har bestået og ægtefællen har været dansk i mindst 3 år.
Ved 2  

 års ægteskab kræves 7 års ophold her i landet, og ved 1 års ægteskab kræves 8  

 års ophold.
 Stk. 2.  

  

 Op til 1  

 års samliv inden ægteskabets indgåelse ligestilles med ægteskab i den  

 pågældende periode.
 Stk. 3.  

  

 Hvis  

 ægtefællerne har forskellig bopæl, og det på den baggrund er tvivlsomt, om de  

 lever sammen, forelægges ansøgningen for Folketingets Indfødsretsudvalg.
 Stk. 4.  

  

 Har  

 ansøgeren på grund af ægtefællens arbejde bopæl i udlandet, kan optagelse på  

 et  

 lovforslag om indfødsrets meddelelse kun ske, hvis ansøgerens sammenlagte  

 tidligere ophold her i landet opfylder opholdskravet i stk. 1. Det er en  

 betingelse, at ægtefællens arbejde i udlandet er for danske interesser.
 § 9.  

  

 Har  

 ansøgerens ophold i Danmark været afbrudt af ophold i udlandet, kan optagelse  

 på et lovforslag om indfødsrets meddelelse kun ske, hvis ansøgerens  

 sammenlagte  

 ophold her i landet mindst udgør den periode, der er nævnt i § 7 eller  

 § 8, og det må lægges til grund, at ansøgeren har til hensigt at blive  

 her  

 i landet.
Det er endvidere en betingelse, at 1)  

 	  

    

 opholdsafbrydelserne  

 sammenlagt højst har udgjort 1 år, eller 2)  

 	  

    

 opholdsafbrydelserne  

 højst har udgjort 2 år og udelukkende skyldes uddannelse, aftjening af  

 værnepligt i den stat, som ansøgeren hidtil har været statsborger i, eller  

 besøg hos nærtstående familie på grund af alvorlig sygdom hos det pågældende  

 familiemedlem.
 Stk. 2.  

  

 Særlige  

 retningslinier for optagelse på lovforslag om indfødsrets meddelelse i  

 tilfælde, hvor opholdsafbrydelserne er af længere varighed end nævnt i  

 stk. 1, fremgår af pkt. 1 i bilag 1.
§ 10.  

  

 Ansøgere, der er indrejst i Danmark inden det fyldte 15. år, kan optages på  

 et  

 lovforslag om indfødsrets meddelelse, når de er fyldt 18 år.
Det er en  

 betingelse, at en eventuel uddannelse, som ansøgeren har fået under opholdet  

 i  

 Danmark, er af dansk karakter.
§ 11.  

  

 Ansøgere, der har fået en væsentlig del af deres almindelige eller faglige  

 uddannelse i Danmark, kan optages på et lovforslag om indfødsrets meddelelse  

 efter 4 års ophold her i landet.
Det er en betingelse, at uddannelsen er af  

 dansk karakter og har varet i mindst 3 år, medmindre den forinden er  

 afsluttet  

 med eksamen eller lignende prøve.
 § 12.  

  

 Ansøgere, der er født i perioden fra den 1. januar 1961 til den 31. december  

 1978 af en dansk mor, og som kunne have erhvervet dansk indfødsret, såfremt  

 moderen i perioden fra den 1. januar 1979 til den 31. december 1981 havde  

 afgivet en erklæring herom, jf. § 2, stk. 2, i lov nr. 117 af 29.  

 marts 1978, kan optages på et lovforslag om indfødsrets meddelelse uafhængig  

 af  

 ophold her i landet.
§ 13.  

  

 For personer, der tidligere har været danske statsborgere eller er af dansk  

 afstamning, samt for dansksindede sydslesvigere kan de almindelige  

 opholdskrav  

 lempes.
Særlige retningslinier for optagelse på lovforslag om indfødsrets  

 meddelelse i sådanne tilfælde fremgår af pkt. 2, 3 og 4 i bilag 1.
Kapitel 4 Naturalisation af børn § 14.  

  

 Børn under 12 år, der adopteres af danske statsborgere, herunder ved  

 stedbarnsadoption, og som ikke bliver danske statsborgere i medfør af  

 § 2  

 A i lov om dansk indfødsret, kan optages på et lovforslag om indfødsrets  

 meddelelse uafhængig af ophold her i landet.
Det er en forudsætning, at  

 adoptionen har gyldighed efter dansk ret.
Er adoptionen sket mellem det  

 fyldte  

 12. og 18. år, kan barnet optages på et lovforslag, hvis det inden det fyldte  

 18. år har opholdt sig mindst 2 år her i landet.
 § 15.  

  

 Børn, der udelukkende på grund af forældrenes separation ikke er blevet  

 danske  

 statsborgere som bipersoner i forbindelse med en af forældrenes  

 naturalisation,  

 kan optages på et lovforslag om indfødsrets meddelelse, hvis det godtgøres,  

 at  

 forældrene har genoptaget samlivet, og virkningerne af separationen derved er  

 bortfaldet.
 § 16.  

  

 Børn født uden for ægteskab af en udenlandsk mor og dansk far kan optages på  

 et  

 lovforslag om indfødsrets meddelelse, uafhængig af ophold her i landet, hvis  

 faderen har del i forældremyndigheden over barnet.
 § 17.  

  

 I  

 overensstemmelse med FN-konventionen af 1989 om barnets rettigheder kan børn,  

 der er født statsløse i Danmark, optages på et lovforslag om indfødsrets  

 meddelelse, hvis de har bopæl her i landet.
§ 18.  

  

 Børn kan kun optages som hovedpersoner på et lovforslag om indfødsrets  

 meddelelse, hvis de ikke har mulighed for at blive optaget på et lovforslag  

 som  

 biperson til én af forældrene.
Mulighed for optagelse som biperson  

 foreligger,  

 når én af forældrene, der ikke er dansk statsborger, har del i  

 forældremyndigheden over barnet og opholder sig her i landet.
Kapitel 5 Kriminalitet § 19.  

  

 Ansøgere, der er idømt udvisning for bestandig eller idømt ubetinget  

 frihedsstraf i 2 år eller derover, kan ikke optages på et lovforslag om  

 indfødsrets meddelelse.
 Stk. 2.  

  

 Ansøgere,  

 der i øvrigt er straffet, kan ikke optages på et lovforslag om indfødsrets  

 meddelelse før udløbet af en vis karenstid, jf. oversigten i bilag 2.
Stk. 3.  

  

 Er  

 ansøgeren straffet flere gange for ligeartet kriminalitet, forlænges  

 karenstiden med 3 år for hver gang.
Kriminalitet anses for ligeartet, hvis  

 det  

 drejer sig om overtrædelser af bestemmelser i samme lov, dog for så vidt  

 angår  

 overtrædelser af straffeloven og færdselsloven bestemmelser i samme kapitel.  

 Straffelovsovertrædelser, hvori der indgår vold eller trusler om vold, anses  

 dog altid for ligeartet.
Kun sanktioner, der udløser karenstid, har  

 gentagelsesvirkning.
Den samlede karenstid beregnes med udgangspunkt i den  

 straf, der isoleret betragtet medfører den karenstid, der udløber senest.
 Stk. 4.  

  

 Ansøgere,  

 der er sigtet for en lovovertrædelse, kan ikke optages på et lovforslag om  

 indfødsrets  

 meddelelse.
 § 20.  

  

 Det er en betingelse for optagelse på et lovforslag om indfødsrets  

 meddelelse,  

 at ansøgeren afgiver oplysninger på tro og love om eventuelle kriminelle  

 forhold begået her i landet eller i udlandet.
 Stk. 2.  

  

 Såfremt en  

 ansøger afgiver oplysninger om kriminelle forhold, der ikke fremgår af Det  

 Centrale Kriminalregister, forelægges sagen for Folketingets  

 Indfødsretsudvalg.
 § 21.  

  

 Hvis justitsministeren meddeler, at det af Politiets Efterretningstjeneste  

 vurderes, at en ansøger kan være en fare for landets sikkerhed, forelægges  

 sagen for Folketingets Indfødsretsudvalg.
Kapitel 6 Forfalden gæld til det offentlige § 22.  

  

 En  

 ansøger kan ikke optages på et lovforslag om indfødsrets meddelelse, hvis  

 ansøgeren har forfalden gæld til det offentlige med hensyn til 1)  

 	  

    

 tilbagebetalingspligtige  

 ydelser efter lov om social service eller lov om aktiv socialpolitik, 2)  

 	  

    

 tilbagebetalingspligtige  

 ydelser efter den nu ophævede lov om social bistand, 3)  

 	  

    

 børnebidrag, der er  

 udbetalt forskudsvis af det offentlige efter lov om børnetilskud og  

 forskudsvis  

 udbetaling af børnebidrag, 4)  

 	  

    

 daginstitutionsbetaling, 5)  

 	  

    

 tilbagebetaling af  

 for meget udbetalt boligstøtte, jf. § 47 i lov om individuel  

 boligstøtte, 6)  

 	  

    

 tilbagebetaling af  

 boligindskudslån, eller 7)  

 	  

    

 skatter og afgifter,  

 medmindre skatte- eller afgiftsrestancen skyldes forhold, der ikke kan lægges  

 ansøgeren til last.
§ 23.  

  

 Det  

 er en betingelse for optagelse på et lovforslag om indfødsrets meddelelse, at  

 ansøgeren afgiver oplysning på tro og love om, hvorvidt han eller hun har  

 eller  

 inden for de seneste 10 år har haft gæld til det offentlige.
Dette gælder dog  

 kun gæld, der overstiger eller har oversteget 50.000 kr.
 § 24.  

  

 Det  

 er en betingelse for optagelse på et lovforslag om indfødsrets meddelelse, at  

 ansøgeren afgiver oplysning på tro og love om, hvorvidt han eller hun  

 modtager  

 eller inden for de seneste 10 år har modtaget løbende ydelser efter  

 aktivloven.  

 Dette gælder dog kun, hvis den periode, hvor ansøgeren har modtaget sådanne  

 ydelser, sammenlagt overstiger 1 år.
Kapitel 7 Danskkundskaber og kendskab til samfundsforhold mv.
 § 25.  

  

 Det er en betingelse for optagelse på et lovforslag om indfødsrets  

 meddelelse,  

 at ansøgeren dokumenterer danskkundskaber og kendskab til danske  

 samfundsforhold, dansk kultur og historie ved bevis for én af følgende prøver  

 fra sprogcentre og det øvrige uddannelsessystem:
1)  

 	  

    

 Sprogcentrenes  

 Almenprøve 1, Sprogcentrenes Almenprøve 2, DAF- og DUF-modulprøver eller  

 Studieprøven 2)  

 	  

    

 VUC: Dansk som  

 andetsprog, Dansk 1 og Dansk 2 eller HF i dansk 3)  

 	  

    

 Folkeskolens  

 afgangsprøve 9. eller 10. klasse 4)  

 	  

    

 Gymnasiale  

 uddannelser (det almene gymnasium og det tekniske gymnasium) Stk. 2.  

  

 Ansøgere,  

 der ikke opfylder betingelsen i stk. 1, kan dog optages på et lovforslag  

 om indfødsrets meddelelse, hvis vedkommende 1)  

 	  

    

 på grund af psykisk  

 sygdom, f.eks. som følge af tortur, ikke vil være i stand til at lære dansk i  

 tilstrækkelig grad, eller 2)  

 	  

    

 på grund af fysisk  

 eller psykisk sygdom eller handicap er ude af stand til at tale eller kun i  

 ringe grad besidder et talesprog.
Stk. 3.  

  

 De forhold,  

 der er omtalt i stk. 2, skal være dokumenteret ved erklæring fra en  

 speciallæge.
Den i stk. 2, nr. 1, omhandlede tilstand kan endvidere være  

 dokumenteret ved erklæring fra en psykolog eller et torturcenter.
Stk. 4.  



  

 Ansøgere, der ikke opfylder  

 betingelserne i stk. 1 eller stk. 2, skal ikke optages på  

 regeringens  

 lovforslag om indfødsrets meddelelse, medmindre det er besluttet af  

 Folketingets Indfødsretsudvalg.
Ansøgninger forelægges for udvalget, hvor  

 ganske  

 særlige forhold, f.eks. af familiemæssig karakter, kan tale for, at der  

 meddeles den pågældende dansk indfødsret.
Kapitel 8 Indgivelse og behandling af ansøgninger om  

 naturalisation § 26.  

  

 Ansøgning om naturalisation indgives på et særligt ansøgningsskema til  

 politimesteren i den politikreds, hvor ansøgeren bor.
Ansøgere, der bor i  

 Københavns Kommune, indgiver ansøgningen til Politidirektøren i København.
 Stk. 2.  

  

 Ved  

 indgivelse af ansøgning om naturalisation betales et gebyr på 1.000 kr., jf.  

 indfødsretslovens § 12 og Justitsministeriets bekendtgørelse nr. 162 af  

 7.  

 marts 1995.
§ 27.  

  

 Ved modtagelsen af ansøgningen gennemgår politiet ansøgerens oplysninger i  

 ansøgningsskemaet og de vedlagte bilag med ansøgeren.
I den forbindelse  

 sørger  

 politiet for, at ansøgeren har forstået betydningen af, at oplysninger og  

 erklæringer afgives på tro og love.
Politiet sender herefter sagen til  

 Integrationsministeriet.
§ 28.  

  

 For børn under 18 år, som adopteres af danske statsborgere, herunder ved  

 stedbarnsadoption, og som ikke bliver danske statsborgere i medfør af  

 § 2  

 A i lov om dansk indfødsret, kan ansøgning om naturalisation indgives sammen  

 med ansøgningen om adoption.
Ansøgningen sendes af adoptionsmyndigheden  

 direkte  

 til Integrationsministeriet.
 § 29.  

  

 Integrationsministeriet undersøger, om ansøgeren opfylder retningslinierne og  

 optager i givet fald ansøgeren på et lovforslag om indfødsrets meddelelse.
Stk. 2.  

  

 Udover  

 ansøgerens egne oplysninger baseres Integrationsministeriets sagsbehandling  

 på  

 oplysninger i Det Centrale Personregister, Det Centrale Fordringsregister og  

 Det Centrale Kriminalregister.
Om nødvendigt indhentes oplysninger fra andre  

 myndigheder.
 § 30.  

  

 Efter 1. behandlingen af et lovforslag om indfødsrets meddelelse sender  

 Integrationsministeriet følgende oversigter til Folketingets  

 Indfødsretsudvalg  

 til brug for udvalgsbehandlingen af lovforslaget og partiernes stillingtagen  

 til eventuelle private ændringsforslag:
 1.  

 	  

    

 Oversigt over  

 personer, som er optaget på lovforslaget efter forelæggelse for Folketingets  

 Indfødsretsudvalg.
 2.  

 	  

    

 Oversigt over  

 personer på lovforslaget, som er idømt ubetinget frihedsstraf,  

 foranstaltningsdomme eller betingede domme.
 3.  

 	  

    

 Oversigter over  

 personer, som er optaget på lovforslaget efter retningsliniernes § 25,  

 stk. 2.
 4.  

 	  

    

 Oversigt over  

 personer, som i forbindelse med deres ansøgning om dansk indfødsret har  

 erklæret, at de har eller inden for de seneste 10 år har haft gæld på over  

 50.000 kr. til det offentlige.
 5.  

 	  

    

 Oversigt over  

 personer, som i forbindelse med deres ansøgning om dansk indfødsret har  

 erklæret, at de modtager eller inden for de seneste 10 år i sammenlagt mere  

 end  

 1 år har modtaget løbende ydelser efter aktivloven.
Kapitel 9 Ikrafttræden mv.
 § 31.  

  

 Retningslinierne træder i kraft den 1. juli 2002 og gælder for behandlingen  

 af  

 alle ansøgninger om naturalisation uanset tidspunktet for ansøgningens  

 indgivelse.
 Stk. 2.  



  

 Ansøgninger, der er modtaget i  

 Integrationsministeriet inden den 1. marts 2001, og som ikke er  

 færdigbehandlet  

 af grunde, som ikke kan tilregnes ansøgeren, kan dog fortsat behandles efter  

 de  

 hidtidige retningslinier, hvis krav om ophold og eventuel karenstid efter  

 kriminalitet var opfyldt pr. 1. marts 2002.
 Stk. 3.  

  

 Samtidig  

 ophæves Justitsministeriets cirkulære nr. 90 af 16. juni 1999 om dansk  

 indfødsret ved naturalisation.
Bilag 1 Særlige retningslinier vedrørende ophold De krav, der ved behandlingen af ansøgninger om  

 naturalisation stilles med hensyn til en ansøgers ophold i Danmark, fremgår  

 af  

 kapitel 3 i retningslinierne for optagelse på lovforslag om indfødsrets  

 meddelelse.
 I det følgende beskrives retningslinier for optagelse på  

 lovforslag om indfødsrets meddelelse i tilfælde, hvor der på grund af  

 ansøgerens særlige situation eller baggrund er grundlag for at fravige de  

 almindelige opholdskrav.
 Det er i alle tilfælde et krav, at de øvrige betingelser for  

 optagelse på et lovforslag om indfødsrets meddelelse er opfyldt.
1. Længerevarende opholdsafbrydelser Hvis ansøgerens samlede ophold uden for Danmark er længere  

 end nævnt i retningsliniernes § 9, stk. 1, men opholdsafbrydelserne  

 sammenlagt ikke overstiger 5 år, kan optagelse på et lovforslag om  

 indfødsrets  

 meddelelse ske i følgende tilfælde:
 1.1. En ansøger, der sammenlagt har opholdt sig her i landet  

 i mindst 10 år inden det fyldte 20. år, kan optages på et lovforslag om  

 indfødsrets meddelelse, hvis ansøgeren har gået i dansk skole under opholdet.
 1.2. En ansøger, der sammenlagt har opholdt sig her i landet  

 i mindst 5 år inden det fyldte 20. år, kan optages på et lovforslag om  

 indfødsrets meddelelse, hvis en eventuel uddannelse under opholdet har været  

 af  

 dansk karakter, og hvis blot én af ansøgerens forældre er født dansk  

 statsborger.
 1.3. En ansøger, der har opholdt sig i Danmark uafbrudt i en  

 periode, der er længere end de sammenlagte opholdsafbrydelser (dog mindst 3  

 år)  

 kan optages på et lovforslag om indfødsrets meddelelse, hvis ansøgeren lever  

 i  

 ægteskab med en dansk statsborger, og ægteskabet har bestået i mindst 2 år,  

 eller hvis ansøgeren sammenlagt har opholdt sig her i landet i den forlangte  

 minimumsperiode (jf. retningsliniernes §§ 7 og 8) med tillæg af 1 år.
2. Danskfødte ansøgere Ansøgere, som er født her i landet, og som har fået dansk  

 indfødsret ved fødslen, men som senere har mistet denne, kan optages på et  

 lovforslag om indfødsrets meddelelse efter 1 års uafbrudt ophold her i  

 landet,  

 hvis ansøgeren har haft ophold her i landet indtil det fyldte 12. år, og 1)  

 	  

    

 begge forældre var  

 danske statsborgere ved ansøgerens fødsel, eller  hvis kun én af  

 forældrene  

 var dansk  2)  

 	  

    

 ansøgeren mindst  

 indtil sit fyldte 18. år er vokset op hos den af forældrene, der altid har  

 været dansk statsborger.
3. Tidligere danske statsborgere Ansøgninger om naturalisation fra personer, der uden at være  

 danskfødte tidligere har haft dansk indfødsret, og som ikke opfylder de  

 almindelige opholdsbetingelser, forelægges for Folketingets  

 Indfødsretsudvalg.
4. Ansøgere af dansk afstamning Ansøgere af dansk afstamning kan optages på et lovforslag om  

 indfødsrets meddelelse efter 2 års uafbrudt ophold her i landet, når følgende  

 betingelser alle er opfyldt:
1)  

 	  

    

 Den ene af eller  

 begge ansøgerens forældre var danske statsborgere ved fødslen, 2)  

 	  

    

 ansøgeren er indrejst  

 her til landet inden det fyldte 20. år, 3)  

 	  

    

 ansøgeren er fyldt 18  

 år ved ansøgningens indgivelse.
5. Dansksindede sydslesvigere Dansksindede sydslesvigere kan optages på et lovforslag om  

 indfødsrets meddelelse efter 2 års uafbrudt ophold i Danmark.
 Ved dansksindet sydslesviger forstås en person, som er født  

 i Sydslesvig, som helt eller delvis har gået i dansk skole, og som under  

 ophold  

 i Sydslesvig som voksen har vist tilknytning til danske forhold.
Bilag 2 Retningslinier for personer, der er straffet Bødestraf 1)  

 	  

    

 Bøder på 3.000 kr. og  

 derover (eller 20 dagbøder og derover for overtrædelse af straffeloven) er  

 til  

 hinder for optagelse på et lovforslag om indfødsrets meddelelse i 3 år fra  

 gerningstidspunktet.
 2)  

 	  

    

 Bøder for spiritus-  

 eller promillekørsel er uanset bødestørrelsen til hinder for optagelse på et  

 lovforslag om indfødsrets meddelelse i 3 år fra gerningstidspunktet.
 3)  

 	  

    

 Bøder for  

 overtrædelse af lov om euforiserende stoffer er uanset bødestørrelsen til  

 hinder for optagelse på et lovforslag om indfødsrets meddelelse i 4 år fra  

 gerningstidspunktet.
Frihedsstraffe og betingede domme 4)  

 	  

    

 Ubetinget  

 frihedsstraf op til 60 dage er til hinder for optagelse på et lovforslag om  

 indfødsrets meddelelse i 8 år fra straffens udståelse.
 5)  

 	  

    

 Ubetinget  

 frihedsstraf fra 60 dage og op til 6 måneder er til hinder for optagelse på  

 et  

 lovforslag om indfødsrets meddelelse i 10 år fra straffens udståelse  

 (prøveløsladelsestidspunktet).
 6)  

 	  

    

 Ubetinget  

 frihedsstraf fra 6 måneder og op til 1 år er til hinder for optagelse på et  

 lovforslag om indfødsrets meddelelse i 12 år fra straffens udståelse  

 (prøveløsladelsestidspunktet).
 7)  

 	  

    

 Ubetinget  

 frihedsstraf fra 1 år og op til 2 år er til hinder for optagelse på et  

 lovforslag om indfødsrets meddelelse i 18 år fra straffens udståelse  

 (prøveløsladelsestidspunktet).
 8)  

 	  

    

 Hvis en ubetinget  

 frihedsstraf anses for udstået ved varetægtsfængslingen, regnes karenstiden,  

 jf. pkt. 4-7, fra løsladelsen fra varetægtsfængsling.
 9)  

 	  

    

 En straf, som er  

 delvist eftergivet ved benådning, er til hinder for optagelse på et  

 lovforslag  

 om indfødsrets meddelelse i den periode, som den del af straffen, der skal  

 udstås, isoleret betragtet ville give anledning til, jf. pkt. 4-7. En straf,  

 som er helt eftergivet ved benådning, er til hinder for optagelse på et  

 lovforslag i 3 år efter udløbet af den prøvetid, der er fastsat som  

 betingelse  

 for eftergivelsen.
10)  

 	  

 Betingede domme med  

 vilkår om samfundstjeneste er til hinder for optagelse på et lovforslag om  

 indfødsrets meddelelse i 5 år fra dommens afsigelse.
Andre betingede domme er  

 til hinder for optagelse på et lovforslag i 4 år fra dommens afsigelse, dog  

 altid indtil udløbet af den prøvetid, der er fastsat i dommen.
 11)  

 	  

 En delvis betinget dom  

 er til hinder for optagelse på et lovforslag om indfødsrets meddelelse i den  

 periode, som den ubetingede del af frihedsstraffen isoleret betragtet ville  

 give anledning til, jf. pkt. 4-7.
Foranstaltninger efter straffelovens kapitel 9 12)  

 	  

 Forvaring, jf.  

 straffelovens § 70, er til hinder for optagelse på et lovforslag om  

 indfødsrets meddelelse i 20 år fra foranstaltningens ophævelse.
 13)  

 	  

 Anbringelsesdomme er  

 til hinder for optagelse på et lovforslag om indfødsrets meddelelse i 8 år  

 fra  

 foranstaltningens ophævelse, dog mindst 10 år fra dommens afsigelse.
 14)  

 	  

 Behandlingsdomme er  

 til hinder for optagelse på et lovforslag om indfødsrets meddelelse i 6 år  

 fra  

 foranstaltningens ophævelse, dog mindst 8 år fra dommens afsigelse.
 15)  

 	  

 Domme til ambulant  

 behandling er til hinder for optagelse på et lovforslag om indfødsrets  

 meddelelse i 4 år fra foranstaltningens ophævelse, dog mindst 6 år fra  

 dommens  

 afsigelse.
Andre sanktioner 16)  

 	  

 Tiltalefrafald med  

 vilkår, jf. retsplejelovens § 723, er til hinder for optagelse på et  

 lovforslag om indfødsrets meddelelse i 3 år fra tiltalefrafaldets meddelelse,  

 dog kun 2 år ved vilkår om ungdomskontrakt.
 17)  

 	  

 Advarsler for  

 overtrædelse af lov om euforiserende stoffer er til hinder for optagelse på  

 et  

 lovforslag om indfødsrets meddelelse i 2 år fra gerningstidspunktet.
 18)  

 	  

 Hvis ansøgeren har  

 modtaget en udvisningsdom, der ikke er effektueret, regnes den forlangte  

 opholdsperiode, jf. retningsliniernes kap. 3, fra det tidspunkt, hvor det  

 idømte indrejseforbud ville udløbe, når det regnes fra dommens afsigelse.
