 En keramiker mente sig berettiget til at fradrage afgiften i forbindelse  

 med byggeudgifterne ved opførelse og indretning af et fyrrum, et pulterrum og  

 et trapperum i kælderetagen af et nyopført parcelhus.
I kælderetagen var der 4 erhvervslokaler, der anvendtes som keramiske  

 produktionslokaler, og for hvilke der var indrømmet fradrag for afgiften i  

 forbindelse med lokalernes opførelse og indretning, medens stueetagen i sin  

 helhed anvendtes til privat beboelse.
Fyrrummet, hvis etageareal var større  

 end sædvanligt for et parcelhus, brugtes til tørring af keramiske produkter.
Pulterrummet, hvortil der kun var adgang gennem fyrrummet, således at det  

 ikke stod i direkte forbindelse med de keramiske produktionslokaler, kunne,  

 foruden at blive anvendt som oplagsrum for keramiske produkter, også anvendes  

 til opbevaring af private indbogenstande.
Trapperummet udgjorde bl.a. også  

 nedgang til boligens fyrrum.
 Der kunne ikke gives ret til fradrag for nogen del af afgiften i  

 forbindelse med opførelse og indretning af de omhandlede fyr-, pulter- og  

 trapperum, jf. lovens § 16, stk. 3, punkt b, og § 3, stk 2, punkt a, i  

 bekendtgørelsen om delvis fradragsret.
 Se også Mn.429, Mn.480, Mn.557, Mn.558, Mn.559, Mn.686 og Mn.806.
