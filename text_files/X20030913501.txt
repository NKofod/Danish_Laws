Løbende ydelse -  

 engangsregulering af afståelsessummen I forbindelse med at forespørger skulle udtræde af  

 et selskab hvori han var aktionær ønskede han blandt andet at få  

 Ligningsrådets  

 stillingtagen til følgende:
Kan Ligningsrådet tiltræde, at et eventuelt  

 reguleringsbeløb, som i henhold til bestemmelserne i § 6.06 i  

 Overdragelsesaftalen måtte blive udbetalt til P2, beskattes som yderligere  

 vederlag for afståelse af aktierne i A A/S, således at et sådant beløb alene  

 beskattes efter aktieavancebeskatningslovens regler? Ligningsrådet besvarede spørgsmålet således:
 Ja, se sagsfremstilling og begrundelse.
Sagsfremstilling A A/S var stiftet og opbygget af selskabets  

 personaktionærer, P1 og P2, gennem en længere årrække.
Da P2 skulle udtræde  

 af  

 selskabet, ønskede han at sælge sine aktier tilbage til selskabet.
 Aktiekapitalen i selskabet udgjorde nom. 10 mio.  

 kr., hvoraf P1 ejede nom. kr. 5.625.000, mens P2 hidtil havde ejet nom. kr.  

 4.375.000. P2 og P1 var ikke i familie med hinanden.
Ifølge Overdragelsesaftalen skulle samtlige de P2  

 tilhørende aktier i A A/S, nom. 4.375.000 aktier, overdrages til det  

 udstedende  

 selskab som led i en samtidig kapitalnedsættelse.
På denne baggrund var der  

 forud for tiltrædelse af aftalen indhentet dispensation i henhold til  

 ligningslovens § 16 B, stk. 2.
Forespørger oplyste, at da der var tale om  

 overdragelse af en minoritetsaktiepost, modsvarede overdragelsesprisen ikke  

 en  

 til aktiepostens størrelse svarende værdi af den samlede aktiekapital i  

 selskabet.
Således var den regnskabsmæssige indre værdi excl. goodwill pr.  

 31.  

 december 2001 på kr. 98.814.084, mens værdien af P2's 43,75 % af aktierne var  

 fastsat til kr. 40.000.000.
 Afviklingen af de P2 tilhørende aktier forventedes  

 i øvrigt at ske i henhold til følgende køreplan:
 1. På en ekstraordinær generalforsamling i  

 selskabet solgte P2 sin aktiebeholdning på nom. kr. 4.375.000 til det  

 udstedende selskab A A/S til kurs 914,3. Herved udbetaltes i alt 40 mio. fra  

 selskabet til P2.
 2. Selskabets netop erhvervede beholdning af egne  

 aktier annulleredes i forbindelse med en skæv kapitalnedsættelse, hvorefter  

 aktiekapitalen i selskabet ville udgøre nom. kr. 5.625.000.
Parterne havde forhandlet sig frem til en  

 grundpris på aktierne på 40 mio. kr, jf.
Overdragelsesaftalen.
Den endelige  

 kurs på aktierne var imidlertid endnu ikke kendt, idet parterne var enige om,  

 at kursen for aktierne var afhængig af om selskabet vandt en verserende  

 retssag.
I det omfang, denne sag blev vundet, var parterne enige om, at P2  

 skulle modtage en til sin aktiebesiddelse svarende andel af selskabets  

 gevinst  

 efter skat og omkostninger.
Det blev dog oplyst at afståelsessummen mindst  

 ville udgøre 40 mio. kr., svarende til en kurs på 914,3, og maksimalt ville  

 udgøre 42 mio. kr., svarende til en kurs på 960.
Grundprisen skulle reguleres som følger, jf.
Overdragelsesaftalen:
"6.06.01.  

 Det er oplyst, at Selskabet p.t. fører en retssag vedrørende told.
Det er  

 endvidere oplyst, at Selskabet, såfremt sagen vindes fuldt ud, modtager  

 allerede indbetalt told retur, hvilket beløb udgør kr. 3.848.064,00. Hertil  

 kommer rentetillæg på diskontoen med tillæg på 5 % fra indbetalingsdagen, jf.  

 CIR 1987.157, pkt. 6-7.
(..) 6.06.02.  

 Vinder Selskabet sagen helt eller delvist, reguleres prisen for Aktierne  

 således, at prisen forhøjes med 43,75 % af det totale beløb, Selskabet  

 modtager  

 inklusiv rentetillæg m.v., dog med fradrag af skat som Selskabet skal udrede  

 som en direkte følge af tilbagebetalingen.
I det nævnte  

 beløb fragår endvidere en andel af de dokumenterede og rimelige  

 sagsomkostningerne efter skat, svarende til sælgers ejerandel i Selskabet,  

 dvs.  

 43,75%. Fradraget skal dog kun finde sted hvis dette ikke allerede er  

 udgiftsført i tidligere år.
Bliver der således eksempelvis tilbagebetalt 4,2  

 mio. kr. inklusiv rentetillæg til Selskabet, forhøjes prisen for aktierne med  

 43,75  

 % af dette beløb, svarende til kr. 1.837.500, idet der dog herfra skal  

 trækkes  

 43,75 % af førnævnte sagsomkostninger samt skat, som  


  

 Selskabet skal  

 udrede som en direkte følge af tilbagebetalingen.
(..) Taber  

 Selskabet sagen fuldt ud, sker der ingen regulering af prisen for aktierne  

 for  

 så vidt angår det i nærværende bestemmelse omhandlede krav om told vedrørende  

 importkøb.
6.06.03.  

 Såfremt A A/S måtte modtage et beløb i forbindelse med opløsningen af  

 selskabet  

 B ApS under konkurs, reguleres prisen for aktierne således at prisen forhøjes  

 med 43,75 % af det totale beløb Selskabet modtager inklusiv renter,  

 rentetillæg  

 m.v., dog med fradrag af 43,75 % af den skat og andre omkostninger, der måtte  

 blive pålagt Selskabet at udrede som en direkte følge heraf." Selskabets revisor havde oplyst, at P2's samlede  

 vederlag ikke ville overstige 42 mio. kr. i den situation, at selskabet fik  

 fuldt ud medhold i den verserende retssag.
Prisen for aktierne var fastsat  

 efter langvarige forhandlinger mellem parterne, hvilke forhandlinger havde  

 strakt sig over mere end 1 år.
 Forespørgers repræsentants opfattelse:
Baggrunden for spørgsmålet var, at det ønskedes  

 afklaret, hvorvidt et eventuelt reguleringsbeløb skulle behandles som  

 yderligere aktieavance, eller alternativt skulle behandles på anden vis i  

 skattemæssig henseende.
Efter repræsentantens vurdering var det eneste  

 relevante alternativ til beskatning efter aktieavancebeskatningslovens  

 regler,  

 at beløbet blev behandlet som en løbende ydelse i henhold til ligningslovens  

 § 12  

 B.
 I Ligningsvejledningen 2001, afsnit E.1.2.4.1  

 anførtes bl.a. følgende om, hvornår et beløb ville være omfattet af  

 ligningslovens § 12 B:
"Som  

 det fremgår af lovens definition på en løbende ydelse er det kun beløb,  

 hvorom  

 der hersker usikkerhed, der kan betegnes som en løbende ydelse.
Såfremt der i  

 aftalen er fastsat en tidsbegrænset årlig minimumsbetaling, er det beløbet  

 derudover, der anses for at være den løbende ydelse.
Selve minimumsbeløbet  

 anses for at være afdrag på en fordring, idet man ved overdragelsen kan  

 opgøre  

 det nøjagtige beløb, som minimumsbetalingerne vil udgøre over den givne  

 årrække.
Behandlingen heraf afgøres efter skattelovgivningens almindelige  

 regler, typisk kursgevinstloven.
Indeholder  

 en aftale dels et fastsat afståelsesvederlag, der erlægges i aftaleåret, dels  

 en reguleringsbestemmelse vil det afhænge af den nærmere udformning af denne,  

 om der foreligger en 1øbende ydelse.
Går reguleringen ud på, at der i tillæg  

 til betalingen af et kontantbeløb i aftaleåret, skal betales en procentdel af  

 for eksempel overskuddet i et eller flere efterfølgende år, udgør de  

 overskudsafhængige beløb en 1øbende ydelse, hvis værdi skal kapitaliseres og  

 beskattes i aftaleåret sammen med kontantvederlaget.
En  

 reguleringsklausul om, at sælgeren i tilfælde af eksempelvis  

 omsætningsnedgang,  

 skal betale et beløb til køberen, dvs. at en del af det modtagne vederlag  

 skal  

 tilbagebetales, er ikke omfattet af reglerne i LL § 12 B.
Drejer det sig om,  

 at  

 der i aftalen tages forbehold for udefra kommende begivenheder, såsom miljø-  

 eller skattekrav, vil der ikke være tale om en løbende ydelse." I den foreliggende sag var der tale om, at P2  

 skulle modtage et fast vederlag på 40 mio. kr. samt et eventuelt  

 reguleringsbeløb, såfremt A A/S modtog noget af den allerede indbetalte told.  

 Det beløb, P2 eventuelt måtte modtage, ville blive udbetalt, når sagen var  

 endeligt afgjort, og selskabet i givet fald havde vundet sagen helt eller  

 delvist og på denne baggrund fået de indbetalte beløb helt eller delvist  

 tilbagebetalt.
Det var parternes klare forventning, at sagen  

 ville være afsluttet i indeværende indkomstår, d.v.s. i 2002, omend dette i  

 sagens natur ikke kunne vides med sikkerhed.
Modtog P2 rent faktisk et  

 reguleringsbeløb i indkomståret 2002, fulgte det direkte af ordlyden af  

 ligningslovens § 12 B, at situationen ikke var omfattet af denne bestemmelse,  

 da ydelsen ikke 1øb udover aftaleåret.
Det var imidlertid repræsentantens vurdering, at  

 det - i overensstemmelse med Ligningsvejledningen - var uden betydning for  

 den  

 skattemæssige behandling af et eventuelt reguleringsbeløb, om P2 måtte  

 modtage  

 dette i 2002 eller i et senere år.
Der var således i alle tilfælde tale om en  

 regulering af købesummen på baggrund af bortfald af et omtvistet krav på  

 told,  

 og principperne for reguleringen var endeligt fastsat i salgsaftalen.
Endelig  

 var der tale om en engangsregulering og ikke en ydelse, hvor der var  

 usikkerhed  

 om løbetiden.
Usikkerhedsmomentet knyttede sig således til, om der i det hele  

 taget blev tale om en regulering af købesummen, samt hvornår denne regulering  

 i  

 givet fald ville finde sted.
Det blev videre anført, at reguleringsbeløbet ikke  

 vedrørte virksomhedens fremtidige indtjening m.v., men derimod var udtryk  

 for,  

 at der i selskabet forefandtes et aktiv, der ikke kunne værdiansættes på  

 aftaletidspunktet.
Der var således ret beset ikke tale om en løbende ydelse i  

 traditionel forstand, men et forhold, der havde væsentlige lighedspunkter med  

 og derfor måtte sidestilles med en sædvanlig refusionsopgørelse, udarbejdet i  

 forbindelse med en virksomhedsoverdragelse, hvor den endelige værdiansættelse  

 af en række aktiver ikke kunne ske på aftaletidspunktet.
Når det efterfølgende var muligt at opgøre værdien  

 af de enkelte aktiver, blev saldoen berigtiget i henhold til  

 refusionsopgørelsen i lighed med den foreliggende aftale kontant og snarest  

 muligt ved én samlet betaling.
Dette kunne imidlertid meget vel først finde  

 sted i det efterfølgende indkomstår.
 I sådanne tilfælde blev der ikke foretaget  

 kapitalisering, og der var følgelig også på baggrund af dette forhold ikke  

 grundlag for at anse reguleringsbeløbet for omfattet af ligningslovens § 12  

 B.
 På denne baggrund var det repræsentantens  

 opfattelse, at et eventuelt reguleringsbeløb skulle beskattes som yderligere  

 aktieavance i henhold til reglerne i aktieavancebeskatningsloven og at  

 ligningslovens § 12 B ikke fandt anvendelse i denne situation.
 Ligningsrådet  

 udtalte følgende:
Vestre Landsret havde i en dom af 14. juni 2001  

 (SKM2001.486.VLR), forholdt sig til en situation hvor afståelsesvederlaget  

 for  

 en aktiepost blev opreguleret af parterne et stykke tid efter det faktiske  

 overdragelsestidspunkt.
Landsretten udtalte, at det ikke var bevist, at  

 Vesterskoven ApS i forbindelse med købet af aktierne påtog sig en retlig  

 bindende forpligtelse til at efterregulere købesummen.
Da reguleringen derfor  

 måtte være foretaget i medfør af en efterfølgende aftale, kunne den ikke  

 anses  

 for yderligere fortjeneste ved aktieafståelsen.
 Det måtte følge af landsrettens præmisser, at hvor  

 der på aftaletidspunktet var indgået en retlig bindende forpligtelse til at  

 efterregulere købesummen, kunne denne efterregulering anses for en del af den  

 oprindelige afståelsessum.
 I relation til nærværende sag var det allerede i  

 overdragelsesaftalen bestemt, at der skulle ske en efterregulering af  

 afståelsesvederlaget, og på baggrund af aftalens udformning var det  

 utvivlsomt,  

 at denne efterregulering af købesummen udgjorde en retlig bindende  

 forpligtelse.
Den ovennævnte dom vedrørte imidlertid et salg  

 sket i år 1990, hvorfor den ved Lov nr. 386 af 2. juni 1999 indførte LL § 12  

 B  

 om løbende ydelser ikke havde været aktuel.
Bestemmelsen fandt anvendelse for  

 aftaler indgået den 1. juli 1999 eller senere.
Det fulgte af stk. 1:
§ 12 B.  

 Udgør en løbende ydelse helt eller delvist vederlag i en gensidigt bebyrdende  

 aftale om overdragelse af et eller flere aktiver, gælder reglerne i stk.  

 2-11,  

 såfremt aftalen er indgået den 1. juli 1999 eller senere.
Der er tale om en  

 løbende ydelse, når der hersker usikkerhed om enten ydelsens varighed eller  

 ydelsens årlige størrelse, når ydelsen løber ud over aftaleåret.
Er  

 beskatningen af den løbende ydelse reguleret i anden lovgivning, er det dog  

 de  

 deri fastsatte bestemmelser, der finder anvendelse.
Det var Ligningsrådets opfattelse, at en enkelt  

 efterregulering af overdragelsessummen ikke konstituerede en løbende ydelse  

 efter ligningslovens § 12 B.
Dette gjaldt hvad enten efterreguleringen  

 indtrådte i aftaleåret eller i et efterfølgende indkomstår.
Ligningsrådet  

 henså  

 herved til bestemmelsens ordlyd samt til, at man ved indførelsen af  

 bestemmelsen tilsigtede at lette erhvervslivets generationsskifter.
 Et eventuelt reguleringsbeløb som i henhold til §  

 6.06 i Overdragelsesaftalen måtte blive udbetalt til P2, skulle derfor  

 beskattes som yderligere vederlag for afståelse af aktierne i A A/S.
