MÅLERE TIL VÆSKER BORTSET FRA VAND Under henvisning til § 2 i handelsministeriets bekendtgørelse nr. 75 af 6.  

 februar 1976 vedrørende EØF-justering, der her i landet gennemfører  

 rådsdirektiv 71/316/EØF (rammedirektiv) som ændret ved rådsdirektiv  

 72/427/EØF meddeles herved bestemmelser for målere til væsker bortset fra vand således som disse er fastsat i EØF rådsdirektiv 71/319/EØF af 26. juli  

 1971 (specialdirektiv):
 1. Disse bestemmelser omfatter volumen-målere til  

 væsker, med undtagelse af vand, i hvilke væsken frembringer bevægelse af  

 bevægelige skillevægge i målekamre, og med hvilke ethvert volumen kan måles.
Som volumen-væskemåler anses et instrument, der udelukkende består af et  

 måleværk og et tælleværk.
Det udgør i almindelighed en del af et måleanlæg.
Som måleanlæg for væsker anses et anlæg, der foruden måleren og eventuelle  

 supplerende anordninger indeholder samtlige de dele, der kvæves til opnåelse  

 af pålidelige målinger, samt eventuelt anordninger, der tilbygges specielt  

 med henblik på at gøre målingerne lettere.
Måleanlæg vil blive omfattet af et  

 eller flere tekniske direktiver.
 2. Volumen-væskemålere, som beskrevet i bilagets kap.  

 I, gøres til genstand for EØF-typegodkendelse og underkastes  

 EØF-førstegangsjustering, såfremt de med hensyn til måletekniske egenskaber,  

 teknisk udførelse, materiale, funktion, nøjagtighed, anvendelsesområde samt  

 afprøvningsmetode, opfylder betingelserne som er angivet i bilaget til dette  

 tekniske direktiv, i bilag II, pkt. 1 og 2 i handelsministeriets  

 bekendtgørelse nr. 75 af 6. februar 1976, samt i relevante direktiver for  

 måleanlæg.
Sådanne målere vil herefter af justervæsenet kunne typegodkendes og  

 forsynes med mærke for EØF-typegodkendelse.
Målere, der er forsynet med mærke  

 for EØF-typegodkendelse fra Danmark eller fra et andet medlemsland, vil af  

 justervæsenet kunne justeres og forsynes med stempel for  

 EØF-førstegangsjustering.
 3. Målere, som i et andet medlemsland er forsynet med  

 mærke for EØF-typegodkendelse og stempel for EØF-førstegangsjustering, kan  

 uden yderligere godkendelse fra justervæsenet omsættes og anvendes her i  

 landet, jvf. § 5 i handelsministeriets bekendtgørelse nr. 75 af 6. februar  

 1976.
4. Såfremt væskemåleanlæg, i hvilke der er indbygget  

 volumenvæskemålere med EØF-stempler og EØF-mærker, underkastes en  

 førstegangsjustering, gælder for sådanne anlæg de i kap.
II i bilaget  

 fastlagte tolerancer.
 5. Dette tekniske direktiv træder i kraft den 1.  

 oktober 1976.
E Repstorff Holtveg BILAG BESTEMMELSER OM MÅLERE TIL VÆSKER, MED  

 UNDTAGELSE AF VAND 1. Definitioner 1.1. Minimumsleverance er det mindste væskevolumen, som det er tilladt at  

 måle med en bestemt konstruktion.
 1.2. Som målerumfang anses det volumen, der svarer til en arbejdsgang i  

 måleværket, idet der ved arbejdsgang forstås det samlede bevægelsesforløb,  

 gennem hvilket samtlige værkets dele første gang atter er i  

 udgangsstillingen.
1.3. Den periodiske fejl er den under forløbet af en arbejdsgang størst  

 mulige difference mellem det volumen, der transporteres ved måleværkdelenes  

 bevægelse, og det tilsvarende volumen, der angives at tælleværket, når dette  

 sidste uden slør og slip er forbundet således med måleværket, at det ved  

 slutningen af en arbejdsgang angiver målerumfanget.
Den periodiske fejl kan  

 eventuelt reduceres ved en egnet reguleringsanordning.
2. Tælleværker 2.1. Målerne skal være forsynet med et tælleværk, der angiver det målte  

 volumen i kubikcentimeter eller milliliter, i kubikdecimeter eller liter,  

 eller i kubikmeter.
 2.2. Tælleværket består af et eller flere tælleled, hvoraf leddet med den  

 skala, der har den mindste skalaværdi, benævnes »det første  

 tælleled«.
 2.3. Driften af tælleværket gennem måleværket skal foregå sikkert og  

 pålideligt og ved hjælp af en mekanisk eller permanent magnetisk kobling.
 2.4.1. Aflæsning af angivelsen skal være sikker, enkel og entydig.
 2.4.2. Består tælleværket af flere tælleled, skal det være udført således,  

 at aflæsning af måleresultat sker ved simpel sammenstilling af de forskellige  

 tælleleds angivelser.
 2.5 Tælleværkets angivelsesområde skal udgøre 1 x 10expn, 2 x 10expn eller  

 5 x 10expn godkendte volumenenheder, idet n er et positivt eller negativt  

 helt tal eller nul.
 2.6. Et tælleleds angivelse kan ske kontinuerlig eller diskontinuerlig.
 2.7. Sker et tælleleds angivelse kontinuerlig, skal en stregskala og et  

 referencemærke gøre det muligt at bestemme den målte værdi ved enhver  

 skalastilling.
 2.8. Det første tælleleds skalaværdi skal udgøre 1 x 10expn, 2 x 10expn  

 eller 5 x 10expn godkendte volumenenheder.
 2.9. Med undtagelse af tælleleddet med det største angivelsesområde skal  

 et tælleleds omdrejning svare til et volumen af 10n godkendte volumenenheder,  

 når dette tælleleds skala er fuldstændig synlig.
 2.10. I viser tælleværker skal viseren dreje sig med uret.
 2.11. I et tælleværk med flere tælleled skal en omdrejning af den  

 bevægelige del af de tælleled, hvis skala er fuldstændig synlig, svare til en  

 skalaenhed på det følgende tælleled.
2.12. I et tælleværk med flere tælleled, skal et tælleleds angivelse, når  

 denne sker diskontinuerlig, med undtagelse af det første tælleled bevæge sig  

 et cifferskridt frem, medens det foregående tælleleds angivelse højst bevæger  

 sig en tiendedel af en omdrejning.
Bevægelsen skal ophøre, når det foregående  

 tælleled viser nul.
2.13. Når der i et tælleværk med flere tælleled kun er en del af det andet  

 tælleleds og de følgende tælleleds skala synlig i vinduer, skal disse  

 sidstnævnte tælleleds angivelse ske diskontinuerlig.
Første tælleleds  

 angivelse kan ske kontinuerlig eller diskontinuerlig.
 2.14. Sker angivelsen ved cifre, der står ved siden af hinanden, og er det  

 første tælleleds bevægelse diskontinuerlig, kan der til højre for dette  

 tælleled være anbragt et eller flere faste nuller.
2.15. er kun en del af det første tælleleds skala synlig i et vindue, og  

 sker dette tælleleds angivelse kontinuerlig, kan der ved aflæsningen opstå en  

 usikkerhed, der så vidt muligt bør reduceres.
I dette øjemed og for at  

 muliggøre interpolation af aflæsningen skal vinduets dimension i skalaens  

 bevægelsesretning mindst være lig med 1,5 gange afstanden mellem  

 midterlinierne af to skalastreger for to efter hinanden følgende cifre, og  

 således at mindst to skalastreger til stadighed er synlige, hvoraf den ene  

 med tal.
Skalavinduet kan være anbragt asymmetrisk i forhold til  

 referencemærket.
 2.16. På en skala med delstreger skal delstregerne være lige bredde i hele  

 deres længde: stregbredden må ikke overstige en fjerdedel af afstanden mellem  

 midterlinierne af to på hinanden følgende delstreger.
 Delstreger, der svarer til 1 x 10expn, 2 x 10expn eller 5 x 10expn  

 godkendte volumenenheder må kun fremhæves ved forskellig længde.
 2.17. Den faktiske eller tilsyneladende afstand mellem midterlinierne af  

 to på hinanden følgende delstreger må ikke være mindre end 2 mm.
 2.18. Cifrenes faktiske eller tilsyneladende højde må ikke være mindre end  

 4 mm.
3. Reguleringsanordninger 3.1. Målerne skal være forsynet med en reg.anordning, ved hjælp af hvilken  

 forholdet mellem det angivne volumen og det faktiske væskevolumen, der har  

 passeret måleren, kan ændres.
 3.2. Ændrer reg.anordningen dette forhold diskontinuerligt, må forskellen  

 mellem to på hinanden følgende værdier af dette forhold ikke overstige 0,002.
 3.3. Regulering ved afledet væskestrøm er ikke tilladt.
4. Særlige bestemmelser om minimumsleverancen 4.1. Minimumsleverancen skal fastsætte således, at hver af de følgende  

 værdier højst er lig med tolerancen, der er fastsat i punkterne II 2 og II 3  

 for denne leverance:
1. det volumen, der svarer til en længde af 2 mm på  

 det første tælleleds skala, og det volumen, der svarer til en femtedel af  

 skalaværdien, når det første tælleleds angivelse sker kontinuerlig; 2. det volumen, der svarer til to cifferskift, når det  

 første tælleleds angivelse sker diskontinerlig; 3. den fejl, der ved normal drift opstår ved slør og  

 slip i transmissionen af måleværkets bevægelse til tælleværkets første  

 tælleled; 4. det dobbelte af den periodiske fejl.
 4.2. Ved fastsættelse af minimumsleverancen skal desuden, når det er  

 nødvendigt, den indflydelse, de øvrige dele af måleanlægget har, tages i  

 betragtning i overensstemmelse med de forskrifter, der er fastlagt i  

 specialdirektiver for sådanne måleanlæg.
 4.3. Minimumsleverancen skal udgøre 1 x 10expn, 2 x 10expn eller 5 x  

 10expn godkendte volumenenheder, idet n er et positivt eller negativt helt  

 tal eller nul.
5. Største og mindste volumen-gennemstrømning 5.1. Den største og den mindste volumen-gennemstrømning fastsættes ved  

 godkendelsen efter resultaterne af den forudgående godkendelsesafprøvning.  

 Måleren skal i en bestemt driftstid, der fastsættes ved godkendelsen, kunne  

 arbejde i nærheden af den største volumen-gennemstrømning, uden at dens  

 måletekniske egenskaber ændres i særlig grad.
 5.2. Forholdet mellem den største og den mindste volumen-gennemstrømning  

 skal være lig med mindst 10 for målere i almindelighed og mindst 5 for målere  

 til luftarter i væskeform.
6. Væskeartens, temperaturens og trykkets indflydelse 6.1. I forbindelse med godkendelsen skal fastsættes: de væsker, måleren er  

 bestemt til at måle, temperaturgrænserne for den væske, der skal måles, når  

 disse grænser er lavere end - 10 grader C eller højere end + 50 grader C,  

 samt det maksimale driftstryk.
 6.2. Af godkendelsesafprøvningen af en målerkonstruktion skal det fremgå,  

 at de ændringer i måleren, der skyldes de maksimale ændringer i væskernes  

 egenskaber, tryk og temperatur, inden for de grænser, der skal fastlægges ved  

 godkendelsen, for hver af disse faktorer ikke overskrider halvdelen af de i  

 punkterne II 1, II 2 og II 3 fastsatte værdier.
7. Tolerancer for målerne alene 7.1. Gennemføres der forud for førstegangsjusteringen af et måleanlæg  

 måletekniske prøver i henhold til pkt. 2 (* 1) for måleren alene, og er den  

 væske, der benyttes til prøverne, den samme som den, måleren er bestemt til,  

 udgør de maksimale tolerancer for disse prøver værdier, der er lig med  

 halvdelen af de i punkterne II 1, II 2 og II 3 fastsatte værdier, dog ikke  

 under 0,3 pct. af den målte mængde.
 7.2. Kan måleusikkerheden imidlertid ikke holdes tilstrækkeligt langt nede  

 til at denne regel kan anvendes, kan tolerancerne inden for de i punkterne II  

 1, II 2 og II 3 angivne værdier forhøjes i godkendelsesattesten.
 7.3. Desuden kan der ved godkendelsen fastsættes reducerede eller  

 forskudte grænser for tolerancerne med hensyn til de foran nævnte  

 måletekniske prøver, når der ved disse måleprøver kun skal anvendes en af de  

 væsker, eller en anden end den væske, måleren er bestemt til.
 I sidstnævnte tilfælde (dvs. når der ved de nævnte prøver anvendes en  

 anden væske end den, måleren er bestemt til), kan der ved godkendelsen  

 fastsættes volumen-gennemstrømninger, der ligger uden for området mellem den  

 største og den mindste gennemstrømning.
8. Påskrifter 8.1. Hver måler skal i nærheden af tælleværk skalaen eller et særligt  

 skilt have følgende påskrifter, der skal være tydeligt læselige og ikke må  

 kunne slettes:
 8.2 I nærheden af tælleværkets skala skal følgende betegnelser være  

 anbragt på synlig måde:
 8.3. Væskens gennemstrømningsretning skal være angivet ved en pil på  

 måleværkshuset, når der er mulighed for fejltagelse.
 8.4. Ved målere, der kan skilles ad, og som er bestemt for drikkelige  

 væsker, skal fabrikationsnumrene eller de sidste tre cifre i disse gentages  

 på dele, hvis udskiftning kan have indflydelse på måleresultatet.
 8.5. Tælleværket kan være forsynet med en særlig typebetegnelse og et  

 særligt fabrikationsnummer.
9. Placering af justerings- og plomberingsstempler 9.1. Plomberingsstempler skal forhindre adgang til steder, hvor målingen  

 kan påvirkes, samt helt eller delvis adskillelse af måleren, såfremt sådan  

 adskillelse ikke er tilladt i henhold til godkendelsen (målere, der kan  

 skilles ad, og som er bestemt for flydende næringsmidler).
 9.2. På måleværket, på tælleværket eller på disses hus skal der fastsættes  

 et sted til EØF justerstemplet på en vigtig del, hvor stemplet er synligt  

 uden demontage.
 9.3. Ved godkendelsen kan det foreskrives, at der på de udskiftelige dele  

 af målere, der kan skilles ad, foruden det i punkt I 8.4. nævnte  

 fabrikationsnummer skal fastsættes et stempelsted.
TOLERANCER FOR MÅLEANLÆG 1. Når en måler indbygges i et måleanlæg, anses ved  

 førstegangsjustering af måleanlægget under normale anvendelsesbetingelser og  

 inden for det anvendelsesområde, der er fastlagt i enkeltheder i  

 godkendelsen, de i nedenstående tabel angivne tolerancer som plus- eller  

 minusafvigelser i forhold til den målte mængde:
 2. Tolerancen for minimumsleverancen er dog det  

 dobbelte af den i punkt II 1 fastsatte værdi og den er uden hensyn til den  

 målte mængde i intet tilfælde mindre end den værdi, der er fastsat for  

 minimumsleverancen.
 3. På grund af de særlige vanskeligheder ved  

 afprøvningen udgør tolerancerne i forbindelse med måleanlæg for luftarter i  

 væskeform eller for andre væsker, der måles uden for området 10 grader C til  

 plus 50 grader C, samt i forbindelse med måleanlæg, hvis mindste  

 volumengennemstrømning udgør højst 1 liter i timen, det dobbelte af de i  

 punkterne II 1, II 2 angivne værdier.
 4. Har alle fejl ved førstegangsjusteringen samme  

 fortegn, skal mindst en af disse fejl overholde de i punkt I 7.1. fastsatte  

 grænser.
