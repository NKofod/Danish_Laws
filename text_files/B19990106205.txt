Bekendtgørelse om  

 førstegangsomsætning af fisk I medfør af § 10, § 91, stk. 1, § 99, § 110, stk. 2, § 121, stk.  

 2-3, og § 130, stk. 2 i fiskeriloven, jf. lov nr. 281 af 12. maj 1999 samt  

 efter bemyndigelse, fastsættes:
Udstedelse og opretholdelse af bevilling til  

 førstegangsomsætning af fisk, bortset fra bevilling til  

 afholdelse af offentlig fiskeauktion § 1. Fiskeridirektoratet kan efter  

 ansøgning fra personer, virksomheder eller selskaber udstede bevilling  

 til at drive selvstændig virksomhed med  

 førstegangsomsætning af fisk, jf. fiskerilovens § 86.
 Stk. 2. Ved førstegangsomsætning af fisk  

 forstås i denne bekendtgørelse alle former for forhandling,  

 opbevaring, transport, behandling, erhvervelse, modtagelse, overdragelse og  

 import af fisk i Danmark og samhandel med og eksport af fisk, der finder sted  

 fra Danmark, ved den første modtagelse, håndtering eller  

 markedsføring umiddelbart efter fangst eller opdræt.  

  Aktiviteter, der sker som led i en offentlig fiskeauktionsvirksomhed  

 omfattes ikke af denne bekendtgørelse.
 Stk. 3. Bevillingen efter stk. 1, giver den person, virksomhed  

 eller selskab, der agter at drive selvstændig virksomhed med  

 førstegangsomsætning af fisk, adgang til dette på  

 nærmere bestemte vilkår og i overensstemmelse med reglerne i  

 bekendtgørelsen.
 Stk. 4. Ansøgning om bevilling til  

 førstegangsomsætning af fisk indgives til Fiskeridirektoratet  

 ved brug af særlige ansøgningsskemaer.
 Stk. 5. Efter fiskerilovens § 86, stk. 1 er det ikke  

 tilladt at drive selvstændig virksomhed med  

 førstegangsomsætning af fisk uden bevilling.  For  

 transportvirksomhed kræves kun bevilling efter påbud fra  

 Fiskeridirektoratet.
 § 2. Bevilling til  

 førstegangsomsætning af fisk kan, jf. § 88 i fiskeriloven,  

 meddeles til personer, som opfylder betingelserne nævnt i stk. 2. Der  

 kan desuden meddeles bevilling til selskaber efter reglerne i stk. 3 og  

 4.
Stk. 2. Personer kan opnå bevilling til  

 førstegangsomsætning af fisk, når de 1)	har dansk indfødsret, er statsborger i et af de øvrige  

 EU- eller EØS medlemslande, eller har opholds- og arbejdstilladelse  

 her i landet, 2)	har bopæl her i landet eller i et af de  

 øvrige EU- eller EØS medlemslande, og 3)	er myndige og ikke under værgemål eller  

 samværgemål efter værgemålsloven.
 Stk. 3. I interessentskaber og kommanditselskaber skal  

 alle personligt ansvarlige deltagere for at opnå bevilling til  

 førstegangsomsætning af fisk opfylde de i stk. 2, nævnte  

 betingelser.
Stk. 4. Bevilling til førstegangsomsætning  

 af fisk  kan meddeles til aktie- og anpartsselskaber og andre  

 selskaber med begrænset ansvar.
Det er en forudsætning, at  

 selskabet i henhold til selskabslovgivningen er registreret eller anmeldt som  

 værende under registrering eller stiftelse i Erhvervsministeriet og at  

 direktørerne og flertallet af bestyrelsesmedlemmerne samt indehavere  

 af en bestemmende aktiepost eller andel opfylder betingelserne nævnt  

 ovenfor i stk. 2.
 § 3. Fiskeridirektoratet kan meddele bevilling  

 til førstegangsomsætning af fisk, selv om de i § 2 nævnte  

 betingelser ikke er opfyldt, jf. fiskerilovens § 90. Dispensation kan gives  

 efter ansøgning, hvor særlige forhold taler herfor og
såfremt det godtgøres, at virksomheden kan drives på  

 forsvarlig måde, selvom betingelserne efter § 2 ikke er opfyldt.
Stk. 2. Ved dispensation efter stk. 1 kan  

 bevillingsperioden tidsbegrænses.
Fiskeridirektoratet kan inden  

 udløbet af perioden vurdere, om bevillingen kan forlænges.
Vilkår § 4. Det er en betingelse for udstedelse og  

 opretholdelse af bevilling til førstegangsomsætning af fisk, at  

 fiskeriloven, denne bekendtgørelse samt regler, vilkår og  

 påbud fastsat i medfør af fiskerilovgivningen og anden  

 lovgivning, der har betydning for den bevillingspligtige virksomhed,  

 overholdes.
Bevillingerne udstedes af Fiskeridirektoratet i overensstemmelse  

 med bilag 1, som angiver de generelle vilkår for bevilling, samt  

 eventuelle særlige eller supplerende vilkår, jf. stk. 2 og 3.
 Stk. 2. Udover de i stk. 1 nævnte  

 vilkår kan Fiskeridirektoratet betinge bevillingen af yderligere  

 vilkår begrundet i forhold vedrørende virksomheden, herunder  

 driftsmæssige og kontrolmæssige forhold.
 Stk. 3. Ved udstedelse af bevilling til personer,  

 virksomheder og selskaber uden fast forretningssted her i landet, kan der  

 stilles særlige vilkår om kontrol og dokumentation  

 vedrørende driften.
Bevillingsnægtelse § 5. Fiskeridirektoratet kan meddele afslag  

 på en bevillingsansøgning (nægte bevilling). Efter  

 fiskerilovens § 92 kan bevilling til personer nægtes, hvis 1)	ansøgeren inden for de forudgående 5 år er fundet  

 skyldig i et strafbart forhold, der kan give grund til at antage, at den  

 pågældende ikke vil drive virksomheden på forsvarlig  

 måde, 2)	ansøgerens bevilling til  

 førstegangsomsætning inden for de forudgående 5 år  

 er blevet tilbagekaldt, og der er grund til at antage, at den  

 pågældende ikke vil drive virksomheden på forsvarlig  

 måde, eller 3)	der i øvrigt foreligger oplysninger om den  

 pågældende, som giver grund til at antage, at den  

 pågældende ikke vil drive virksomheden på forsvarlig  

 vis.
 Stk. 2. Interessentskaber og kommanditselskaber kan  

 nægtes bevilling, hvis der om en af deltagerne foreligger oplysninger,  

 som efter stk. 1 kan begrunde nægtelse af bevilling.
 Stk. 3. Aktie- eller anpartsselskaber eller andre  

 selskaber med begrænset ansvar, kan nægtes bevilling, hvis der om  

 et medlem af selskabets direktion eller bestyrelse eller om indehaveren af en  

 bestemmende aktiepost, andel eller lignende foreligger oplysninger, som efter  

 stk. 1 kan begrunde nægtelse af bevilling.
 Stk. 4. Efter fiskerilovens § 92, stk. 4 vil der tidligst  

 kunne indgives fornyet ansøgning til Fiskeridirektoratet om bevilling  

 ét år efter meddelelsen om bevillingsnægtelse efter stk.  

 1.
Bevillingsbortfald § 6. Efter fiskerilovens § 93  

 bortfalder bevillingen, såfremt den ikke har været udnyttet i 12  

 på hinanden følgende måneder, eller når  

 bevillingshaveren dør, jf. dog de særlige regler om  

 dødsboer m.v. i fiskerilovens § 94, stk.1.
 Stk. 2. Det samme gælder, hvor  

 bevillingshaveren ikke længere opfylder betingelserne i § 2 for at  

 opnå bevilling.
 Stk. 3. Fiskeridirektoratet kan beslutte, at bevillingen  

 bortfalder i de særlige tilfælde, hvor et særligt eller  

 supplerende vilkår herom er gjort til en del af  

 bevillingsvilkårene, jf. § 4, stk. 2 og 3.
 Stk. 4. Indtræder der nye medlemmer i et  

 interessentskab eller kommanditselskab eller indtræder i et aktie-  

 eller anpartsselskab eller et andet selskab med begrænset ansvar nye  

 medlemmer i direktionen eller bestyrelsen, eller sker der overdragelse,  

 hvorved der opnås en bestemmende aktiepost, andel eller lignende, skal  

 der inden 14 dage foretages anmeldelse herom til Fiskeridirektoratet, der  

 afgør, om bevillingen kan opretholdes, eller om bevillingen på  

 baggrund af ændringerne skal bortfalde, jf. § 5.
 Stk. 5. Fiskeridirektoratet orienterer bevillingshaver  

 skriftligt ved bevillingsbortfald.
 Stk. 6. Fiskeridirektoratet kan dispensere fra  

 bestemmelserne i stk. 1 og  2.
Tilbagekaldelse af bevilling § 7. Fiskeridirektoratet træffer  

 afgørelse om administrativ tilbagekaldelse af en bevilling til  

 førstegangsomsætning af fisk efter fiskerilovens § 95.
 Stk. 2. Bevillingen kan tilbagekaldes, hvis  

 bevillingshaveren har gjort sig skyldig i grov eller gentagen  

 overtrædelse af de vilkår, der er knyttet til bevillingen.
 Stk. 3. Bevillingsinddragelse efter stk. 2, kan  

 finde sted umiddelbart i forlængelse af, at overtrædelsen er  

 konstateret, og der kan samtidig tages administrative eller retlige skridt,  

 for så vidt angår bøde og konfiskation.
Stk. 4. Bevillingshaveren kan tidligst søge om  

 fornyet bevilling, når der er gået to år fra meddelelsen om  

 tilbagekaldelsen.
Dette skal fremgå af afgørelsen.
Stk. 5. Afgørelsen efter stk. 2 skal indeholde  

 oplysning om adgangen til domstolsprøvelse, jf. fiskerilovens § 96,  

 hvorefter bevillingshaveren kan forlange afgørelsen om tilbagekaldelse  

 indbragt for domstolene.
Fiskeridirektoratet anlægger  

 efterfølgende sag mod bevillingshaveren i den borgerlige retsplejes  

 former, jf. i øvrigt § 15.
Bestyrere og stedfortrædere § 8. Efter fiskerilovens § 97 skal den daglige  

 drift af virksomheden forestås af bevillingshaveren selv eller en  

 bestyrer, der er godkendt af Fiskeridirektoratet.
 Stk. 2. Udøves virksomheden fra flere  

 forretningssteder, kan kun et af disse forestås af bevillingshaveren.  

 Driften af de øvrige forretningssteder skal forestås af  

 godkendte bestyrere.
 Stk. 3. Er bevillingshaver et selskab eller lignende,  

 skal driften forestås af en godkendt bestyrer.
 § 9. Ved Fiskeridirektoratets godkendelse af  

 bestyrere og ved nægtelse, bortfald og tilbagekaldelse af godkendelse  

 af bestyrere finder bestemmelserne i §§ 1-7 tilsvarende anvendelse, jf.  

 fiskerilovens § 97, stk. 4.
 § 10. Fiskeridirektoratet kan forbyde, at en  

 bevillingshaver i sin virksomhed lader nogen, som ikke opfylder betingelserne  

 for at få bevilling, forestå modtagelse af fisk eller afslutte  

 køb og salg eller anden lignende virksomhed.
 Dokumentationskrav m.v.
 § 11. Fiskeridirektoratet kan  

 pålægge bevillingshaveren og dennes ansatte pligt til i  

 forbindelse med enhver førstegangsomsætning af  fisk, krebs- og  

 bløddyr samt bestanddele og produkter heraf at afkræve  

 leverandøren eller dennes repræsentant skriftlig dokumentation  

 vedrørende indgået, købt eller på anden måde  

 omsat m.v.1)  fisk.
 Stk. 2.  Modtages varer som nævnt i stk. 1 i  

  bevillingshaverens virksomhed fra en transportør, med henblik  

 på at blive udbudt for første gang, skal bevillingshaver eller  

 dennes ansatte dog altid kræve kopi af ledsagedokumentet.
 Stk. 3. Dokumentation efter stk. 1 og 2 kan være  

 vejesedler, kopi af logbogsblad, landingserklæring, et T2M-dokument2) , transportdokument eller en  

 overtagelseserklæring vedrørende den pågældende  

 vare.
 Stk. 4. Bevillingshaver eller dennes ansatte kan  

 afkræve leverandøren eller dennes repræsentant personlig  

 legitimation.
 § 12. Fisk, krebs - og bløddyr samt  

 bestanddele og produkter heraf, hvis udbud og omsætning m.v.1)  

er forbudt efter fiskerilovgivningen eller fødevarelovgivningen,  

 må ikke udbydes, sælges eller på anden måde  

 omsættes af den bevillingspligtige virksomhed.
Stk. 2. Modtager bevillingshaver eller dennes bestyrer  

 varer under omstændigheder, der kan begrunde mistanke om  

 overtrædelse af fiskerilovgivningen eller manglende lovlig adkomst, jf.  

 stk. 1-2, skal de straks give det stedlige fiskeriinspektorat meddelelse om  

 dette og tilbageholde varerne, indtil der kan gennemføres kontrol.
De  

 pågældende frigør sig for et eventuelt strafansvar, jf.  

 fiskerilovens § 130, stk. 1, jf. § 121, stk. 1, ved straks i forbindelse med  

 modtagelsen af fisk at anmelde partiets omtrentlige størrelse og  

 sammensætning samt afsenderens navn og adresse til det stedlige  

 fiskeriinspektorat.
 § 13. Bevillingshaver eller en godkendt  

 bestyrer skal løbende sikre registreringen af virksomhedens  

 varebeholdninger samt sørge for, at virksomhedens bogføring og  

 regnskabsførsel er i overensstemmelse med gældende lovgivning  

 herom.
 Stk. 2. Efter fiskerilovens § 120, stk. 2 vil  

 Fiskeridirektoratet i særlige tilfælde for bevillingshaverens  

 regning kunne udpege en statsautoriseret eller registreret revisor til  

 fornøden gennemgang af virksomhedens regnskaber,  

 regnskabsbøger m.v.
Kontrol og tilsyn § 14. Fiskeridirektoratet udøver  

 kontrol og tilsyn med bevillingshaverne og disses virksomhed på  

 grundlag af denne bekendtgørelse og reglerne i fiskerilovens kapitel  

 22.
 Stk. 2. Fiskeridirektoratet kan, når  

 kontrolmæssige hensyn taler herfor, pålægge bevillingshaver  

 løbende at afgive oplysninger og skriftlig dokumentation  

 vedrørende driften af virksomheden m.v.
 Stk. 3. Fiskeridirektoratet kan, når  

 kontrolmæssige hensyn taler herfor, pålægge  

 bevillingshaveren pligt til for egen regning at veje fisk, som er omfattet af  

 virksomhedens aktivitet, enten ved brug af kalibreret vægt eller ved en  

 akkrediteret inspektionsvirksomhed.
 Stk. 4. Fiskeridirektoratet kan, når  

 kontrolmæssige hensyn taler herfor, pålægge en  

 transportør  bevillingspligt i henhold til reglerne i  

 bekendtgørelsen, jf. fiskerilovens § 86, stk. 3.
Klageadgang og adgang til domstolsprøvelse § 15. Klage over afgørelser truffet i  

 medfør af denne bekendtgørelse indgives til Fiskeridirektoratet  

 og stiles til Ministeriet for Fødevarer, Landbrug og Fiskeri,  

 departementet, inden 4 uger fra modtagelsen af afgørelsen.
Stk. 2. Afgørelser truffet af Fiskeridirektoratet  

 om tilbagekaldelse af bevilling i henhold til § 95 i fiskeriloven, kan ikke  

 påklages.
Sådanne afgørelser kan af bevillingshaveren i  

 medfør af lovens § 96 forlanges indbragt for domstolene.
Anmodning  

 herom skal fremsættes over for Fiskeridirektoratet inden 4 uger efter,  

 at tilbagekaldelsen er meddelt bevillingshaveren.
Anmodning om  

 sagsanlæg har ikke opsættende virkning.
Retten kan dog bestemme,  

 at den pågældende under sagens behandling må udøve  

 virksomhed på nærmere bestemte vilkår.
Straffebestemmelser § 16. Med bøde straffes den,  

 der 1)	overtræder § 1, stk. 5, § 8, § 10, § 11, stk. 2, § 12, § 13,  

 stk. 1, og 2)	overtræder et påbud afgivet efter forskrifterne i §  

11, stk. 1, og § 14, stk. 2-4.
 Stk. 2. Der kan pålægges selskaber mv.  

 (juridiske personer) strafansvar efter reglerne i straffelovens 5.  

 kapitel.
 § 17. Efter fiskerilovens § 130 straffes den  

 person, der overtræder eller forsøger at overtræde de i  

 fiskerilovens § 10 omhandlede forordninger med forsæt til at  

 opnå uberettiget refusion af ydelser til sig selv eller andre i henhold  

 til de nævnte forordninger med bøde, hæfte eller  

 fængsel i indtil 2 år, under skærpende omstændigheder  

 indtil 4 år, medmindre højere straf er forskyldt efter anden  

 lovgivning.
 Stk. 2. Ydelser efter stk. 1 er bl.a. de finansielle  

 udligningsbeløb, som en producentorganisation efter ansøgning  

 modtager via staten inden for rammerne af den fælles markedsordning for  

 fiskerivarer og akvakulturprodukter (PO-systemet).
Ikrafttrædelses- og overgangsbestemmelser § 18. Bekendtgørelsen træder i kraft  

 den 1. januar 2000.
Fiskeridirektoratet, den 17. december  

 1999 Jørgen Fredsted /Charlotte Arp-Nielsen Bilag 1 Bevilling Bevillingerne til førstegangsomsætning af fisk (bortset fra  

 bevillinger til offentlig fiskeauktion) udstedes til personer, virksomheder  

 eller selskaber på følgende vilkår:
A.
Generelle vilkår.
 En bevilling til førstegangsomsætning af fisk gives på  

 følgende generelle vilkår:
 1)	Den bevillingspligtige virksomhed  skal til enhver tid drives i  

 overensstemmelse med gældende, love, bekendtgørelser m.v.  

 på fiskeri- og fødevareområdet, herunder EF/EU -  

 retsforskrifter.
 2)	Bevillingshaver og dennes ansatte skal straks give det stedlige  

 fiskeriinspektorat meddelelse, såfremt de under udførelsen af  

 deres arbejde i virksomheden tilbydes fisk under omstændigheder, der  

 kan begrunde mistanke om overtrædelse af fiskerilovgivningen eller  

 manglende lovlig adkomst, jf. hertil § 12.
 3)	Alle forskriftsmæssige påbud, forbud og vilkår  

 udstedt eller fastsat i medfør af fiskerilovgivningen og anden  

 lovgivning, der har betydning for den bevillingspligtige virksomhed, skal  

 overholdes af bevillingshaver og dennes ansatte.
 4)	Bevillingshaver eller dennes ansatte skal på  

 Fiskeridirektoratets foranledning kunne redegøre for varerne, herunder  

 så vidt muligt fremvise dokumentation for lovligheden heraf, ligesom  

 eventuelle påbud om dokumentation efter § 11, stk.1, skal overholdes.  

 Navn og adresse på leverandøren skal altid kunne oplyses og kopi  

 af ledsagedokumenter skal foreligge, jf. §11, stk. 2.
 5)	Bevillingsskrivelsen skal opbevares af bevillingshaveren og skal  

 kunne forevises på given foranledning.
 6)	Bevillingen kan ikke overdrages til andre, dog gælder der  

 særlige regler i forbindelse med dødsboer m.v., jf.  

 fiskerilovens § 94, stk. 1.
 7)	Bevillingen gælder uden tidsbegrænsning, indtil den  

 måtte blive tilbagekaldt eller indtil den bortfalder efter  

 fiskerilovens bestemmelser, herunder som følge af særlige  

 vilkår om tidsbegrænsning eller særlige bortfaldsgrunde.
8)	Bevillingen skal udnyttes, idet den bortfalder såfremt den  

 ikke har været udnyttet i 12 på hinanden følgende  

 måneder.
Pligtmæssige indberetninger til Fiskeridirektoratet  

 vedrørende de i virksomheden modtagne m.v. (førstegangsomsatte)  

 varer kan udgøre dokumentation for, at bevillingen udnyttes.
 9)	Bevillingshaver kan  indgå aftale med en eller flere  

 anerkendte producentorganisationer om, at bevillingshaver skal kunne  

 repræsentere disse i forbindelse med tilbagetagelse af fisk fra  

 markedet (PO-udtag). Regelsættet vedrørende PO-systemet skal i  

 givet fald iagttages, jf. hertil § 17.
B.
Særlige eller supplerende vilkår.
 Ud over de generelle vilkår kan en bevilling gøres betinget  

 af følgende særlige eller supplerende vilkår:
 1)	Bevillingen kan tidsbegrænses (med mulighed for  

 forlængelse efter ansøgning) efter reglen i § 3, stk. 2, om  

  dispensationssituationer, hvor grundbetingelserne for at opnå  

 bevilling ikke er opfyldt.
 2)	Bevillingen kan tidsbegrænses (med mulighed for  

 forlængelse efter ansøgning) efter reglen i  § 4, stk. 2,  

 hvorefter driftsmæssige og kontrolmæssige forhold skal tale  

 herfor, jf. tillige § 6, stk. 3.
 3)	Bevilling til personer, virksomheder eller selskaber uden fast  

 forretningssted her i landet kan betinges af, at bevillingshaver indsender  

 nærmere bestemte former for dokumentation (eventuelt løbende)  

 vedrørende driften, herunder dokumentation for den fornødne  

 registrering (tildeling af CVR-nummer) her i landet, jf. § 4, stk. 3.
4)	Ved bevilling til virksomheder/selskaber med flere  

 forretningssteder, kan det kræves, at filialerne udgør egentlige  

 og klart identificerbare filialer af selskabet/virksomheden.
Ved  

 forretningssteder, som er etableret på c/o-adresse  eller som  

 udøves fra samme adresse som en anden virksomhed, der også  

 driver omsætning af fisk m.v., kan der stilles krav om etablering af  

 særlige foranstaltninger, der sikrer, at virksomhederne og disses  

 aktiviteter holdes adskilt og kan skelnes fra hinanden.
 5)	Der vil kunne stilles supplerende vilkår for en bevilling  

 begrundet i fiskerikontrolmæssige hensyn, forudsat at  

 Fiskeridirektoratet ville kunne afgive et påbud eller et forbud til  

 virksomheden af tilsvarende indhold i medfør af  fiskerilovens §  

 120.
C.
Tilbagekaldelse.
 Hvis bevillingsvilkårene, såvel de generelle som de  

 særlige eller supplerende  vilkår, groft eller gentagne gange  

 overtrædes af bevillingshaveren, kan bevillingen inddrages  

 administrativt efter reglerne i fiskerilovens § 95. Der gælder  

 tilsvarende regler for tilbagekaldelse af en godkendelse af en bestyrer, jf.  

 fiskerilovens § 97, stk. 4. Afgørelsen om tilbagekaldelse skal  

 indeholde oplysning om adgangen til domstolsprøvelse efter  

 fiskerilovens § 96 og fristen herfor.
1)   Omsætning m.v. defineres i  

 fiskerilovens § 3, nr. 4 som: »Forhandling, opbevaring, transport,  

 behandling, erhvervelse, modtagelse, overdragelse og import af fisk i Danmark  

 og samhandel med og eksport af fisk, der finder sted fra Danmark.« 2)   T2M-dokumentet,  

 angiver de transporterede mængders oprindelse, jf. artikel 13, stk. 4,  

 punkt b) i Rådets forordning (EØF) nr. 2847/93 af 12. oktober  

 1993 om indførelse af en kontrolordning under den fælles  

 fiskeripolitik, som ændret ved Rådets forordning (EF) nr. 2846/98  

 af 17. december 1998 om ændring af forordning (EØF) nr. 2847/93  

 om indførelse af en kontrolordning under den fælles  

 fiskeripolitik.
