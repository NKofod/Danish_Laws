Betænkning afgivet af Trafikudvalget den 27. april 2006 Betænkning over Forslag til lov om anlæg af motorvej mellem  

 Ølholm og Vejle og  

  

 udbygning af motortrafikvejen mellem Riis og Ølholm til motorvej  

  

 (rute 18) [af  

 transport‑ og energiministeren (Flemming Hansen)] 1. Ændringsforslag Socialdemokratiets medlemmer af udvalget har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 22. februar 2006 og var til 1.  

 behandling den 15. marts 2006. Lovforslaget blev efter 1. behandling henvist  

 til behandling i Trafikudvalget.
Møder Udvalget har behandlet lovforslaget i 2 møder.
Høring Et udkast til lovforslaget har inden fremsættelsen været sendt i  

 høring, og transport- og energiministeren sendte den 7. februar 2006 dette  

 udkast  

 til udvalget, jf.
TRU alm. del  bilag 248. Den 8. marts 2006 sendte  

 transport-  

 og energiministeren de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Sammenlægningsudvalget for Viborg Kommune, Sindbjerg Menighedsråd og Viborg Amt.
 Transport- og energiministeren har over for udvalget kommenteret  

 de skriftlige henvendelser til udvalget.
Deputationer Endvidere har Bent Poulsen (byrådsmedlem, Tørring-Uldum) og Arne  

 Larsen (Lindved) mundtligt over for udvalget redegjort for deres holdning til  

 lovforslaget:
Spørgsmål Udvalget har stillet 11 spørgsmål til transport- og  

 energiministeren til skriftlig besvarelse, som denne har besvaret.
 Et af udvalgets spørgsmål til transport- og energiministeren og  

 dennes svar herpå er optrykt som bilag 2 i betænkningen.
3. Indstillinger og politiske bemærkninger Et  

  

 flertal  

  

 i  

 udvalget (V, DF, KF og RV) indstiller lovforslaget til  

  

 vedtagelse uændret.
 Et  

  

 mindretal  

  

 i udvalget  

 (S) indstiller lovforslaget til  

  

 vedtagelse  

  

 med det stillede  

 ændringsforslag.
Socialdemokratiets  

 medlemmer af udvalget er enige i, at det er til gavn for erhvervslivet, at  

 der  

 etableres en motorvej fra Vejle til Herning.
Socialdemokraterne er imidlertid  

 uenige i vejforløbet Vejle-Ølholm.
Vi har noteret os, at der er en politisk  

 uenighed specielt mellem Venstre og os.
Venstre prioriterer erhvervslivet  

 nord  

 for Vejle, især i området omkring Lindved og Ølholm.
Ligeledes finder  

 Venstre,  

 at det er afgørende, at hovedforslaget  efter Venstres opfattelse  

  er mest  

 skånsomt for landskabet og naturen.
Det er naturligvis positivt.  

 Socialdemokraterne finder imidlertid, at erhvervslivet i Bjerringbro, Karup,  

 Viborg, Ålestrup, Fjends, Tjele, Skive, Spøttrup, Sundsøre, Sallingsund,  

 Mors,  

 Thisted og Hanstholm Kommuner samt alle kommuner i Himmerland og i  

 Nordjylland  

 vil få væsentligt bedre vilkår ved alternativ 1s linieføring.  

 Socialdemokraterne er også overbeviste om, at erhvervslivet omkring Silkeborg  

 vil have størst gavn af alternativ 1.
Socialdemokraterne tager  

 det dybt alvorligt, at hovedlandevejene skal være »erhvervslivets  

 transportkorridor«,  

 samtidig med at de skal være sikre for den øvrige trafik.
Socialdemokraterne  

 finder i den forbindelse, at rute 13 ikke lever op til disse krav, men at  

 alternativ  

 1 vil være langt bedre med en motorvej placeret over  

 1 km  

 længere mod nord og med langt bedre  

 tilkørselsforhold.
Af hensyn til erhvervslivet i hele Midt-, Nord- og  

 Nordvestjylland finder Socialdemokraterne således samlet set, at  

 linjeføringen  

 i alternativ 1 er langt bedre for hele Danmark end hovedforslagets  

 linjeføring.  

 Alternativt foreslår Socialdemokraterne, at der gennemføres en højklasset  

 forbindelsesvej, som ministeren omtaler i brevet til sammenlægningsudvalget i  

 den nye Viborg Kommune, jf.
L 163  bilag 9.
 Et  

  

 andet mindretal  

  

 i  

 udvalget (SF) indstiller lovforslaget til  

  

 forkastelse  

  

 ved 3. behandling.  

 Mindretallet vil stemme hverken for eller imod det stillede ændringsforslag.
Socialistisk Folkepartis  

 medlem af udvalget bemærker, at denne motorvej, der forbinder to af  

 regeringens  

 ministres hjembyer, har været et af regeringens højest prioriterede  

 trafikprojekter.
De trafikale begrundelser er imidlertid alt for tynde til at  

 forsvare en så stor investering med så store miljøkonsekvenser.
Selv hvis man  

 skulle gennemføre forslaget, er det langt fra begrundet, hvorfor regeringen  

 ikke vælger alternativ 1 frem for den linjeføring, der fremgår af  

 lovforslaget.
Et  

  

 tredje mindretal  

  

 i udvalget (EL) indstiller lovforslaget til  

  

 forkastelse  

  

 ved 3.  

 behandling.
Mindretallet vil stemme imod det stillede ændringsforslag.
 Enhedslistens medlem af  

 udvalget bemærker, at dette lovforslag er endnu et eksempel på, hvordan  

 folketingsflertallet stort set udelukkende tænker i asfalt og i, hvordan man  

 kan bygge flere motorveje, uden først at gøre sig nogle overvejelser om,  

 hvordan man kunne udbygge den kollektive trafik, og foreslå andre løsninger,  

 der ikke betyder flere biler, mere forurening og mere CO2.
 Man må dog konstatere, at  

 det er fornuftigt at søge at lede biltrafikken væk fra Grejs Ådal og  

 eventuelt  

 gøre nogle tiltag, hvor den nuværende hovedlandevej går igennem små  

 bysamfund,  

 men med etableringen af en motorvej bliver der meget store barrierer i  

 landskabet til skade for natur og mennesker.
Samtidig med opgraderingen  

 af biltransportvejene er det tankevækkende at man stadig kører jernbane på en  

 enkeltsporet strækning mellem Vejle og Herning, og at de godsbaner i  

 regionen,  

 der ikke allerede er nedlagt, lider under mangel på vedligeholdelse.
Det er  

 endnu et eksempel på, hvordan biltransport bliver prioriteret frem for  

 kollektive transportmidler, gods på skinner og andre miljøvenlige  

 transportformer.
Endnu en gang blottes den totale mangel på trafikplanlægning  

 med et bæredygtigt perspektiv.
Hovedargumentet for at  

 udvide motortrafikvejen og anlægge en ny motorvejsstrækning er, at  

 erhvervsudviklingen  

 i området er hæmmet af trafikforbindelserne.
Enhedslisten kan imidlertid ikke  

 se, hvor det er sandsynliggjort, at motorvejen vil give regionen den savnede  

 erhvervsudvikling, og navnlig hvordan motorvejen vil skabe en  

 erhvervsudvikling, som ikke sker på bekostning af andre regioner.
Enhedslisten er generelt  

 også meget bekymret over de mange vejudbygninger, som gennemføres i områder  

 med  

 væsentlige naturværdier.
Enhedslisten finder, at Folketinget faktisk mangler  

 viden om de langtidsvirkninger, det har på naturen at blive ved med at  

 udbygge  

 motorveje.
Enhedslisten kan på grund af ovenstående ikke støtte lovforslaget,  

 ligesom Enhedslisten ikke kan støtte det stillede ændringsforslag, da det vil  

 medføre en spredning af trafikken og dermed sprede indvirkningen på  

 omgivelser  

 og miljø i form af f.eks. støj- og miljøgener.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

 et  

  

 mindretal  

  

 (S):
 1)  

  

 Som  

  

 stk. 2  

  

 indsættes:
»Stk. 2.  

  

 Den i stk. 1, nr.  

 1, nævnte motorvej anlægges med en linjeføring, der på den nordlige strækning  

 forløber vest om Hvolgård Skov, ca.  

 2 km  

 vest for Viborg Hovedvej og Ølholm og nord om Sindbjerg Skov i retning mod  

 Lindved  

 og Ulkær.« [Strækningen Ølholm-Vejle anlægges med en linjeføring, der  

 følger lovforslagets alternativ 1] Bemærkninger Til nr. 1 Ændringsforslaget sikrer, at motorvejen mellem Vejle og Ølholm  

 får et forløb, der følger alternativ 1, jf. bilag 2 til lovforslaget.
Det vil  

 sige en linjeføring, der  

 på  

 den nordlige strækning løber vest om Hvolgård Skov, ca.  

 2 km  

 vest for Viborg Hovedvej og  

 Ølholm og nord om Sindbjerg Skov i retning mod Lindved og Ulkær, hvorefter  

 linjeføringen er sammenfaldende med hovedforslaget i lovforslaget.  

 Linjeføringen  

 er ca.  

 1 km  

 kortere end hovedforslaget.
Forslagsstillerne  

 mener, at denne linjeføring er den ubetinget bedste løsning.
Alternativ 1 vil  

 tilgodese langt flere end den linjeføring, der foreslås fra regeringens side,  

 idet den ikke kun tilgodeser nogle lokale erhvervsområder nord for Vejle, men  

 også erhvervslivet i det store midtjyske område.
Kim Andersen (V)   

 Gitte Lillelund Bech (V)   

 Jacob Jensen (V)   

 Flemming Damgaard Larsen (V)  

  

  fmd.  

  

 Karsten Nonbo (V)   

 Walter Christophersen (DF)   

 Jørn Dohrmann (DF)   

 Henriette Kjær (KF)  

  

  nfmd.  

  

 Allan Niebuhr (KF)   

 Poul Andersen (S)   

 Torben Hansen (S)   

 Klaus Hækkerup (S)   

 Jens Christian Lund (S)   

 Jytte Wittrock (S)   

 Martin Lidegaard (RV)   

 Poul Henrik Hedeboe (SF)   

 Rune Lund (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 163 Bilagsnr.
Titel 1 Materiale udleveret af Bent Poulsen (byrådsmedlem, Tørring-Uldum)  

 og Arne Larsen (Lindved) i forbindelse med foretræde 21/2-06 2 Høringssvar og høringsnotat, fra transport- og energiministeren 3 Udkast til tidsplan for udvalgets behandling af  

 lovforslaget 4 Henvendelse af 16/3-06 fra Viborg Amt 5 Ændringsforslag fra Socialdemokratiet 6 Henvendelse af 28/3-06 fra Sammenlægningsudvalget for  

 Viborg Kommune 7 Henvendelse fra Sindbjerg Menighedsråd 8 1. udkast til betænkning 9 Kopi af TRU alm. del  svar på spm. 346, fra transport-  

 og energiministeren Oversigt over spørgsmål og svar vedrørende L 163 Spm.nr.
Titel 1 Spm. om kommentar til henvendelse af 16/3-06 fra Viborg  

 Amt, til transport- og energiministeren, og ministerens svar herpå 2 Spm. om at tidsfastsætte de forbedringer af rute 13, som  

 blev omtalt under debatten ved 1. behandling af lovforslaget, til transport  

 og energiministeren, og ministerens svar herpå 3 Spm., om der i forbindelse med etableringen af motorvejen  

 også etableres den fremtidige udbygning af rute 13 som højklasset forbindelse  

 mod nord, til transport og energiministeren, og ministerens svar herpå 4 Spm., om ministeren vil stille teknisk bistand til  

 rådighed for de udvalgsmedlemmer, der måtte ønske at udarbejde et  

 ændringsforslag om den højklassede forbindelse mod nord, til transport og  

 energiministeren, og ministerens svar herpå 5 Spm., om der i anlægsloven vil blive afsat midler til den  

 højklassede forbindelse (rute 13), hvis hovedforslaget fastholdes, til  

 transport og energiministeren, og ministerens svar herpå 6 Spm., om ministeren er enig i den konservative ordførers  

 synspunkter under 1. behandling, til transport og energiministeren, og  

 ministerens  

 svar herpå 7 Spm. om, hvorfor motorvejen vil give regionen den savnede  

 erhvervsudvikling, til transport- og energiministeren, og ministerens svar  

 herpå 8 Spm. om at igangsætte evalueringer af nu udførte  

 motorvejsprojekter m.v., til transport- og energiministeren, og ministerens  

 svar herpå 9 Spm. om at igangsætte evalueringer af allerede udførte  

 motorvejsprojekter med henblik på at afdække, hvilken effekt på miljø og  

 natur de pågældende projekter har fået, til transport- og energiministeren,  

 og ministerens svar herpå 10 Spm. om teknisk bistand til udarbejdelse af et  

 ændringsforslag, til transport- og energiministeren, og ministerens svar  

 herpå 11 Spm. om kommentar til henvendelse fra Sindbjerg  

 Menighedsråd, til transport- og energiministeren, og ministerens svar herpå Bilag 2 Et af udvalgets spørgsmål til transport- og  

 energiministeren og dennes svar herpå Spørgsmålet og transport- og energiministerens svar herpå  

 er optrykt efter ønske fra V.
 Spørgsmål 11:
Ministeren bedes kommentere henvendelsen  

 fra Sindbjerg Menighedsråd, jf.
L 163  bilag 7.
 Svar:
 Henvendelsen fra Sindbjerg Menighedsråd er stilet til  

 Vejdirektoratet, der har modtaget henvendelsen den 27. marts 2006.
I henvendelsen foreslås, at den i projektet for motorvejen  

 Ølholm-Vejle skitserede forlægning af Riberlundvej nord for Lindved, jf.  

 VVM-redegørelsens s. 58 og s. 110, udvides, således at vejen føres nordvest  

 om  

 »Den gamle Kirkestald«, der i dag ligger på den modsatte side af Riberlundvej  

 end kirken.
Ved at forlægge Riberlundvej, som foreslået af menighedsrådet,  

 vil  

 alle bygninger i tilknytning til kirken være beliggende sydøst for  

 Riberlundvej.
 Vejdirektoratet har oplyst, at direktoratet er indstillet på at  

 medtage menighedsrådets forslag/ønske i det videre projekteringsarbejde efter  

 anlægslovens vedtagelse, men at der ikke kan gives noget tilsagn om  

 imødekommelse af menighedsrådets ønske nu, da forlægningen af Riberlundvej  

 vil  

 skulle ses i sammenhæng med ændringerne af lokalvejnettet ved Lindved i  

 øvrigt,  

 herunder bl.a. placeringen og udformningen af den planlagte rundkørsel i  

 krydset Riberlundvej/Skanderborgvej/Viborg Hovedvej (den nuværende  

 hovedlandevej rute 13/18).  

 Der henvises  

 i den forbindelse til VVM-redegørelsen s. 58, hvor det anføres, at »der er  

 mulighed for alternative løsninger for ombygning af det lokale vejsystem, som  

 vil blive vurderet i detailprojekteringsfasen«.
 Vejdirektoratet vil senere invitere menighedsrådet til et møde  

 om sagen med henblik på drøftelse af ønskerne og funktionaliteten af  

 sammenhængen ved kirken for både kirkeomgivelserne og trafikbetjening.
 Jeg kan tilføje, at den endelige fastlæggelse af lokalvejnettet  

 ved Lindved foretages af ekspropriationskommissionen på grundlag af  

 Vejdirektoratets detailprojektering.
