 I henhold til § 10, stk. 1 og stk. 2, og § 11 i lov nr. 89 af 8.
februar 1995 om postvirksomhed meddeles Post Danmark koncession på udførelse af de i § 3, stk. 1 og stk. 3, i lov om postvirksomhed omtalte postale tjenesteydelser samt på udnyttelsen af de i § 6, § 7 og § 8 i samme lov omtalte rettigheder.
 Koncessionen har følgende ordlyd:
Eneretten § 1.  Post Danmark (koncessionshaver) tildeles  

 koncession (eneret) til:
 Postbefordring af indenlandske adresserede breve, hvorved forstås:
 Stk. 2.  Eneretten omfatter dog ikke postbefordring af  

 adresserede kataloger, brochurer, blade og andre forsendelser med et  

 ensartet, trykt indhold, der er lagt i gennemsigtig emballage.
 § 2.  Post Danmark tildeles tillige koncession til  

 postbefordring på dansk område af adresserede breve, der sendes fra afsendere  

 i Danmark til udlandet og fra udlandet til adressater i Danmark.
 § 3.  Eneretten på postbefordring af adresserede breve  

 omfatter indsamling, transport og omdeling af disse.
 Stk. 2.  Eneretten for indenlandske og  

 grænseoverskridende adresserede breve afgrænses af en øvre vægtgrænse på 250  

 gram.
 Stk. 3.  Indenlandske adresserede breve, der er omfattet  

 af den i § 3, stk. 2 omtalte eneret afgrænses tillige af en prisgrænse, der  

 fastsættes til taksten for befordring af almindelige indenlandske breve af  

 første vægtsats ganget med 6.
 Stk. 4.  Ministeren fastsætter i en bekendtgørelse  

 udarbejdet i medfør af § 3, stk. 6 i lov om postvirksomhed fysiske mål for de  

 i § 1, stk. 1, og § 2, stk. 1, nævnte forsendelser.
 § 4.  Kurerpost er ikke omfattet af eneretten.
 § 5.  Enhver kan uanset bestemmelserne i § 1, § 2 og §  

 3 lovligt befordre forsendelser uden om koncessionshaveren, når det sker i  

 eget anliggende eller for en anden, i hvis tjeneste den, der befordrer  

 forsendelsen, er ansat.
 Stk. 2.  Det samme gælder, når befordringen sker for en  

 anden, for hvem den pågældende kun lejlighedsvis har påtaget sig denne  

 bestemte befordring.
 § 6.  Post Danmark tildeles endvidere koncession til:
Afgrænsning af befordringspligten, øvrige  

 vilkår for koncessionen § 7.  Koncessionshaveren er forpligtet til at sikre  

 landsdækkende befordring af følgende forsendelser:
 Stk. 2.  Indenlandske adresserede breve og pakker skal  

 kunne befordres rekommanderet eller med angiven værdi.
Stk. 3.  Pligten til at befordre adresserede  

 forsendelser til og fra udlandet omfatter - med de ændringer, der følger af  

 internationale overenskomster - breve, blindeforsendelser samt pakker fra  

 afsendere i Danmark til udlandet og fra udlandet til modtagere i Danmark.  

 Breve og pakker skal kunne sendes med angiven værdi.
Breve skal tillige kunne  

 sendes rekommanderet.
 Stk. 4.  Befordringspligten omfatter indsamling ved  

 postkasser, ved posthuse og postbutikker m.v., transport og omdeling af  

 forsendelser.
 Stk. 5.  Postomdelingen til enkelte modtagere eller  

 grupper af modtagere i landdistrikter kan i særlige tilfælde begrænses.
 Stk. 6.  Ministeren fastsætter med hjemmel i § 2, stk.  

 6, i lov om postvirksomhed regler om fysiske mål for de forsendelser, der er  

 nævnt i stk. 1 og stk. 3, samt regler om vægtgrænser for de forsendelser, der  

 er nævnt i stk. 3.
 § 8.  De postale tjenesteydelser omfattet af  

 befordringspligten skal ydes landsdækkende til ensartede priser og med høj  

 kvalitet.
Stk. 2.  Storkunderabatter og lignende skal overfor  

 afsenderne gives på ikke-diskriminerende vilkår.
Andre udbydere af postale  

 tjenesteydelser skal i det omfang, de ønsker at benytte tjenesteydelser  

 omfattet af koncessionshaverens befordringspligt, på vegne af deres kunder  

 have samme mulighed som andre brugere for at opnå storkunderabatter.
§ 9.  Servicemålet for adresserede breve, bortset fra  

 økonomibreve, er dag- til dag befordring på hverdage.
De konkrete servicemål  

 skal fremgå af tabellerne på de enkelte postkasser landet over.
 Stk. 2.  For økonomibreve er servicemålet, at de bør  

 være omdelt senest 3 hverdage efter indlevering, for økonomibreve indleveret  

 torsdag eller fredag dog 4 hverdage.
 Stk. 3.  Kvalitetsmålet for de i stk. 1 og stk. 2 nævnte  

 breve er, at 97% bør være omdelt efter de angivne servicemål.
 § 10.  Servicemålet for pakker er dag- til dag-  

 befordring mellem alle byer, undtagen til Bornholm, hvor en ekstra dag må  

 påregnes.
 Stk. 2.  Kvalitetsmålet i relation til dette  

 serviceniveau er, at 99% af de indleverede pakker omdeles rettidigt til  

 kunderne.
 § 11.  Servicemålet for dagblade er levering dagen  

 efter indlevering.
 Stk. 2.  Servicemålet for uge- og månedsblade samt  

 tidsskrifter er levering 2 dage efter indlevering mandag til fredag, jf. dog  

 stk. 3.
 Stk. 3.  Koncessionshaver kan lempe servicemålet i stk.  

 2 ved partier på over 100.000 forsendelser.
 Stk. 4.  Kvalitetsmålet for dag-, uge- og månedsblade  

 samt tidsskrifter fastlægges i den årlige redegørelse, jf. § 12.
§ 12.  Koncessionshaver er forpligtet til årligt at  

 udarbejde en redegørelse om virksomhedens service- og kvalitetsmål såvel for  

 eneretsområdet som for de konkurrenceprodukter, der er underlagt  

 befordringspligt.
Redegørelsen fremsendes til ministeren.
 Stk. 2.  Ministeren kan kræve ændringer i de fastsatte  

 mål.
§ 13.  Koncessionshaver er forpligtet til at  

 gennemføre periodiske repræsentative målinger vedrørende overholdelsen af de  

 fastlagte kvalitetsmål for breve.
Målingerne skal foretages af en anden end  

 koncessionshaveren og resultaterne af målingerne offentliggøres.
 Stk. 2.  Koncessionshaveren afholder udgifterne til  

 disse målinger.
§ 14.  Koncessionshaveren skal udarbejde generelle  

 forretningsbetingelser for postale tjenesteydelser, der er pålagt  

 befordringspligt.
Der vil ud over angivelse af service- og kvalitetsmål være  

 tale om fastsættelse eller beskrivelse af erstatnings- og indleveringsregler  

 i forbindelse med de enkelte produkter og tjenesteydelser m.v.
 Stk. 2.  Ministeren kan forlange, at de generelle  

 forretningsbetingelser ændres.
§ 15.  Taksterne fastsættes af koncessionshaveren.  

 Takstniveauet for indenlandske breve omfattet af eneretten og for dag- uge-  

 og månedsblade samt tidsskrifter godkendes af trafikministeren.
Til brug for  

 godkendelsen af takstniveauet for indenlandske forsendelser på eneretsområdet  

 udarbejdes en prisloftsmodel.
Modellen består i, at taksterne reguleres med  

 den procentvise udvikling i bruttoprisindekset (forbrugerprisindekset) med  

 fradrag af 1 procentpoint.
 Stk. 2.  Blindeforsendelser befordres portofrit.
 § 16.  Koncessionshaveren udarbejder en gang om året  

 en redegørelse om posthusnettet med angivelse af den hidtidige udvikling samt  

 hovedprincipperne for den fremtidige udvikling.
 Stk. 2.  Redegørelsen fremsendes til ministeren.
 Stk. 3.  Ministeren kan, såfremt overordnede hensyn  

 nødvendiggør dette, kræve ændringer af de af virksomheden fastsatte  

 principper for posthusnettets udvikling.
 § 17.  Ministeren kan pålægge koncessionshaveren at  

 udføre særlige opgaver uden sædvanlig fortjeneste eller med underskud, f.eks.  

 vedrørende befordring af blindeforsendelser, handicappedes adgang til  

 posthusene samt handicappedes mulighed for dispensation fra  

 brevkassebestemmelserne.
 § 18.  Trafikministeren fastsætter efter drøftelse med  

 Konkurrencerådet og koncessionshaver et regnskabsreglement med tilhørende  

 konkurrenceretlige retningslinier, der bl.a. skal sikre overholdelse af  

 principper for retvisende regnskabsføring samt at det fornødne datagrundlag  

 er til stede med henblik på vurdering af, om reglerne for lige  

 konkurrencevilkår er overholdt (forbud mod konkurrenceforvridende  

 krydssubsidiering).
 Stk. 2.  Krydssubsidiering fra eneretsområdet til rene  

 konkurrenceområder, hvor koncessionshaveren ikke er pålagt befordringspligt,  

 må ikke finde sted.
 Stk. 3.  Krydssubsidiering fra eneretsområdet til de  

 områder, der er pålagt befordringspligt, men hvor de pågældende  

 forsendelsesarter i øvrigt kan udbydes af andre end koncessionshaveren, må  

 ikke række videre end opretholdelsen af det landsdækkende udbud af de  

 pågældende tjenester til en ensartet pris og på et højt kvalitetsniveau  

 nødvendiggør og må ikke give anledning til konkurrenceforvridning.
 Stk. 4.  Ministeren kan efter drøftelse med  

 koncessionshaver foretage ændringer i de i stk. 1 angivne regler.
 § 19.  Koncessionshaveren deltager efter ministerens  

 bestemmelse i arbejdet i de internationale samarbejdsorganisationer på  

 postområdet, herunder Verdenspostforeningen (UPU).
 § 20.  Koncessionshaveren skal efterleve forpligtelser  

 i henhold til bindende beslutninger truffet af UPU og andre aftaler indgået  

 af den danske stat i UPU-regi samt aftaler indgået i andre relevante  

 internationale organisationer af mellemstatslig karakter.
 § 21.  Koncessionshaveren skal gennemføre det  

 planlægningsarbejde og træffe de foranstaltninger, som til enhver tid måtte  

 være påkrævet med henblik på opretholdelse af postbefordring under  

 ekstraordinære forhold.
 § 22.  Trafikministeren skal godkende det årlige  

 frimærkeprogram.
 § 23.  Koncessionshaveren er forpligtet til at anvende  

 det kronede posthorn som kendetegn.
 Stk. 2.  Pligten gælder tillige trediemand, som  

 koncessionshaveren har indgået aftale med om udførelse af kunderelaterede  

 postale tjenesteydelser.
§ 24.  Koncessionshaveren er forpligtet til at  

 befordre adresserede breve, blindeforsendelser, pakker samt dagblade til  

 Færøerne og Grønland.
Befordringspligten omfatter forsendelser med  

 tilsvarende vægt og fysiske mål, som indenlandske forsendelser omfattet af  

 befordringspligten, bortset fra pakker til Grønland, hvor formatet er  

 maksimum: længde 100 cm., længde og omkreds = 250 cm.
 Stk. 2.  Koncessionshaveren er ligeledes forpligtet til  

 at befordre uge- og månedsblade samt tidsskrifter til Færøerne.  

 Befordringspligten omfatter forsendelser med tilsvarende vægt og fysiske mål  

 som for indenlandske uge- og månedsblade samt tidsskrifter omfattet af  

 befordringspligten.
 Tilsyn, ændringer i koncessionen, straf  

 m.v.
 § 25.  Trafikministeren fører tilsyn med, at  

 koncessionshaveren overholder vilkårene i koncessionen.
 Stk. 2.  Koncessionshaveren skal på begæring meddele  

 trafikministeren enhver oplysning om sine forhold på det koncessionerede  

 område.
§ 26.  Koncessionen kan ændres, hvis  

 koncessionshaveren og trafikministeren er enige herom.
Bortset herfra kan  

 koncessionen kun ændres i de i stk. 2 nævnte tilfælde.
Stk. 2.  Koncessionshaveren skal respektere ændringer i  

 koncessionen som følge af lov eller bindende beslutninger truffet af Den  

 europæiske Union.
Dette gælder tillige, hvis ministeren fastsætter regler,  

 der begrænser eller ophæver eneretten til postbefordring af adresserede  

 breve, der sendes fra afsendere i Danmark til udlandet.
 § 27.  Ministeren kan som tvangsmiddel pålægge  

 koncessionshaveren daglige eller ugentlige bøder, såfremt denne overtræder  

 koncessionens bestemmelser i §§ 8 - 18, eller § 20. Der er udpantningsret for  

 beløbene.
 § 28.  Koncessionshaver kan straffes med bøde for  

 overtrædelse af koncessionens bestemmelser i §§ 8-24.
Ikrafttræden § 29.  Bekendtgørelsen træder i kraft ved  

 bekendtgørelse i Lovtidende.
Bekendtgørelsen har virkning fra den 23. februar  

 1995.
