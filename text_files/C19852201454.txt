 Hermed følger et antal eksemplarer af - et med finansministeriets  

 tilslutning underskrevet - protokollat af 4. februar 1985 vedrørende  

 anvendelse af HK-overenskomsterne i forbindelse med ansættelse af  

 kontorfunktionærer og laboratoriefunktionærer med aflønning af  

 forskningsrådsmidler.
 I tilslutning hertil skal man anføre følgende:
 Der skal gives den enkelte funktionær skriftlig meddelelse indeholdende  

 angivelse af:
a.
Navnet på forskningsprojektet samt den pågældendes stilling.
b.
At aflønning sker i henhold til bevilling fra forskningsrådet tillige  

 med oplysning om, hvilken institution den pågældende eventuelt skal knyttes  

 til (tjenestestedet), og hvem der varetager den praktiske administration af  

 løn m.v.
Forskningsrådet/forskningssekretariatet, på hvis vegne  

 bevillingshaveren optræder, betragtes som ansættelsesmyndighed i forhold til  

 den pågældende, med mindre andet måtte fremgå af meddelelsen.
c.
Løn og andre vilkår med henvisning til protokollatet og vedkommende  

 overenskomst.
Der gives herunder oplysning om lønanciennitet og størrelsen af  

 et eventuelt tillæg.
d.
Ansættelsesperiodens varighed.
e.
At den pågældende ikke er omfattet af bestemmelserne om  

 genbeskæftigelsestilbud til ledigtblivende ikke tjenestemandsansat personale  

 i staten, jfr. finansministeriets cirkulære af 28. september 1983.
f.
Eventuelle særlige vilkår, rettigheder eller pligter i forhold til  

 forskningsrådet eller tjenestestedet.
 Det påhviler den ansatte at fremskaffe fornøden dokumentation for  

 tidligere ansættelser, som ønskes medregnet ved beregning af lønanciennitet  

 m.v.
 ad protokollatets § 3. Der er enighed mellem parterne om, at der lokalt  

 vil kunne træffes aftale om i enkelte tilfælde at fravige bestemmelserne om  

 anvendelse af de sædvanlige overenskomstmæssige opsigelsesvarsler med henblik  

 på en forlængelse af ansættelsesforholdet for en kortere periode end den til  

 opsigelsesvarslet svarende periode.
ad protokollatets § 8. Det forudsættes som det normale, at tillids- og  

 sikkerhedsrepræsentanter for de ved institutionen ansatte kontor- og  

 laboratoriefunktionærer varetager interesserne for de funktionærer, der  

 aflønnes af forskningsrådsmidler.
For så vidt afgørende hensyn, herunder  

 hensynet til gennemførelsen af vedkommende projekt, ikke taler imod det, skal  

 ministeriet dog ikke indvende noget imod, at ansatte med aflønning af  

 forskningsrådsmidler vælges til tillids- og sikkerhedsrepræsentanter, og at  

 der i forbindelse hermed gives dem frihed til at deltage i faglige kurser.
De  

 pågældende vil i så fald inden for den fastsatte ansættelsesperiode nyde  

 samme beskyttelse som statsansatte kontor- og laboratoriefunktionærer, men  

 således at undervisningsministeriet træder i stedet for finansministeriet ved  

 forhandling med forbundet.
 Det skal afsluttende henstilles, at protokollatet og ovenstående  

 retningslinier i videst muligt omfang finder tilsvarende anvendelse for andre  

 fondslønnede funktionærer.
 Et antal eksemplarer af nærværende skrivelse vedlægges.
 P.m.v.
 e.b.
G.
Malling eksp.sekr.
 Bilag.
PROTOKOLLAT Efter stedfunden forhandling mellem undervisningsministeriet og Handels-  

 og Kontorfunktionærernes Forbund i Danmark er der opnået enighed om  

 fastsættelse af følgende bestemmelser for månedslønnede kontor- og  

 laboratoriefunktionærer, der 1. aflønnes af forskningsrådsmidler, 2. a. i forbindelse hermed er knyttet til en under  

 undervisningsministeriet hørende statsinstitution eller tilskudsberettiget  

 institution, for hvilken de af staten med Handels- og  

 Kontorfunktionærforbundet indgåede overenskomster er gældende, eller b. ikke er knyttet til nogen offentlig eller privat institution eller  

 virksomhed og 3. i øvrigt opfylder betingelserne for ansættelse på  

 overenskomstvilkår.
 § 1.  Bestemmelserne i overenskomsterne af 5. maj 1983  

 og 16. august 1983 om ansættelsesforholdene for kontorfunktionærer og  

 laboratoriefunktionærer i staten finder tilsvarende anvendelse med de  

 ændringer, der følger af ansættelsesforholdets karakter, jfr. nedenstående  

 bestemmelser.
 Stk. 2.  Der kan optages forhandling mellem  

 undervisningsministeriet og organisationen om den pågældendes lønmæssige  

 placering, herunder om eventuel ydelse af tillæg til den faste løn.
 § 2.  Ved oprykning til assistent eller laborant i  

 medfør af kontorfunktionæroverenskomstens § 11, stk. 1, respektive  

 laboratoriefunktionæroverenskomstens § 9, stk. 1, (27-7-1 års reglen) kan  

 forudgående statsansættelse eller fondsansættelse ved samme institution  

 medregnes i 1-års kriteriet, såfremt ansættelsen med aflønning af  

 forskningsrådsmidler er sket i direkte forlængelse af den forudgående  

 ansættelse.
Stk. 2.  Ved direkte overgang fra statsansættelse eller  

 fondsansættelse til ansættelse med aflønning af forskningsrådsmidler ved  

 samme institution, bevares den opnåede lønanciennitet.
Såfremt kontor- eller  

 laboratoriefunktionæren under den tidligere ansættelse var lønnet som  

 overassistent, kontorfuldmægtig eller oppebar kvalifikationstillæg,  

 forelægges spørgsmålet om bevarelse af charge eller tillæg for  

 undervisningsministeriet, der afgør sagen efter forhandling med forbundet.
 Ved ansættelse af kontor- eller laboratoriefunktionærer, der inden for de  

 sidste 10 år har været statsansat eller fondsansat ved statsinstitutioner med  

 aflønning som månedslønnet assistent/laborant, vil indplacering i tilfælde  

 af, at ansættelsen finder sted som assistent, kunne ske med samme  

 lønanciennitet, som den pågældende havde oparbejdet ved den tidligere  

 ansættelses ophør.
 § 3.  Ansættelse med aflønning af forskningsrådsmidler  

 sker normalt for den periode, i hvilken den pågældende medarbejder skal  

 medvirke i projektet.
 Stk. 2.  Ved opsigelse af ansættelsesforholdet til ophør  

 inden udløbet af den fastsatte periode gælder de sædvanlige  

 overenskomstmæssige opsigelsesvarsler.
 Stk. 3.  Er der tale om mere end 1 forlængelse af  

 ansættelsesperioden, eller ligger den aktuelle ansættelse i umiddelbar  

 forlængelse af mere end 1 ansættelsesperiode ved samme institution med  

 aflønning af forskningsrådsmidler eller andre fondsmidler, gælder de  

 sædvanlige overenskomstmæssige opsigelsesvarsler ligeledes.
Stk. 4.  I tilfælde, hvor medarbejderen har krav på  

 sædvanligt overenskomstmæssigt opsigelsesvarsel, og hvor der er sket direkte  

 overgang fra statsansættelse eller fondsansættelse til ansættelse med  

 aflønning af forskningsrådsmidler ved samme institution, bevarer den  

 pågældende det opsigelsesvarsel, der er oparbejdet ved den tidligere  

 ansættelse.
Der kan dog foretages prøveansættelse på samme måde som for  

 overenskomstansatte i staten.
§ 4.  Ved direkte overgang fra statsansættelse eller  

 fondsansættelse til ansættelse med aflønning af forskningsrådsmidler ved  

 samme institution medregnes den tidligere ansættelse ved udregningen af  

 længden af det forkortede opsigelsesvarsel, såfremt der under den tidligere  

 ansættelse har været indgået aftale om forkortet varsel efter 120 dages  

 sygdom.
Ved optælling af de 120 dage medregnes tiden under den tidligere  

 ansættelse.
 § 5.  Ved direkte overgang fra statsansættelse eller  

 fondsansættelse til ansættelse med aflønning af forskningsrådsmidler ved  

 samme institution medregnes den tidligere ansættelse i 1-års kriteriet i  

 forbindelse med graviditet, j fr. kontorfunktionær- og  

 laboratoriefunktionæroverenskomsternes § 32, stk. 3, og § 23, stk. 2.
 § 6.  Ved direkte overgang fra statsansættelse eller  

 fondsansættelse til ansættelse med aflønning af forskningsrådsmidler ved  

 samme institution medregnes den forudgående ansættelse ved udregningen af  

 efterindtægtens størrelse.
 § 7.  Der kan i stedet for ferie med løn ydes  

 feriegodtgørelse med for tiden 12 1/2 %, med mindre der i ferieåret er tale  

 om samme ansættelse som i optjeningsåret.
 § 8.  De særlige overenskomstbestemmelser for  

 tillidsrepræsentanter om uddannelseskurser og opsigelse gælder ikke for  

 ansatte med aflønning af forskningsrådsmidler.
 § 9.  Nærværende protokollat har virkning for  

 fremtidige tildelinger af løn af forskningsrådsmidler og forlængelse af  

 bestående ansættelsesforhold.
 § 10.  protokollatet kan af hver af parterne opsiges  

 til udløbet af en overenskomstperiode efter de for opsigelse af  

 overenskomsterne gældende regler.
 København, den 4. februar 1985.
