 I tilslutning til udenrigsministeriets bekendtgørelser nr. 49 af 12. maj  

 1971, nr. 47 af 24. maj 1976, nr. 99 af 21. oktober 1976, nr. 36 af 5. marts  

 1979, nr. 67 af 18. maj 1979, nr. 5 af 29. januar 1980 og nr. 65 af 21.  

 august 1980, Lovtidende C, meddeles det, at der ved noteveksling i Nairobi  

 den 16. juni og den 29. juli 1986 er indgået en overenskomst mellem Danmark  

 og Kenya, ifølge hvilken den danske regering i årene 1986-1991 yder et beløb  

 på 17 millioner kroner samt personalebistand til håndværkerskolerne i Mombasa  

 og Kisumu.
 Formålet med overenskomsten er at sikre en tilfredsstillende udnyttelse af  

 allerede foretagne investeringer i håndværkerskolerne samt at medvirke til en  

 udvidelse af skolernes kapacitet for derved at give dem bedre muligheder for  

 at opfylde den kenyanske industris behov.
