 Ændringen i pensionsbeskatningsloven pr. 1. januar 1987 betød, at  

 kapitalpansionsordninger og andre individuelt tegnede pensions- og  

 forsikringsordninger kan etableres med skattemæssig fradragsret uden, at det  

 kræves, at arbejdsgiveren skal underskrive den individuelt tegnede aftale.
 Dette indebærer imidletid ikke nogen ændring i det forhold, at  

 arbejdsgiveren administrerer sådanne kapitalpensionsordninger m.v. ved at  

 tilbageholde bidragene i lønnen.
For at lette og dermed fremme pensionsopsparingen er det imidlertid  

 nødvendigt, at styrelserne administrerer individuelle pensions- og  

 forsikringsordninger.
En anmodning fra en ansat om styrelsens medvirken til  

 en sådan ordning må derfor imødekommes, hvis ordningen kan administreres  

 inden for de retningslinjer, der fastsættes af de lønanvisende myndigheder,  

 herunder Post- og Telegrafvæsenet, Rigspolitichefen, Forsvarsministeriet,  

 DSB, Rigshospitalet og Statens Regnskabsdirektorat.
 Styrelsen kan, hvis hensynet til en praktisk administration tilsiger det,  

 fastsætte interne, generelle rammer for, hvor ofte der kan ændres i  

 bidragenes størrelse.
 Individuelle pensionsordninger, der etableres på grundlag af  

 overenskomstaftalte pensionsordninger skal fortsat forelægges for Lønnings-  

 og Pensionsdepartementet til godkendelse.
 For så vidt angår de skattemæssige konsekvenser af ændringer i  

 kapitalpensionsordninger og andre individuelt oprettede pensions- og  

 forsikringsordninger kan styrelsen henvise den ansatte til  

 ligningsmyndighederne i bopælskommunen.
 Finansministeriets cirkulære af 4. december 1986 om  

 kapitalpensionsordninger og andre individuelt tegnede pansions- og  

 forsikringsordninger ophæves hermed.
Finansministeriet, lønnings- og pensionsdepartemnetet, den, 8. juli 1987 P.M.V.
 E.B.
