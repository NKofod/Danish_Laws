 I henhold til § 5, stk. 2, i lov om frikommuner, jf. lovbekendtgørelse nr.  

 316 af 15. juni 1988 meddeles:
 § 1.  Arbejdsministeren har den 27. september 1989  

 godkendt frikommuneregulativ nr. 10 for Hobro Kommune om  

 beskæftigelsesmuligheder for unge m.v. i henhold til § 8 i lov om  

 frikommuner, jf. lovbekendtgørelse nr. 316 af 15. juni 1988.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder i Hobro Kommune:
 § 17,  stk. 2 og § 18, stk. 4, i lov om  

 beskæftigelsesmuligheder for unge, jf. lovbekendtgørelse nr. 79 af 15.  

 februar 1988.
 § 3.  Det i § 1 nævnte frikommuneregulativ træder i  

 kraft den 1. oktober 1989 og bortfalder den 31. december 1993.
 Stk. 2.  Frikommuneregulativet vil være fremlagt de  

 samme steder som kommunalbestyrelsens mødedagsordner. jf. lov om kommunernes  

 styrelse, § 8, stk. 4.
