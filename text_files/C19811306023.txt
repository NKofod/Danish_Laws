 Med brev A 773/75 af 29. maj 1975 fremsendtes attestformularerne La  

 23,0-486, La 23,0-487 og La 23,0-488 til anvendelse ved udførsel af tyresæd  

 under henvisning til landbrugsministeriets bekendtgørelse nr. 212 af 17.  

 april 1974 om udførsel og indførsel af sæd fra husdyr og om avlskvæg.
 Denne bekendtgørelse er nu afløst af bekendtgørelse nr. 25 af 22. januar  

 1981 om indførsel og udførsel af sæd og befrugtede æg fra husdyr samt  

 avlskvæg og stambogsregistrering af avlsdyr, som i øvrigt blev udsendt til  

 samtlige dyrlæger med VD-orientering nr. 2 af 10. marts 1981. Bestemmelserne  

 for udførsel af sæd fra husdyr er imidlertid uændrede, hvorfor ovennævnte  

 attestformularer fortsat er godkendt af veterinærdirektoratet til anvendelse  

 ved udførsel af tyresæd.
 Tyresæd, der udføres, skal i alle tilfælde ledsages af en veterinærattest,  

 som er udfærdiget på en af de hermed fremsendte formularer, hvoraf yderligere  

 eksemplarer kan rekvireres fra veterinærdirektoratet.
 Kræver importlandet supplerende veterinærattestation, må sådan kun  

 udstedet på formularer, der på forhånd er godkendt af veterinærdirektoratet.
 Kopier af samtlige veterinærattester, der udstedes i forbindelse med  

 udførsel af tyresæd, skal i hvert enkelt tilfælde indsendes til 3. kontor,  

 veterinærdirektoratets afdeling for bekæmpelse af smitsomme husdyrsygdomme  

 m.v.
 P.V.V.
 E.B.
