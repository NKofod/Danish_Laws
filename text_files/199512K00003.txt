Nr LSF 3 Forslag til Lov om ændring af retsplejeloven (Retternes stedlige  

 kompetence ved sagsanlæg mod staten m.v.) Fremsat af justitsministeren (Bjørn Westh) den 4. oktober 1995 Vedtaget ved tredjebehandling den 9. november 1995 Lov nr. 903 af 29/11/1995 § 1 I lov om rettens pleje, jf. lovbekendtgørelse nr. 905 af 10. november  

 1992, som ændret senest ved § 34 i lov nr. 387 af 14. juni 1995, § 1 i lov  

 nr. 389 af 14. juni 1995, lov nr. 390 og lov nr. 393 af 14. juni 1995 samt §  

 4 i lov nr. 427 af 14. juni 1995, foretages følgende ændringer:
 1. I § 165, stk. 2, 2. pkt., udgår »forud«.
 2. I § 240 indsættes som stk. 2:
»Stk. 2. Sager, som behandles ved landsret i 1. instans i medfør af §  

 225, stk. 1, anlægges, hvor sagsøger har hjemting.
Har sagsøger ikke hjemting  

 i Danmark, anlægges sagen ved statens hjemting.« § 2 Stk. 1. Loven træder i kraft den 1. januar 1996.
 Stk. 2. § 240, stk. 2, som affattet ved denne lovs § 1, nr. 2,  

 gælder ikke for sager, som er anlagt før lovens ikrafttræden.
Oprindeligt fremsat forslag § 1 I lov om rettens pleje, jf. lovbekendtgørelse nr. 905 af 10. november 1992  

 som ændret senest ved § 34 i lov nr. 387 af 14. juni 1995, § 1 i lov nr. 389  

 af 14. juni 1995, lov nr. 390 og lov nr. 393 af 14. juni 1995 samt § 4 i lov  

 nr. 427 af 14. juni 1995, foretages følgende ændringer:
 1. I § 165, stk. 2, 2. pkt., udgår: »forud«.
 2. I § 240 indsættes som stk. 2:
» Stk. 2. Sager, som behandles ved landsret i 1. instans i  

 medfør af § 225, stk. 1, anlægges, hvor sagsøger har hjemting.
Har sagsøger  

 ikke hjemting i Danmark, anlægges sagen ved statens hjemting.« § 2 Stk. 1. Loven træder i kraft den 1. januar 1996.
 Stk. 2. § 240, stk. 2, som affattet ved denne lovs § 1, nr. 2,  

 gælder ikke for sager, som er anlagt før lovens ikrafttræden.
Bemærkninger til lovforslaget Almindelige bemærkninger 1. Indledning 1.1. Ved lovforslaget ændres de stedlige værnetingsregler, således at en  

 borger kan anlægge sager om prøvelse af afgørelser truffet af et ministerium  

 eller af en central statslig klageinstans, der har den øverste administrative  

 kompetence til at træffe afgørelser i sager mellem det offentlige og private,  

 ved den landsret, i hvis retskreds borgeren bor.
Dette indebærer, at det bliver lettere at føre sag imod staten.
Den  

 nuværende ordning opleves ofte som uhensigtsmæssig og mindre borgervenlig for  

 personer, der bor i den vestlige del af Danmark, fordi den, der ønsker  

 rettens prøvelse af en afgørelse truffet af et ministerium eller en central  

 statslig klageinstans, som udgangspunkt er henvist til at anlægge sagen ved  

 Østre Landsret, uanset hvor i landet den pågældende selv har bopæl.
 1.2. Der foreslås endvidere, at der ikke længere skal kunne kræves  

 forskudsvis betaling til stævningsmænd for forkyndelser, der foretages efter  

 begæring af private.
2. De gældende regler om værneting for sager, der anlægges mod  

 staten Ifølge retsplejelovens § 225, stk. 1, skal sager om prøvelse af afgørelser  

 truffet af et ministerium eller en central statslig klageinstans, der har den  

 øverste administrative kompetence til at træffe afgørelser i sager mellem det  

 offentlige og private, behandles ved landsret i 1. instans.
Bestemmelsen  

 gælder dog ikke de i kapitel 43 a og 43 b omhandlede sager, dvs. sager om  

 prøvelse af administrativt bestemt frihedsberøvelse og sager om prøvelse af  

 beslutning om adoption uden samtykke.
 Det følger af retsplejelovens § 4, stk. 1, at under Østre Landsret hører  

 København og øernes amter, under Vestre Landsret Jyllands amter.
 Af retsplejelovens § 235 fremgår, at retssager anlægges ved sagsøgtes  

 hjemting, medmindre andet er bestemt ved lov.
 Staten har hjemting i den retskreds, hvor den myndighed, som stævnes på  

 statens vegne, har kontor, jf. retsplejelovens § 240. Af denne bestemmelse  

 følger, at sager om prøvelse af afgørelser truffet af et ministerium anlægges  

 ved Østre Landsret, idet alle ministerier og statslige klageinstanser er  

 beliggende i Østre landsretskreds.
Det forudsættes i retsplejelovens § 235, at lovens regler om værneting -  

 og herunder reglen i § 235, jf. § 240, om værneting i sager mod staten - kan  

 fraviges ved lov.
Dette er sket i en række tilfælde, f.eks. i  

 skattestyrelseslovens § 33, stk. 2, hvorefter sager om skattespørgsmål  

 anlægges ved den landsret, i hvis kreds den skattepligtige (eller  

 forespørgeren i sager om bindende forhåndsbesked) har hjemting.
Efter  

 ekspropriationslovens § 26, stk. 1, anlægges søgsmål om ekspropriation ved  

 den landsret, under hvilken vedkommende ejendom er beliggende, og efter § 53,  

 stk. 1, i lov om skibsregistrering indbringes skibsregisterets afgørelser for  

 den landsret, i hvis kreds det pågældende skibs rederi er hjemmehørende.
3. Justitsministeriets overvejelser Den gældende ordning vedrørende statens værneting har været gjort til  

 genstand for kritik.
Bl.a. er det blevet anført, at reglerne  

 forskelsbehandler borgerne i den vestlige del af Danmark i forhold til  

 borgerne i den østlige del.
Det kan forekomme mindre borgervenligt, at den,  

 der ønsker rettens prøvelse af afgørelser truffet af et ministerium eller en  

 central statslig klageinstans, medmindre parterne aftaler andet, er henvist  

 til at anlægge sagen ved Østre Landsret, uanset hvor i landet den pågældende  

 selv har bopæl.
Det kan i øvrigt nævnes, at Advokatrådet i sit  

 retssikkerhedsprogram af 1. november 1994 har anbefalet, at der indføres  

 regler om, at en borger skal kunne anlægge sag mod ministerier og centrale  

 statslige myndigheder i den retskreds, hvor borgeren bor.
Justitsministeriet finder det rigtigt, at man ændrer værnetingsreglerne  

 således, at det i de i § 225 omhandlede sager er sagsøgerens (den privates)  

 hjemting og ikke sagsøgtes (statens) hjemting, der er afgørende for retternes  

 stedlige kompetence.
Almindeligvis vil det nemlig være uden væsentlig  

 betydning for staten, om sagen skal føres ved Østre Landsret eller Vestre  

 Landsret.
Derimod kan det være en lettelse for den private, der er bosat i  

 Jylland, at sagen kan føres ved Vestre Landsret.
 Justitsministeriet foreslår derfor, at sager om prøvelse af afgørelser  

 truffet af et ministerium eller en central statslig klageinstans, der har den  

 øverste administrative kompetence til at træffe afgørelser i sager mellem det  

 offentlige og private, skal anlægges ved den landsret, hvor sagsøger har  

 hjemting.
 Det foreslås endvidere, at sag fortsat skal anlægges ved statens hjemting,  

 hvis sagsøger ikke har hjemting i Danmark.
4. Betaling for forkyndelse Det følger af retsplejelovens § 165, stk. 2, 2. pkt., at betaling for  

 forkyndelse i sager, der ikke behandles af retten, skal betales forud  

 af den, der begærer forkyndelsen foretaget.
Det har vist sig upraktisk, at betalingen skal ske forud, idet det normalt  

 ikke er muligt at opgøre udgiften, før forkyndelsen er sket.
Det foreslås  

 derfor, at der ikke længere skal gælde et krav om forudbetaling.
5. Lovforslagets økonomiske og administrative konsekvenser Forslaget om ændrede værnetingsregler vil give anledning til en mindre  

 forskydning af sagsantallet mellem de to landsretter.
Lovforslaget skønnes  

 ikke at give anledning til samlede merudgifter af betydning.
 Lovforslaget har ingen miljømæssige eller erhvervsøkonomiske konsekvenser  

 og indeholder ikke EU-retlige aspekter.
 6. Hørte myndigheder m.v.
 Lovforslaget har været sendt til høring hos præsidenterne for Højesteret,  

 Østre Landsret og Vestre Landsret samt Den Danske Dommerforening og  

 Advokatrådet.
Bemærkninger til lovforslagets enkelte bestemmelser I bilaget til lovforslaget er de foreslåede bestemmelser sammenholdt med  

 de gældende regler.
Til § 1 Til nr. 1 Ændringen indebærer, at stævningsmænd ikke længere vil kunne kræve  

 forudbetaling af vederlag for forkyndelser.
Bestemmelsen i § 165, stk. 2,  

 bringes herved i overensstemmelse med en praksis, der efter det oplyste har  

 udviklet sig efter lovændringen ved lov nr. 369 af 18. maj 1994. Efter denne  

 praksis undlader stævningsmændene at opkræve vederlaget for forkyndelsen  

 forud, fordi det skyldige beløb incl. kørselsgodtgørelse vanskeligt lader sig  

 beregne, inden forkyndelsen er foretaget.
Til nr. 2 Efter bestemmelsen anlægges sager, som behandles ved landsret i 1. instans  

 i medfør af retsplejelovens § 225, stk. 1, ved sagsøgers hjemting.
Har  

 sagsøger ikke hjemting i Danmark, anlægges sagen ved statens hjemting.
 Bestemmelsen indebærer ingen indskrænkning i parternes mulighed for at  

 aftale et andet stedligt værneting end det, der umiddelbart følger af  

 retsplejelovens bestemmelser, jf. herom § 245, stk. 1.
Bestemmelsen indebærer ej heller indskrænkninger i parternes mulighed for  

 at aftale, at sager om prøvelse af afgørelser truffet af et ministerium eller  

 en central statslig klageinstans skal behandles ved byret, jf. herom § 225,  

 stk. 2. I forbindelse med en sådan aftale kan parterne i medfør af  

 retsplejelovens § 245, stk. 1, om værnetingsaftaler beslutte, at sagen skal  

 behandles f.eks. ved borgerens hjemting.
Foreligger der alene en aftale om  

 byretsbehandling, der ikke angiver en bestemt byret som kompetent, følger det  

 af retsplejelovens § 235, stk. 1, jf. § 240, at sagen skal anlægges ved  

 statens hjemting.
 Om bestemmelsens indhold i øvrigt henvises til de almindelige bemærkninger  

 under pkt. 3.
Til § 2 Det foreslås, at loven træder i kraft den 1. januar 1996.
 Det foreslås endvidere, at de hidtil gældende regler om værneting finder  

 anvendelse på sager, der er anlagt før lovens ikrafttræden.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om rettens pleje, jf. lovbekendtgørelse nr. 905 af 10. november 1992  

 som ændret senest ved § 34 i lov nr. 387 af 14. juni 1995, § 1 i lov nr. 389  

 af 14. juni 1995, lov nr. 390 og lov nr. 393 af 14. juni 1995 samt § 4 i lov  

 nr. 427 af 14. juni 1995, foretages følgende ændringer:
 1. I § 165, stk. 2, 2. pkt., udgår »forud«.
 » § 165. Justitsministeren fastsætter nærmere regler om  

 forkyndelse, herunder om vederlag herfor.
 Stk. 2. I sager, der behandles af retten, afholdes vederlaget for  

 forkyndelse af statskassen bortset fra forkyndelse af de domme, der omhandles  

 i § 219, stk. 4. Skal vederlag ikke afholdes af statskassen, betales det  

 forud af den, der begærer forkyndelsen foretaget.
Stk. 3. . . .« 2. I § 240 indsættes som stk. 2:
