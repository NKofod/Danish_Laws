Direktoratet har i bekendtgørelse nr. 91 af 13. februar 1989 fastsat  

 regler om overførsel af overskydende timer.
Til brug herfor har direktoratet  

 udarbejdet denne vejledning.
Til § 1 Reglerne om timeoverførsel gælder for alle fagområder.
Hver gang et medlem tilmelder sig Arbejdsformidlingen og anmoder om  

 dagpenge, skal arbejdsløshedskassen opgøre antallet af overskydende timer  

 (opgørelsestidspunktet), som medlemmet har haft i beskæftigelsesperioden  

 forud for tilmeldingen til Arbejdsformidlingen.
Om medlemmet har haft  

 beskæftigelse af større omfang end svarende til fagets normale arbejdstid  

 afgøres ud fra overenskomsten for det pågældende faglige område.
En  

 individuel kontrakt, der fraviger overenskomstens timetal om fagets normale  

 arbejdstid, er ikke afgørende.
De overskydende timer opgøres ugevist.
Der kan  

 dog ikke opgøres overskydende timer for mere end 13 uger.
Overskydende timer  

 skal opbruges, før arbejdsløshedskassen kan udbetale dagpenge, jf. § 4.  

 Tilmelder medlemmet sig Arbejdsformidlingen og anmoder om dagpenge midt i en  

 uge, regnes opgørelsestidspunktet med udgangen af ugen forud for anmodningen  

 om dagpenge.
Både uger, hvor der er beskæftigelse af mindre omfang end fagets normale  

 arbejdstid og uger med beskæftigelse i større omfang end fagets normale  

 arbejdstid, medregnes ved opgørelsen af overskydende timer i 13-ugers  

 perioden.
Manglende timetal i forhold til fagets normale arbejdstid vil  

 således blive fratrukket i overskydende timetal i 13-ugers perioden.
 Beskæftigelse udført i udlandet medregnes ved opgørelsen af overskydende  

 timer i 13-ugers perioden.
 Hvis arbejde i udlandet er omfattet af en dansk overenskomst, skal der ved  

 beregningen af overskydende timer tages udgangspunkt i den  

 overenskomstmæssige aftalte normale arbejdstid.
Som hovedregel er de kollektive overenskomster imidlertid ikke gældende  

 for arbejde i udlandet.
I så fald baseres beregningen af overskydende timer  

 på den normale arbejdstid for tilsvarende arbejde i Danmark.
Der tages dog  

 udgangspunkt i den individuelt aftalte arbejdstid, hvis det af aftale mellem  

 de overenskomstmæssige parter klart fremgår, at arbejdstiden for arbejde i  

 udlandet fastlægges individuelt.
 Arbejder et medlem i udlandet for en udenlandsk arbejdsgiver under en  

 udenlandsk overenskomst, beregnes overskydende timer i forhold til fagets  

 normale arbejdstid i Danmark, når medlemmet anmoder om dagpenge i Danmark.
 Oplysninger om medlemmets beskæftigelse skal som hovedregel bero på  

 medlemmets egne oplysninger, eventuelt ved dokumentation i form af lønsedler.  

 I tilfælde hvor arbejdsløshedskassen til brug for beregning af medlemmets  

 dagpengesats har indhentet oplysninger om medlemmets beskæftigelse hos  

 arbejdsgiveren, er det disse oplysninger, der lægges til grund.
I de tilfælde hvor et medlem efter en kort ledighedsperiode opnår arbejde,  

 inden de opsamlede overskydende timer fra det forudgående opgørelsestidspunkt  

 er opbrugt, opsamles disse sammen med eventuelle overskydende timer fra den  

 nye arbejdsperiode.
Dagpengeudbetaling vil således ikke kunne finde sted, før  

 samtlige opsamlede timer er opbrugt.
Har medlemmet i en af de 13 uger før ledigheden fået udbetalt kontant  

 dækning for tabt arbejdsindtægt, fx i form af sygedagpenge,  

 arbejdsløshedsdagpenge eller dagpengegodtgørelse, og beskæftigelsestimerne  

 sammen med timerne fra sygedagpengene, arbejdsløshedsdagpengene eller  

 dagpengegodtgørelse tilsammen udgør et større omfang end svarende til fagets  

 normale arbejdstid, skal der ske timeoverførsel.
Det er uden betydning, at  

 den kontante dækning ikke svarer fuldt ud til lønnen, som den skal erstatte.
 Har medlemmet i 13-ugers perioden fx holdt fri for egen regning (teknisk  

 belægning) og således ikke fået udbetalt kontant dækning for tabt  

 arbejdsindtægt, vil denne tekniske belægning af dagpengekortet ikke kunne  

 medføre timeoverførsel.
 Har et medlem fx siden sidste opgørelsestidspunkt som led i en turnus 0  

 arbejdstimer i arbejdsuge 1 og 56 timer i uge 2, skal der ikke ved ledighed  

 med udgangen af uge 2 (opgørelsestidspunktet) ske timeoverførsel fra uge 2  

 til uge 3.
Afholder et medlem ferie med løn/feriegodtgørelse eller ferie med  

 feriedagpenge i de sidste uger af ansættelsesperioden, regnes ferieugerne med  

 til 13-ugers perioden, idet feriedagene dog kun indgår med 6,3 timer pr. dag  

 i 6 dage pr. uge.
Afholder medlemmet først ferie, efter at ansættelsen er  

 ophørt, kan de overskydende timer ikke opbruges i ferieperioden, men først  

 når ferien er afholdt, jf. § 4.
 Der skal ikke ske overførsel af overskydende timer ved overgang til  

 efterløn.
Til § 2 Der tænkes her på free-lancesansatte, provisionslønnede sælgere, musikere  

 og artister, fiskere m.v.
Til § 3 Bibeskæftigelse ved selvstændig virksomhed skal medregnes på  

 opgørelsestidspunktet.
Til § 4 Overskydende timer kan eksempelvis opbruges, som det fremgår af bilag 1.
 Situationer, hvor et medlem afspadserer timer før tilmelding til  

 Arbejdsformidlingen, kan illustreres med følgende eksempel:
 Et medlem har i de sidste 4 uger af ansættelsesforholdet været beskæftiget  

 i alt 228 timer, hvilket svarer til 76 overskydende timer (med en fuld,  

 sædvanlig ugentlig arbejdstid på 38 timer).
 Hvis medlemmet på arbejdsophørstidspunktet vælger at afspadsere i en uge,  

 opbruges 38 timer af de overskydende timer.
 Medlemmet har herefter 38 overskydende timer tilbage.
Hvis der har fundet timeoverførsel sted for timer, som medlemmet senere  

 har afspadseret, vil arbejdsløshedskassen kunne efterbetale medlemmet de  

 manglende dagpenge.
Medlemmet skal dog kunne dokumentere, at afspadsering har  

 fundet sted, samt hvilken arbejdsperiode afspadseringen vedrørte.
Til § 6 Der tænkes her på fx frivillige brandmænd, beskæftigede ved lokalradioer  

 og medlemmer beskæftiget med socialt arbejde.
