 I Medfør af § 13, 1. Stk., i Lov om Embedslægevæsenets Ordning af 21.  

 April 1914 har Justitsministeriet udpeget Prosektor ved Odense Amts og Bys  

 Sygehus i Odense som særlig sagkyndig Læge til sammen med vedkommende  

 autoriserede Retslæge at foretage de lovmæssige Obduktioner for Odense og  

 Svendborg Amter samt de sønderjydske Landsdele.
 I Medfør af den nævnte Bestemmelse er herefter som særlig sagkyndig Læge  

 udpeget:
for de sjællandske Amter (med Undtagelse af Samsø) samt for Bornholms og  

 Maribo Amter: Professoren i Retsmedicin ved Københavns Universitet som Leder  

 af Universitetets retsmedicinske Institut eller i dennes Forfald en af de ved  

 Instituttet ansatte Assistenter; for Odense og Svendborg Amter samt de sønderjydske Landsdele: Prosektor  

 ved Odense Amts og Bys Sygehus i Odense; for de jydske Amter med Undtagelse af de sønderjydske Landsdele samt for  

 Samsø: Prosektor ved Kommunehospitalet i Aarhus eller i dennes Forfald den  

 ved Prosekturet ansatte faste Assistent.
 Henvendelser om de nævnte sagkyndige Lægers Medvirken ved lovmæssige  

 Obduktioner rettes til henholdsvis Universitetets retsmedicinske Institut,  

 Frederik den Femtes Vej Nr. 9, København Ø., Prosektor ved Odense Amts og Bys  

 Sygehus, Odense og Prosektor ved Kommunehospitalet, Aarhus, og maa indeholde  

 Oplysning om, hvorvidt Obduktionen angaar et nyfødt Barn eller ikke, og om  

 der foreligger Mulighed for, at Dødsfaldet skyldes en Forgiftning.
For den særlig sagkyndige Læges Medvirken ved en lovmæssig Obduktion ydes  

 der et Honorar af 50 Kr. samt Befordringsgodtgørelse efter de i § 17, 1.  

 Stk., i Lov om Embedslægevæsenets Ordning af 21. April 1914, jfr.
Lov Nr. 313  

 af 23. December 1925, fastsatte Bestemmelser og i Dagpenge 15 Kr. pr.
Døgn.  

 Regninger for disse Udgifter, der vil være at afholde som Delinkventudgifter,  

 vil blive tilstillet vedkommende Politimester fra den paagældende Læge, for  

 de sjællandske Amter (med Undtagelse af Samsø). Bornholms og Maribo Amter fra  

 Universitetets retsmedicinske Institut, jfr.
Undervisningsministeriets  

 Bekendtgørelse af 1. Juli 1930.
 Til Obduktionerne, der skal foretages i Overensstemmelse med Instruks Nr.  

 76 af 31. Marts 1916, paahviler det Politimesteren, saavidt muligt efter  

 Forhandling med Retslægen, at sørge for et passende, om Vinteren opvarmet  

 Lokale, hvor Obduktionen kan foregaa uforstyrret, i hvilken Henseende det  

 efter Omstændighederne vil kunne være hensigtsmæssigt, at der rettes  

 Henvendelse til de stedlige Sygehuse om Benyttelse af disses Lokaler.
 Det er ikke nødvendigt, at Lokalet er beliggende indenfor Politikredsen,  

 og man maa, navnlig forsaa vidt angaar de i Nærheden af København, Odense og  

 Aarhus beliggende Politikredse, finde det ønskeligt, at henholdsvis  

 Universitetets retsmedicinske Institut, Odense Amts og Bys Sygehus i Odense  

 og Kommunehospitalet i Aarhus benyttes til Foretagelse af Obduktionerne i  

 alle Tilfælde, hvor dette kan ske uden større Ulempe eller Bekostning.
 Endvidere paahviler det Politimesteren at drage Omsorg for, at alle Sagens  

 Akter er til Stede, forinden Obduktionen paabegyndes.
 Politimesteren bør saavidt muligt stille en Politibetjent eller anden  

 Medhjælp, der kan betjene en Skrivemaskine, til Disposition ved  

 Obduktionsforretningen til efter Obducentens Diktat paa Skrivemaskine at  

 nedskrive Beretningen, der da samtidig bør tages i det fornødne Antal  

 Eksemplarer.
 En Afskrift af Obduktionsberetningen vil være at indsende henholdsvis til  

 Universitetets retsmedicinske Institut, til Prosektor ved Odense Amts og Bys  

 Sygehus i Odense og til Prosektor ved Kommunehospitalet i Aarhus.
 Justitsministeriets Cirkulærer Nr. 42 af 31. Marts 1916, Nr. 7 af 15.  

 Januar 1921 og Nr. 59 af 2. April 1929 ophæves.
 Justitsministeriet, den 20. December  

 1937.
Steincke /Robert Hove.
