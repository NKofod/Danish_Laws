Vejledning om selvforskyldt ledighed I bekendtgørelse nr. 576 af 6. august 1998 er der fastsat regler om  

 selvforskyldt ledighed.
 I denne vejledning beskrives bekendtgørelsens regler, og nogle af  

 reglerne uddybes med nærmere retningslinier.
Vejledningen indeholder:		Side Område, § 1		2 Selvforskyldt ledighed, § 3		2 Afskedigelse, § 6		2 Kontraopsigelse mv., §§ 7 og 8		3 Ophør i tilbud og omskoling mv., § 9		3 Afslag på formidlet arbejde, § 10		3 Situationer, der kan sidestilles med afslag, § 10, stk.  

 3		3 Særligt om orlov		3 Særligt om attest E 303		4 Særligt om udeblivelse på grund af  

 jobsøgning		4 Afslag på omskoling mv., § 11		5 Afslag vedrørende handlingsplaner og ungeindsatsen, §§  

 12-16		5 Om udeblivelse skal sidestilles med et afslag,  § 12, stk. 3, § 13, §  

 14, stk. 3, § 15 og § 16, stk. 2		5 Særligt om afslag i dagpengeperioden eller i en periode, hvor  

 medlemmet er omfattet af lovens § 55, stk. 4, § 12		6 Særligt om afslag i aktivperioden, § 14		6 Særligt om afslag, når medlemmet er omfattet af lovens §  

 55 a, § 15		6 Særligt om afslag vedrørende ungeindsatsen, §  

 16		6 Situationer, hvor et medlem ikke skal anses for selvforskyldt ledig, §§ 17  

 og 18		6 Særlige tilfælde, hvor Direktøren for  

 Arbejdsløshedsforsikringen kan bestemme,  

 at et medlem ikke skal registreres for selvforskyldt ledighed, §  

 20		8 Gyldige grunde, §§ 21 og 22		8 Karantæner, §§ 23-25		12 Afvikling af karantæner, § 26		12 Gentagelsesvirkning og arbejdskrav, § 27		13 Tab af dagpenge og beskæftigelseskrav, § 28		13 Ikrafttræden mv., §§ 32 og 33		13 Kapitel 1 Område Til § 1 Et arbejdsophør er som udgangspunkt kun omfattet af  

 bekendtgørelsen, hvis arbejdet regnes som arbejde efter § 53 i lov om  

 arbejdsløshedsforsikring m.v.
 Ophør i de hverv, der kan medregnes til  

 beskæftigelseskravet i henhold til § 56 i lov om  

 arbejdsløshedsforsikring m.v., er ikke omfattet af  

 bekendtgørelsen.
 Orlov fra arbejde for at gå på orlov med  

 orlovsydelse efter lov om orlov betragtes ikke som et arbejdsophør,  

 jf. § 5.
 Ophør med uddannelser, der regnes som arbejde efter  

 § 53 i lov om arbejdsløshedsforsikring m.v., er omfattet af  

 bekendtgørelsen.
Ophør i selvstændig virksomhed er ikke  

 omfattet af bekendtgørelsen.
Medlemmer, der ophører med  

 selvstændig virksomhed, herunder virksomhed hvortil der er bevilget  

 etableringsydelse, har ikke ret til dagpenge i den første uge efter  

 ophøret med virksomheden.
 Bekendtgørelsen omfatter ikke medlemmer, der  

 modtager overgangsydelse, efterløn eller seniorydelse.
Til § 1, stk. 3 Bestemmelsen omfatter medlemmer, som ikke har ret til  

 dagpenge, f.eks. fordi de er pålagt en sanktion i form af en effektiv  

 karantæne eller et arbejdskrav, eller fordi de endnu ikke har  

 været medlem af en arbejdsløshedskasse i et år.  

 Bestemmelsen omfatter også medlemmer, der ikke har ret til dagpenge i  

 medfør af §§ 30-34 i bekendtgørelse om rådighed.
Medlemmer, der i en periode ikke har ret til dagpenge  

 på grund af manglende rådighed, f.eks. fordi medlemmet er sygt,  

 opholder sig i udlandet, eller ikke kan overtage arbejde med dags varsel, er  

 ikke omfattet af bestemmelsen i den periode, hvor medlemmet ikke anses for at  

 stå til rådighed.
Tilsvarende gælder for medlemmer, der er  

 pålagt et arbejdskrav, som følge af manglende  

 rådighed.
 For så vidt angår rådighed i forbindelse  

 med afholdelse af ferie henvises til vejledningen til §§ 12-16 samt til § 15  

 i bekendtgørelse om rådighed.
 For så vidt angår medlemmer, der midlertidigt  

 opholder sig i Danmark på en anden adresse end den, de har meddelt  

 arbejdsløshedskassen og Arbejdsformidlingen (AF), henvises til § 5 i  

 bekendtgørelse om rådighed.
Til § 1, stk. 4 Eksempel:
Et medlem bliver pålagt 5 ugers effektiv  

 karantæne på grund af selvforskyldt arbejdsophør fra den  

 1. februar 1997. Kort tid efter finder medlemmet nyt arbejde, men opsiger  

 dette uden en gyldig grund den 1. september 1997. Medlemmet anmoder ikke om  

 dagpenge, men tager ophold i udlandet.
Medlemmet vender hjem til Danmark  

 november 1997 og får arbejde.
Medlemmet bliver pr. 1. oktober 1998  

 afskediget fra dette arbejde af en grund, der væsentligst skyldes  

 medlemmet.
Medlemmet melder sig ledigt pr. 1. oktober 1998.
 Arbejdsløshedskassen skal ved ledigmeldelsen pr. 1.  

 oktober 1998 undersøge arbejdsophør inden for de seneste 12  

 måneder regnet fra den 1. oktober 1998. Arbejdsløshedskassen  

 skal derfor pålægge medlemmet 5 ugers effektiv karantæne  

 for arbejdsophøret den 1. oktober 1998.
 Hvis der er tale om arbejde for udenlandske arbejdsgivere,  

 skal arbejdsløshedskassen dog ikke undersøge tidligere  

 jobskifte eller arbejdsophør i et andet EØS-land, der ligger  

 mere end 3 måneder forud for medlemmets seneste jobskifte eller  

 arbejdsophør.
Kapitel 2 Selvforskyldt ledighed Til § 3 Selv om et medlem ikke er selvforskyldt ledig, fordi  

 medlemmet har en gyldig grund, kan der være andre grunde til, at  

 medlemmet ikke kan få dagpenge.
Det gælder f.eks., hvis medlemmet  

 er syg eller har børnepasningsproblemer eller udebliver fra et  

 møde hos arbejdsløshedskassen eller AF.
Der henvises til  

 bekendtgørelse om rådighed.
 Afskedigelse mv.
Til § 6 Afgørelsen af, om afskedigelsen væsentligst  

 skyldes medlemmets forhold, vil ofte bero på en samlet vurdering af  

 oplysningerne i den konkrete situation, herunder arbejdsgiverens begrundelse  

 for afskedigelsen og medlemmets forklaring om  

 hændelsesforløbet.
 Som eksempler på situationer, hvor der ikke er  

 grundlag for at gøre medlemmet ansvarlig for afskedigelsen, kan  

 nævnes:
 Afskedigelse på grund af arbejdsmangel og rationalisering.
 Afskedigelse, som skyldes, at der i ansættelsesforholdet sker  

 en væsentlig ændring, der kræver medlemmets accept, og  

 medlemmet ikke vil acceptere ændringen.
 Afskedigelse, hvor det ikke klart fremgår, at afskedigelsen  

 væsentligst skyldes medlemmet, fordi arbejdsgiveren afslår at  

 belyse årsagen nærmere over for  

 arbejdsløshedskassen.
Til § 6, stk. 3 Medlemmet er ikke selvforskyldt ledig i tilfælde,  

 hvor uddannelsesstedet afbryder medlemmets uddannelse, hvis uddannelsesstedet  

 bekræfter, at medlemmet ikke har de fornødne færdigheder  

 til at gennemføre uddannelsen, jf. § 18, stk. 2.
 Kontraopsigelse mv.
Til § 7, stk. 2, nr. 1 Bestemmelsen finder anvendelse i de tilfælde, hvor  

 medlemmet kan dokumentere, at medlemmet på opsigelsestidspunktet ville  

 være blevet afskediget af en grund, der ikke væsentligst skyldes  

 medlemmet, hvis medlemmet ikke selv havde opsagt sit arbejde.
Til § 8 Medlemmet anses ikke for at have accepteret et for kort  

 opsigelsesvarsel, hvis medlemmet eventuelt via medlemmets faglige  

 organisation anlægger sag mod arbejdsgiveren for at få erstatning  

 eller godtgørelse, fordi opsigelsesvarslet ikke er overholdt.
I disse  

 situationer kan der udbetales dagpenge med forbehold for tilbagebetaling,  

 hvis medlemmet senere får tilkendt erstatning eller  

 godtgørelse.
 Ophør i tilbud og omskoling mv.
Til § 9 Bestemmelsens stk. 1 gælder også i  

 tilfælde, hvor et medlem, som er omfattet af ungeindsatsen, og som har  

 accepteret et tilbud efter en individuel uddannelsesplan på over 18  

 måneder, afbryder tilbudet efter at have deltaget i uddannelsen i mere  

 end 18 måneder.
Afslag på formidlet arbejde Til § 10 Et medlem skal oplyse AF og arbejdsløshedskassen om  

 en eventuel aftale om arbejde, uddannelse eller planlagt ferie.
Medlemmet har  

 ikke en gyldig grund til at afslå et formidlet arbejde, hvis arbejdet  

 skal påbegyndes, før de nævnte begivenheder  

 indtræder.
Medlemmet skal derfor henvende sig til arbejdsgiveren, der  

 afgør, om medlemmet kan ansættes eller ej.
 Har et medlem undladt at give AF besked om afholdelse af  

 ferie, herunder ferie med feriedagpenge, kan AF formidle arbejde, der  

 rækker ind over ferien, indtil medlemmet oplyser AF om ferien, jf. § 15  

 i bekendtgørelse om rådighed.
 Et medlem, der ikke har givet rettidig besked om  

 afholdelse af ferie, og som forud for meddelelsen om afholdelse af ferien  

 afslår et arbejde med den begrundelse, at medlemmet skal holde ferie,  

 er omfattet af sanktionsregler mv., jf. kap. 5.
 Et medlem kan formidles arbejde, når medlemmet  

 deltager i undervisning og får dagpenge efter § 16 i  

 bekendtgørelse om rådighed.
Til § 10, stk. 3 (situationer, der kan sidestilles med afslag) Det sidestilles med afslag, hvis et medlem under en  

 samtale på AF eller hos arbejdsgiveren handler på en måde,  

 så arbejdsforholdet ikke kommer i stand.
Som eksempel kan nævnes,  

 at et medlem under en formidlingssamtale på AF eller under en samtale  

 hos arbejdsgiveren giver udtryk for så mange forbehold med hensyn til  

 arbejdets indhold eller personlige eller faglige kvalifikationer, at AF eller  

 arbejdsgiveren af den grund fravælger medlemmet.
Et andet eksempel kan  

 være, at et medlem under en samtale uopfordret fremhæver forhold,  

 der er irrelevante i forhold til den konkrete jobsituation, og som man ud fra  

 almindelige betragtninger må kunne indse vil svække  

 arbejdsgiverens interesse i at ansætte medlemmet.
Særligt om orlov Hvis et medlem afslår et formidlet arbejde med den  

 begrundelse, at medlemmet har fået bevilget uddannelses- eller  

 børnepasningsorlov, har medlemmet ikke en gyldig grund og skal  

 pålægges 1 uges effektiv karantæne for selvforskyldt  

 ledighed.
Medlemmet kan endvidere ikke få dagpenge fra tidspunktet for  

 afslaget, og indtil medlemmet går på orlov, jf. § 28, stk. 1, i  

 bekendtgørelse om rådighed.
 Hvis et medlem, der har mistet retten til dagpenge efter §  

 28, stk. 1, i bekendtgørelse om rådighed, fordi medlemmet har  

 afslået et formidlet arbejde eller et tilbud med den begrundelse, at  

 medlemmet skal på uddannelses- eller børnepasningsorlov,  

 herefter igen - inden medlemmet påbegynder orloven - afslår et  

 formidlet arbejde eller tilbud, udløser dette ikke  

 gentagelsesvirkningen efter § 27.
 Hvis et medlem under en ansættelsessamtale hos  

 arbejdsgiveren - uden at afslå arbejdet - oplyser om en planlagt  

 uddannelses- eller børnepasningsorlov og af den grund ikke  

 ansættes, kan der være grundlag for, at  

 arbejdsløshedskassen vurderer, om dette skal sidestilles med et  

 afslag.
 Ved vurderingen af, om en oplysning om en planlagt orlov  

 konkret skal sidestilles med et afslag, skal der blandt andet tages hensyn  

 til, om oplysningen gives som svar på spørgsmål fra  

 arbejdsgiveren og dermed som et led i medlemmets almindelige oplysningspligt  

 over for arbejdsgiveren.
 Det sidestilles ikke med et afslag, hvis et medlem, der  

 har fået bevilget børnepasningsorlov, under en samtale om et  

 formidlet arbejde, der rækker ind over orlovens begyndelse,  

 nævner, at medlemmet har fået bevilget børnepasningsorlov.
Det sidestilles ikke med et afslag, hvis et medlem, der  

 har fået bevilget uddannelsesorlov, under en samtale om formidlet  

 arbejde, der rækker ind over orlovens begyndelse, nævner, at  

 medlemmet har fået bevilget uddannelsesorlov.
Dette gælder dog  

 kun i tilfælde, hvor AF har fraveget kravet om, at medlemmet skal  

 stå til rådighed for formidlet arbejde under  

 uddannelsesorloven.
Hvis et medlem, der har fået bevilget orlov efter  

 reglerne for ledige, får arbejde forud for orloven, bortfalder retten  

 til den bevilgede orlov.
Hvis medlemmet forud for orloven får tilbudt  

 arbejde, har medlemmet ikke en gyldig grund til at afslå arbejdet ved  

 at henvise til den bevilgede orlov, jf. ovenfor.
Særligt om attest E 303 Hvis et medlem afslår et formidlet arbejde med  

 henblik på at rejse til udlandet for at søge arbejde med en  

 attest E 303 i henhold til art. 69 i EF-forordning 1408/71, har medlemmet  

 ikke en gyldig grund og skal pålægges 1 uges effektiv  

 karantæne for selvforskyldt ledighed.
Medlemmet kan endvidere ikke  

 få dagpenge fra tidspunktet for afslaget eller ophøret, og  

 indtil medlemmet rejser, jf. § 28, stk. 1, i bekendtgørelse om  

 rådighed.
I dette tilfælde kan medlemmet ifølge praksis  

 fortsat få udstedt en attest E 303 - hvis betingelserne herfor i  

 øvrigt er opfyldt - selv om medlemmet i medfør af § 28, stk. 1,  

 i bekendtgørelse om rådighed, har mistet retten til dagpenge i  

 den mellemliggende periode.
Medlemmet kan dog ikke få dagpenge i  

 henhold til attesten i et antal timer, der svarer til (den resterende del af)  

 den effektive karantæne, medmindre karantænen er helt afviklet  

 eller forældet inden attestens påbegyndelse.
Særligt om udeblivelse på grund af jobsøgning Hvis et medlem efterfølgende kan dokumentere, at en  

 udeblivelse fra en samtale om et formidlet arbejde skyldes en jobsamtale med  

 en arbejdsgiver, hvor jobsamtalen var aftalt forud for indkaldelsen til  

 formidlingssamtalen, skal udeblivelsen ikke sidestilles med et afslag.
 I andre tilfælde, hvor et medlem  

 efterfølgende kan dokumentere, at en udeblivelse fra en samtale om  

 formidlet arbejde skyldes en jobsamtale med en arbejdsgiver, hvor  

 arbejdsgiveren i det væsentligste har bestemt tidspunktet, kan  

 arbejdsløshedskassen konkret vurdere, at udeblivelsen ikke skal  

 sidestilles med et afslag.
Uopfordrede henvendelser om job, efter at medlemmet har  

 modtaget indkaldelse til samtale om et formidlet arbejde, vil ikke kunne  

 fritage medlemmet fra at møde til samtalen, hvis medlemmet selv har  

 haft mulighed for at tilrettelægge tidspunkterne for  

 jobsøgningen i forhold til mødetidspunktet for samtalen om  

 formidlet arbejde.
Medlemmet vil endvidere ikke kunne fritages i  

 tilfælde, hvor medlemmet har søgt en opslået stilling, og  

 hvor medlemmet har haft mulighed for at aftale mødet til et tidspunkt,  

 der tidsmæssigt ikke kolliderede med samtalen på AF.
 Afslag på omskoling mv.
Til § 11 Bestemmelsen omfatter kurser, som AF tilbyder et medlem  

 for at kvalificere medlemmet til rimeligt arbejde, jf. § 7 i  

 bekendtgørelse om rådighed.
 Bestemmelsen omfatter endvidere kurser uden for en  

 individuel handlingsplan i henhold til § 12, stk. 2, i  

 Arbejdsmarkedsstyrelsens bekendtgørelse om en aktiv  

 arbejdsmarkedsindsats, som AF tilbyder et medlem med henblik på at  

 formidle medlemmet arbejde inden for et andet fag, hvis der ikke er udsigt  

 til, at medlemmet kan få arbejde inden for sit fag.
 For så vidt angår udeblivelse fra samtaler  

 på grund af jobsøgning af ordinært arbejde, henvises der  

 til vejledningen til § 10 "Særligt om udeblivelse på grund  

 af jobsøgning".
Afslag vedrørende handlingsplaner og  

 ungeindsatsen Til §§ 12-16 Hvis et medlem modtager indkaldelse til møde om udarbejdelse eller revision af en individuel  

 handlingsplan eller uddannelsesplan, samtale om afgivelse af et tilbud efter en individuel handlingsplan  

 eller uddannelsesplan eller påbegyndelse i et tilbud efter en individuel handlingsplan  

 eller uddannelsesplan, og medlemmet skal påbegynde de nævnte  

 aktiviteter, inden medlemmet skal påbegynde et eventuelt arbejde,  

 uddannelse eller ferie, har medlemmet ikke en gyldig grund til at afslå  

 at deltage i aktiviteten.
Det er i en sådan situation AF, der ved  

 medlemmets henvendelse skal afgøre, om medlemmet skal deltage i  

 aktiviteten eller ej.
 Har et medlem undladt at give AF besked om afholdelse af  

 ferie, herunder ferie med feriedagpenge, kan AF indkalde medlemmet til  

 samtale og iværksætte aktiviteter, der rækker ind over  

 ferien, indtil medlemmet har oplyst AF om ferien, jf. § 15 i  

 bekendtgørelse om rådighed.
 Et medlem, der ikke har givet rettidig besked om  

 afholdelse af ferie, og som forud for meddelelsen om afholdelse af ferien  

 afslår at medvirke til udarbejdelse eller revision af en individuel  

 handlingsplan eller uddannelsesplan eller afslår et tilbud efter en  

 individuel handlingsplan eller uddannelsesplan med den begrundelse, at  

 medlemmet skal holde ferie, er omfattet af sanktionsregler mv., jf. kap.  

 5.
 For så vidt angår udeblivelse fra samtaler  

 på grund af jobsøgning af ordinært arbejde, henvises der  

 til vejledningen til § 10 »Særligt om udeblivelse på grund af  

 jobsøgning«.
Til § 12, stk. 3, § 13, § 14, stk. 3, § 15 og § 16, stk. 2 Hvis et medlem udebliver fra en samtale om en individuel  

 handlingsplan eller uddannelsesplan, men henvender sig til AF eller  

 arbejdsløshedskassen vedrørende udeblivelsen inden for en uge  

 efter, at medlemmet er udeblevet fra samtalen, for at få aftalt et nyt  

 møde, kan arbejdsløshedskassen på baggrund af medlemmets  

 forklaring om årsagen til udeblivelsen konkret tage stilling til, om  

 udeblivelsen skal sidestilles med et afslag.
 Det afgørende er, at der etableres en egentlig  

 kontakt mellem medlemmet og AF eller arbejdsløshedskassen inden for en  

 uge, uanset om dette sker på medlemmets, arbejdsløshedskassens  

 eller AFs initiativ.
Hvis arbejdsløshedskassen skriver til medlemmet i  

 anledning af udeblivelsen, anses der først for at være etableret  

 en egentlig kontakt mellem medlemmet og arbejdsløshedskassen,  

 når medlemmet har reageret på arbejdsløshedskassens  

 henvendelse.
Det er derfor ikke tilstrækkeligt, at  

 arbejdsløshedskassen efter at have modtaget AFs indberetning om  

 udeblivelsen skriver og anmoder medlemmet om at kontakte  

 arbejdsløshedskassen eksempelvis inden 8 dage, idet den egentlige  

 kontakt skal ligge inden for en uge efter udeblivelsen.
 Har medlemmet ved henvendelsen til  

 arbejdsløshedskassen endnu ikke haft kontakt med AF, skal  

 arbejdsløshedskassen sikre, at medlemmet straks tager kontakt til AF  

 med henblik på at få aftalt et nyt møde.
 Hvis arbejdsløshedskassen vurderer, at medlemmets  

 udeblivelse ikke skal sidestilles med et afslag på udarbejdelse eller  

 revision af en individuel handlingsplan eller uddannelsesplan, f.eks. fordi  

 medlemmets udeblivelse skyldes en forglemmelse, er medlemmet ikke  

 selvforskyldt ledig.
 Medlemmet mister dog retten til dagpenge fra tidspunktet  

 for udeblivelsen og frem til medlemmet henvender sig til AF eller  

 arbejdsløshedskassen, jf. § 33 i bekendtgørelse om  

 rådighed.
 Hvis et medlem mere end een gang udebliver fra en samtale  

 om udarbejdelse eller revision af en individuel handlingsplan eller  

 uddannelsesplan, kan arbejdsløshedskassen forelægge sagen for  

 Direktoratet for Arbejdsløshedsforsikringen, når det er  

 arbejdsløshedskassens opfattelse, at det i den konkrete sag ville  

 forekomme urimeligt at sidestille udeblivelsen med afslag.
Ovennævnte praksis gælder alene ved  

 udeblivelse fra samtale om udarbejdelse eller revision af en individuel  

 handlingsplan eller uddannelsesplan.
Udeblivelse fra et tilbud efter en  

 individuel handlingsplan eller uddannelsesplan og udeblivelse fra en samtale  

 om afgivelse af tilbud efter en individuel handlingsplan eller  

 uddannelsesplan sidestilles altid med afslag.
 Der henvises i øvrigt til det, der er anført  

 til bekendtgørelsens § 10, stk. 3, som finder tilsvarende anvendelse  

 ved samtaler på AF om udarbejdelse eller revision af en individuel  

 handlingsplan eller uddannelsesplan eller en samtale på AF eller hos en  

 arbejdsgiver om et tilbud efter en individuel handlingsplan eller  

 uddannelsesplan.
Til § 12 Bestemmelsen omfatter bl.a. kurser i henhold til en  

 individuel handlingsplan, som AF tilbyder et medlem med henblik på at  

 formidle medlemmet arbejde inden for et andet fag, hvis der ikke er udsigt  

 til, at medlemmet kan få arbejde inden for sit fag.
Til § 14 Bestemmelsen gælder ikke i tilfælde, hvor et  

 medlem indkaldes til en samtale om udarbejdelse eller revision af en  

 individuel handlingsplan, men hvor medlemmet er blevet genindplaceret i  

 dagpengeperioden på tidspunktet for samtalen.
Det er en  

 forudsætning, at medlemmet har fået besked om genindplaceringen,  

 og at medlemmet dermed ikke har pligt til aktivering.
Det er endvidere en  

 forudsætning, at det ikke fremgår af indkaldelsesbrevet, at  

 medlemmet indkaldes til samtalen af andre årsager, end at medlemmet er  

 i aktivperioden og dermed har pligt til aktivering.
 I tilfælde, hvor AF har indkaldt medlemmet til  

 samtale om udarbejdelse eller revision af en individuel handlingsplan af  

 andre årsager, end at medlemmet er i aktivperioden, har medlemmet pligt  

 til at møde til samtalen.
Til § 15 Ledige dagpengemodtagere, som afmeldes AF på grund  

 af sygdom i dagpengeperioden og som først raskmeldes på et  

 tidspunkt, hvor dagpengeperioden ville være opbrugt, hvis medlemmet i  

 sygeperioden havde fået dagpenge, har ved raskmelding ret og pligt til  

 at modtage tilbud om aktivering.
Retten og pligten gælder for den  

 resterende del af dagpengeperioden.
Der skal udarbejdes eller revideres en  

 individuel handlingsplan, inden der afgives et tilbud.
Tilbud om aktivering gives i henhold til § 34 a i lov om  

 en aktiv arbejdsmarkedspolitik.
Hvis medlemmet afslår tilbudet uden en  

 gyldig grund, er medlemmet selvforskyldt ledig.
Til § 16 (særligt om afslag vedrørende ungeindsatsen) Bestemmelsen gælder kun ved tilbud, hvor der er  

 eller skal udarbejdes en individuel uddannelsesplan eller handlingsplan, jf.  

 Arbejdsmarkedsstyrelsens vejledning af 20. marts 1997 om ret og pligt til  

 uddannelse for unge under 25 år.
Udeblivelse fra et tilbud i det  

 ordinære uddannelsessystem, som ikke kræver udarbejdelse af en  

 individuel uddannelsesplan, er således ikke omfattet af  

 bestemmelsen.
 Bestemmelsen gælder ikke, hvis et medlem  

 afslår et tilbud, der har en samlet varighed på mere end 18  

 måneder.
 Bestemmelsen gælder endvidere ikke, hvis et medlem  

 afslår et supplerende tilbud på eksempelvis 6 måneder, hvis  

 det supplerende tilbud bringer tilbudets samlede varighed op på mere  

 end 18 måneder.
 Bestemmelsen gælder ikke, hvis medlemmet indkaldes  

 til møde om udarbejdelse eller revision af en individuel  

 uddannelsesplan eller handlingsplan, og mødet ligger før,  

 medlemmet har været ledig i 6 måneder inden for 9  

 måneder.
Kapitel 3 Situationer, hvor et medlem ikke skal anses for  

 selvforskyldt ledig § 17 Bestemmelsen finder anvendelse i tilfælde, hvor  

 medlemmet inden opsigelsen har fundet et nyt arbejde, har fået tilsagn  

 om optagelse på en uddannelse eller har taget forberedende skridt til  

 etablering af selvstændig virksomhed som hovedbeskæftigelse.
»I forbindelse med« Det afgørende for, om bestemmelsen kan finde  

 anvendelse er, at der er årsagssammenhæng mellem medlemmets  

 arbejdsophør og medlemmets påbegyndelse af en af de i stk. 1,  

 nr. 1-4, nævnte aktiviteter.
Ved jobskifte forudsætter anvendelsen af  

 bestemmelsen således, at årsagen til, at medlemmet ophører  

 med sit arbejde, er, at medlemmet har fundet et nyt arbejde.
Medlemmet skal  

 således have dokumentation for, at medlemmet har fået et nyt  

 arbejde på det tidspunkt, hvor medlemmet opsiger sit arbejde.
 Bestemmelsen finder dog også anvendelse i  

 tilfælde, hvor et medlem finder sig nyt arbejde til påbegyndelse  

 senest den følgende hverdag efter arbejdsophøret, selv om  

 medlemmet har opsagt arbejdet uden en gyldig grund eller er blevet afskediget  

 af en grund, der væsentligst skyldes medlemmet.
 Bestemmelsen finder også anvendelse i  

 tilfælde, hvor medlemmet opsiger et arbejde i en periode, hvor  

 medlemmet er på orlov efter lov om orlov, hvis medlemmet den  

 følgende hverdag efter orlovens ophør overtager varigt  

 arbejde.
 Hvis medlemmet ikke påbegynder en af de i stk. 1,  

 nr. 1-4, nævnte aktiviteter umiddelbart efter, at medlemmet er  

 ophørt med arbejdet, kan medlemmet ikke få dagpenge i den  

 mellemliggende periode, jf. § 28 i bekendtgørelse om  

 rådighed.
»Andet varigt arbejde« Som »varigt arbejde« anses arbejde i Danmark eller  

 udlandet, der forventes at blive af mere end 5 ugers varighed.
Det er  

 forudsætningerne på tidspunktet for opsigelsen med hensyn til  

 varigheden af det fremtidige arbejde, der lægges til grund.
 Hvis et fuldtidsforsikret medlem, der f.eks. arbejder 20  

 timer om ugen, ophører med arbejdet for at overtage et andet arbejde  

 på 25 timer om ugen, skal medlemmet ikke registreres for selvforskyldt  

 ledighed, selv om det nye arbejde vil kunne give medlemmet ret til  

 supplerende dagpenge, idet medlemmet overtager arbejde med et højere  

 ugentligt timetal.
Ved overtagelse af arbejde med et lavere ugentligt  

 timetal, er det en betingelse, at det nye arbejde ikke har et omfang, der vil  

 kunne give medlemmet ret til supplerende dagpenge.
Vurderingen heraf sker  

 på grundlag af mindsteudbetalingsreglen, jf. bekendtgørelse om  

 supplerende dagpenge.
Det er uden betydning, om medlemmet af andre grunde end  

 mindsteudbetalingsreglen ikke ville være berettiget til supplerende  

 dagpenge, f.eks. fordi arbejdsgiveren ikke vil udstede  

 frigørelsesattest.
 Der stilles ikke krav til arbejdets varighed eller antal  

 arbejdstimer pr. uge, hvis arbejdet er formidlet af AF eller  

 arbejdsløshedskassen.
 Der skal endvidere ikke ske registrering af selvforskyldt  

 ledighed på grund af et tidligere jobskifte eller arbejdsophør,  

 hvis det kan dokumenteres, at medlemmet i forbindelse med jobskiftet eller  

 arbejdsophøret er blevet pålagt en sanktion i et andet  

 EØS-land.
 Hvis et medlem opsiger sit arbejde uden en gyldig grund i  

 en periode, hvor medlemmet er på uddannelsesorlov som ledig, deltager i  

 tilbud efter en individuel handlingsplan eller uddannelsesplan eller deltager  

 i omskoling mv., og hvis medlemmet i den nævnte periode får en  

 ydelse, som ikke udbetales af arbejdsløshedskassen, får  

 karantænen tidligst virkning fra det tidspunkt, hvor medlemmet  

 ophører med tilbudet eller orloven, jf. § 26, stk. 3. I disse  

 tilfælde skal der ikke ske registrering af selvforskyldt ledighed, hvis  

 medlemmet umiddelbart efter orlovens eller tilbudets ophør overtager  

 varigt arbejde.
Til § 17, stk. 3 Bestemmelsen gælder f.eks., hvis boligen står  

 over for at skulle på tvangsauktion.
Til § 18 Der skal være årsagssammenhæng mellem  

 ophøret og påbegyndelsen af det ustøttede arbejde.
Der  

 henvises til vejledningen til § 17 for så vidt angår  

 forståelsen af »varigt arbejde«.
Ved ophør i tilbud forudsætter anvendelsen af  

 bestemmelsen, at medlemmet har fundet et nyt arbejde, har fået tilsagn  

 om optagelse på en uddannelse eller har taget forberedende skridt til  

 etablering af selvstændig virksomhed som hovedbeskæftigelse,  

 inden medlemmet ophører i tilbudet.
Er medlemmet omfattet af et  

 opsigelsesvarsel i tilbudet, skal medlemmet dog have fundet arbejdet mv.  

 på tidspunktet for opsigelsen.
Bestemmelsen finder dog også anvendelse i  

 tilfælde, hvor et medlem finder arbejde til påbegyndelse senest  

 den følgende hverdag efter ophøret i tilbudet, og medlemmet kan  

 dokumentere, at der ved indgåelsen af aftalen om arbejdet er tale om  

 varigt, ustøttet arbejde af et omfang, der ikke vil kunne give ret til  

 supplerende dagpenge.
Varigt arbejde vil sige arbejde af mindst 5 ugers  

 varighed.
 Hvis medlemmet ikke påbegynder en af de i stk. 1,  

 nr. 1-4, nævnte aktiviteter umiddelbart efter, at medlemmet er  

 ophørt med tilbudet, kan medlemmet ikke få dagpenge i den  

 mellemliggende periode, jf. § 28 i bekendtgørelse om  

 rådighed.
Til § 20 Bestemmelsen sigter på arbejdstyper, som efter  

 tidligere regler blev betragtet som bierhverv i forhold til  

 arbejdsløshedsforsikringsloven.
Dispensationsadgangen vil kun blive  

 udnyttet i særlige tilfælde, hvor det vil være  

 åbenbart urimeligt at registrere medlemmet for selvforskyldt ledighed,  

 f.eks. hvis medlemmets bierhverv som fritidsvicevært er knyttet til en  

 mindre bolig, og medlemmet af familiemæssige grunde må flytte fra  

 boligen.
Kapitel 4 Gyldige grunde Til § 21 Bestemmelsen er udtømmende.
 De gyldige grunde relaterer sig som hovedregel til  

 arbejdsmarkedet og ikke til medlemmets personlige forhold.
Til § 21, stk. 1, nr. 1 (helbred) Der er en standardlægeattest til brug for  

 arbejdsløshedskassens sagsbehandling ved medlemmets afslag og  

 ophør på grund af helbred.
Medlemmet kan få attesten hos  

 arbejdsløshedskassen.
Attesten udfyldes sammen med lægen og  

 afleveres i arbejdsløshedskassen.
En kiropraktorerklæring  

 sidestilles med en lægeattest.
 Den lægelige dokumentation bør normalt  

 foreligge på tidspunktet for afslaget eller ophøret, men  

 arbejdsløshedskassen kan efter en konkret vurdering også  

 acceptere efterfølgende lægelig dokumentation, hvis denne giver  

 samme grad af sikkerhed for, at medlemmet ikke kunne eller burde overtage  

 eller forblive i arbejdet på grund af helbredsmæssige  

 forhold.
 Hvis lægen kun anbefaler, at medlemmet sygemelder  

 sig, har medlemmet ikke en gyldig grund til at opsige arbejdet.
 Kravet om, at medlemmet skal have forsøgt at  

 få andet arbejde, gælder kun, hvis der på arbejdspladsen  

 findes andet arbejde, som medlemmet kan varetage.
 Selv om medlemmet på grund af helbredsforhold har en  

 gyldig grund til afslaget eller ophøret, vil medlemmet kunne miste  

 dagpengeretten, hvis medlemmet ikke kan anses for at stå til  

 rådighed for arbejdsmarkedet, jf. bekendtgørelse om  

 rådighed.
Til § 21, stk. 1, nr. 2 (transport) Det fremgår af § 8 i bekendtgørelse om  

 rådighed, hvilken transporttid medlemmet skal acceptere.
 Ved kørelejlighed forstås en privat  

 kørselsaftale, hvor transportmidlet ikke tilhører medlemmet  

 eller medlemmets ægtefælle eller samlever.
 Selv om medlemmet på grund af transportproblemer har  

 en gyldig grund til afslaget eller ophøret, vil medlemmet kunne miste  

 dagpengeretten, hvis medlemmet ikke kan anses for at stå til  

 rådighed for arbejdsmarkedet, jf. bekendtgørelse om  

 rådighed.
Til § 21, stk. 1, nr. 3 (pasning af familie) Selv om medlemmet på grund af pasningsproblemer har  

 en gyldig grund til afslaget eller ophøret, vil medlemmet kunne miste  

 dagpengeretten, hvis medlemmet ikke kan anses for at stå til  

 rådighed for arbejdsmarkedet, jf. bekendtgørelse om  

 rådighed.
Særligt om orlov til børnepasning Selvom medlemmet mister retten til dagpenge på grund  

 af børnepasningsproblemer, jf. bekendtgørelse om  

 rådighed, vil medlemmet kunne overgå til  

 børnepasningsorlov.
 For så vidt angår de situationer, hvor et  

 medlem afslår et formidlet arbejde med den begrundelse, at medlemmet  

 skal på orlov, henvises der til vejledningen til § 10 »Særlig om  

 orlov«.
Til § 21, stk. 1, nr. 4 (efterløn/delefterløn) Ved delefterløn kan bestemmelsen f.eks. få  

 betydning, hvis et medlem opsiger et fuldtidsarbejde for at overtage anden  

 beskæftigelse på nedsat tid og samtidig overgår til  

 delefterløn.
 Et medlem, der opsiger sit arbejde for at overgå til  

 efterløn eller delefterløn kan ikke få dagpenge i  

 perioden indtil overgangstidspunktet, jf. § 28, stk. 1, i  

 bekendtgørelse om rådighed.
Det er en forudsætning for anvendelse af  

 bestemmelsen, at medlemmet rent faktisk overgår til efterløn  

 eller delefterløn.
Bortfalder denne forudsætning  

 efterfølgende, og har medlemmet ikke en anden gyldig grund til  

 ophøret eller afslaget, anses medlemmet for selvforskyldt ledig.
 Karensperioden på 1 uge for selvstændige  

 erhvervsdrivende, jf. § 63, stk. 3, i lov om arbejdsløshedsforsikring  

 m.v., gælder ikke for medlemmer, der ophører med virksomheden  

 for at overgå til efterløn eller delefterløn.
Til § 21, stk. 1, nr. 6 (tab af supplerende dagpenge) Medlemmet må tidligst afslå arbejdet eller  

 opsige arbejdet til fratræden samtidig med, at retten til supplerende  

 dagpenge bortfalder.
 »Erklæring om fratræden« - som findes på  

 blanket AR 230 - kan anvendes af et fuldtidsforsikret medlem, der arbejder  

 på nedsat tid i et ansættelsesforhold, hvor arbejdet kun kan  

 opsiges til fratræden på et bestemt tidspunkt i måneden.  

 Hvis arbejdsgiveren har underskrevet erklæringen, har medlemmet  

 mulighed for at opsige arbejdet til fratræden samtidig med, at retten  

 til supplerende dagpenge bortfalder, uanset hvornår i måneden de  

 supplerende dagpenge bortfalder.
 De 26 uger kan forlænges efter principperne i § 55,  

 stk. 7, i lov om arbejdsløshedsforsikring m.v.
 Medlemmet har dog ikke en gyldig grund, hvis medlemmet  

 alligevel ikke kunne få dagpenge som følge af reglerne om  

 mindsteudbetaling.
Til § 21, stk. 1, nr. 7 (tab af supplerende dagpenge -  

 frigørelsesattest) Det er f.eks. en gyldig grund, hvis medlemmet er  

 fuldtidsforsikret og formidles arbejde på mindre end fuld,  

 sædvanlig arbejdstid, og arbejdsgiveren ikke vil udstede en  

 frigørelsesattest.
 Medlemmet har dog ikke en gyldig grund, hvis medlemmet  

 alligevel ikke kunne få dagpenge som følge af reglerne om  

 mindsteudbetaling.
 Det er også en gyldig grund, hvis medlemmet er  

 fuldtidsforsikret og arbejder på mindre end fuld, sædvanlig  

 arbejdstid, og der indtræder et opsigelsesvarsel fra medlemmets side,  

 og arbejdsgiveren afslår at udstede en frigørelsesattest,  

 når opsigelsesvarslet indtræder.
 Medlemmet kan ikke opsige arbejdet, fordi arbejdsgiveren  

 tilbagekalder frigørelsesattesten, hvis medlemmet forinden har  

 afslået et tilbud om længere arbejdstid inden for samme faglige  

 område.
Bestemmelsen finder tilsvarende anvendelse, når  

 medlemmet ved ansættelsen ikke har behov for en  

 frigørelsesattest, fordi medlemmet ikke har ret til supplerende  

 dagpenge.
Det gælder kun, hvis arbejdsgiveren ikke vil udstede en  

 frigørelsesattest, og den manglende frigørelsesattest nu er den  

 eneste årsag til, at medlemmet ikke har ret til supplerende  

 dagpenge.
Til § 21, stk. 1, nr. 8 (arbejde i udlandet) Efter litra a er det ikke en gyldig grund at opsige  

 arbejde i udlandet, hvis medlemmet under ansættelse i et andet  

 EØS-land vender tilbage til sin bopæl i Danmark mindst en gang  

 om ugen, det vil sige er grænsearbejder.
Bestemmelsen finder  

 anvendelse, uanset om der er tale om en udenlandsk eller en dansk  

 arbejdsgiver.
 Hvis det i forbindelse med afgørelsen af, om et  

 medlem har haft en gyldig grund til arbejdsophøret, er  

 nødvendigt at indhente oplysninger fra arbejdsgiveren, skal  

 arbejdsløshedskassen forsøge at indhente disse oplysninger,  

 uanset om der er tale om en udenlandsk arbejdsgiver. Ønsker en  

 udenlandsk arbejdsgiver ikke at afgive oplysninger, må sagen  

 afgøres ud fra medlemmets redegørelse og sagens øvrige  

 oplysninger.
 Efter litra b er det ikke en gyldig grund at opsige  

 arbejde i udlandet, hvis medlemmet er udsendt af den danske stat.  

 Sådanne medlemmer bevarer medlemskabet af en dansk  

 arbejdsløshedskasse under arbejdet i udlandet, jf.  

 bekendtgørelse om arbejdsløshedsforsikring ved arbejde inden  

 for EØS og det øvrige udland samt vejledning om  

 arbejdsløshedsforsikring i relation til EØS-landene.
Efter litra c er det ikke en gyldig grund at opsige  

 arbejde i udlandet, hvis medlemmet har udført arbejde i udlandet for  

 en arbejdsgiver, der er skattemæssigt registreret i Danmark.
Dette  

 gælder både for medlemmer, som har bevaret medlemskabet af en  

 dansk arbejdsløshedskasse under arbejdet i udlandet, og for medlemmer,  

 som er omfattet af arbejdsløshedsforsikringen i et andet  

 EØS-land, og som under ansættelsen i det andet EØS-land  

 vender tilbage til deres bopæl i Danmark mindre end en gang om ugen.  

 Der henvises herom til bekendtgørelse om  

 arbejdsløshedsforsikring ved arbejde inden for EØS og det  

 øvrige udland samt vejledning om arbejdsløshedsforsikring i  

 relation til EØS-landene.
 Hvis et medlem både udfører arbejde i  

 udlandet for en arbejdsgiver, der er skattemæssigt registreret i  

 Danmark, og vender tilbage til sin bopæl i Danmark mindst en gang om  

 ugen, er medlemmet omfattet af litra a.
 Et medlem, der udfører arbejde uden for EØS  

 (herunder også i Grønland) for en arbejdsgiver, der er  

 skattemæssigt registreret i Danmark, bevarer medlemskabet af den danske  

 arbejdsløshedskasse.
Medlemmer, der anmoder om dagpenge i Danmark efter arbejde  

 eller ophold på Færøerne, jf. bekendtgørelse  

 om medlems- og dagpengeret efter arbejde eller ophold på  

 Færøerne, er omfattet af de danske regler om selvforskyldt  

 ledighed.
Et medlem, der må anses for selvforskyldt ledig på  

 Færøerne, skal derfor udstå en sanktion efter de danske  

 regler, før medlemmet kan få dagpenge i Danmark.
Dette  

 gælder dog ikke, hvis medlemmet har udstået en pålagt  

 sanktion for selvforskyldt ledighed på Færøerne.
Til § 21, stk. 1, nr. 10 (støtte efter lov om social service til  

 pasning af handicappet barn eller døende nærtstående og  

 efter lov om dagpenge ved sygdom eller fødsel til pasning af alvorligt  

 sygt barn) Der henvises til §§ 29 og 104 i lov om social service og §  

 19 a i lov om dagpenge ved sygdom eller fødsel.
Til § 21, stk. 1, nr. 11 (arbejdspladsen) Medlemmet har en gyldig grund til at opsige sit arbejde,  

 hvis arbejdsgiveren væsentligt misligholder ansættelsesforholdet,  

 f.eks. ved ikke at udbetale løn, eller hvis løn- og  

 ansættelsesvilkår væsentligt fraviger, hvad arbejdsgiveren  

 har stillet i udsigt.Hvis medlemmet har ret til at nægte at  

 udføre et arbejde, men fortsat har krav på løn (f.eks.  

 efter principperne om liv, ære og velfærd), vil medlemmet ikke  

 have en gyldig grund til at sige arbejdet op.
 En sømand, der opsiger sit arbejde efter  

 bestemmelsen i sømandslovens § 7, anses for at have en gyldig grund  

 til opsigelsen.
Til § 21, stk. 1, nr. 12 (ægtefælleflytning) Det er også omfattet af bestemmelsen, hvis  

 ægtefællen eller samleveren overtager arbejdet eller begynder  

 uddannelsen i udlandet og flytter til udlandet som følge heraf.
 Forflyttelse i det hidtidige ansættelsesforhold til  

 et nyt arbejdssted er ligeledes omfattet af bestemmelsen.
 For at kunne betragtes som samlevende skal der  

 folkeregistermæssigt være etableret en fælles bolig.
 Der skal være mere end sammenlagt 3 timers  

 transporttid med offentlige transportmidler fra den hidtidige bolig til  

 ægtefællens eller samleverens nye arbejde, uddannelse eller  

 selvstændige virksomhed, jf. princippet i § 8 i bekendtgørelse  

 om rådighed.
 Medlemmets flytning skal ske til en fælles adresse,  

 hvor den daglige transporttid til det nu opsagte arbejde skal ligge ud over,  

 hvad medlemmet skal acceptere efter § 8 i bekendtgørelse om  

 rådighed.
 Ægtefællen eller samleveren skal have  

 indgået en bindende aftale om arbejde af mere end 5 ugers varighed  

 før medlemmets opsigelse.
Ægtefællens eller samleverens flytning skal  

 være begrundet i hans eller hendes overtagelse af arbejde,  

 påbegyndelse af uddannelse eller påbegyndelse eller flytning af  

 selvstændig virksomhed.
Ligeledes skal medlemmets flytning være  

 begrundet i ægtefællens eller samleverens flytning.
 Det er en forudsætning, at ægtefællen  

 eller samleveren faktisk overtager arbejdet, begynder uddannelsen eller  

 begynder eller flytter selvstændig virksomhed, medmindre den manglende  

 overtagelse, begyndelse eller flytning ikke skyldes ægtefællens  

 eller samleverens egne forhold.
Medlemmets flytning bør normalt ske samtidig med  

 ægtefællens eller samleverens flytning.  

 Arbejdsløshedskassen kan imidlertid acceptere, at medlemmet  

 først flytter på et senere tidspunkt, hvis dette er begrundet i  

 særlige omstændigheder.
Forhold, som efter en konkret vurdering  

 vil kunne medføre, at medlemmet ikke skal pålægges  

 karantæne, kan f.eks. være, hvis den hidtidige bopæl er sat  

 til salg, men endnu ikke er blevet solgt på det tidspunkt, hvor  

 ægtefællen eller samleveren flytter.
Et andet eksempel kan  

 være, hvis medlemmet afventer en løsning af familiens  

 boligsituation det nye sted, eller hvis medlemmet afventer sine børns  

 afslutning af et skoleår.
 Hvis medlemmet ophører med sit arbejde før  

 flytningen, kan medlemmet ikke få dagpenge i den mellemliggende  

 periode, jf. § 28 i bekendtgørelse om rådighed.
Til § 21, stk. 1, nr. 13 (fratrædelsesordning) Den gyldige grund gælder medlemmets opsigelse som  

 led i en fratrædelsesordning for virksomheden, hvor medlemmet får  

 en godtgørelse, der medfører fradrag i dagpengene efter  

 bekendtgørelse om fradrag i arbejdsløshedsdagpenge.
 Ved en fratrædelsesordning forstås en aftale  

 mellem arbejdsgiveren og en gruppe af medarbejdere eller disses  

 repræsentanter om at nedbringe antallet af ansatte i virksomheden og om  

 i forbindelse hermed at udbetale en godtgørelse til de medarbejdere,  

 der fratræder.
Løn og eventuel godtgørelse skal give fuld  

 økonomisk dækning i den periode, arbejdsgiverens  

 opsigelsesvarsel ville have løbet.
Hvis løn og eventuel  

 godtgørelse ikke giver fuld økonomisk dækning, mister  

 medlemmet dog ikke dagpenge ud over det tidspunkt, hvor medlemmet skulle  

 være fratrådt, hvis arbejdsgiveren med det gældende varsel  

 havde opsagt medlemmet ved fratrædelsesaftalens indgåelse, jf.  

 princippet i § 8, om karantæne for et medlem, der er afskediget af  

 arbejdsgiveren, men accepterer et kortere opsigelsesvarsel.
 Hvis medlemmet efter en særlig, individuel aftale  

 med arbejdsgiveren får en godtgørelse ved fratrædelsen,  

 har medlemmet ikke en gyldig grund til arbejdsophøret efter denne  

 bestemmelse.
 Der henvises i øvrigt til vejledningen til §  

 25.
Til § 21, stk. 1, nr. 14 (fysisk vold) Ved »i tilknytning til« forstås en periode på  

 op til et par måneder efter den fysiske volds udøvelse.
Der er en standardlægeattest til brug for  

 arbejdsløshedskassens sagsbehandling i tilfælde af fysisk vold.  

 Medlemmet kan få attesten hos arbejdsløshedskassen.
Attesten  

 udfyldes sammen med lægen og afleveres i  

 arbejdsløshedskassen.
Dokumentationen fra politiet bør indeholde  

 oplysninger om, at medlemmet har været udsat for fysisk vold, hvor og  

 hvornår den fysiske vold er udøvet, og hvornår anmeldelsen  

 har fundet sted.
Disse oplysninger findes på den kvittering, som  

 medlemmet eller anmelderen kan få hos politiet efter anmeldelsen.
Til § 21, stk. 3 Bestemmelsen betyder f.eks., at et medlem, der af  

 personlige grunde vælger at flytte fra et sted til et andet, ikke har  

 en gyldig grund til et arbejdsophør, selv om medlemmet efter  

 flytningen ikke har pasningsmuligheder for sine børn eller har mere  

 end tre timers transport til sin hidtidige arbejdsplads.
Medlemmet kan  

 således ikke »flytte sig til« en gyldig grund.
 Hvis medlemmet på formidlingstidspunktet eller  

 indkaldelsestidspunktet kan dokumentere at skulle påbegynde arbejde  

 senest samme dag, som det formidlede arbejde eller den pågældende  

 aktivitet skal påbegyndes, har medlemmet ikke pligt til at overtage det  

 formidlede arbejde eller deltage i aktiviteten.
Til § 22 For så vidt angår nr. 1-3 henvises der til  

 vejledningen til § 21, stk. 1, nr. 1, 3 og 10.
 § 22, stk. 1, nr. 5, finder anvendelse på pludseligt  

 opståede - og for medlemmet upåregnelige - forhold, som faktisk  

 eller retligt afskærer medlemmet fra at deltage i tilbudet.
 Et medlem, der afslår et tilbud af en af de  

 anførte grunde, vil i nogle tilfælde ikke være berettiget  

 til dagpenge på grund af manglende rådighed så længe  

 den grund, der ligger til grund for afslaget på tilbudet, er til  

 stede.
Retten til dagpenge bortfalder også ved ophør  

 i et tilbud, der må sidestilles med afslag på tilbud.
Dette kan  

 f.eks. være tilfældet, hvis medlemmet opsiger tilbudet samme dag,  

 som tilbudet er påbegyndt.
 I andre tilfælde af ophør i et tilbud finder  

 de almindelige regler anvendelse.
Kapitel 5 Karantæner Til §§ 23 og 24 Hvis årsagen til medlemmets selvforskyldte ledighed  

 efter en konkret vurdering medfører krav om arbejde på grund af  

 manglende rådighed, gives der ikke karantæne.
 Der gives heller ikke karantæne i de situationer,  

 hvor medlemmet har fået stillet et krav om arbejde, fordi medlemmet har  

 forbeholdt sin arbejdskraft for en bestemt arbejdsgiver eller arbejdsplads,  

 men hvor medlemmet efter § 35, stk. 5, i bekendtgørelse om  

 rådighed, igen kan anses for at stå til rådighed, når  

 medlemmet dokumenterer, at årsagen til den manglende rådighed  

 ikke længere er til stede.
Til § 25 Hvis medlemmet i forbindelse med en  

 fratrædelsesordning efter § 21, stk. 1, nr. 13, får løn og  

 godtgørelse, der ikke giver fuld økonomisk dækning, har  

 medlemmet ikke en gyldig grund og pålægges derfor  

 karantæne.
Medlemmet mister dog ikke dagpenge ud over det tidspunkt,  

 hvor medlemmet skulle være fratrådt, hvis arbejdsgiveren med det  

 gældende varsel havde opsagt medlemmet ved fratrædelsesaftalens  

 indgåelse.
Afvikling af karantæner Til § 26 En effektiv karantæne kan som udgangspunkt kun  

 afvikles i timer, hvor medlemmet er ledig, tilmeldt AF og i øvrigt  

 står til rådighed for arbejdsmarkedet.
Karantænen kan  

 således ikke afvikles i perioder, hvor medlemmet f.eks. holder egen  

 optjent ferie.
 Uanset om medlemmet er indplaceret eller ej, kan  

 karantænen afvikles i perioder, hvor medlemmet har ret til andre  

 ydelser, der udbetales af arbejdsløshedskassen, bortset fra  

 kursusgodtgørelse.
Effektiv karantæne for fuldtidsforsikrede svarer til  

 37 timer pr. uge, og opgørelse af karantæne for  

 deltidsforsikrede sker efter princippet i bekendtgørelse om  

 supplerende dagpenge, hvor udgangspunktet er den gennemsnitlige ugentlige  

 arbejdstid, opgjort på grundlag af beskæftigelsen i den periode,  

 der danner grundlag for beregningen af medlemmets dagpengesats.
Eksempelvis  

 vil et deltidsforsikret medlem, der har været beskæftiget  

 gennemsnitlig 25 timer ugentlig, skulle pålægges en effektiv  

 karantæne ved selvforskyldt ledighed i forbindelse med et  

 arbejdsophør på 5 x 25 timer, svarende til 125 timer.
 Opnår et fuldtidsforsikret medlem efter afslaget  

 eller ophøret mindst 185 timers beskæftigelse (svarende til 5 x  

 37 timer) uden offentlige tilskud, anses karantænen for udstået.  

 Opnår et deltidsforsikret medlem ustøttet arbejde, svarende til  

 5 gange den gennemsnitlige, ugentlige arbejdstid, der ligger til grund for  

 beregningen af medlemmets dagpengesats, anses karantænen for  

 udstået.
Beskæftigelsen opgøres efter reglerne om  

 lønarbejde i § 2 i bekendtgørelse om beskæftigelseskrav,  

 dagpengeperiode og aktivperiode.
Der stilles ikke krav om, at  

 beskæftigelsen skal være på et bestemt antal timer pr. uge.  

 Kravet om arbejde kan dog ikke opfyldes over en kortere periode end 5 uger.  

 Der kan derfor tidligst udbetales dagpenge til medlemmet 5 uger efter  

 afslaget eller ophøret, men der stilles ikke krav om, at medlemmet har  

 haft arbejde på den første og den sidste dag i  

 5-ugers-perioden.
 Eksempel:
Et fuldtidsforsikret medlem ophører med et  

 fuldtidsarbejde uden en gyldig grund.
Dagen efter ophøret overtager  

 medlemmet et arbejde på 20 timer om ugen og anmoder om supplerende  

 dagpenge.
Medlemmet skal pålægges 5 ugers effektiv  

 karantæne.
Karantænen kan afvikles med de ledige timer (17 timer  

 pr. uge), eller med arbejdstimerne (20 timer pr. uge). I det konkrete  

 eksempel kan medlemmet afvikle karantænen med de ledige timer (185:17 =  

 11 uger) eller med arbejdstimer (185:20 = 9 uger og 3 dage).
 Er karantænen eller en del af denne ikke afviklet 3  

 måneder efter afslaget, anses karantænen for udstået  

 (forældelsesfristen).
Er et medlem blevet pålagt en effektiv  

 karantæne, kan medlemmet uanset karantænen overgå til  

 efterløn eller delefterløn eller til en periode med  

 feriedagpenge, orlovsydelse til uddannelse eller børnepasning eller  

 uddannelsesgodtgørelse.
Medlemmet kan ikke få udbetalt ydelsen i  

 et antal timer svarende til (den resterende del af) karantænen.  

 Vedrørende afslag eller ophør, der skyldes, at medlemmet skal  

 rejse til udlandet og søge arbejde med en attest E 303 efter art. 69 i  

 EF-forordning 1408/71, henvises til vejledningen til § 10.
Til § 26, stk. 3 og 4 I de tilfælde, der er opregnet i stk. 3 og 4  

 får karantænen først virkning fra det tidspunkt, hvor  

 medlemmet ophører med orloven, tilbudet eller omskolingen.
 Hvis medlemmet afslår et formidlet arbejde, mens  

 medlemmet er på uddannelsesorlov som ledig eller modtager  

 uddannelsesgodtgørelse, kan medlemmet ikke få udbetalt  

 orlovsydelse eller uddannelsesgodtgørelse i et antal timer, svarende  

 til karantænen.
For så vidt angår lønmodtagere på  

 orlov, jf. stk. 4, får karantænen først virkning efter  

 orlovens ophør, uanset om medlemmet opsiger det arbejde, som medlemmet  

 er på orlov fra, eller om medlemmet under orloven opsiger et andet  

 arbejde, som medlemmet er påbegyndt under orloven.
Der henvises  

 endvidere til vejledningen til § 17, »I forbindelse med«.
 I de tilfælde, hvor karantænen først  

 får virkning efter tilbudets eller orlovens ophør, regnes  

 forældelsesfristen og perioden for gentagelsesvirkningen også  

 først fra dette tidspunkt.
Gentagelsesvirkning og arbejdskrav Til § 27 Bliver et medlem, der som følge af  

 gentagelsesvirkningen har fået et arbejdskrav, herefter endnu en gang  

 selvforskyldt ledig inden for 12 måneder, regnes den 3. selvforskyldte  

 ledighed for 1. selvforskyldte ledighed i relation til reglerne.
Det vil  

 sige, at et krav om arbejde som følge af gentagelsesvirkningen »vasker  

 tavlen ren« i forhold til tidligere karantæner.
 Da reglerne om selvforskyldt ledighed også  

 gælder for medlemmer, som ikke aktuelt har dagpengeret, vil en 3.  

 selvforskyldt ledighed inden for 12 måneder medføre en sanktion,  

 selv om et arbejdskrav, der er pålagt som følge af  

 gentagelsesvirkningen, endnu ikke er opfyldt.
Til § 27, stk. 2 og 3 Kravet om arbejde i stk. 2 og 3 opgøres efter  

 reglerne om lønarbejde i § 2 i bekendtgørelse om  

 beskæftigelseskrav, dagpengeperiode og aktivperiode.
10-ugers-perioden i stk. 2 og 3 kan forlænges med  

 perioder med sygdom eller uarbejdsdygtighed, barsel, ferie afholdt inden for  

 ferielovens rammer samt med søgnehelligdage og  

 overenskomstmæssige fridage.
Der må ikke være udbetalt  

 løn i perioderne.
 Arbejdet skal ligge efter det tidspunkt, hvor medlemmet  

 mistede retten til dagpenge.
 Beskæftigelse, der medgår til at opfylde  

 arbejdskravet, kan også bruges til at udstå en karantæne  

 efter en 3. selvforskyldt ledighed, jf. § 26, stk. 7, hvis  

 beskæftigelsen ligger efter den 3. selvforskyldte ledighed.
Tab af dagpenge og beskæftigelseskrav Til § 28 Bestemmelsen gælder, selv om medlemmets ret til  

 dagpenge efterfølgende er bortfaldet som følge af, at  

 referenceperioden i aktivperioden er udløbet.
Arbejde, der ligger forud for et afslag på tilbud,  

 kan medregnes ved opfyldelse af beskæftigelseskravet.
Det gælder  

 dog kun arbejde, der ligger efter medlemmets seneste indplacering i  

 dagpengeperioden.
Endvidere kan arbejdet kun medregnes, hvis det ikke  

 tidligere har været medregnet til at opnå ret til dagpenge igen  

 efter afslag på tilbud.
 Vedrørende opgørelse af beskæftigelse  

 mv. henvises der til reglerne om lønarbejde i § 2 i  

 bekendtgørelse om beskæftigelseskrav, dagpengeperiode og  

 aktivperiode.
Kapitel 6 Ikrafttræden mv.
Til §§ 32 og 33 Denne vejledning afløser sammen med vejledning nr.  

 136 af 6. august 1998 om rådighed  vejledning nr. 185 af 25. november  

 1996 om rådighed og selvforskyldt ledighed, som senest ændret ved  

 vejledning nr. 51 af 30. marts 1998.
