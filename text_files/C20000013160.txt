Vejledning om eftersyn af byggeri under  

 Byggeskadefonden vedrørende Bygningsfornyelse (BvB) Indledning Ved bekendtgørelse nr. 1023 af 17. december 1997 om  

 eftersyn af byggeri under Byggeskadefonden vedrørende  

 Bygningsfornyelse (BvB) er der fastsat nærmere regler om eftersyn.
Denne vejledning indeholder en gennemgang af de regler,  

 som er fastsat ved ovennævnte bekendtgørelse.
Vejledningen er  

 opdelt i følgende afsnit:
 1.	Bekendtgørelsens formål og område.
 2.	Eftersynenes form og indhold.
 3.	Den bygningssagkyndige.
 4.	Den administrative procedure.
5.	Eftersynsrapportens form og indhold 6.	Ikrafttræden.
Afsnit I Bekendtgørelsens formål og område Formålet med at gennemføre eftersyn er ved  

 gennemgang af byggeriet dels at få en sagkyndig vurdering af byggeriets  

 generelle standard, dels at få afdækket om der er svigt og skader  

 ved byggeriet.
Bekendtgørelsen gælder for byggeri, der er  

 omfattet af Byggeskadefonden vedrørende Bygningsfornyelse (BvB).  

 Bekendtgørelsen finder derfor anvendelse ved ombygninger, som er  

 omfattet af bestemmelsen om skadedækning i § 174 i lov om byfornyelse,  

 og omfatter ikke mindre arbejder.
Afgrænsningen i forhold til mindre  

 arbejder foretages på samme måde som i By- og Boligministeriets  

 bekendtgørelse nr. 202 af 23. marts 2000 om kvalitetssikring af  

 byggearbejder (herefter kvalitetssikringsbekendtgørelsen). For  

 ombygninger gælder, jf. kvalitetssikringsbekendtgørelsen, at  

 disse er omfattet, når de gennemføres efter et projektmateriale  

 og har et sådan omfang, at de i det væsentlige organiseres og  

 afvikles som en byggesag.
Det vil normalt være tilfældet,  

 når arbejdernes samlede byggeudgift er højere end  

 tærskelgrænsen i cirkulæret om udbud af bygge- og  

 anlægsarbejder, der for tiden andrager 400.000 kr. ekskl. moms.
Afsnit II Eftersynenes form og indhold 2.1. 1-års eftersyn og 5-års eftersyn I medfør af lov om byfornyelse, § 175 stk. 6, har  

 BvB en mulighed for at opdele eftersynet i to eftersyn, der afholdes inden  

 henholdsvis 1 og 5 år fra afleveringen af det enkelte byggeri og ved  

 private andelsboliger opført væsentligt i bygherrens eget regi  

 fra skæringsdagen for byggeriets overgang fra anlæg til  

 drift.
 Med bekendtgørelsens § 4 er indført  

 sådanne to eftersyn.
 1-års eftersynet skal påbegyndes tidligst 4  

 måneder og afsluttes senest 8 måneder efter afleveringen af  

 byggeriet.
1-års eftersynet kan altså påbegyndes  

 meget kort tid efter, at byggeriet er færdigt.
Det er hensigten, at  

 dette eftersyn skal være gennemført inden 1-års  

 gennemgangen af byggeriet i henhold til AB 92, så at der på dette  

 tidspunkt foreligger dokumentation for de svigt og skader, som er registreret  

 ved eftersynet.
 Tidsfristerne er fastsat sådan, at fonden og  

 bygningsejeren skal kunne benytte eftersynsresultatet til at få belyst,  

 om der skal fremsættes krav om afhjælpning af mangler overfor  

 entreprenøren, inden der er forløbet 1 år fra byggeriets  

 aflevering/skæringsdagen, og entreprenørens stillede sikkerhed  

 skal nedskrives fra 10 % til 2 % af entreprisesummen.
 Der skal efter eftersynet være tid til at udarbejde  

 rapport og til, at BvB og derefter bygningsejeren kan gennemgå  

 rapporten inden 1-års fristens udløb.
 Da 1-års eftersynet iværksættes så  

 kort tid efter, at byggeriet er færdigt, bestemmes det i  

 bekendtgørelsens § 2, at ejeren af byggeriet senest 1 måned  

 efter afleveringen skal oplyse BvB om afleveringsdatoen  

 (skæringsdatoen).
Hvis ejeren forsømmer at give fonden denne  

 oplysning, kan det resultere i, at der ikke er tid nok til at  

 gennemføre 1-års eftersynet rettidigt.
Dette kan medføre,  

 at ejeren mister muligheden for at fremsætte krav om afhjælpning  

 af mangler overfor entreprenøren, mens entreprenørens stillede  

 sikkerhed stadig er 10% af entreprisesummen.
 5-års eftersynet skal påbegyndes tidligst 48  

 måneder og afsluttes senest 54 måneder efter afleveringen af  

 byggeriet.
2.2. Dokumentation som grundlag for at foretage  

 eftersyn I bekendtgørelsens § 3 stilles krav til ejeren af  

 bygningen om inden 2 måneder fra afleveringen (skæringsdagen) at  

 fremsende dokumentation for det gennemførte byggeri.
Dette  

 dokumentationskrav er indført, da det ofte har vist sig vanskeligt at  

 få tilstrækkelig dokumentation som grundlag for at  

 gennemføre eftersynet.
Som bilag 1 er angivet en liste over den dokumentation,  

 der bør foreligge i forbindelse med ombygningen, og som udgør  

 grundlaget for det eftersyn, som BvB gennemfører.
BvB har udarbejdet  

 et indberetningsskema vedrørende det dokumentationsmateriale, der skal  

 fremsendes.
Dokumentationsmaterialet skal fremsendes til den  

 bygningssagkyndige, som BvB har udpeget til at forestå eftersynet.
 Den fremsendte dokumentation forbliver hos BvB.
2.3. Eftersynenes indhold Når der er fremskaffet tilstrækkeligt  

 dokumentationsmateriale som grundlag for at gennemføre et eftersyn,  

 foretages der en besigtigelse på stedet.
 Eftersynet består i en systematisk, byggeteknisk  

 gennemgang af byggeriet, der dels har til formål at beskrive og vurdere  

 byggeriets generelle tilstand, dels at få registreret svigt og skader  

 og om muligt at belyse årsagerne hertil.
 Begreberne svigt og skade er defineret nærmere i  

 Byggestyrelsens vejledning af 1986 om kvalitetssikring i byggeriet.
 Ved besigtigelsen foretages en registrering af de  

 eksisterende forhold og tilstande.
 Undersøgelsen omfatter sædvanligvis  

 konstruktioner, bygningsdele, indretninger, materialer og installationer.  

 Konstaterede ulovlige forhold registreres.
Der er metodefrihed til at gennemføre  

 undersøgelsen.
Den enkelte sagkyndige tilrettelægger selv,  

 hvorledes undersøgelser i forbindelse med besigtigelsen udføres  

 mest hensigtsmæssigt.
 Det vil ofte være formålstjenligt at  

 fotografere samt i visse tilfælde at foretage opmålinger.
 Som en del af undersøgelsen vil det være  

 hensigtsmæssigt at sammenholde de konkrete oplysninger, som  

 forudgående er opsamlet, med de faktiske forhold.
Der kan i nogle tilfælde være behov for at  

 gennemføre særlige undersøgelser, hvor det bl.a. vil  

 være nødvendigt at adskille konstruktioner, f.eks. ved  

 svampeundersøgelser.
Af andre særlige undersøgelser kan  

 nævnes geotekniske undersøgelser og  

 afløbsundersøgelser med TV-inspektion.
Der skal ved eftersynet foreligge dokumentation for, at  

 Basisbetonbeskrivelsen for bygningskonstruktioner (BBB) har været  

 anvendt ved byggeriet.
BBB er obligatorisk i statsligt og statsstøttet  

 byggeri, jf. cirkulære af 6.1.1987 om brug af beton.
 Hvis det ved eftersynet ikke er dokumenteret, at betonen  

 svarer til BBB, skal eftersynet omfatte prøver af betonkonstruktioner,  

 der er udsat for vejrliget.
 BvB sørger for, at udgiften til eftersyn inden for  

 en 3-års periode i gennemsnit ikke overstiger 2/3 af det indbetalte  

 bidrag.
Afsnit III Den bygningssagkyndige 3.1. Krav til den bygningssagkyndige Eftersyn foretages af en bygningssagkyndig med erfaring i  

 bygningseftersyn og byggeprojektering. (Der stilles ikke krav om, at den  

 sagkyndige skal have en nærmere angivet uddannelse, f.eks. som  

 ingeniør eller arkitekt). Den pågældende skal som tekniker  

 eller udførende være beskæftiget i byggeriet, have en vis  

 erfaring og have kendskab til den samlede byggeproces, dvs. såvel  

 projektering som udførelse.
5-års eftersynet kan endvidere foretages af BvB´s  

 eget bygningssagkyndige personale.
Det er en forudsætning, at disse  

 opfylder betingelserne for at blive bygningssagkyndige i  

 bekendtgørelsens § 5 stk. 1.
3.2. Habilitet Det er i bekendtgørelsens § 5 stk. 2, bestemt, at  

 den bygningssagkyndige ikke må have medvirket ved opførelsen,  

 ombygningen eller driften af det byggeri, der skal efterses.
 Habilitetsbestemmelsen omfatter såvel et selskab,  

 som ansatte i selskabet og personer, der selvstændigt eller som  

 tidligere ansatte i et andet selskab har medvirket ved opførelsen,  

 ombygningen eller driften.
 Endvidere er det i stk. 3 fastslået, at 5-års  

 eftersynet ikke må foretages af den bygningssagkyndige, der har  

 foretaget 1-års eftersynet af byggeriet.
3.3. Ansvar Den bygningsagkyndige er over for BvB ansvarlig efter  

 dansk rets almindelige erstatningsregler for fejl og forsømmelser ved  

 opgavens løsning, og er således underlagt et culpaansvar.  

 Ansvaret kan ved aftale begrænses beløbsmæssigt.
Ansvaret  

 ophører 5 år efter afgivelse af eftersynsrapporten til BvB.
 Den bygningssagkyndige skal arbejde efter  

 "Almindelige bestemmelser for teknisk rådgivning" (ABR 89),  

 og er ansvarlig efter disse bestemmelsers pkt. 6.2.
ABR 89 indeholder følgende regel om  

 beløbsbegrænsning af ansvaret : "Ved eftersyn af bygninger  

 er ansvaret   med mindre andet er aftalt   begrænset til et  

 beløb på 2,5 mill. kr." BvB må kontrollere, at sædvanlig  

 ansvarsforsikring er tegnet.
 Det er obligatorisk at anvende ABR inden for statsligt og  

 statsstøttet byggeri.
 Hvis der opstår tvister mellem BvB og den  

 bygningssagkyndige om eventuelle fejl og forsømmelser i forbindelse  

 med eftersynet, kan disse indbringes for Voldgiftsretten for bygge- og  

 anlægsvirksomhed.
Afsnit IV Den administrative procedure BvB skal ifølge bekendtgørelsens § 6  

 orientere ejeren om, at der vil blive foretaget et eftersyn senest 2  

 måneder, før dette påbegyndes.
 Ejeren har ifølge bekendtgørelsen pligt til  

 at meddele fonden enhver oplysning om byggeriets opførelse og drift,  

 som er nødvendig for at gennemføre eftersyn (jf. § 175 i lov om  

 byfornyelse).
Ejeren får således 2 måneder til at  

 samle det fornødne materiale, som den bygningssagkyndige skal bruge  

 ved gennemførelse af eftersynet.
Hvis ejeren forsømmer at give  

 disse oplysninger rettidigt, kan det medføre, at ejeren mister  

 muligheden for at fremsætte krav om afhjælpning af mangler  

 overfor entreprenøren, mens entreprenørens stillede sikkerhed  

 stadig er til stede.
 Bestemmelsen skal ses i sammenhæng med bestemmelsen  

 i bekendtgørelsens § 3, hvorefter ejeren er forpligtet til at  

 fremsende dokumentation for byggeriet inden 2 måneder efter aflevering  

 af byggeriet.
BvB må i sine aftaler med de bygningssagkyndige  

 betinge sig, at disse underretter fonden, inden eftersynet foretages, hvis  

 grundlaget for undersøgelsen er mangelfuldt.
BvB må i så  

 fald rette henvendelse til bygningsejeren om at supplere grundlaget.
Ejeren skal endvidere sikre, at den bygningssagkyndige  

 eller   i de tilfælde, hvor eftersynet foretages af BvB´s eget  

 personale- har adgang til byggeriet samt har mulighed for at udtage  

 prøver og foretage målinger i nødvendigt omfang.
BvB  

 afholder de udgifter til efterreparation, som er nødvendige som  

 følge af det gennemførte eftersyn.
 Ejeren har endvidere en forpligtelse til at give lejerne i  

 ejendommen besked om, at eftersynet påbegyndes, ligesom ejerne skal  

 indhente relevante oplysninger hos lejerne og videregive disse til BvB.
Afsnit V Eftersynsrapportens form og indhold Afrapporteringen bør omfatte en behandling af de  

 indsamlede oplysninger.
Der bør foretages en opstilling af de ved  

 besigtigelsen verificerede ejendomsdata.
 Endvidere bør der foretages en beskrivelse af  

 ejendommens tilstand, herunder en opgørelse over konstaterede svigt og  

 skader, som efter den sagkyndiges vurdering vil kunne påvirke den  

 ombyggede bygning.
I det omfang, der er eller bør foretages  

 særlige undersøgelser, som nævnt under pkt. 2.3.,  

 bør dette fremgå.
Er der udarbejdet rapporter for sådanne  

 undersøgelser, er det hensigtsmæssigt at vedlægge  

 disse.
Afrapporteringens omfang er i sagens natur afhængig  

 af den foretagne besigtigelses omfang.
Er besigtigelsen begrænset til  

 nærmere angivne dele af bygningen, vil det samme gøre sig  

 gældende for afrapporteringen.
BvB skal sende en kopi af rapporten og fortegnelsen over  

 de konstaterede svigt og skader til ejeren.
BvB skal samtidig sende en kopi  

 af fortegnelsen til kommunen.
 Fortegnelsen skal opstilles systematisk efter bygningsdele  

 og indeholde oplysninger om art og omfang af de konstaterede svigt og skader,  

 årsager, hvis det er muligt uden særlige undersøgelser,  

 samt uafklarede forhold, som medfører behov for yderligere  

 undersøgelser.
 Rapporten skal endvidere indeholde en beskrivelse og  

 vurdering af bygningstilstanden, herunder vedligeholdelsestilstanden.
 Det fremgår af bekendtgørelsens § 10, at BvB  

 fastsætter nærmere retningslinier for gennemførelse af  

 eftersyn og om eftersynsrapporternes form og indhold.
Afsnit VI Ikrafttræden Bekendtgørelsen trådte i kraft den 1. januar  

 1998.
By- og Boligministeriet, den 27. juli  

 2000 Susanne Brask Bilag 1 Dokumentationsliste Dokumentation - planlægning og byggeprogram Byggesagsjournal Førregistrering:
Data om ejendommen, samt bygningsdelsregistrering Opmålinger/tegninger/fotoregistrering Særlige undersøgelser  

 (fugt/svamp/geoteknik/TV-inspektion) Supplerende registreringer udført i forbindelse med byggesagens  

 gennemførelse Aftale om forsøgsbyggeri Rådgivningsaftaler/entrepriseaftaler/aftalesedler Bygherrens godkendelse af projektets omfang og kvalitet Dokumentation - projekt Tegninger:
 konstruktionstegninger:
hovedtegninger konstruktionstegninger:
detailtegninger installationstegninger:
hovedtegninger installationstegninger:
detailtegninger Beskrivelser og rettelsesblade Beregninger Byggeandragende/byggetilladelse/ibrugtagningstilladelse Omfangsbeskrivelse/tilbudslister el.lign.
Mødereferater Dokumentation - kvalitetssikring Kontrolplaner/udbudskontrolplaner m.v.
Tilsynsrapporter eller lign. dokumentation for udført tilsyn Kontroldokumenter (journaler, rapporter, attester og lign.) Specielt vedrørende insekt- og svampeangreb Kopi af ejendomsforsikring med dækning for insekt- og  

 svampeangreb Undersøgelser for svampeangreb/rapport af d.:
Afhjælpningsprojekt for svampeangreb/tegninger og beskrivelser Projektansvarlig for svampeangrebets afhjælpning:
Firma/person Adresse:
Dokumentation aflevering Afleveringsprotokoller og mangellister Drifts- og vedligeholdelsesplaner.
