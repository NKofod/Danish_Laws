I forbindelse med ekspropriation til naturgasledning har lodsejeren  

 anført, at der er sket procedurefejl ved ekspropriationen til projektet,  

 herunder et tilflæde af inhabilitet.
Endvidere er lodsejeren utilfreds med  

 den valgte linieføring for naturgasledningen.
Energiministeriet har ikke  

 fundet, at der foreligger inhabilitet eller, at der iøvrigt foreligger  

 omstændigheder, der kan begrunde en ændring af Energistyrelsens afgørelse.
I skrivelse af 17. februar 1988 klagede De til Energiministeriet over  

 Energistyrelsens afgørelse af 10. februar 1988 vedrørende Naturgas Midt/Nord  

 I/S' projekt for etablering af naturgasledning i Løgstør Kommune.
Ved denne  

 afgørelse fandt Energistyrelsen ikke anledning til at rejse indvending mod  

 den af kommunen fulgte fremgangsmåde eller mod den planlagte linieføring.
 I skrivelse af 28. april 1988 til Energistyrelsen har De tilføjet  

 yderligere klagepunkter, idet De har anført, at der var sket procedurefejl i  

 forbindelse med ekspropriationen til projektet, herunder at et medlem af  

 kommunalbestyrelsen var inhabil, da han medvirkede til, at  

 ekspropriationsbeslutningen blev truffet.
 Denne del af klagen har Energistyrelsen taget stilling til ved afgørelse  

 af 10. juni 1988, idet styrelsen derved fandt, at det pågældende medlem ikke  

 kunne anses for at have været inhabil.
 Energistyrelsen oversendte i øvrigt Deres brev af 28. april 1988 til  

 Energiministeriet, således at det kunne indgå i ministeriets behandling af  

 sagen.
 De rettede derefter telefonisk henvendelse til ministeriet, idet De  

 meddelte, at der efter Deres opfattelse var sket flere procedurefejl udover  

 det allerede nævnte.
 Efter aftale med Dem udsatte ministeriet derefter behandlingen af sagen,  

 indtil De nærmere havde præciseret, hvilke fejl, De mente der var begået.
 Med Skrivelse af 8. september 1988 fremsendte De en gennemgang af Deres  

 sag, udarbejdet ved Nordjysk Udvalg for Landboret, ved Hans Ole Kristensen.  

 Energiministeriet har herefter taget udgangspunkt i denne fremstilling ved  

 behandlingen af Deres sag.
 Energiministeriet har forstået, at De især er utilfreds med de  

 begrundelser, der er givet Dem for den valgte linieføring.
 Endvidere klager De over, at De først modtog meddelelse om  

 ekspropriationsbeslutningen den 5. april, hvor gravearbejdet allerede den 4.  

 april var påbegyndt på Deres ejendom.
 Endelig har De nærmere uddybet klagepunktet vedrørende inhabilitet, idet  

 der henvises til, at Naturgas Midt/Nord I/S er et selskab dannet på et  

 privatretligt grundlag, hvorfor det anføres, at det »ifølge de  

 almindelige forvaltningsretlige regler om speciel inhabilitet er (..)  

 problematisk samtidig at varetage en bestyrelsespost i naturgasselskabet og i  

 ekspropriationsmyndigheden«.
 Om spørgsmålet om begrundelsen for, at linieføring er lagt over Deres mark  

 i stedet for at fortsætte langs vejen, således som De har ønsket det, fremgår  

 det, at Naturgas Midt/Nord I/S i anledning af Deres indsigelse herom til  

 Løgstør Kommune bl.a. udtalte, at selskabet på strækninger med smalle  

 vejrabatter var nødt til at placere distributionsledninger på private  

 arealer.
 Energistyrelsen har i afgørelsen yderligere henvist til, at  

 naturgasselskabet desuden havde oplyst, at traceen måtte fastholdes, fordi  

 den ellers krydser igennem to haver og fordi både vejens vestlige og østlige  

 rabat allerede rummer ledningsanlæg, der gør placering af ledningen umulig.
 Det fremgår af sagens akter iøvrigt, at Naturgas Midt/Nord I/S henviser  

 til at vestrabatten ikke er bred nok og den østlige rabat har for stor  

 skråning, som begrundelse for at fastholde traceen.
 Naturgas Midt/Nord I/S har overfor Energiministeriet i skrivelse af 10.  

 oktober 1988 anført følgende forhold som begrundelse for den valgte  

 linieføring: »I den vestlige rabat er der ikke plads p.g.a.  

 telefonledning og ukendt kloakledning.
 I den østlige rabat er der ikke plads p.g.a. telefonledning, elkabel,  

 master og grøft.
I kørebanearealet har kommunen ikke villet give gravetilladelse.
En  

 placering i asfalt ville iøvrigt have medført en øget anlægsudgift på ca. kr.  

 50.000.- i forhold til den valgte placering på agerjord«.
 Selskabet har endvidere telefonisk overfor Energiministeriet dels henvist  

 til de trafikale gener ved anlæg i vejen samt dels meddelt, at anlæg, i det  

 omfang det er muligt, undgås placeret igennem haver.
Energiministeriet har en vis forståelse for Deres opfattelse af, at  

 begrundelserne hver især ikke har været helt nøjagtige og fyldestgørende: de  

 har imidlertid ikke været urigtige.
Energiministeriet skal endvidere hertil  

 bemærke, at åstedsforretningerne bl.a. tager sigte på at afklare sådanne  

 spørgsmål.
De har imidlertid ikke ønsket at møde frem ved den lejlighed.
 Naturgas Midt/Nord I/S har vedrørende spørgsmålet om tidspunktet for  

 gravearbejdets begyndelse oplyst, at den korrekte dato er den 7. april 1988.  

 Selskabet har som dokumentation herfor medsendt bygherretilsynets dagbog,  

 hvoraf datoen fremgår.
 Som oplyst telefonisk over for Dem, har en klage over projektgodkendelsen  

 alene opsættende virkning, når den myndighed, der behandler klagen, beslutter  

 at tillægge den sådan virkning.
 Vedrørende spørgsmålet om inhabilitet skal Energiministeriet meddele, at  

 ministeriet er enig med Energistyrelsen i det anførte i afgørelsen af 10.  

 juni 1988. Ministeriet skal således henvise til det anførte om, at  

 gasselskabet er fuldt ud kommunalt ejet. (Det bemærkes iøvrigt i denne  

 sammenhæng, at offentlighedsloven gælder for naturgasselskaber, jfr. § 1,  

 stk. 2, nr. 2, hvorfor selskaberne er omfattet af reglerne om aktindsigt i  

 denne lov, idet det henvises til bemærkningerne herom i skrivelsen af 4.  

 september).
 Efter en gennemgang af sagen finder Energiministeriet ikke grundlag for at  

 anfægte Energistyrelsen afgørelse i sagen, idet der henvises til de anførte  

 begrundelser samt det overfor anførte.
Da De i Deres skrivelser har berørt spørgsmål om erstatning, skal  

 Energiministeriet henlede Deres opmærksomhed på det af styrelsen anførte om,  

 at erstatningsspørgsmål ikke behandles af energimyndighederne, men af  

 taksationsmyndighederne.
Man skal derfor henvise Dem til at rejse Deres krav  

 - herunder vedrørende grubning - overfor rette myndighed.
 Endelig skal Energiministeriet oplyse, at ministeriets afgørelse ikke kan  

 påklages til højere administrativ myndighed.
 Naturgassselskabets skrivelse af 10. oktober 1988 vedlægges til Deres  

 orientering, idet Energiministeriet herved skal udtrykke forhåbning om, at De  

 nu finder afgørelsen vedrørende den valgte linieføring tilstrækkelig  

 begrundet.
 P.M.V.
 E.B.
