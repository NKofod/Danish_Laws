(Til de af Landbrugsministeriet  

 autoriserede analytisk-kemiske Laboratorier) Reglerne for de autoriserede laboratoriers afholdelse af udgifterne ved  

 Tilsynet med De statsautoriserede Laboratorier er med virkning fra finansåret  

 1989 fastsat således:
 Hvert af de autoriserede Laboratorier skal for hvert finansår forud for  

 finansårets begyndelse indbetale en fast afgift på 4.000 kr.
 Det til dækning af udgifterne ved tilsynet derudover nødvendige beløb vil  

 ved finansårets slutning blive pålignet laboratorierne i forhold til den  

 omsætning, som hver enkelt af disse har haft inden for det af autorisationen  

 omfattede område.
 Indbetalingen skal ske til Tilsynet med De statsautoriserede Laboratorier,  

 Forsøgsanlæg Foulum, 8833 Ørum Sønderlyng.
 Landbrugsministeriet forbeholder sig ret til at forlange, at der stilles  

 sikkerhed for de laboratorierne påhvilende afgiftsbeløb.
 Landbrugsministeriets cirkulære af 30. januar 1976 ophæves samtidig  

 hermed, idet omsætningsafgift for finansåret 1988 dog beregnes efter de  

 hidtil gældende regler.
Landbrugsministeriet, den 17. oktober  

 1988 P.
M.
V.
 E.B.
