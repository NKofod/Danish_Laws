I henhold til § 138 b i lov om social bistand, jf. lovbekendtgørelse nr. 171 af 25. marts 1987, meddeles:
 § 1.  Socialministeren har den 26. januar 1989  

 tilladt, at der i Broager Kommune gennemføres en forsøgsordning, hvor der i  

 et kommunalt godkendt dagplejehjem ansættes en medhjælper, således at  

 dagplejehjemmet kan modtage op til 9 børn.
 § 2.  Forsøgsgodkendelsen indebærer, at § 64, jf. §  

 63, stk. 1 i bistandsloven, ikke fuldt ud gælder i Broager Kommune.
 § 3.  Forsøgsgodkendelsen har virkning fra den 26.  

 januar 1989 og gælder til og med den 1. marts 1990.
Stk. 2.  Forsøgsgodkendelsens nærmere indhold fremgår af  

 Socialministeriets skrivelse af den 26. januar 1989 til Broager Kommune.  

 Skrivelsen kan rekvireres i Socialministeriet, Slotsholmsgade 6, 1216  

 København K.
Telefon 01-92 47 01.
