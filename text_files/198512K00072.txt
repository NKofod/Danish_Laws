Nr LSF 72 Forslag til lov om ændring af toldloven (Sikkerhedsstillelse) Fremsat af ministeren for skatter afgifter den 13. november 1985 § 1 I toldloven, jfr. lovbekendtgørelse nr. 659 af 15. december 1982, som ændret bl.a. ved lov nr. 148 af 11. april 1984 og senest ved § 1 i lov nr. 21 af 30. januar 1985, foretages følgende ændringer:
 1. § 83, stk. 2, 2. pkt., ophæves.
 2. § 83, stk. 3, ophæves, og i stedet indsættes:
»Stk. 3. Sikkerheden kan stilles ved 1) deltagelse i toldvæsenets sikkerhedsstillelsesordning eller 2) anden sikkerhedsstillelse.
Stk. 4. Ministeren for skatter og afgifter fastsætter nærmere regler om toldvæsenets sikkerhedsstillelsesordning, herunder størrelsen af det bidrag, der skal betales af varemodtagere, der deltager i ordningen.
Bidraget betales efter reglerne for betaling af told, jfr. stk. 1.
Stk. 5. Ministeren for skatter og afgifter fastsætter nærmere regler om sikkerhedsstillelsen efter stk. 3, nr. 2.« 3. I § 86 indsættes efter stk. 4 som nye stykker:
»Stk. 5. Told af varer, for hvilken der ikke er stillet sikkerhed efter § 83, stk. 2, skal betales til toldvæsenet senest den 5.
 hverdag efter fortoldningsdagen.
Stk.6. Overskrides fristen i stk. 5, pålægges det den, hvem betalingen påhviler, at betale en afgift på 200 kr. for den pågældende fortoldningsekspedition.
Afgiften betales efter reglerne for betaling af told, jfr. § 83, stk. 1.« Stk. 5-7 bliver herefter stk. 7-9.
 4. I § 86, stk. 5, der bliver stk. 7, ændres »stk. 1-4« til:  

 »stk.
 1-5«.
 5. I § 86, stk. 6, der bliver stk. 8, ændres »stk. 5« til:  

 »stk. 7«.
6. I § 89, stk. 1, indsættes efter »§ 83«: »eller § 86,  

 stk. 5, bidrag efter § 83, stk. 4, afgift efter § 86, stk. 6,».
7. I § 89, stk. 4, indsættes efter »rentebeløb,»: »bidrag  

 efter § 83, stk. 4, afgift efter § 86, stk. 6,».
§ 2 Stk. 1. Tidspunktet for lovens ikrafttræden fastsættes af ministeren for skatter og afgifter.
Stk. 2. Bestemmelserne i § 1 finder anvendelse på varer, der angives til fortoldning efter lovens ikrafttræden.
Oprindeligt fremsat lovforslag Blad nr 151 § 1 I toldloven, jfr. lovbekendtgørelse nr. 659 af 15. december 1982, som ændret bl.a. ved lov nr. 148 af 11. april 1984 og senest ved § 1 i lov nr. 21 af 30. januar 1985, foretages følgende ændringer:
 1. § 83, stk. 2, 2.pkt. ophæves.
 2. § 83, stk. 3, ophæves, og i stedet indsættes:
»Stk. 3. Sikkerheden kan stilles ved 1) deltagelse i toldvæsenets sikkerhedsstillelsesordning eller 2) anden sikkerhedsstillelse.
Stk. 4. Ministeren for skatter og afgifter fastsætter nærmere regler om toldvæsenets sikkerhedsstillelsesordning, herunder størrelsen af det bidrag, der skal betales af varemodtagere, der deltager i ordningen.
Bidraget betales efter reglerne for betaling af told, jfr. stk. 1.
Stk. 5. Ministeren for skatter og afgifter fastsætter nærmere regler om sikkerhedsstillesen efter stk. 3, nr. 2.«.
 3. I § 86 indsættes efter stk. 4 som nye stykker:
»Stk. 5. Told af varer, for hvilken der ikke er stillet sikkerhed efter § 83, stk. 2, skal betales til toldvæsenet senest den 5.
 hverdag efter fortoldningsdagen.
Stk.6. Overskrides fristen i stk. 5, pålægges det den, hvem betalingen påhviler, at betale en afgift på 200 kr. for den pågældende fortoldningsekspedition.
Afgiften betales efter reglerne for betaling af told, jfr. § 83, stk. 1.«.
 Stk. 5-7 bliver herefter stk. 7-9.
 4. I § 86, stk. 5, der bliver stk. 7, ændres »stk. 1-4« til:  

 »stk.
 1-5«.
 5. I § 86, stk. 6, der bliver stk. 8, ændres »stk. 5« til:  

 »stk. 7«.
6. I § 89, stk. 1, indsættes efter »§ 83«: »eller § 86,  

 stk. 5, bidrag efter § 83, stk. 4, afgift efter § 86, stk. 6,».
7. I § 89, stk. 4, indsættes efter »rentebeløb,»: »bidrag  

 efter § 83, stk. 4, afgift efter § 86, stk. 6,».
§ 2 Stk. 1. Tidspunktet for lovens ikrafttræden fastsættes af ministeren for skatter og afgifter.
Stk. 2. Bestemmelserne i § 1 finder anvendelse på varer, der angives til fortoldning efter lovens ikrafttræden.
BEMÆRKNINGER TIL LOVFORSLAGET Almindelige bemærkninger Toldlov nr. 519 af 13. december 1972 med senere ændringer er bekendtgjort ved lovbekendtgørelse nr. 659 af 15. december 1982.
 Forarbejder til toldloven findes i Folketingstidende 1972-73.
Forslaget Tillæg A, sp. 545 1. behandling Tidende, sp. 516 2. behandling Tidende, sp. 1612 3. behandling Tidende, sp. 1825 Ved forslaget foreslås nogle ændringer af toldloven som følge af et krav fra EF-kommissionen om, at toldlovens bestemmelser om fritagelse for sikkerhedsstillelse ved henstand med betaling af told ophæves.
Det er kommissionens opfattelse, at Danmark ved at give mulighed for fritagelse for sikkerhedsstillelse i forbindelse med henstand med betaling af import- og eksportafgifter ikke har overholdt de forpligtelser, der påhviler medlemslandene efter artikel 2, stk.
1, i direktiv 78/453/EØF (EF-Tidende nr.
L 146 af 2. juni 1978).
En retssag, der verserer herom ved EF-domstolen, må forventes tabt af Danmark, og det foreslås derfor, at toldlovens bestemmelser om fritagelse for sikkerhedsstillelse ophæves (forslagets § 1, nr.
 1-7).
 Forslaget vil medføre øgede udgifter til toldvæsenets administration.
Disse anslås til årligt 600-700.000 kr.
Engangsudgifterne ved gennemførelse af lovforslaget (tryksager, annoncering, EDB-omkostninger m.v.) skønnes til ca. 1.000.000 kr.
Bemærkninger til lovforslagets enkelte bestemmelser Til § 1 Til nr. 1 Efter de gældende regler i toldloven kan registrerede varemodtagere opnå henstand med betaling af told, således at tolden af varer, der er fortoldet i løbet af en måned, skal betales senest den 15.
i den følgende måned.
Samme henstand indrømmes med betaling af landbrugsimportafgifter.
Henstanden er efter toldlovens § 83, stk.
 1, 1. pkt., betinget af, at varemodtageren stiller sikkerhed.
Toldvæsenet kan dog efter § 83, stk. 2, 2. pkt., når omstændighederne taler derfor, fritage for sikkerhedsstillelse.
Det er toldvæsenets faste praksis at indrømme alle registrerede importører henstand med betaling af told og landbrugsimportafgifter uden sikkerhedsstillelse.
Virksomheder, der gentagne gange har betalt told og importmoms m.v. for sent, kan dog miste denne kredit.
Indtægten af told og landbrugsimportafgifter overføres i deres helhed til EF, således at EF ikke har indtægtstab som følge af den manglende sikkerhedsstillelse.
Bestemmelsen om henstand med betaling af told skal være i overensstemmelse med EF's direktiv 78/453 af 22. maj 1978. Ifølge dette direktiv kan der indrømmes henstand med betaling af told og landbrugsimportafgifter, på betingelse af at varemodtageren stiller en passende sikkerhed, hvis form fastsættes af medlemsstaternes kompetente myndigheder.
Danmark er det eneste EF-land, der ikke kræver sikkerhedsstillelse for tolden, og det er EF-kommissionens opfattelse, at dette er i strid med direktiv 78/453/EØF.
EF-kommissionen har derfor krævet fritagelsesbestemmelsen i § 83, stk. 2, 2. pkt. ophævet.
 Ved forslagets § 1, nr. 1, foreslås denne bestemmelse derfor ophævet.
Den foreslåede ændring af toldloven betyder, at virksomheder, der ønsker at benytte den almindelige henstandsordning, skal stille sikkerhed for betaling af told og landbrugsimportafgifter.
Andre virksomheder må betale told og landbrugsafgifter kontant.
Det foreslås, at der gives disse virksomheder en betalingsfrist på 5 dage efter fortoldningsdagen (forslagets § 1, nr. 3). De gældende henstandsregler for importmomsen og andre forbrugsafgifter, der betales ved indførslen, berøres ikke af forslaget.
Arbejdet med administrationen af en sikkerhedsstillelsesordning, med opkrævning af kontantfortoldningernes toldbeløb og kontrol med betaling af beløbene indebærer en administrativ merbelastning for toldvæsenet.
Merbelastningen vil være afhængig af, hvor mange virksomheder, der vælger kontant afregning i stedet for sikkerhedsstillelse og af den form for sikkerhedsstillelse, der vælges.
Til nr. 2 Med henblik på at gøre sikkerhedsstillelse så billig og enkel for virksomhederne og toldvæsenet som muligt foreslås det, at toldvæsenet etablerer en sikkerhedsstillelsesordning.
Varermodtagere, der vælger at deltage i denne ordning, skal herfor betale et bidrag, der beregnes som en del af told- og importafgiftsbeløbet for de indførte varer.
Bidraget foreslås fastsat af ministeren for skatter og afgifter og vil blive fastsat således, at de tab, som statskassen påføres som følge af manglende betaling af told- og importafgiftsbeløb, kan dækkes af bidragene.
Bidraget foreslås betalt efter reglerne for betaling af told, d.v.s. at der gives samme henstand med betaling af bidraget som med betaling af told.
De årlige indtægter ved told og landbrugsimportafgifter udgør ca. 2 mia. kr.
Toldvæsenets tab på uerholdelige fordringer af denne karakter skønnes at være 1-2 mill. kr. årligt.
En indbetaling til toldvæsenets sikkerhedsstillelsesordning på ca. 1 promille af det skyldige told- og importafgiftsbeløb vil således give ordningen indtægter, som skønnes at kunne dække tab ved uerholdelige told- og importafgiftsbeløb samt toldvæsenets udgifter ved administration af ordningen.
En af toldvæsenet etableret sikkerhedsstillelsesordning med bred tilslutning skønnes at reducere toldvæsenets merbelastning ved sikkerhedsstillelse, især fordi antallet af ekspeditioner med kontant betaling af toldbeløbet derved skønnes at blive mindre.
Varemodtagere, der ikke ønsker at deltage i toldvæsenets sikkerhedsstillelsesordning, kan i stedet vælge at stille individuel sikkerhed i form af bankgaranti, deponering af værdipapirer, kaution eller lignende.
Det foreslås, at ministeren bemyndiges til at fastsætte de nærmere regler herom.
Erhvervslivets omkostninger ved individuel sikkerhedsstillelse kan ikke vurderes.
Til nr. 3 Det foreslås, at betaling af told, for hvilken der ikke stilles sikkerhed, skal ske senest den 5. hverdag efter fortoldningsdagen.
De, der vælger denne form for afregning af tolden, vil først kunne disponere over varerne, når tolden er betalt.
For at reducere antallet af overskridelser af 5 dages fristen og dermed toldvæsenets arbejde med betalingskontrol for disse ekspeditioner foreslås det, at der opkræves en afgift på 200 kr. i tilfælde, hvor fristen ikke overholdes.
Denne afgift samt de ikke betalte toldbeløb foreslås opkrævet via toldvæsenets almindelige afregningssystem for importører, der har opnået henstand.
Til nr. 4-5 Ændringerne er en konsekvens af forslagets § 1, nr. 3.
Til nr. 6 Det foreslås, at varemodtagere, som ikke overholder 5 dages fristen, jfr. forslagets § 1, nr. 3, skal betale morarenter fra den første dag i den følgende måned, d.v.s. efter samme regler, som gælder for varemodtagere, der har opnået henstand.
Forfaldne bidrag til toldvæsenets sikkerhedsstillelsesordning og forfaldne afgifter efter forslagets § 1, nr. 3, foreslås ligeledes pålagt morarenter.
Til nr. 7 Det foreslås, at toldvæsenets udpantningsret udvides til også at omfatte bidrag til toldvæsenets sikkerhedsstillelsesordning efter forslagets § 1, nr. 2, samt den i § 1, nr. 3, omhandlede afgift.
Til § 2 Den foreslåede sikkerhedsstillelsesordning samt opkrævning af kontantfortoldningernes told- og importafgiftsbeløb vil mest hensigtsmæssigt kunne iværksættes samtidig med, at toldvæsenets nye edb-system vedrørende debitorer og restancer tages i anvendelse.
Systemet er i øjeblikket under planlægning og forventes iværksat i foråret 1986. Det foreslås derfor, at denne lovs ikrafttræden fastsættes af ministeren for skatter og afgifter.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget 1. § 83, stk. 2, 2.pkt. ophæves.
--/ § 83. - - Stk. 2. Kredit efter stk. 1 er betinget af, at varemodtageren stiller  

 sikkerhed.
Når omstændighederne taler derfor, kan toldvæsenet fritage for  

 sikkerhedsstillelse. - - /-- 2. § 83, stk. 3, ophæves, og i stedet indsættes:
»Stk. 3. Sikkerheden kan stilles ved 1) deltagelse i toldvæsenets sikkerhedsstillelsesordning eller 2) anden sikkerhedsstillelse.
Stk. 4. Ministeren for skatter og afgifter fastsætter nærmere regler om toldvæsenets sikkerhedsstillelsesordning, herunder størrelsen af det bidrag, der skal betales af varemodtagere, der deltager i ordningen.
Bidraget betales efter reglerne for betaling af told, jfr. stk. 1.
Stk. 5. Ministeren for skatter og afgifter fastsætter nærmere regler om sikkerhedsstillelsen efter stk. 3, nr. 2.«.
--/ § 83. - - Stk. 3. Ministeren for skatter og afgifter fastsætter de nærmere regler om  

 sikkerhedsstillelsens art og omfang.
/-- 3. I § 86 indsættes efter stk. 4 som nye stykker:
»Stk. 5. Told af varer, for hvilken der ikke er stillet sikkerhed efter § 83, stk. 2, skal indbetales til toldvæsenet senest den 5.
 hverdag efter fortoldningsdagen.
Stk.6. Overskrides fristen i stk. 5, pålægges det den, hvem betalingen påhviler, at betale en afgift på 200 kr. for den pågældende fortoldningsekspedition.
Afgiften betales efter reglerne for betaling af told, jfr. § 83, stk. 1.«.
 Stk. 5-7 bliver herefter stk. 7-9.
 4. I § 86, stk. 5, der bliver stk. 7, ændres »stk. 1-4« til:  

 »stk.
 1-5«.
§ 86. - - --/ Stk. 5. Betales told og afgifter i de i stk. 1-4 nævnte tilfælde ikke ved  

 fortoldningens afslutning, kan toldvæsenet tage varerne i bevaring eller  

 forlange dem genudført. - - /-- 5. I § 86, stk. 6, der bliver stk. 8, ændres »stk. 5« til:  

 »stk. 7«.
§ 86. - - --/ Stk. 6. Betales told og afgifter af varer, der er taget i bevaring efter  

 stk. 5, ikke inden 3 måneder efter fortoldningens afslutning, bortsælges  

 varerne ved behørigt bekendtgjort offentlig auktion.
Varer, der efter  

 toldvæsenets skøn er ukurante eller urealisable, kan dog efter fristens udløb  

 destrueres under toldkontrol.
Nettoprovenuet af auktionssalget tilfalder  

 statskassen, medmindre varemodtageren inden 1 år efter auktionen begærer  

 auktionskøbesummen udbetalt, i hvilket tilfælde den udbetales med fradrag af  

 told og afgifter samt påløbne omkostninger ved opbevaring og salg. - - /-- 6. I § 89, stk. 1, indsættes efter »§ 83«: »eller § 86,  

 stk. 5, bidrag efter § 83, stk. 4, afgift efter § 86, stk. 6,».
--/ § 89. Betales skyldig told efter § 83, beløb efter § 108a, Stk. 2, eller ekspeditionsafgift efter § 124a ikke rettidigt, skal der  

 betales 1,3 pct. i månedlig rente for hver påbegyndt måned fra den 1. dag  

 efter afregningsperiodens udløb. - - /-- 7. I § 89, stk. 4, indsættes efter »rentebeløb,»: »bidrag  

 efter § 83, stk. 4, afgift efter § 86, stk. 6,».
§ 89. - - --/ Stk. 4. Toldvæsenet har udpantningsret for told-, afgifts- og rentebeløb  

 efter § 108a, stk. 2, og ekspeditionsafgift efter § 124a.
