 I medfør af § 54 og § 149, stk. 10 , i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafik- og  

 Kommunikationsministeriet, jf. bekendtgørelse nr. 93 af 8. marts 1982 om  

 flyvesikringstjeneste, luftrumsorganisation, lufttrafikregler og  

 luftfartsinformationstjeneste (BL 7-02), § 7 og § 8, følgende:
1. Referencedokumenter 1.1 BL 3-18, Flyvepladsledelse på godkendte flyvepladser, seneste udgave,  

 for tiden 1. udgave af 6. november 1987.
 1.2 BL 3-34, Etablering af vejrobservationstjeneste, seneste udgave, for  

 tiden 1. udgave af 18. juli 1988.
2. Definitioner Lufttrafiktjenesteenhed (Air Traffic Services Unit). Fællesbetegnelse  

 omfattende flyvekontrolenhed, flyveinformationscentral, meldekontor for  

 lufttrafiktjeneste og AFIS-enhed.
 Vejrobservationstjeneste (Meteorological Observation Service). En  

 tjeneste, der har til opgave at observere flyvepladsens aktuelle vejrforhold  

 og at udfærdige meteorologiske meldinger til brug for luftfarten.
3. Anvendelsesområde Denne BL fastsætter bestemmelser for drift af vejrobservationstjeneste for  

 luftfarten inden for dansk område samt inden for områder, for hvilke Danmark  

 i henhold til international overenskomst er forpligtet til at yde sådan  

 tjeneste.
4. Generelt 4.1 Vejrobservationstjeneste på en flyveplads skal udøves i  

 overensstemmelse med bestemmelserne i denne BL og de forskrifter og særlige  

 vilkår, der til enhver tid er fastsat herfor af Statens Luftfartsvæsen.
4.2 Den, der i henhold til BL 3-34 har fået tilladelse til at etablere en  

 vejrobservationstjeneste på en flyveplads, i det følgende kaldet  

 koncessionshaveren, er ansvarlig for, 5. Personale 5.1 Vejrobservationstjeneste må kun udøves af personer, der er godkendt  

 hertil af Statens Luftfartsvæsen.
 5.2 For at blive godkendt til at udøve vejrobservationstjeneste på en  

 flyveplads skal vedkommende med tilfredsstillende resultat have bestået en  

 teoretisk prøve, der er afholdt eller godkendt af Statens Luftfartsvæsen, og  

 senest 18 måneder efter prøven have været under praktisk indøvelse i  

 vejrobservationstjeneste på den pågældende flyveplads under  

 overvågning/instruktion af en godkendt vejrobservatør i mindst 12  

 arbejdsdage.
5.2.1 For at blive godkendt til at udøve vejrobservationstjeneste på en  

 anden flyveplads skal vedkommende have været under praktisk indøvelse på  

 denne flyveplads i et passende antal arbejdsdage.
Hvis der for at blive  

 godkendt til at udøve observationstjeneste på denne flyveplads kræves  

 yderligere teoretisk uddannelse, skal vedkommende med tilfredsstillende  

 resultat have bestået en ny teoretisk prøve.
 5.3 Ansøgning om godkendelse indsendes af koncessionshaveren og  

 medunderskrives af den indstillede person.
 5.3.1 Ansøgningen skal indeholde oplysninger om indøvelsens varighed, samt  

 hvor og i hvilken periode den pågældende senest har udøvet  

 vejrobservationstjeneste.
 5.4 Godkendelsen bortfalder, hvis den pågældende inden for de sidste 24  

 måneder ikke på nogen flyveplads har udøvet vejrobservationstjeneste i mindst  

 20 arbejdsdage.
6. Daglig leder 6.1 Den daglige leder skal være godkendt af Statens Luftfartsvæsen.
 6.1.1 Ansøgning om godkendelse indsendes af koncessionshaveren og  

 medunderskrives af den indstillede person.
 6.2 Det påhviler den daglige leder at sikre, at den daglige drift af  

 vejrobservationstjenesten sker i overensstemmelse med bestemmelserne i denne  

 BL, flyvepladsens driftshåndbog og eventuelle yderligere vilkår for  

 tjenestens udøvelse.
 6.3 Den daglige leder er i spørgsmål om vejrobservationstjeneste nærmeste  

 foresatte for vejrobservationstjenestens personale.
 6.4 Statens Luftfartsvæsens godkendelse af en person som daglig leder af  

 en vejrobservationstjeneste tilbagekaldes, når koncessionshaveren eller den  

 pågældende selv anmoder herom.
 6.4.1 Godkendelsen bortfalder, hvis Statens Luftfartsvæsen tilbagekalder  

 koncessionshaverens tilladelse til at drive vejrobservationstjeneste.  

 Godkendelsen vil blive tilbagekaldt, hvis den daglige leder af tjenesten  

 groft eller gentagne gange tilsidesætter sine pligter efter denne BL eller de  

 instrukser, der i øvrigt gælder for tjenesten.
 6.4.2 Godkendelsen ophører ligeledes, hvis retten til at udøve  

 virksomheden som daglig leder af tjenesten frakendes den pågældende i medfør  

 af straffelovens § 79.
7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafik- og Kommunikationsministeriet.
9. Straf 9.1 Overtrædelse af pkt. 4.2 eller pkt. 6.2 i denne BL eller af de  

 forskrifter for vejrobservationstjeneste, som i henhold til pkt. 4.1 er  

 fastsat af Statens Luftfartsvæsen, straffes i medfør af luftfartslovens §  

 149, stk. 10, med bøde eller hæfte.
 9.2 Er overtrædelsen begået af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar i medfør af luftfartslovens § 149, stk. 13.
10. Ikrafttrædelse 10.1 Denne BL træder i kraft den 1. oktober 1988.
 10.2 Samtidig ophæves BL 7-2, 1. udgave af 1. august 1984.
Statens Luftfartsvæsen, den 18. juli  

 1988 V.
K.
H.
Eggers / P.
Gohs fg.
