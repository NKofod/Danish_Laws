Bekendtgørelse om energimærkning  

 og oplysningspligt vedrørende elovne til husholdningsbrug1) I medfør af § 15, stk. 1, 3 og 4, § 17, stk. 4, § 19, § 20, stk. 4,  

 § 21 og § 22, stk. 2, i lov nr. 450 af 31. maj 2000 om fremme af besparelser  

 i energiforbruget fastsættes:
Kapitel 1 Anvendelsesområde § 1. Elovne til husholdningsbrug skal ved  

 markedsføring og udbud til salg eller leje være mærket og  

 forsynet med oplysninger om energiforbrug m.v. som fastsat i denne  

 bekendtgørelse.
 Stk. 2. Bekendtgørelsen omfatter elovne, som  

 overvejende fremstilles med henblik på anvendelse i private  

 husholdninger, og som anvendes med almindelig elnettilslutning, herunder  

 ovne, som indgår i større apparater.
Stk. 3. Bekendtgørelsen omfatter ikke 1)	ovne, der også kan benytte andre energikilder end almindelig  

 elnettilslutning, 2)	ovne, der ikke er omfattet af de harmoniserede standarder, der er  

 henvist til i § 6, stk. 3, 3)	transportable elovne defineret som ikke-fastmonterede apparater, der  

 vejer under 18 kg, forudsat at de ikke er beregnet til indbygning, 4)	brugte elovne og 5)	elovne, der er gået ud af produktion før den 1. januar  

 2003.
 Stk. 4. Energiforbruget til dampfunktioner ud over  

 heddampsfunktionen er ikke omfattet af denne bekendtgørelse.
 Stk. 5. Det relative energiforbrug for hvert ovnrum  

 bestemmes i henhold til bilag 4.
§ 2. Ved leverandør forstås i denne  

 bekendtgørelse 1)	producenter af elovne, 2)	godkendte repræsentanter for producenter af elovne, 3)	importører af elovne til Danmark og 4)	den, der fra dansk område markedsfører elovne i andre  

 lande i Den Europæiske Union.
 Stk. 2. Ved forhandler forstås i denne  

 bekendtgørelse detailhandlere eller andre, der sælger, udlejer  

 eller udstiller elovne, som er bestemt for den endelige bruger.
Kapitel 2 Mærkning og oplysninger § 3. Elovne skal forsynes med en etiket med  

 oplysninger om ovnens energiforbrug m.v.
Etiketten skal udformes og indeholde  

 oplysninger som angivet i bilagene 1 og 4.
Stk. 2. Etiketten skal anbringes på ovnlågen  

 på en sådan måde, at etiketten er klart synlig og ikke er  

 skjult.
Har ovnen flere ovnrum, mærkes hvert enkelt ovnrum, med  

 undtagelse af ovnrum, som ikke er omfattet af de harmoniserede standarder,  

 der er henvist til i § 6, stk. 3.
 Stk. 3. De udtryk, som anvendes ved udfærdigelsen  

 af etiketten, skal vælges fra fortegnelsen i bilag 5.
 Stk. 4. I forbindelse med elovne, som markedsføres  

 og udbydes i Danmark, skal der anvendes dansksprogede etiketter.
§ 4. Der skal for elovne foreligge et  

 oplysningsskema, som i standardiseret form giver oplysninger om den  

 pågældende elovn.
Oplysningsskemaet skal indeholde oplysninger og  

 udformes som angivet i bilagene 2 og 4.
Stk. 2. Oplysningsskemaet skal indgå i  

 leverandørens produktbrochurer.
Hvis produktbrochurer ikke  

 forelægges af leverandøren, skal oplysningsskemaet foreligge i  

 en særskilt tryksag eller anden dokumentation, som leverandøren  

 leverer sammen med elovnen.
 Stk. 3. De udtryk, som anvendes ved udfærdigelsen  

 af oplysningsskemaet, skal vælges fra fortegnelsen i bilag 5.
 Stk. 4. I forbindelse med elovne, som markedsføres  

 og udbydes i Danmark, skal oplysningsskemaet være på dansk.
 § 5. Udbydes elovne til salg eller leje ved en  

 trykt eller skriftlig meddelelse eller på andre måder, som  

 indebærer, at den potentielle kunde må formodes ikke at få  

 lejlighed til at se den pågældende elovn udstillet, som f.eks. et  

 skriftligt tilbud, postordrekatalog, reklamer på internettet eller  

 andre elektroniske medier, skal meddelelsen indeholde alle de oplysninger,  

 som er angivet i bilag 3.
 Stk. 2. Kravet i stk. 1 gælder også,  

 når indbygningsovne udbydes som en del af fuldt udstyrede  

 køkkener.
 § 6. Oplysninger på etiketter, i  

 oplysningsskemaer og i trykte, skriftlige eller elektroniske meddelelser  

 m.v., jf. §§ 3-5, skal være begrundet i et teknisk  

 dokumentationsmateriale vedrørende den pågældende model af  

 elovn.
 Stk. 2. Det tekniske dokumentationsmateriale for den  

 pågældende model af elovn skal være udarbejdet så  

 udførligt, at det er muligt at bedømme nøjagtigheden af  

 etikettens, oplysningsskemaets og meddelelsens oplysninger.  

 Dokumentationsmaterialet skal indeholde følgende:
 1)	Leverandørens navn og adresse.
 2)	En generel beskrivelse af modellen, som skal være  

 tilstrækkelig til entydigt og let at identificere denne.
 3)	Oplysninger, med relevante tegninger, om modellens vigtigste  

 konstruktionstræk, især forhold, som har væsentlig  

 indflydelse på dens energiforbrug.
 4)	Rapporter inklusive måleresultater over relevante  

 målinger, som er udført på modellen i henhold til  

 målemetoderne i de harmoniserede standarder for den  

 pågældende apparattype, jf. stk. 3, samt beregninger for de  

 værdier, der er afledt af værdier for lignende modeller.
 5)	Brugsvejledning, hvis en sådan er udarbejdet.
Stk. 3. De oplysninger om den pågældende  

 elovn, som skal gives på etiketter, i oplysningsskemaer og i  

 meddelelser m.v., jf. §§ 3-5, findes ved målinger i overensstemmelse  

 med de harmoniserede standarder, som er vedtaget af Den Europæiske  

 Komité for Elektroteknisk Standardisering (Cenelec) for den  

 pågældende apparattype.
Ligeledes skal udførte  

 prøvninger, der er indeholdt i det tekniske dokumentationsmateriale  

 for den pågældende model, måles i overensstemmelse med  

 disse harmoniserede standarder.
Standardernes referencenumre er  

 offentliggjort i De Europæiske Fællesskabers Tidende, og  

 medlemsstaterne har offentliggjort referencenumrene for de nationale  

 standarder, som gennemfører disse harmoniserede standarder.
 Stk. 4. Foretages sådanne ændringer i  

 konstruktionen af en eksisterende model, at oplysningerne om modellens  

 energiforbrug m.v. ikke længere er korrekte, anses den ændrede  

 elovn for en ny model, som skal have en selvstændig modelbetegnelse,  

 eget teknisk dokumentationsmateriale samt etiket og oplysningsskema med  

 korrekte oplysninger.
§ 7. For så vidt angår oplysninger om  

 elovnes lydeffektniveau (støj), jf. bilag 1-3, finder §§ 3-6 kun  

 anvendelse 1)	i forbindelse med markedsføring til lande i Den  

 Europæiske Union, som har påbudt offentliggørelse af  

 oplysninger om luftbåren støj fra elovne, jf. artikel 3 i  

 Rådets direktiv 86/594/EØF, eller 2)	hvis der frivilligt oplyses om elovnes lydeffektniveau i forbindelse  

 med markedsføring i Danmark eller et andet land, hvor der ikke er  

 pligt til at oplyse om luftbåren støj.
 Stk. 2. Oplysninger om elovnes lydeffektniveau, som  

 indgår på etiketter, i oplysningsskemaer, i meddelelser m.v. og i  

 teknisk dokumentationsmateriale, jf. §§ 3-6, skal tilvejebringes og angives i  

 overensstemmelse med Rådets direktiv 86/594/EØF, jf.  

 bekendtgørelse om frivillig mærkning af husholdningsapparater  

 med oplysning om luftbåren støj.
Kapitel 3 Leverandørers og forhandleres forpligtelser § 8. Det påhviler leverandører, som  

 markedsfører elovne, at tilvejebringe etiketter, oplysningsskemaer og  

 teknisk dokumentationsmateriale i overensstemmelse med §§ 3, 4, 6 og 7.
 Stk. 2. Leverandøren skal sikre, at etiketter og  

 oplysningsskemaer er korrekt udformede og indeholder korrekte oplysninger,  

 jf. §§ 6 og 7 samt bilagene 1, 2 og 4.
 Stk. 3. Leverandøren anses for at have givet sit  

 samtykke til offentliggørelsen af oplysningerne på etiketten og  

 oplysningsskemaet.
 Stk. 4. Leverandøren skal i 5 år efter, at  

 fremstillingen af den pågældende elovn er ophørt, kunne  

 fremlægge teknisk dokumentationsmateriale som nævnt i § 6.
 § 9. Leverandøren skal vederlagsfrit levere  

 forhandlere de nødvendige etiketter til korrekt mærkning af  

 leverede elovne på det sprog, som forhandleren skal anvende.
 Stk. 2. Anmoder en forhandler om at få etiketter  

 leveret, skal leverandøren sikre, at de ønskede etiketter  

 leveres omgående.
 Stk. 3. Leverandøren skal levere forhandlerne de  

 fornødne oplysningsskemaer sammen med leverede elovne.
 § 10. Forhandlere, der udstiller elovne, skal  

 inden udstilling påføre elovnen korrekt mærkning med  

 etiket i overensstemmelse med § 3.
 Stk. 2. Forhandleren skal inden salg eller udleje give  

 kunder mulighed for at gøre sig bekendt med oplysningsskemaet, jf. §  

 4, for den pågældende elovn.
 § 11. Den, der udbyder elovne til salg eller leje  

 ved meddelelse m.v. omfattet af § 5, skal i meddelelsen anføre  

 korrekte oplysninger om den pågældende elovn i overensstemmelse  

 med §§ 6 og 7 samt bilag 3.
Kapitel 4 Tilsyn m.v.
 § 12. Energistyrelsen fører for så  

 vidt angår elovne tilsyn med overholdelsen af reglerne i lov om fremme  

 af besparelser i energiforbruget kapitel 5 og i denne  

 bekendtgørelse.
 Stk. 2. Energistyrelsen kan overdrage tilsynet efter stk.  

 1 samt styrelsens beføjelser efter stk. 3 og §§ 13-16 til en anden  

 myndighed.
 Stk. 3. Energistyrelsen kan bemyndige en virksomhed eller  

 en sagkyndig institution eller organisation til for så vidt angår  

 elovne at udøve nærmere angivne beføjelser  

 vedrørende kontrol, registrering og lignende i henhold til lov om  

 fremme af besparelser i energiforbruget kapitel 5 og denne  

 bekendtgørelse.
§ 13. Leverandører skal uden betaling  

 stille eksemplarer af elovne til rådighed for Energistyrelsen med  

 henblik på måling og kontrol samt dække øvrige  

 udgifter ved udtagelsen af de pågældende elovne.
Udtager  

 Energistyrelsen eksemplarer hos forhandlere med henblik på måling  

 og kontrol, skal leverandøren af den pågældende elovn  

 afholde alle udgifter herved.
 Stk. 2. Energistyrelsens udgifter i forbindelse med  

 måling og kontrol af elovne skal dækkes af leverandøren af  

 den pågældende elovn, medmindre måle- eller  

 kontrolresultater bekræfter rigtigheden af leverandørens  

 oplysninger.
 Stk. 3. Leverandøren skal dække alle de  

 udgifter ved udtagelse, måling og kontrol, som skyldes, at  

 leverandøren har meddelt Energistyrelsen eller en bemyndiget sagkyndig  

 institution m.v. urigtige eller vildledende oplysninger eller undladt at  

 afgive nødvendige oplysninger, jf. § 15.
 § 14. Resultatet af en kontrolundersøgelse  

 af i alt tre eksemplarer af samme model elovn, som Energistyrelsen har ladet  

 udføre i overensstemmelse med de harmoniserede standarder, jf. § 6,  

 stk. 3, indgår i det tekniske dokumentationsmateriale for den  

 pågældende model, jf. § 6, stk. 2, nr. 4, og erstatter  

 eksisterende måleresultater fra tidligere udførte  

 prøvninger, såfremt kontrolresultatet medfører, at  

 oplysninger i energimærket skal ændres.
 Stk. 2. Kontrolundersøgelser skal være  

 udført enten som akkrediteret teknisk prøvning på et  

 laboratorium akkrediteret af DANAK eller af et tilsvarende anerkendt  

 akkrediteringsorgan, som har undertegnet den europæiske  

 samarbejdsorganisation for akkrediteringsopgavers multilaterale aftale om  

 gensidig anerkendelse, og som er etableret i et EU/EØS-land, eller  

 på et laboratorium udpeget af Energistyrelsen eller af den myndighed,  

 der har fået overdraget tilsynet.
 Stk. 3. Energistyrelsen kan bestemme, at resultatet af  

 kontrolundersøgelser udført i overensstemmelse med stk. 1 og 2  

 af tilsynsmyndigheder i andre lande i Den Europæiske Union, skal  

 indgå i det tekniske dokumentationsmateriale.
§ 15. Energistyrelsen kan pålægge  

 leverandører og forhandlere af elovne, herunder den, der udbyder  

 elovne til salg eller leje gennem en meddelelse m.v. som nævnt i § 5,  

 at fremkomme med alle sådanne oplysninger, som er nødvendige for  

 varetagelsen af tilsynet, herunder oplysninger, som er nødvendige for  

 at afgøre, om et forhold er omfattet af reglerne om  

 energimærkning m.v. i lov om fremme af besparelser i energiforbruget og  

 i denne bekendtgørelse.
Energistyrelsen kan herunder kræve  

 indsendt dokumentation i form af etiketter, oplysningsskemaer og meddelelser  

 m.v., jf. §§ 3-5, samt, hvis der er grund til at formode, at oplysningerne  

 på etiketterne eller oplysningsskemaerne er ukorrekte, teknisk  

 dokumentationsmateriale, jf. § 6.
 Stk. 2. En virksomhed eller en sagkyndig institution  

 eller organisation, der er bemyndiget efter § 12, stk. 3, kan inden for  

 rammerne af bemyndigelsen anmode leverandører og forhandlere om  

 oplysninger omfattet af stk. 1.
 Stk. 3. Oplysningerne kan kræves meddelt skriftligt  

 og inden en nærmere fastsat frist.
 § 16. Energistyrelsen kan meddele påbud i  

 henhold til § 17, stk. 5, i lov om fremme af besparelser i  

 energiforbruget.
 § 17. Afgørelser truffet af Energistyrelsen  

 eller af en anden myndighed, der har fået overdraget tilsynet efter §  

 12, stk. 2, kan ikke indbringes for anden administrativ myndighed.
Kapitel 5 Straf § 18. Med bøde straffes den, der som  

 leverandør af elovne 1)	undlader at tilvejebringe etiketter eller oplysningsskemaer som  

 foreskrevet i § 3, § 4, § 6 og § 7, jf. § 8, stk. 1 og 2, 2)	undlader at levere en forhandler etiketter eller oplysningsskemaer  

 som foreskrevet i § 9, eller 3)	undlader at tilvejebringe et teknisk dokumentationsmateriale som  

 foreskrevet i § 6 og § 7, jf. § 8, stk. 1 og 4, eller tilvejebringer et  

 mangelfuldt eller misvisende materiale.
Stk. 2. Med bøde straffes den, der som forhandler  

 af elovne 1)	udstiller elovne, der ikke er mærket med etiket som  

 foreskrevet i § 3, jf. § 10, stk. 1, eller 2)	undlader at give kunder mulighed for at gøre sig bekendt med  

 oplysningsskemaer som foreskrevet i § 10, stk. 2.
 Stk. 3. Med bøde straffes den, der i forbindelse  

 med udbud af elovne til fjernsalg eller fjernudlejning gennem en trykt,  

 skriftlig eller elektronisk meddelelse m.v. omfattet af § 5 undlader at give  

 oplysninger om elovnen som foreskrevet i § 5, jf. § 11.
 Stk. 4. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Kapitel 6 Ikrafttræden § 19. Bekendtgørelsen træder i kraft  

 den 1. januar 2003.
Stk. 2. Bekendtgørelse nr. 688 af 17. december  

 1982 om mærkning af elektriske ovne til husholdningsbrug med oplysning  

 om energiforbrug m.v. ophæves.
Bekendtgørelsens bestemmelser  

 finder dog fortsat anvendelse for elovne, der er gået ud af produktion  

 før den 1. januar 2003.
 Stk. 3. Til og med den 30. juni 2003 vil  

 markedsføring, handel med eller udstilling af elovne samt fordeling af  

 oplysningsmateriale m.v. som nævnt i § 5, som ikke er i  

 overensstemmelse med §§ 3-11, dog være tilladt, såfremt de hidtil  

 gældende regler opfyldes.
Økonomi- og Erhvervsministeriet, den 9.  

 december 2002 Bendt Bendtsen /Ib Larsen Bilag 1 Etiket 1. Udformning af etiketten Etiketten udfærdiges på det pågældende sprog i  

 overensstemmelse med følgende model:
2.Oplysninger  

 på etiketten Følgende oplysninger skal angives på etiketten:
I.
Leverandørens navn eller varemærke.
II.
Leverandørens modelbetegnelse.
III.
Det relative energiforbrug af modellens ovnrum bestemt i  

 overensstemmelse med bilag 4. Pilens spids indeholdende bogstavindikatoren  

 A-G skal placeres på højde med den pil, der angiver den  

 pågældende kategori.
  

 Pilen med bogstavindikatoren må ikke være mindre end   eller mere  

 end dobbelt så høj som   højden af de pile, der angiver  

 kategorierne.
IV.
Hvis en model har fået tildelt EU-miljømærket i  

 henhold til Europa-Parlamentets og Rådets forordning (EF) nr. 1980/2000  

 af 17. juli 2000 om en revideret ordning for tildeling af et  

 EF-miljømærke, kan en kopi af miljømærket anbringes  

 her, med forbehold af eventuelle krav under ordningen for tildeling af et  

 EF-miljømærke.
V.
Energiforbruget i kWh for opvarmningsfunktionen eller -funktionerne  

 (traditionel funktion og/eller varmluft) (for apparaterne) baseret på  

 en standardbelastning fastsat i henhold til prøvningsmetoderne i de  

 harmoniserede standarder, der er henvist til i § 6, stk. 3.
VI.
Ovnrummets nettorumfang i liter bestemt i overensstemmelse med de  

 harmoniserede standarder, der er henvist til i § 6, stk. 3.
VII.
Apparatets størrelse bestemmes som følger:  

 Lille:	12 l  £  

   volumen  <  35 l  

 Mellemstor:	35 l  £  

   volumen  <  65 l  

 Stor:	65 l  £  

   volumen
  

 Denne indikatorpil anbringes ud for den relevante størrelse.
 VIII.Hvor dette er relevant, skal der oplyses om støjniveau bestemt  

 i overensstemmelse med Rådets direktiv 86/594/EØF, jf.  

 bekendtgørelse om frivillig mærkning af husholdningsapparater  

 med oplysning om luftbåren støj, under den anvendelsesform, som  

 lå til grund for fastlæggelse af det relative energiforbrug.
 De tilsvarende udtryk på andre sprog findes i bilag 5.
3. Trykning I det følgende afgrænses visse aspekter af etiketten:
 Farver:
 CMYK   cyan, magenta, gul, sort.
 Eksempel:  07X0: 0 % cyan, 70 % magenta, 100 % gul, 0 % sort.
 Pile:
A: 	X0X0 B: 	70X0 C: 	30X0 D:	00X0 E: 	03X0 F: 	07X0 G: 	0XX0 Rammefarve:  X070 Sort anvendes som baggrundsfarve i den pil, der viser det relative  

 energiforbrug.
Al tekst angives med sort.
Baggrunden er hvid.
Bilag 2 Oplysningsskema Oplysningsskemaet skal indeholde de oplysninger, der er angivet i nr.  

 1-11.
 Oplysningerne kan enten gives i form af et skema, der omfatter en  

 række modeller fra den samme leverandør, og skal i så fald  

 opstilles i den angivne rækkefølge, eller de kan gives i  

 tilknytning til beskrivelsen af elovnen.
 1.	Leverandørens varemærke.
 2.	Leverandørens modelbetegnelse.
 3	Det relative energiforbrug af modellens ovnrum bestemt i  

 overensstemmelse med bilag 4. Det relative energiforbrug udtrykkes som  

 "relativt energiforbrug på en skala fra A (lavt forbrug) til G  

 (højt forbrug)". Hvor disse oplysninger er givet i skemaform, kan  

 de udtrykkes på anden vis, forudsat at det tydeligt fremgår, at  

 skalaen går fra A (lavt forbrug) til G (højt forbrug). Angivelse  

 af, hvilken opvarmningsfunktion der er anvendt til at bestemme det relative  

 energiforbrug.
4.	Er disse oplysninger angivet i en tabel, og har nogle af elovnene i  

 tabellen fået tildelt et EU-miljømærke i henhold til  

 forordning (EF) nr. 1980/2000, kan dette oplyses her.
I så fald skal  

 rubrikoverskriften hedde "EU-miljømærke" og angivelsen  

 være en kopi af EU-miljømærket (blomsten). Denne  

 bestemmelse ændrer intet ved kravene i EF-ordningen for tildeling af  

 miljømærke.
 5.	Energiforbruget i kWh for opvarmningsfunktionen eller -funktionerne  

 (traditionel funktion og/eller varmluft og/eller damp) (for apparaterne)  

 baseret på en standardbelastning fastsat i henhold til  

 prøvningsmetoderne i de harmoniserede standarder, der er henvist til i  

 § 6, stk. 3.
 6.	Ovnens nettorumfang i liter fastsat i henhold til de harmoniserede  

 standarder, der er henvist til i § 6, stk. 3.
 7.	Apparatets størrelse bestemmes som følger:  

 Lille:	12 l  £  

   volumen  <  35 l  

 Mellemstor:	35 l  £  

   volumen  <  65 l  

 Stor:	65 l  £  

   volumen
  

 Denne indikatorpil anbringes ud for den relevante størrelse.
 8.	Normal "tilberedningstid" af standardemner bestemt  

 ifølge prøvningsmetoderne i de harmoniserede standarder, der er  

 omhandlet i § 6, stk. 3.
 9.	I givet fald skal støj målt i forbindelse med den  

 funktion, som energieffektiviteten er bestemt for, bestemmes i  

 overensstemmelse med Rådets direktiv 86/594/EØF, jf.  

 bekendtgørelse om frivillig mærkning af husholdningsapparater  

 med oplysning om luftbåren støj.
 10.	Erklæring om energiforbruget, når opvarmningsfunktionen  

 ikke er aktiveret, og ovnen er indstillet på det lavest mulige  

 energiforbrug, så snart der foreligger en harmoniseret standard for  

 energitab ved standby.
 11.	Arealet af den største bageplade udtrykt i cm2 og  

 fastsat som "overfladeareal" i henhold til den harmoniserede  

 standard, som er omhandlet i § 6, stk. 3.
 Hvis et eksemplar af etiketten enten i farve eller sort/hvid er indeholdt  

 i oplysningsskemaet, tilføjes kun de supplerende oplysninger.
 De tilsvarende udtryk på andre sprog findes i bilag 5.
Bilag 3 Postordresalg og andet fjernsalg Postordrekataloger, meddelelser, skriftlige tilbud, reklamer på  

 internettet eller andre elektroniske medier, som der henvises til i § 5, og  

 herunder tilbud om indbygningsovne som en del af fuldt udstyrede  

 køkkener skal indeholde følgende oplysninger i den opstillede  

 rækkefølge:
1.	Leverandørens varemærke og modelbetegnelse	(bilag 2,  

 nr. 1 og 2) 2.	Relativt energiforbrug	(bilag 2, nr. 3) 3.	Energiforbrug	(bilag 2, nr. 5) 4.	Nettorumfang	(bilag 2, nr. 6) 5.	Størrelse	(bilag 2, nr. 7) 6.	Støj	(bilag 2, nr. 9) Angives yderligere oplysninger, som er indeholdt i oplysningsskemaet,  

 udformes de som defineret i bilag 2 og tilføjes ovenstående  

 tabel i den rækkefølge, som er fastsat i oplysningsskemaet.
 De tilsvarende udtryk på andre sprog findes i bilag 5.
Bilag 4 Relativt energiforbrug Et ovnrums relative energiforbrug bestemmes således:
Tabel 1   Ovnrum med lille volumen Relativt energiforbrug Energiforbrug E (1) (kWh) bestemt med standardemne A E < 0,60 B 0,60 £  

  E < 0,80 C 0,80 £  

  E < 1,00 D 1,00 £  

  E < 1,20 E 1,20 £  

  E < 1,40 F 1,40 £  

  E < 1,60 G 1,60 £  

  E (1)  Fastsat i overensstemmelse med bilag 1, afsnit 2, nr.  

 V.
Tabel 2   Ovnrum med mellemstort volumen Relativt energiforbrug Energiforbrug E (1) (kWh)  

 bestemt med standardemne A E < 0,80 B 0,80 £  

  E < 1,00 C 1,00 £  

  E < 1,20 D 1,20 £  

  E < 1,40 E 1,40 £  

  E < 1,60 F 1,60 £  

  E < 1,80 G 1,80 £  

  E (1)  Fastsat i overensstemmelse med bilag  

 1, afsnit 2, nr.
V.
Tabel 3   Ovnrum med stort volumen Relativt energiforbrug Energiforbrug E (1) (kWh)  

 bestemt med standardemne A E < 1,00 B 1,00 £  

  E < 1,20 C 1,20 £  

  E < 1,40 D 1,40 £  

  E < 1,60 E 1,60 £  

  E < 1,80 F 1,80 £  

  E < 2,00 G 2,00 £  

  E (1)  Fastsat i overensstemmelse med bilag  

 1, afsnit 2, nr.
V.
Bilag 5 Udtryk, som skal anvendes på etiketten og  

 oplysningsskemaet På Fællesskabets sprog følger de udtryk, som skal  

 anvendes:
 1)   Bekendtgørelsen  

 indeholder bestemmelser, der gennemfører Kommissionens direktiv  

 2002/40/EF af 8. maj 2002 om gennemførelse af Rådets direktiv  

 92/75/EØF for så vidt angår energimærkning af  

 el-ovne til husholdningsbrug, EF-Tidende 2002 L 128 s. 45.
