Landsskatteretskendelse Kapitalpension - skattepligt af overskydende indbetaling - registreringsfejl hos forsikringsselskab Reference:
 PBL § 21, 1. pkt.
 A klagede for indkomståret 1996 over, at  

 skatteankenævnet havde beskattet ham af indbetaling på  

 kapitalpension ud over 32.000 kr.
Det fremgik af sagen, at klageren i 1991 var  

 indtrådt i en pensionsaftale med sin arbejdsgiver, B A/S.
Ordningen  

 blev indgået som en Flex-pensionsordning i C Forsikring.
 Det fremgik af sagen, at der i 1996 var indbetalt i alt  

 42.667 kr. på kapitalpensionsordningen og 66.389 kr. på en  

 ordning med løbende udbetalinger.
 Klagerens advokat havde fremlagt en pensionsaftale, hvoraf  

 det bl.a. fremgik:
"Aftale mellem B A/S (i det følgende kaldet  

 arbejdsgiveren) og C forsikring om Flex-pensionsordning i C .......
1. Indtrædelse Med virkning fra den 1.1. 1988 tegner arbejdsgiveren  

 forsikring i C efter reglerne i denne aftale for de medarbejdere, der  

 ønsker det, og som er fyldt 25 år og har opnået 6  

 måneders anciennitet.
 ....
4. Pensionsbidrag og indbetalingsregler Pensionsbidraget for hver enkelt medarbejder  

 udgør som følger:
For perioden 1.1.88 - 31.12.88 2% 1.1.89 - 31.12.89 4% 1.1.90 - 31.12.90 6% 1.1.91 - 31.12.91 8% 1.1.92 - 21.12.92 10% 1.1.93 og fremover 12% Arbejdsgiveren indbetaler hver måned de samlede  

 bidrag, der forfalder forud uden påkrav.
Ved hver betaling oplyser  

 arbejdsgiveren fordelingen på de enkelte medarbejdere, jfr. vejledning  

 i bilag.
Hvis den samlede årlige indbetaling til denne og  

 eventuelt andre kapitalpensionsordninger for en medarbejder overstiger kr.  

 25.000 (1987), anvendes det overskydende bidrag til ratepension som beskrevet  

 i afsnit 5." 5. Forsikringsdækning ....
 For den del af pensionsbidraget, der overstiger 25.000 kr.  

 (excl. bidraget til invaliderenten), etableres ratepension (jfr. afsnit  

 4).
 ....
6. Regulering af forsikringsdækningen Forsikringsdækningen reguleres som følge  

 af gageændringer hver 1. januar, eller ved medarbejderens død,  

 erhvervsudygtighed eller fratrædelse.
 ....
Medfører en gageændring, at pensionsbidraget  

 overstiger det til enhver tid gældende maksimum for  

 kapitalpensionsordninger, anvendes det overskydende bidrag som beskrevet i  

 afsnit 4 og 5." Det fremgik bl.a. følgende af tillæg til  

 pensionsaftalen af 1. maj 1996:
"Tillæg til aftale mellem B A/S og C forsikring om  

 pensionsordning pr. 1. maj 1996 .....
 Endvidere ændres aftalen med virkning fra den 1. maj  

 1996 på følgende punkter:
 ....
 Punkt 4 "Pensionsbidrag og indbetalingsregler"  

 udgør og erstattes af:
4.1. Pensionsindbetalingernes størrelse og  

 indbetalingsregler Pensionsindbetalingen for hver enkelt medarbejder  

 udgør 12% af den pensionsgivende gage.
 ....
 Heraf afholder arbejdsgiveren og medarbejderen hver  

 halvdelen.
 Ved indmeldelse i pensionsordningen og hvert år  

 på reguleringsdatoen meddeler arbejdsgiveren C størrelsen af den  

 enkelte medarbejderes pensionsgivende gage.
 ....
4.3 Indbetaling Pensionsbidragene forfalder til betaling forud hver  

 måned uden påkrav.
 Arbejdsgiveren foretager alle indbetalinger.  

 Indbetalingerne finder sted i henhold til aftale med C's  

 indbetalingsafdeling.
...." Det fremgik af sagen, at C havde foretaget en fornyet  

 indberetning til skattemyndighederne i uge 34 i 1997 i henhold til hvilken,  

 der alene var overført 32.000 kr. til kapitalpension i 1996.
 Skatteankenævnet havde beskattet klageren af  

 indbetaling til kapitalpensionsordning udover 32.000 kr. med 10.667 kr. som  

 personlig indkomst, jf. pensionsbeskatningslovens § 21.
Skatteankenævnet havde herved henset til, at det var  

 nævnets opfattelse, at der ikke var lovhjemmel til at ændre  

 fejlkonteringer.
Det fremgik af ordlyden i pensionsbeskatningslovens § 21, at  

 indbetalinger der oversteg det beløb, der var fastsat i lovens § 16,  

 skulle medregnes i den skattepligtige indkomst.
Da klagerens arbejdsgiver  

 havde videretransporteret ansvaret for, at indbetaling skete til de rette  

 ordninger til C, var det nævnets opfattelse, at C her måtte  

 sidestilles med "arbejdsgiver". Uanset at klageren var helt uden skyld i den  

 foretagne fejl, hjemlede pensionsbeskatningsloven ingen mulighed for med  

 tilbagevirkende kraft at overføre beløb fra en ordning til en  

 anden, når fejlen ikke var konstateret i kalenderåret.  

 Pensionsbeskatningslovens § 21 A, stk. 2, omhandlede situationer, hvor der  

 kunne ske tilbagebetaling eller udbetaling, når særlige  

 omstændigheder talte derfor.
Skattedepartementet behandlede i TfS  

 1984.388 alene spørgsmålet om, hvornår der kunne ske  

 udbetaling af for høje kapitalpensionsbidrag.
Det ville sige, at der  

 ikke var lovhjemmel til at overføre det for meget indbetalte  

 beløb fra kapitalpension til ratepension.
Men der var alene mulighed  

 for at få det for meget indbetalte beløb tilbagebetalt eller  

 udbetalt.
Samme opfattelse fremgik af TfS 1998.682.
Ankenævnet fandt endvidere (under henvisning til  

 Landsskatterettens kendelse af 3. november 1993 nr. 651-1915-0021), at der  

 ikke herskede tvivl om, at klageren havde tegnet både en kapitalpension  

 og en ratepension.
Aftalen mellem klageren og C var således helt klar.  

 Der var således alene tale om en konteringsfejl, hvorved der  

 indbetaltes større beløb på kapitalpensionsordningen end  

 tilladt efter pensionsbeskatningslovens § 16.
 Klagerens advokat havde over for Landsskatteretten nedlagt  

 påstand om, at skattemyndighederne var uberettigede til at  

 forhøje klagerens personlig indkomst med 10.667 kr.
Advokaten havde til støtte for påstanden  

 bl.a. gjort gældende, at klageren var ansat hos B A/S, som i 1987 med  

 virkning pr. 1. januar 1988 indgik en arbejdsgiverbetalt flex-pensionsordning  

 med C.
Det fremgik af den indgåede aftale under punkt 4 at:
 "Pensionsbidraget for hver enkelt medarbejder udgør  

 som følger...
Arbejdsgiveren indbetaler hver måned de samlede  

 bidrag, der forfalder forud uden påkrav.
Ved hver betaling oplyser  

 arbejdsgiveren fordelingen på de enkelte medarbejdere, jfr.  

 vejledningen i bilag.
Hvis den samlede årlige indbetaling til denne og  

 eventuelle andre kapitalpensionsordninger for en medarbejder overstiger kr.  

 25.000 (1987), anvendes det overskydende bidrag til ratepension som beskrevet  

 i afsnit 5." Som det fremgik, indbetalte B A/S et samlet beløb i  

 pension for hver enkelt medarbejder til C, som herefter anvendte det  

 maksimale tilladte beløb til kapitalpension, medens det resterende  

 beløb anvendtes til ratepension.
Advokaten havde endvidere anført, at ved en intern  

 omregistrering i maj 1996 overflyttede C sine pensionsordninger med  

 tilknyttet gruppelivsforsikring fra et EDB-system til et andet for at lette  

 administrationen af ordningerne.
Pensions-ordningerne fortsatte på nye  

 policenumre i det nye EDB-system.
For klagerens vedkommende glemte C  

 fejlagtigt i det nye EDB-system at registrere de af klageren i 1996 allerede  

 foretagne indbetalinger til kapitalpension.
På det gamle policenummer i  

 det oprindelige EDB-system havde C registreret en indbetaling til  

 kapitalpension på 10.667 kr., hvilket beløb C derfor ikke tog  

 hensyn til, da selskabet i slutningen af året foretog den endelige  

 registrering af indbetalinger til kapitalpension på 32.000 kr. (det  

 maksimale beløb for indbetaling til kapitalpension i 1996). Den  

 efterfølgende maskinelle indberetning om indbetaling til  

 kapitalpension for klageren udviste herefter et beløb på 42.667  

 kr.
 Advokaten havde til støtte for påstanden  

 endvidere gjort gældende, at skattemyndighederne var uberettiget til at  

 forhøje klagerens personlige indkomst med henvisning til  

 pensionsbeskatningslovens § 21, samt at skattemyndighederne måtte  

 acceptere den reviderede indberetning om B A/S' indbetaling af pension til  

 klageren, som C efterfølgende havde sendt til skattemyndighederne.
Advokaten havde i første række gjort  

 gældende, at den af C oprindelig foretagne indberetning ikke i sig selv  

 kunne tillægges nogen dispositiv karakter, når det var  

 åbenbart, at parternes aftale og de foretagne dispositioner havde et  

 andet indhold end den oprindelige indberetnings udvisende.
Advokaten havde  

 henvist til Landsskatterettens kendelse af 3. november 1993, hvori det  

 fornuftigvis var fastslået, at der kunne bortses fra åbenbare  

 fejldispositioner, som ikke udtrykte parternes vilje.
Der var ingen reale  

 grunde og hensyn, som sagligt kunne begrunde det af skattemyndighederne  

 indtagne standpunkt.
 Advokaten havde endvidere gjort gældende, at  

 pensionsbeskatningslovens § 21 ganske enkelt ikke indeholdt fornøden  

 hjemmel for skattemyndighederne til at forhøje klagerens indkomst, jf.  

 bestemmelsens ordlyd:
" Er der i et indkomstår af en arbejdstagers  

 arbejdsgivere indbetalt større beløb end fastsat i § 16 til  

 kapitalforsikring i pensionsøjemed og opsparing i  

 pensionsøjemed for arbejdstageren, skal det overskydende beløb  

 medregnes ved opgørelsen af arbejdstagerens skattepligtige indkomst  

 for det pågældende indkomstår som personlig indkomst." I denne sag var der ikke tale om, at "arbejdsgiveren"  

 havde indbetalt et større beløb end tilladt til kapitalpension.  

 Hvis der var foretaget en fejlagtig indbetaling, hvilket blev bestridt jf.  

 nærmere nedenfor, var denne utvivlsomt foretaget af C og ikke af  

 arbejdsgiveren.
Skattemyndighedernes synspunkt om identifikation mellem B A/S  

 og C, udgjorde en abstraktion, som ikke kunne tiltrædes.
Advokaten havde endvidere gjort gældende, at der i  

 denne sag ikke var "indbetalt" et større beløb end tilladt til  

 kapitalpension.
B A/S havde i overensstemmelse med den indgåede aftale  

 med C alene indbetalt det tilladte belá áb til klagerens  

 kapitalpension, og som nævnt var der ikke tale om en fejlagtig  

 indbetaling, men alene tale om en fejlagtig indberetning (en  

 registreringsfejl). Det afgørende i denne sag var således ikke,  

 hvad C havde registreret, men derimod, hvad B A/S faktisk havde indbetalt.  

 Klageren havde således også ifølge aftalen alene et  

 retligt krav på det tilladte beløb på 32.000 kr.
Advokaten havde yderligere anført, at såfremt  

 C eksempelvis ved en fejltagelse ikke havde registreret nogen indbetaling til  

 klagerens invaliderente, ville klageren alligevel have krav herpå i  

 tilfælde af invaliditet.
Det afgørende i nærværende  

 sag var således, som ovenfor nævnt, hvad B A/S faktisk havde  

 indbetalt og ikke, hvad C havde registreret. (c) Og B A/S havde kun indbetalt  

 det tilladte beløb på 32.000 kr.
Advokaten havde endvidere anført, at Told- og  

 Skattestyrelsens udtalelse af 16. februar 1998 (TfS 1998.682) ikke efter hans  

 opfattelse kunne tillægges betydning i denne sag.
Udtalelsen - som  

 forekom overordentlig formalistisk og væsentlig skærpende i  

 forhold til skattedepartementets vejledning af 17. september 1984 (TfS  

 1984.388) omtalte alene "konteringsfejl" begået af "bank, arbejdsgiver  

 samt den ansatte", og omtalte således ikke tilfældet i denne sag,  

 hvor der var tale om en indberetningsfejl begået af pensionsselskabet.
Advokaten havde endvidere anført, at  

 skattemyndighedernes bevæggrunde for at beskatte i tilfælde som  

 klagerens fremgik af Styrelsens udtalelse til X Kommune.
I  

 nærværende sag var der imidlertid ikke tale om svigagtig  

 adfærd fra de involveredes side.
Der var blot tale om en regulær  

 fejl, og C's registrering kunne ikke - som tidligere nævnt -  

 sidestilles med indbetaling.
Nærværende sag kunne endvidere ikke  

 sidestilles med situationen i Styrelsens udtalelse, som vedrørte de  

 tilfælde, hvor både arbejdsgiver og arbejdstager indbetalte til  

 samme pension.
C's repræsentant havde anført, at beløbet  

 pá á 10.667 kr. i princippet ville blive indbetalt på  

 ratepensionen af beskattede midler, hvorfor der kunne blive tale om et  

 erstatningsmellemværende mellem klageren og C.
Told- og Skattestyrelsen havde indstillet, at klageren  

 skulle beskattes af de 10.667 kr., jf. pensionsbeskatningslovens § 21, idet  

 det måtte lægges til grund, at der blev indbetalt 10.667 kr. for  

 meget på kapitalpensionen i 1996 - henset til, at der henstod 42.667  

 kr. på kapitalpensionen ultimo 1996. Det var endvidere anført,  

 at uanset at fejlen var C's, var det ikke muligt at berigtige fejlen i 1997.  

 Under henvisning til Styrelsens erklæring til X Kommune var det videre  

 anført, at klageren havde et retligt krav på hele beløbet  

 på 42.667 kr.
Det fulgte endvidere af TfS 1998.682, at det ikke var  

 muligt at flytte fra en ordning til en anden.
Vedrørende  

 Landsskatterettens kendelse af 3. november 1993 var det anført, at  

 sagen vedrørte specielle overgangsregler, ligesom man tillagde  

 forventningsprincippet betydning.
 Landsskatteretten udtalte:
Det fremgik af pensionsbeskatningslovens §  19, at der var  

 bortseelsesret for bidrag indbetalt af en arbejdsgiver til arbejdstagerens  

 pensionsordninger omfattet af pensionsbeskatningslovens kapitel 1. Det  

 fremgik endvidere af pensionsbeskatningslovens § 21, 1. pkt., at  

 såfremt der i et indkomstår af en arbejdstagers arbejdsgivere var  

 indbetalt større beløb end fastsat i lovens § 16 til  

 kapitalpension for en arbejdstager skulle det overskydende beløb  

 medregnes ved opgørelsen af arbejdstagerens skattepligtige indkomst  

 for det pågældende indkomstår som personlig indkomst.
I  

 henhold til pensionsbeskatningslovens § 16 kunne der i indkomståret  

 1996 indbetales 32.000 kr. på en kapitalpensionsordning.
Landsskatteretten fandt, at det omhandlede beløb  

 på 10.667 kr. ikke skulle medregnes til klagerens skattepligtige  

 indkomst for det pågældende indkomstår som personlig  

 indkomst i henhold til pensionsbeskatningslovens § 21, 1. pkt.
Retten havde  

 herved bl.a. lagt vægt på, at arbejdsgiveren ikke direkte kunne  

 anses for at have indbetalt for meget på kapitalpensionen til C,  

 hvorved bemærkedes, at fejlen, der var sket hos C, efter det oplyste  

 ikke kunne tilskrives B A/S.
Der var endvidere henset til, at klageren  

 ifølge kontrakten havde krav på, at det omhandlede beløb  

 overførtes til en ratepension som led i en samlet ordning, og retten  

 fandt herefter, at det under disse omstændigheder ikke kunne anses for  

 stridende mod reglerne i pensionsbeskatningsloven, at fejlen  

 efterfølgende var korrigeret af forsikringsselskabet.
 Den påklagede ansættelse blev nedsat i  

 overensstemmelse hermed.
