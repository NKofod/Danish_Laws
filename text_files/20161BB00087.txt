Fremsat den 15. marts 2017 af Karina Due (DF), Pia Adelsteen (DF), Lise Bech (DF), René Christensen (DF), Kristian Thulesen Dahl (DF), Søren Espersen (DF), Ib Poulsen (DF) og Peter Skaarup (DF) Forslag til folketingsbeslutning om etablering af en mærkningsordning for hundekenneler  Folketinget pålægger regeringen inden den 1. januar 2018 at udarbejde en mærkningsordning for hundekenneler.
  Folketinget pålægger regeringen at igangsætte en oplysningskampagne målrettet kommende hundeejere, så de er bedre klædt på til at sikre sig, at hunden kommer fra en god og velfungerende kennel.
Bemærkninger til forslaget Når danskerne skal ud og købe hund, skal de have bedre mulighed for at sortere de dårlige hundekenneler fra.
Mærkningsordningen skal fungere som en smileyordning for borgerne, så der er større gennemskuelighed i forhold til de kenneler, man vælger.
Der er behov for en mærkningsordning for hundekenneler, da vi ser flere eksempler på sager, hvor hunde er blevet avlet under kummerlige vilkår.
I løbet af de seneste 3 måneder har der været ikke mindre end tre sager, hvor hunde er blevet fundet i en forfærdelig tilstand, og hvor motivet har været at sælge hvalpene for ren profit, uden at opdrætterne har udvist den tilstrækkelige omsorg for dyrene. »Tredje store hundesag på tre måneder«, dyrenesbeskyttelse.dk, den 10. februar 2017.
Kontrolenheden skal finansieres, ved at det beløb, som hundeejeren betaler for at få sin hund registreret i hunderegisteret, sættes op fra 125 kr. til 175 kr.
På den måde får borgerne mulighed for at sortere de dårlige hundekenneler fra og vælge et sted, hvor man ved, at hundene har haft det godt og fået en god start på livet.
Skriftlig fremsættelse Karina Due (DF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om etablering af en mærkningsordning for hundekenneler.
(Beslutningsforslag nr.
B 87) Jeg henviser i øvrigt til de bemærkninger, der ledsager forslaget, og anbefaler det til Tingets velvillige behandling.
