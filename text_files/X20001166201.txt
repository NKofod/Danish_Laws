Nyt fra Erhvervssygdomsudvalget   november  

 2000   seks Seks »musesager« forelagt Erhvervssygdomsudvalget.
Alle blev indstillet  

 til afvisning.
 Den 7. november 2000 vurderede Erhvervssygdomsudvalget  

 seks sager, hvor der var anmeldt forskellige lidelser på grund af  

 arbejde med computermus (såkaldt CAD-arbejde, dvs. computer assisted  

 design).
 Sagerne vedrørte henholdsvis lettere  

 seneskedehindebetændelse, tennisalbue, irritationstilstand i  

 bicepsmusklens sene på højre side, højresidig tennis- og  

 golfalbue samt smertevoldende muskulatur i overarm og underarm.
 De seks sager blev alle afvist af  

 Erhvervssygdomsudvalget.
 Lidelser, der ikke er omfattet af  

 erhvervssygdomsfortegnelsen, kan anerkendes, når de har været  

 forelagt Erhvervssygdomsudvalget, hvis lidelsen opfylder betingelserne for at  

 komme på erhvervssygdomsfortegnelsen, eller den må anses for  

 udelukkende eller i overvejende grad at være forårsaget af  

 arbejdets særlige art.
Lidelserne i de seks sager opfyldte ikke betingelserne for  

 at komme på erhvervssygdomsfortegnelsen.
Det fremgår af en  

 prisopgave fra år 2000, udskrevet af Gigtforeningen »Hvad ved vi om bevægeapparatgener, der relaterer  

 sig til brug af computer (»museskader«)«.
I prisopgaven er den foreliggende videnskabelige  

 litteratur på området blevet gennemgået.
På den  

 baggrund konkluderes, at der ikke er tvivl om, at mange computerbrugere  

 oplever gener i bevægeapparatet, og at disse symptomer er reelle.
Men  

 prisopgaven påpeger samtidig, at vores viden i dag ikke er  

 tilstrækkelig til at kunne udpege bestemte forhold i arbejdet som  

 årsag til disse gener eller som årsag til egentlig sygdom.
Der  

 mangler dokumentation herfor.
Betingelserne for optagelse på  

 fortegnelsen er derfor ikke opfyldt.
 Erhvervssygdomsudvalget kan også indstille til  

 anerkendelse, når en lidelse må anses for udelukkende eller i  

 overvejende grad at være forårsaget af arbejdets særlige  

 art.
Efter en helt konkret bedømmelse i hver enkelt sag  

 fandt Erhvervssygdomsudvalget heller ikke, at lidelserne måtte anses  

 for udelukkende eller i overvejende grad at være forårsaget af  

 arbejdets særlige art.
Udvalget sammenholdt belastningen med lidelsen  

 og fandt ikke, at det efter almindelig lægelig opfattelse var  

 overvejende sandsynligt, at det beskrevne arbejde var årsag til  

 lidelsen.
 Erhvervssygdomsudvalget følger fortsat udviklingen  

 på området.
