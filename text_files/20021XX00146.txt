Skriftlig fremsættelse (5. december  

 2002) Miljøministeren Herved tillader jeg mig for Folketinget at  

 fremsætte:
 Forslag til lov om ændring af lov om beskyttelse  

 af de ydre koge i Tøndermarsken.
(Lovforslag nr.
L 102).
 Loven om beskyttelse af de ydre koge i  

 Tøndermarsken trådte i kraft i 1988. Lovens formål er at  

 bevare Tøndermarskens ydre koge og den nedre del af Vidåsystemet  

 som et samlet naturområde af national og international betydning.  

 Tøndermarsken er udpeget som EF-fuglebeskyttelsesområde.
 Ændringsforslaget tager sigte på at  

 decentralisere og forenkle myndighedsstrukturen og foretage en vis  

 harmonisering af loven i forhold til naturbeskyttelsesloven og  

 vandløbsloven.
 Forslaget indgår i regeringens handlingsplan for  

 regelforenkling og administrative lettelser.
 Idet der i øvrigt henvises til lovforslaget med  

 bemærkninger, skal jeg anbefale forslaget til Folketingets velvillige  

 behandling.
