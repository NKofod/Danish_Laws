 Adoptionsnævnet fastsætter herved nedennævnte retningslinier for  

 behandlingen af sager om adoption af dansk eller udenlandsk barn, hvor  

 ansøgerne har eller under adoptionssagen modtager et barn i døgnpleje i  

 hjemmet.
 Retningslinierne vedrører ikke tilfælde, hvor et plejebarn rent  

 midlertidigt er anbragt i ansøgernes hjem, således at anbringelsen må  

 forventes bragt til ophør i løbet af kort tid, men gælder alene, hvor der er  

 tale om plejeforhold af længere varighed, jfr. herved pkt.28, stk. 2, i  

 socialministeriets cirkulære nr. 193 af 5. november 1980. Er dette tilfældet,  

 sidestilles plejebarnet med et biologisk barn eller adoptivbarn, og der  

 anvendes følgende fremgangsmåde:
4.1) Hvis plejebarnet anbringes i hjemmet, efter at samrådet har godkendt  

 ansøgerne som adoptanter, men inden ansøgerne har modtaget et barn til  

 adoption, sættes anvisning/anbringelse i bero.
Er ansøgerne godkendt til  

 anonym adoption af et dansk barn, underrettes adoptionsnævnet om  

 plejeanbringelsen.
 For så vidt angår godkendte ansøgere til et udenlandsk barn, underrettes  

 den pågældende formidlende organisation, således at den kan orientere den  

 udenlandske kontakt.
 4.2) Hvis ansøgerne opretholder ønsket om adoption, vil der kunne  

 foretages en supplerende forundersøgelse med henblik på en eventuel ny  

 godkendelse af ansøgerne, når plejebarnet har opholdt sig i deres hjem i  

 mindst 9 måneder, eller hvis plejeforholdet forinden er bragt til ophør.
 For godkendte ansøgere til dansk barn vil ny godkendelse dog i reglen være  

 udelukket på grund af 1-års fristen i adoptionsnævnets cirkulærskrivelse nr.  

 5/80, pkt. 5, og cirkulærskrivelse nr. 6/80, pkt. 1.2 og 1.3.
 Om baggrunden for de ovennævnte retningslinier henvises til de  

 synspunkter, der er anført i ANM nr. 4 af 25. juli 1978, hvoraf også fremgår  

 at retningslinierne kan fraviges af samrådene efter et konkret skøn i den  

 enkelte sag.
 P.N.V.
Hornslet Samtlige socialcentre.
