Landsskatteretskendelse Klagen til Landsskatteretten skyldes, at  

 A, der er et ferskvandscenter, er anset afgiftspligtig efter § 4, stk. 2, i  

 lov  

 om afgift af ledningsført vand og er ikke anset for refusionsberettiget efter  

 samme lovs § 9.
Det er oplyst, at A med virkning fra 1.  

 januar 1995 har været frivilligt momsregistreret som fremlejer af fast  

 ejendom  

 omfattende en museumsbygning/udstillingscenter med tilhørende  

 ferskvandsakvarier.
Ejendommen har tillige indbefattet en brøndboring, der  

 har  

 forsynet akvarierne med vand.
X Kommune er ejer af ejendommene incl. brønd.
X  

 Kommune har udlejet ejendommene til A.
 Udover udlejningsforholdet har A tillige  

 beskæftiget sig med en række vandmiljørelaterede aktiviteter, herunder  

 kurser,  

 temadage, internationale uddannelsesprogrammer, permanente  

 virksomhedsudstillinger og forskning i vandmiljø. Desuden har A etableret en  

 række erhvervslejemål til primært miljøteknologiske virksomheder.
Fremlejetager er en selvejende  

 institution også kaldet fonden.
Fonden driver museums- og  

 udstillingsaktiviteter,  

 herunder også restaurationsvirksomhed, og har således både afgiftspligtige og  

 ikke-afgiftspligtige aktiviteter efter momsloven.
Der er fremlagt fremlejekontrakt af 20.  

 december 1994, hvoraf fremgår, at størrelsen af lejeafgiften aftales en gang  

 årligt med udgangspunkt i foregående års resultat og budgetter for kommende  

 driftsår.
Det fremgår endvidere, at da lejeafgiften ikke er fuldt ud dækkende  

 for det lejedes værdi er det med told- og skatteregionen aftalt, at  

 momstilsvaret indtil videre opgøres på grundlag af en lejeafgift på 2.000.000  

 kr., således at den årlige lejeafgift tillægges et momsbeløb på 500.000 kr..  

 Det er oplyst, at A er forpligtet til at forsyne det lejede med el og vand,  

 således at vederlaget for disse ydelser er indeholdt i lejen.
 De faktiske årlige lejebetalinger har  

 ifølge det oplyste været:
 1995: 940.000 kr.
 1996: 1.276.000 kr.
 1997: 1.717.600 kr.
 1998: 1.793.500 kr.
 1999: 1.573.688 kr.
 foruden det beregnede momsgrundlag på  

 500.000 kr. årligt.
Indtil den 31. december 1994 var et  

 ejendomsselskab ejer af ovennævnte ejendom omfattende museum og  

 udstillingscenter med tilhørende ferskvandsakvarier, herunder omtalte  

 brøndboring, der forsyner akvarierne med ferskvand.
Ejendomsselskabet var i  

 perioden 1. januar 1992 til 31. december 1994 frivilligt momsregistreret for  

 udlejning af ejendomme.
Selskabet var ligeledes registreret efter lov om  

 afgift  

 af ledningsført vand.
Lejer var fonden, der også på det tidspunkt drev  

 museums-  

 og udstillingsvirksomhed.
I forbindelse med en økonomisk rekonstruktion  

 blev denne og de øvrige ejendomme solgt til X Kommune.
Kommunen blev pr. 1.  

 januar 1995 frivilligt momsregistreret for udlejning af de pågældende  

 ejendomme  

 til A, der blev frivilligt momsregistreret som fremlejer til fonden.
 For perioden indtil 1. januar 1995 har  

 der verseret 2 klagesager for Momsnævnet.
Den første omhandlede afgiftspligten  

 efter § 1 i lov om ledningsført vand for fonden.
Det blev fra fondens side  

 gjort gældende, at der ikke skulle betales afgift, idet der ikke var tale om  

 en  

 egentlig produktionsmæssig udnyttelse af grundvandsressourcerne, fordi vandet  

 efter opholdet i udstillingssøerne blev ledt tilbage til den naturlige  

 vandcyklus.
Momsnævnet fandt ved afgørelse af 29. juni 1995, at der i loven  

 ikke var hjemmel til at fritage for betaling af afgift, selvom vandet bliver  

 ledt renset tilbage til den naturlige vandcyklus.
Den efterfølgende sag vedrørte, hvorvidt  

 ejendomsselskabet for perioden 23. juni 1993 til 31. december 1994 var  

 berettiget til som udlejer af få refusion for vandafgift i forbindelse med  

 leverancer af vand til fonden efter lov om ledningsført vand § 9. Selskabet  

 henviste til støtte herfor til skatteministerens afgørelse fra 1988  

 vedrørende  

 godtgørelse af energiafgifter for bl.a. idrætshaller og udstillingscentre,  

 der  

 er frivilligt momsregistrerede for udlejning af fast ejendom.
Ved afgørelsen  

 ændredes praksis, således at udlejer fik adgang til refusion af  

 energiafgifterne.
Det blev herefter gjort gældende, at idet  

 godtgørelsesbestemmelserne i lov om afgift af ledningsført vand i det store  

 og  

 hele svarer til bestemmelserne i lov om afgift af elektricitet, var der en  

 formodning for, at praksisændringen tillige omfattede den senere indførte  

 vandafgift.
Momsnævnet fandt ved afgørelse af 10. september 1996 ikke, at  

 ejendomsselskabet var berettiget til refusion af vandafgift efter  

 vandafgiftslovens § 9. Efter nævnets opfattelse kunne der kun ske  

 tilbagebetaling af vandafgift, hvis vandet var forbrugt i udlejers  

 virksomhed.  

 Dette fandt nævnet ikke var tilfældet, da vandet var leveret videre til  

 lejeren  

 til brug i lejerens virksomhed.
Regionen fandt ved afgørelse af 9.  

 november 1995 vedr. ejendomsselskabet for perioden 13. juni 1993 til 30.  

 september 1994, at energiafgifterne ved udlejningen til fonden kunne  

 fradrages  

 hos udlejer i samme omfang som momsen.
Regionen henviste til, at  

 Skatteministeren i 1988 afgjorde, at udlejere, der er frivilligt  

 momsregistreret for bl.a. udlejning af udstillingshaller og udstillingscentre  

 kan opnå godtgørelse af energiafgifter, som anvendes til opvarmning,  

 belysning  

 mv. af de udlejede lokaler.
Der foreligger en indvindingstilladelse  

 af 20. juni 1991 fra amtskommunen.
Af denne fremgår det, at analyser af  

 råvandet fra boringen viser et jernindhold på 2,85 mg/l (højst tilladelige  

 0,2  

 mg/l) og et manganindhold på 0,37 mg/l (højst tilladelige 0,05 mg/l). På  

 grund  

 af disse uacceptable koncentrationer har de pågældende myndigheder krævet, at  

 der foretages en filtrering af vandet.
Indvindingstilladelsen er bl.a. givet  

 på  

 følgende vilkår:
Vandindvindingens formål er dels  

 vandforsyning af akvarier dels vandforsyning til kursusformål på arealet.  

 Drikkevandsforsyning fås fra X kommunale Vandforsyning.
Der må ikke ske  

 sammenblanding af de to vandtyper.
 Om vandets anvendelse fra egen boring er  

 det oplyst:
A indvinder og udleder vand i samme takt  

 i fast etableret kontinuerligt kredsløb.
Der er så at sige ingen effektiv  

 nettoindvinding, da vandet efter dets tur gennem recirkuleringssystemet føres  

 tilbage til naturkilden.
Vandkvaliteten påvirkes ikke væsentligt ved passagen  

 gennem akvariesystemet.
 Fra den omhandlede boring indvinder A  

 omkring 40.000-50.000 m3 vand, der specifikt anvendes til 4 forskellige  

 formål:
a.
Opvarmningsvand i søerne (d.v.s.  

 partielle søer, der er forbundet med de etablerede publikumsfaciliteter under  

 terræn, således at man gennem glasruder kan betragte fiskelivet mm.
Under  

 vandoverfladen). Det til søerne tilledte vand, som hidrører fra vandboringen,  

 har en temperatur fra grundkilden på gennemsnitligt 8 grader celsius, hvilket  

 muliggør at både vandet og glasruderne kan holdes fri for isdannelse og  

 dermed  

 sikre gennemsyn for publikum ind i undervandsmiljøet.
 Vandet anvendes altså i denne funktion  

 som opvarmningsvand i vinterhalvåret.
 Om sommeren, hvor vandet ligeledes fra  

 sin grundvandskilde har en omtrentlig temperatur på 8 grader celsius, bruges  

 vandet som kølevand, idet temperaturen ellers ville blive for høj for  

 fiskebestandens trivsel.
 Vandet anvendes således her som  

 kølevand, dvs. som middel til temperaturregulering af biologiske hensyn.
c.
En mindre del vand anvendes til  

 returskylning af filtrene, således at disse kan renses.
Dette sker via et  

 særligt bassin, og bundfaldet fjernes i overensstemmelse med gældende  

 affaldsregulativer.
Der sker ikke afløb til kloak eller lignende, og der er  

 således heller ikke i denne funktion noget vandspild i relation til det  

 indvundne vand.
Efter anvendelse og separation af affaldsmaterialet  

 tilbageføres vandet til grundkilden.
d.
En ganske lille mængde af vandet  

 bruges til opspædning til søerne for at kompensere den naturlige fordampning.
Både opvarmningsvand, afkølingsvand,  

 returskylningsvand ledes direkte tilbage til sø gennem et vandløb.  

 Returskyllevandet udledes dog gennem bundfældningsbassin og nedsivning.
Der  

 sker således ingen effektiv indvinding i form af blivende vandlagring eller  

 anden brugsbetonet opmagasinering.
Der har under sagens behandling i  

 Landsskatteretten været afholdt syn og skøn i sagen.
Af syns- og  

 skønsrapporten  

 fremgår følgende af spørgsmål 6 og 7:
"Spørgsmål 6 Kan det bekræftes, at der op til As  

 ejendom ved hjælp af vand fra egen boring er skabt et antal kunstige  

 akvariesøer, som næres alene ved vand tilført fra vandindvindingskilden.
Svar på spørgsmål 6 Efter en gennemgang af hele anlæggets opbygning  

 kan spørgsmålet besvares bekræftende.
Anlægget er indrettet med søer,  

 væksthuse  

 og akvarier i et lokalområde, med indregning af specielle vandmiljøer  

 tilpasset  

 bestemte funktioner, som giver publikum lejlighed til at studere dyr, fisk og  

 fugle på tæt hold.
Anlægget er opbygget med kunstige søer og et selvstændigt  

 vandbehandlingssystem, der muliggør tilledning af vand under forhold, der er  

 individuelt tilpasset de enkelte vandmiljøer.
Vandtilførslen sker alene fra  

 egen boring.
Spørgsmål 7 Kan det bekræftes, at de kunstige  

 akvariesøer uden vandtilførsel fra egen boring ikke ville være bestandige ved  

 naturens egen hjælp, men ville forsvinde efter en vis tid, og at søerne som  

 sådanne udgør et kunstigt frembragt vandreservoir baseret på det oppumpede  

 vand  

 som eneste eller i al væsentligt eneste vandtilførselskilde? Svar på spørgsmål 7 Det kan bekræftes, at de kunstige  

 akvariesøer må karakteriseres som kunstige udgravede søer med en  

 bundforsegling  

 i form af plast  eller lermembraner, der får deres vand fra egen  

 vandindvinding.
Skønsmanden har undersøgt de lokale  

 terrænforhold og har fået en redegørelse om det naturlige grundvandsspejl i  

 området.
Oplysningerne stammer fra observationer gjort under arbejdet med at  

 etablere bæverhuset, der ligger på den laveste del af As område.
Ved  

 udgravning for en pumpebrønd, der skulle tørholde byggegruben i  

 byggeperioden,  

 blev grundvand først lokaliseret ca. 2 meter under terræn ved bæverhuset.
Der er på et markant fald i  

 terrænkoterne fra As område med søer og akvariehuset ned til området  

 med  

 bæverhuset.
Højdeforskellen andrager skønsmæssigt 2-2,5 meter.
Jordlagene  

 omkring A er meget sandholdige, og grundvandsstanden vurderes til at ligge  

 meget under bundkoterne i søerne.
Dette medfører, at søerne alene vil kunne  

 bestå  

 som følge af, at de uden denne vandtilførsel ville forsvinde efter en vis tid  

 ".
 Følgende fremgår af syns- og  

 skønsrapportens spørgsmål  

    

 9 og 10:
 Spørgsmål 9 Kan vandsystemet karakteriseres som en  

 art kredsløbssystem, hvor det indvundne vand i alt væsentligt tilbageledes  

 til  

 naturkilden og således ikke indebærer noget effektiv dræn på  

 vandressourcerne? Svar på spørgsmål 9 Det kan bekræftes, at al vandet bortset  

 fra det vand, som fordamper fra vandoverfladerne, føres tilbage i  

 vandkredsløbet i naturen.
Fordampningsmængden må betragtes som forsvindende i  

 sammenligning med de vandmængder, der i øvrigt passerer gennem sø- og  

 akvariesystemerne.  

 Der sker således ikke et effektivt dræn på vandressourcerne.
Spørgsmål 10 Skønsmanden anmodes om at give en karakteristik  

 af de eventuelle forskelle på det vandsystem, som er etableret hos A, og de  

 vandsystemer, som anvendes af almene vandforsyningsanlæg hos offentlige og  

 private vandindvindere, herunder i henseende til eventuel belastning af de  

 naturlige vandressourcer.
Svar på spørgsmål 10 Selve indvindingsanlægget er indrettet  

 og fungerer som et indvindingsanlæg til en almen vandforsyning.
I  

 indvindingstilladelsen udstedt af amtet er endvidere påpeget, at der ved  

 tilsyn  

 med vandet skal opfyldes kvaliteterne anført i Miljøministeriets  

 bekendtgørelse  

 nr. 515 af 29. august 1988.
 Vilkårene er formentlig stillet for, at  

 vandet ved en udledning til vandmiljøet efter brug, ikke indeholder jern  

 eller  

 mangan eller andre stoffer, der vil kunne forringe kvaliteten i søer og åer.
Der er markant forskel i indretning og  

 brug af vandet på A i forhold til brugen hos de almene vandforsyninger.  

 Vandet  

 benyttes ikke til erhvervs- eller husholdningsformål, hvor tilsætning af  

 kemikalier eller andre miljøfremmede stoffer (opvaskemiddel, vaskemidler  

 o.l.)  

 finder sted.
Vandet ledes ej heller til kloak eller spildevandssystemer, som  

 fører vand til rensningsanlæg.
Vandindvindingen sker fra det primære  

 grundvandsmagasin (dybtliggende grundvand), og vandet afleveres i det  

 sekundære  

 magasin(søer eller vandløb). I mange situationer, hvor vandføringen i åer og  

 vandløb minimeres på grund af den generelle kloakering af bymæssige områder,  

 kan det betragtes som en positiv effekt på det sekundære grundvandsmiljø, at  

 der ledes vand fra det primære grundvandsmagasin til søer og vandløb. Regionen har ved den påklagede afgørelse  

 anført, at det er korrekt, at A ikke har været part i de tidligere  

 momsnævns-sager, men at det er regionens opfattelse, at der bortset fra, at A  

 er indtrådt som fremlejer, ikke er ændret ved de faktiske forhold.
Regionen  

 har  

 videre anført, at afgørelsen i TfS 1998.362, ikke kan overføres til As  

 situation, da forholdene ikke er helt analoge.
Regionen har herefter  

 fastholdt  

 de afgørelser, som momsnævnet tidligere har truffet vedrørende afgiftspligt  

 og  

 refusionsret i relation til ejendomsselskabet med den konsekvens, at de også  

 er  

 gældende for A.
Virksomhedens advokat har over for  

 Landsskatteretten nedlagt principal påstand om, at virksomheden ikke er  

 afgiftspligtig efter vandafgiftsloven.
Subsidiært er der nedlagt påstand om,  

 at  

 virksomheden er berettiget til godtgørelse for vandafgiften efter  

 vandafgiftslovens  

 § 9, stk. 1.
Til støtte for den principale påstand er  

 det bl.a. gjort gældende, at vandafgiftsloven har som forudsætning, at  

 afgiftspligten kun indtræder, hvis der foretages en effektiv indvinding og  

 forbrug af det indvundne vand.
Der er videre henvist til Momsnævnets  

 afgørelse  

 i TfS 1998.632, hvor en del af begrundelsen for ikke at pålægge afgiftspligt  

 var, at Kattegatcentrets saltvand "ikke afsaltes og bortset fra en  

 temperaturændring ledes uændret ud i havet efter at være brugt til  

 afkøling". Virksomhedens situation ligger i linie hermed, idet  

 virksomheden indvinder og udleder i samme takt i et fast etableret  

 kontinuerligt  

 kredsløb.
Der er ingen effektiv nettoindvinding, fordi vandet efter dets tur  

 gennem recirkuleringssystemet føres tilbage til naturkilden.
Vandkvaliteten  

 påvirkes ikke væsentligt ved passagen gennem akvariesystemet.
Der er herved  

 henvist til syns- og skønsrapporten under spørgsmål 6, 9 og 10.
 Det er videre anført, at der ikke sker  

 en anvendelse af vandet, som overhovedet lader sig sammenligne med brugen af  

 vandet hos de almene vandforsyninger.
 Det er endelig anført, at loven ikke var  

 tiltænkt anvendt på kredsløbssystemer med ferskvand, fordi der i et sådant  

 cirkulatorisk anlæg ikke sker noget effektivt dræn på grundvandsressourcerne.  

 Det er hertil anført, at det er af selv samme årsag, at grundvandssænkning og  

 bortdræning af vand ved større byggearbejder ikke er indvinding og ifølge  

 lovens forarbejder ikke udløser vandafgift.
Til støtte for den subsidiære påstand er  

 det bl.a. anført, at det er ubestridt, at A ikke er omfattet af det særlige  

 bilag til loven, og at A alene befatter sig med fremlejeforholdet af ejendom  

 og  

 akvarieanlæg til fonden.
A er videre frivilligt momsregistreret for denne  

 udlejning.
Det er videre anført, at klageren med virkning fra 1. januar 1995  

 indtrådte som fremlejegiver af ejendommen, således at X Kommune er ejer og  

 udlejer af ejendommen til A, der videreudlejer fremlejer   

 ejendommen til  

 fonden.
Det er videre anført, at A er momsregistreret for sit  

 udlejningsforhold  

 til fonden og modtager som led heri refusion af energiafgifterne, dvs.  

 elafgift  

 mv.
Denne retsstilling, som regionen tillagde ejendomsselskabet, har man  

 siden  

 uden indsigelse indrømmet A, der således i en periode på mere end 5 år har  

 modtaget refusion af energiafgifterne.
I samme periode har man ligeledes  

 indsigelsesfrit affundet sig med den faktiske situation, at A har været  

 registreret for vandafgiften.
Advokaten har vedlagt udskrift af regionens  

 registreringer herom.
Advokaten har videre henvist til, at der  

 i forarbejderne til vandafgiftslovens § 9 direkte er tilkendegivet, at  

 momsregistrerede virksomheder  skal kunne få tilbagebetalt vandafgiften  

 på  

 samme måde, som de kan få tilbagebetalt energiafgifter.
Advokaten har  

 anført,  

 at denne udtrykkelige forudsætning også er konfirmeret af Landsskatteretten i  

 kendelse af 8. september 1999 vedr. et mailcenter.
 Advokaten har videre anført, at henset  

 til praksis i skatteministerens 1988-afgørelse, så anerkendes det, at  

 virksomheder, der er frivilligt momsregistreret som udlejere, kan få refusion  

 for energiafgifterne, hvilket også åbner døren for refusion af vandafgiften i  

 harmoni med vandafgiftslovens udtrykkelige forarbejder.
 Advokaten har herefter gjort gældende,  

 at allerede af disse grunde er A berettiget til, såfremt de findes  

 vandafgiftspligtige, at få refusion for vandafgiften.
 Advokaten har videre anført, at A under  

 hensyn til, at regionen i en årrække har accepteret, at det var det, der var  

 registreringspligtige efter vandafgiftsloven, må anses at have haft en  

 retsbeskyttet forventning om, at dette også danner udgangspunkt for klagerens  

 retsstilling ved bedømmelsen af adgangen til at opnå refusion af  

 vandafgiften.
 Advokaten har videre henvist til  

 Landsskatterettens kendelse i TfS 1999.751 og har anført, at denne støtter,  

 at  

 udgiften til vand af A kan anses for en driftsudgift, der indeholdes i lejen.  

 Anvendelse af begrebet den endelige forbruger i kendelsens  

 præmisser har dog  

 ikke støtte i hverken loven eller forarbejderne, og A, der er forpligtet til  

 at  

 levere vand som en del af sin ydelse, forbruger således også vandet som led i  

 sin virksomhed.
Advokaten har endelig anført, at man  

 ikke må falde for den misforståelse, at lejeren (slutbrugeren) skulle være  

 forbruger af vand efter vandafgiftslovens § 4, blot fordi lejeren  

 i en  

 elementær fysisk forstand bruger vandet som led i sin virksomhed.
Hvis man  

 udlejer et vaskeri eller anden vandkrævende bygningsinstallation, f.eks. en  

 svømmehal, vil udlejeren ofte gardere sig mod vandafgiften ved i  

 lejekontrakten  

 særskilt at forlange, at vandet betales efter størrelsen af lejerens forbrug.  

    

 Men man kan også, som i As tilfælde, aftale,  

 at vandforbruget er en del af lejen.
De ydelser, som udlejeren i så fald må  

 præstere, lokaler, energitilførsler, el og vand, er dermed  

 driftsomkostninger,  

 der skal kompenseres af lejeindtægten, og det vil derfor være misvisende at  

 beskrive forholdet således, at udlejeren ikke forbruger disse ressourcer i  

 forbindelse med sin virksomhed, jf. vandafgiftslovens § 4, stk. 2.
Told- og Skattestyrelsen har indstillet  

 afgørelsen stadfæstet.
Styrelsen har blandt andet anført, at vandforbruget må  

 anses for omfattet af vandafgiftsloven, da begrebet forbrug i  

 vandafgiftslovens  

 § 1 må forstås som anvendelse af vandet.
Endvidere er det Styrelsens opfattelse,  

 at det er den endelige forbruger af vandet, der er registreringspligtig efter  

 vandafgiftslovens § 4, stk. 2. I lejeforhold må den endelige forbruger anses  

 for at være lejeren, når der er tale om en fast lejer.
Kun hvis der er tale  

 om  

 ikke-faste lejere som lejere af idrætshaller og forsamlingshuse, er udlejeren  

 den endelige forbruger.
Dette stemmer også overens med skatteministerens  

 afgørelse af 28. januar 1988 vedrørende godtgørelse af energiafgift.
A kan  

 ikke  

 anses som den endelige forbruger af vandet ved fremleje til fonden, og har  

 som  

 følge heraf ikke mulighed for afgiftsgodtgørelse efter vandafgiftslovens § 9,  

 stk. 2.
 Endelig er det Styrelsens opfattelse, at  

 regionens manglende ændring af registreringsforholdet ikke kan give A en  

 retsbeskyttet forventning om, at det er A, der er registreringspligtig efter  

 vandafgiftsloven.
 Landsskatteretten  

 skal udtale:
 I henhold til vandafgiftslovens § 1  

 betales en afgift til statskassen af ledningsført vand, der forbruges her i  

 landet.
 § 4, stk. 2, har følgende ordlyd:
Virksomheder, der leverer ydelser  

 omfattet af bilaget til nærværende lov, og virksomheder og institutioner  

 m.v.,  

 der leverer varer og ydelser omfattet af merværdiafgiftslovens § 13, stk. 1,  

 og  

 som i forbindelse med deres levering af disse varer og ydelser forbruger  

 ledningsført vand fra andre anlæg end almene vandforsyningsanlæg, skal  

 anmelde  

 sig til registrering hos de statslige told- og skattemyndigheder, såfremt det  

 nævnte vandforbrug overstiger 1000 m3 årligt. § 9, stk. 1 og 2 har følgende ordlyd:
 Virksomheder, der er registreret efter  

 merværdiafgiftsloven, kan få tilbagebetalt afgiften efter nærværende lov af  

 det  

 af virksomheden forbrugte afgiftspligtige vand, jf. dog stk. 2.
Stk. 2. Tilbagebetaling kan dog ikke  

 finde sted for så vidt angår afsætning af de i bilaget til nærværende lov  

 nævnte ydelser. Landsskatteretten finder ikke, at den  

 omstændighed, at vandet i det væsentligste ledes tilbage til naturkilden, kan  

 medføre, at vandet ikke er omfattet af vandafgiftsloven.
Retten har herved  

 lagt  

 vægt på, at også sådan anvendelse må anses for omfattet af betegnelsen  

 forbruges som angivet i lovens § 1.
To retsmedlemmer, herunder  

 retsformanden, finder, at anvendelse af udtrykket forbruger i  

 vandafgiftslovens § 4, stk. 2, og forbrugt i vandafgiftslovens §  

 9, stk.1, må  

 fortolkes ens.
Levering af vand til en lejer i et fast lejeforhold som det  

 her  

 omhandlede finder disse retsmedlemmer ikke grundlag for at anse som forbrug  

 af  

 vand i vandafgiftslovens § 4, stk. 2, og § 9, stk. 1. Disse retsmedlemmer  

 finder derfor, at klageren hverken er registreringspligtig efter  

 vandafgiftslovens § 4, stk. 2, eller berettiget til godtgørelse af  

 vandafgiften  

 efter § 9, stk. 1. Vedrørende det af repræsentanten anførte om, at  

 vandafgiftslovens godtgørelsesbestemmelse skal fortolkes i overensstemmelse  

 med  

 de tilsvarende bestemmelser i f.eks. elafgiftsloven, bemærker disse  

 retsmedlemmer, at man for så vidt er enig heri.
Direktoratets meddelelser fra  

 1988 vedrørende godtgørelse af energiafgifter må imidlertid antages kun at  

 gælde de deri omhandlede idrætshaller m.v., der alle er karakteriseret ved i  

 vidt omfang at foretage korttidsudlejning.
Meddelelserne kan derfor ikke  

 udstrækkes til også at omfatte faste lejeforhold som det her omhandlede.
Det  

 forhold, at klageren faktisk har fået godkendt godtgørelse af energiafgifter,  

 findes ikke at kunne medføre, at klageren tillige anses for berettiget til  

 godtgørelse af vandafgift.
Disse retsmedlemmer finder endvidere  

 ikke, at det forhold, at told- og skatteregionen ikke har ændret  

 registreringen  

 efter vandafgiftsloven i forbindelse med Momsnævnets afgørelse af 29. juni  

 1995  

 bevirker, at A har haft en retsbeskyttet forventning om, at det var det, der  

 var registreringspligtigt og derfor tillige var omfattet af  

 godtgørelsesbestemmelsen i vandafgiftslovens § 9. Retten har herved henset  

 til,  

 at der ikke foreligger en positiv tilkendegivelse fra regionen om, at det var  

 A  

 og ikke fonden, der var registreringspligtig.
Retten finder således ikke at  

 regionens passivitet i denne anledning kan have bibragt A en retsbeskyttet  

 forventning om, at A var berettiget til godtgørelse efter vandafgiftslovens §  

 9.
 Disse retsmedlemmer voterer derfor for  

 stadfæstelse.
To retsmedlemmer finder henset til, at  

 ejendomsselskabet ved told- og skatteregionens afgørelse af 9. november 1995  

 ansås for berettiget til godtgørelse af energiafgifter i et lejeforhold  

 svarende til det her omhandlede, og at klageren har fået godkendt godtgørelse  

 for energiafgifter, at klageren tillige må anses for berettiget til  

 godtgørelse  

 af vandafgiften.
Disse retsmedlemmer har lagt vægt på, at det af cirkulære  

 nr.  

 1993-11 af 24/8 1993 til  

    

 vandafgiftsloven fremgår, at begrænsningen i adgangen til godtgørelse er  

 den samme som for godtgørelse af elafgift, og at der ved vurderingen af  

 klagerens ret til godtgørelse af vandafgift ikke kan lægges vægt på, om  

 godtgørelsen af energiafgifterne måtte være sket på urigtigt grundlag.
Disse retsmedlemmer voterer derfor for  

 at give klager medhold I henhold til skattestyrelsesloven § 20,  

 stk. 5, er retsformandens stemme afgørende ved stemmelighed.
 Den påklagede afgørelse vil derfor være  

 at stadfæste.
