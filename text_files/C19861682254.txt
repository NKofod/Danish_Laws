(Til alle amtsråd og Frederiksberg  

 kommunalbestyrelse) Hermed følger undervisningsministeriets cirkulære af 1. juli 1986 om  

 leder- og lærerstillinger ved amtskommunale enkeltfagskurser.
KAP. 1. NORMERING AF STILLINGER ad § 1. Honorar til tilforordnet rektor udgør kr. 14.090 + dyrtidstillæg  

 kr. 3.150 (Pr. 1. april 1983). Grundbeløbet Pr. 1. oktober 1984 udgør kr.  

 14.659,71. Beløbet reguleres efter den til enhver tid gældende  

 procentregulering.
ad § 2. Reglerne for normering af stillinger er bragt i overensstemmelse  

 med den ændrede afspadseringsordning.
Som følge heraf indgår overtimer, som  

 overføres fra forudgående kursusår og undertimer, som er tillagt lærere ved  

 kursusårets begyndelse, i det timetal, der lægges til grund ved normeringen.  

 Det antal faste overtimer, som er tillagt lærere ved kursusårets begyndelse  

 og det antal undertimer, som skal overføres fra det forudgående kursusår,  

 fradrages.
 Timelærerstillinger er normerede stillinger, normalt med fuldt timetal, og  

 kun undtagelsesvis bør der normeres stillinger med mindre end fuldt timetal.  

 En ansættelse med varierende timetal for en timelærer kan ikke finde sted.
 ad § 3. Timelønnede lærere kan kun ansættes til undervisning i fag -  

 eller fagkombinationer, der ikke giver grundlag for normering af stillinger,  

 eller til undervisning af hold, som oprettes i løbet af et kursusår eller  

 lignende.
 Vikarer kan som hidtil kun ansættes til tjeneste under sygdom og andet  

 forfald blandt tjenestemandsansatte lærere eller timelærere, eller til  

 varetagelse af timer på undervisningsplanen, der ikke kan varetages af  

 ovennævnte lærere.
KAP. 2. KLASSIFICERING AF STILLINGER; AFLØNNING m.v ad § 6. Timelærere, hvis stillinger på planen for amtskommunens  

 skolevæsen og undervisningsvirksomhed er normeret med mindre end fuldt  

 timetal, jfr. § 2, stk. 3, er berettiget til at få udbetalt løn for det antal  

 timer, som stillingen er normeret til.
Læses der af den pågældende timer  

 udover dette antal, er den pågældende berettiget til at få løn for disse  

 timer udbetalt efter de herom fastsatte regler for tiden cirkulære af 28.  

 juni 1985.
 I henhold til reglerne om vederlæggelse m.v. af timelønnet undervisning,  

 jfr. for tiden finansministeriets cirkulære af 27. november 1985, ydes der  

 alene betaling for det faktisk udførte antal undervisningstimer, herunder  

 " spørgetimer" i forbindelse med afgangsprøven, samt eventuelt for  

 opgaverettelse og andre opgaver, for hvilke der er fastsat timetillæg, jfr.  

 §§ 16, og 27, stk. 3 og 5. Der kan derimod ikke ydes tillæg efter § 6, stk.  

 2, eller timetillæg efter § § 17, 19-25 og heller ikke natpenge eller  

 godtgørelse for delt tjeneste i henhold til §§ 33 og 35.
 Det beregnede løntimetal omregnes til arbejdstimer ved at multiplicere med  

 100/60, hvorefter den i cirkulæret angivne sats IV betales for det beregnede  

 antal arbejdstimer.
For virksomhed som eksaminator er fastsat regler i pkt. 9 i ovennævnte  

 cirkulære.
Såfremt en timelønnet lærer virker som censor, anvendes sats D i  

 finansministeriets cirkulære af 27. november 1985 om vederlæggelse af  

 censorvirksomhed.
 ad § 7. Grundbeløb pr. 1. oktober 1984 udgør kr. 24, 71. Beløbet  

 reguleres efter den til enhver tid gældende procentregulering.
 ad § 8. Pr. 1. april 1985 ændredes klassificeringen af  

 viceforstanderstillinger således:
----------------------------------------------------------------- Den ændrede klassificering af de stillinger, der i medfør af foranstående  

 oprykkes til højere lønramme eller tillægges særligt tillæg, sker med  

 virkning fra 1. april 1985 og foretages på grundlag af de for kursusåret  

 1984/85 gældende elevtimetal.
I øvrigt finder bestemmelsen i § 41, stk. 1,  

 anvendelse.
 Det bemærkes, at det årlige beløb for det særlige tillæg i cirkulæret er  

 angivet i det pr. 1. april 1983 gældende niveau.
 ad § 9. Pr. 1. april 1985 ændredes klassificeringen af  

 forstanderstillinger således:
------------------------------------------------------------------ Den ændrede klassificering af de stillinger, der i medfør af foranstående  

 oprykkes til højere lønramme eller tillægges særligt tillæg, sker med  

 virkning fra 1. april 1985 og foretages på grundlag af de for kursusåret  

 1984/85 gældende elevtimetal.
I øvrigt finder bestemelsen i § 41, stk. 1,  

 anvendelse.
Det bemærkes, at de årlige beløb for de særlige tillæg i  

 cirkulæret er angivet i det pr. 1. april 1983 gældende niveau.
 KAP. 4. TJENESTETID.
ad § 14. Timetallet fremkommer ved sammentælling af undervisningstimer,  

 timetillæg, eventuelle overførte overtimer, fratrukket eventuelle overførte  

 undertimer.
Det årlige løntimetal må ved kursusårets begyndelse ikke  

 fastsættes til over 1260 løntimer eller - for lærere med fuldt pligtigt  

 timetal - til under 1020 løntimer, medmindre ansættelsesmyndigheden, hvor der  

 foreligger særlige omstændigheder i det konkrete tilfælde dispenserer herfra.
 Et tillagt løntimetal på under 1080 behøver ikke at medføre, at det  

 opgjorte løntimetal i henhold til § 30 bliver mindre end 1080 timer, idet  

 timer, der læses i løbet af kursusåret indgår i løntimetallet.
 Lærere med et mindre tillagt løntimetal end 1080 har dog ikke en  

 videregående forpligtelse til at læse midlertidige timer end andre lærere.
 ad § 17. De tjenestemænd, som skal varetage studie- og  

 erhvervsvejledningen, udpeges efter internt opslag blandt de fastansatte  

 lærere ved kurset normalt for 3 år ad gangen, jfr. cirkulære af 4. december  

 1980 om studie- og erhvervsvejledning ved en prøveforberedende  

 enkeltfagsundervisning m. v. for voksne til folkeskolens afsluttende prøver.
 Skemalagte timer til studie- og erhvervsvejledning indgår ved beregning af  

 timetillæg i henhold til § 24 og særlige ydelser efter kapitel 6.
 Såfremt varetagelse af studie- og erhvervsvejledningen undtagelsesvis  

 ønskes tillagt forstander/viceforstander skal fravigelsen forinden godkendes  

 af direktoratet for folkeoplysning, frie grundskoler m.v.
 ad § 26. De omhandlede samlinger forudsættes betjent af lærere ved  

 fsa/fsu-undervisningen og forudsættes alene benyttet af elever ved denne  

 undervisning.
 Der ydes ikke timetillæg for varetagelse af tilsyn med  

 maskinskrivningsmateriel.
 ad § 27. Bestemmelsen om midlertidige timer er en præcisering af de  

 hidtidige regler samt en afklaring af midlertidige timer for studie- og  

 erhvervsvejledning, jfr. stk. 2 og 4.
Permanent bortfald af skematimer m.v. kan medføre nedsættelse af  

 løntimetallet, der dog ikke må komme under 1020 timer.
Hvor bortfaldne timer  

 således ikke eller kun delvist kan medføre nedsættelse af løntimetallet, er  

 tjenestemanden forpligtet til at overtage midlertidige undervisningstimer  

 m.v.
 Pligten omfatter kun et helt antal timer, der skal fastlægges i lærerens  

 skema fra den 1. i den efterfølgende måned.
 ad § 30. Løntimetallet opgøres som hidtil ved udløbet af kursusåret.  

 Overtimer og undertimer afvikles efter §§ 4, 5, 6 og 7, i cirkulæreskrivelse  

 af 28. juni 1985. Det skal bemærkes, at såfremt det opgjorte løntimetal er  

 mindre end 1020, skal der regnes med 1020 løntimer.
 ad §§ 33 og 34. Det bemærkes, at de nævnte beløb fortsat dyrtidsreguleres  

 ud over reguleringspristallet for januar 1985 i henhold til lov nr. 237 af  

 23. maj 1984 om Lov om ændring af lov om begrænsning af lønstigninger og om  

 ændring af takt- og dyrtidsregulering m.v.
 KAP. 8. ÆNDRING AF NORMERING OG KLASSIFICERING.
 ad § 40. Der skal hvert år pr. 1. august foretages en fastsættelse af  

 antallet af stillinger for det enkelte kursus eller for samtlige kurser under  

 eet, således at der på grundlag af den foretagne normeringsberegning i  

 henhold til § 2, kan ske de fornødne normeringsændringer.
 ad § 42. Planen for amtskommunens skolevæsen og undervisningsvirksomhed  

 m.v. skal indeholde oplysninger om antallet af stillinger som forstander,  

 viceforstander, lærer/overlærer og timelærer ved kurserne og disses  

 aflønning, samt det antal undervisningstimer, der bestrides af  

 kombinationsbeskæftigede lærere ved andre undervisningsinstitutioner m.v. og  

 af timelønnede lærere.
 Planen indsendes til undervisningsministeriet, jfr. skolestyrelseslovens §  

 40, stk. 2.
 P. m. v.
 e.b.
Susanne Boe fm.
