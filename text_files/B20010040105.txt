Bekendtgørelse om udbetaling af  

 efterløn eller  

 overgangsydelse til personer, der bor eller arbejder i et andet  

 EØS-land, i Grønland eller på Færøerne I medfør af § 74 h, stk. 2, § 74 m, stk. 6,  

 § 75 g, stk. 2, og § 75 n, stk. 2, i lov om  

 arbejdsløshedsforsikring m.v., jf. lovbekendtgørelse nr. 712 af  

 19. juli 2000, som ændret blandt andet ved lov nr. 278 af 25. april  

 2001, fastsættes efter forhandling med Landsarbejdsrådet:
Personkredsen § 1. Denne bekendtgørelse gælder  

 for medlemmer af en dansk a-kasse, som får efterløn eller  

 overgangsydelse, og som bor eller arbejder i et andet EØS-land, i  

 Grønland eller på Færøerne.
 Stk. 2. Bekendtgørelsen gælder også for  

 modtagere af efterløn eller overgangsydelse, som arbejder i et andet  

 EØS-land, og som på grund af reglerne om lovvalg i forordning  

 (EØF) nr. 1408/71 ikke fortsat kan være medlem af en dansk  

 a-kasse.
 Stk. 3. Bekendtgørelsen gælder endvidere for  

 modtagere af efterløn eller overgangsydelse, som arbejder på  

 Færøerne og som ifølge aftalen af 1. november 1993 mellem  

 Arbejdsministeriet og Færøernes Landsstyre om koordination af  

 arbejdsløshedsforsikring, ikke fortsat kan være medlem af en  

 dansk a-kasse.
Udbetaling § 2. A-kassen udbetaler  

 efterløn eller overgangsydelse på grundlag af modtagerens  

 erklæringer på et EØS-ydelseskort.
Stk. 2. Kortet skal sendes til a-kassen umiddelbart efter hver  

 udbetalingsperiodes udløb.
Har a-kassen ikke fået kortet senest  

 3 måneder efter periodens udløb, falder retten til de forfaldne  

 ydelser bort.
Dette gælder dog ikke, hvis modtageren har haft en  

 fyldestgørende grund til ikke at sende kortet.
 Stk. 3. Udbetalingen sker til modtagerens konto i et  

 pengeinstitut her i riget eller i et andet EØS-land.
Dokumentation § 3. Modtagere af efterløn og  

 overgangsydelse har pligt til at oplyse om og skaffe dokumentation for  

 arbejde, drift af selvstændig virksomhed og indtægter i det andet  

 EØS-land, i Grønland eller på Færøerne.  

 A-kassen kan kræve, at dokumentationen er oversat til dansk.
 Stk. 2. Er a-kassen i tvivl om, hvorvidt et arbejde eller  

 en indtægt er af en sådan art, at der skal ske fradrag, har  

 a-kassen ret til helt eller delvist at indstille udbetalingen af ydelsen,  

 indtil tvivlen er afklaret.
§ 4. Modtagere af efterløn eller  

 overgangsydelse skal løbende sende dokumentation til a-kassen til brug  

 for udbetaling af ydelser og kontrol.
A-kassen kan kræve, at  

 dokumentationen er oversat til dansk.
Stk. 2. A-kassen skal indstille udbetalingen af  

 efterløn eller overgangsydelse, hvis a-kassen ikke får den  

 nødvendige dokumentation.
Udbetalingen kan genoptages, når  

 a-kassen har fået dokumentationen.
Særlige bestemmelser for personer omfattet af  

 § 1, stk. 2 eller 3 Nedsættelse af ydelsen § 5. For personer, som er omfattet af § 1,  

 stk. 2 eller 3, skal efterlønnen eller overgangsydelsen sættes  

 ned med et beløb, der svarer til bidragene efter lovens § 77,  

 stk. 2 og 3, jf. § 74 m, stk. 3. Nedsættelsen sker med 1/12  

 af det årlige bidrag ved hver udbetaling.
Genoptagelse i den udbetalende a-kasse § 6. Hvis en person, som er omfattet af  

 § 1, stk. 2 eller 3, har eller igen tager bopæl eller tager  

 arbejde i Danmark, skal personen for at bevare retten til ydelsen optages i  

 den a-kasse, der udbetaler efterlønnen eller overgangsydelsen.
Dette  

 gælder dog kun, hvis personen ikke længere er omfattet af det  

 andet EØS-lands eller Færøernes  

 arbejdsløshedsforsikring.
Stk. 2. En person, der skal optages igen efter stk. 1,  

 skal skriftligt søge a-kassen om optagelse.
Ansøgningen skal  

 være modtaget i a-kassen inden 4 uger efter, at personen har taget  

 bopæl eller arbejde i Danmark.
For en person, som har beholdt sin  

 bopæl i Danmark, skal ansøgningen være modtaget i a-kassen  

 inden 4 uger efter, at forsikringen i det andet EØS-land eller  

 på Færøerne er ophørt.
Optagelsen sker med virkning  

 fra første dag i 4-ugers-fristen.
 Stk. 3. Hvis 4-ugers-fristen ikke overholdes, mister  

 personen retten til efterløn eller overgangsydelse med virkning fra  

 det tidspunkt, hvor den pågældende skulle have været  

 optaget igen, jf. stk. 2.
 Stk. 4. Direktoratet kan i særlige tilfælde  

 forlænge 4-ugers-fristen.
Pligter over for den udbetalende a-kasse § 7. En person, som er omfattet af § 1,  

 stk. 2 eller 3, har pligt til at holde sig orienteret om de  

 gældende regler om arbejdsløshedsforsikring m.v.
Stk. 2. En person, som er omfattet af § 1, stk. 2  

 eller 3, har pligt til straks at give besked om ny adresse til den  

 udbetalende a-kasse.
Personen har også pligt til at give oplysninger om  

 alle forhold, der kan have betydning for retten til efterløn eller  

 overgangsydelse.
Tilbagebetaling og sanktion § 8. Hvis en person, som er omfattet af § 1,  

 stk. 2 eller 3, gør sig skyldig i svig eller uagtsomhed, finder  

 reglerne i bekendtgørelse om sanktion til medlemmer af en  

 arbejdsløshedskasse tilsvarende anvendelse.
Stk. 2. Hvis en person, som er omfattet af § 1,  

 stk. 2 eller 3, på ny begår svig over for a-kassen mindre  

 end 5 år efter en tidligere sanktion for svig, stilles personen som om,  

 pågældende var blevet slettet som medlem af a-kassen efter  

 § 5 i bekendtgørelse om sanktion til medlemmer af en  

 arbejdsløshedskasse.
Det betyder, at retten til ydelser  

 bortfalder.
 Stk. 3. Ved manglende tilbagebetaling af ydelser, der er  

 modtaget med urette, kan direktoratet bestemme, at en person, som er omfattet  

 af § 1, stk. 2 eller 3, skal stilles som om, pågældende  

 var blevet slettet som medlem af a-kassen efter lovens § 86,  

 stk. 9.
 Ikrafttræden m.v.
§ 9. Bekendtgørelsen træder i  

 kraft den 1. juni 2001.1) Stk. 2. Samtidig ophæves bekendtgørelse  

 nr. 546 af 23. juni 2000 om udbetaling af efterløn eller  

 overgangsydelse til personer, der har bopæl eller arbejde i et andet  

 EØS-land.
