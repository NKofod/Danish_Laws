Meddelelse om køretøjers  

 indretning og udstyr mv. nr. 1809  

 Reduktion af vægtafgift for nye miljøvenlige motorcykler I Lov nr. 342 af 27/05/2002 om ændring af lov om vægtafgift af  

 motorkøretøjer mv., lov om afgift efter brændstofforbrug  

 for visse personbiler og lov om registreringsafgift af  

 motorkøretøjer mv. samt ændring af ligningsloven  

 fremgår det, at miljøvenlige motorcykler, dvs. motorcykler, der  

 opfylder miljønormerne for år 2006, kan opnå  

 tidsbegrænset nedslag i vægtafgiften.
Motorcykler med  

 motorvolumen på over 150 cm3 fritages for afgiften til og med 2006. For  

 motorcykler med motorvolumen på maksimalt 150 cm3 nedsættes  

 afgiften til halvdelen til og med 2006.
 I Skatteministeriets bekendtgørelse af 10/09/2002 om virkning af  

 visse bestemmelser i lov om ændring af lov om vægtafgift af  

 motorkøretøjer mv. fremgår det, at nedslaget i  

 vægtafgift gælder for nye motorcykler, som opfylder  

 miljønormerne for 2006, og som registreres første gang 1.  

 oktober 2002 eller senere.
 1.
Definition af miljøvenlige motorcykler Miljøvenlige motorcykler, der kan opnå nedslag i  

 vægtafgift, defineres som motorcykler der opfylder miljønormerne  

 for år 2006, som beskrevet i det vedtagne direktiv 2002/51/EF, som er  

 en ændring af 97/24/EF.
Direktivet rummer en række præciseringer og tilføjelser  

 til den hidtil anvendte målemetode.
De primære ændringer  

 er, at tomgangsperioden i testcyklussen bortfalder, og at der skal anvendes  

 referencebrændstoffer, der svarer til dem, der anvendes ved test af  

 personbiler.
 Som miljøvenlige motorcykler anses motorcykler, der ved den  

 vedtagne testprocedure har emissioner, der ligger under de i tabellen i  

 kapitel 5, bilag II, punkt 2.2.1.1.5. i linie B beskrevne værdier.  

 Grænseværdierne for kulbrinter er lavere for motorcykler over 150  

 cm3.
 2.
Typegodkendelse Typegodkendelser og optryk, der udstedes efter 1. oktober 2002, kan  

 indeholde oplysninger om, at motorcyklen eller en variant heraf opfylder  

 normerne, defineret i punkt 1.
 Indtil ansøgningsskemaer/anmeldelsesskemaer er opdateret indsendes  

 der dokumentation som skal bestå af en særskilt erklæring  

 fra fabrikanten, med oplysninger om, at motorcyklen overholder  

 miljønormerne for 2006. Såfremt motorcyklen godkendes med flere  

 motorvarianter, anføres tillige hvilke motortyper, der opfylder  

 miljønormerne for 2006.
 Oplysninger om, at motorcyklen opfylder normerne defineret i punkt 1,  

 medtages kun ved udstedelse af nye typegodkendelser eller optryk i anden  

 anledning, f.eks. ændret bremsesystem eller en ny motorvariant mv.
 For nye motorcykler, der registreres på grundlag af typeattest den  

 1. oktober 2002 eller senere, kan godkendelsesindehaveren, såfremt  

 motorcyklen opfylder ovenstående normer, anføre og attestere  

 dette i rubrikken "Supplerende oplysninger", med følgende tekst:
Kode 77 MC over 150 ccm miljønorm 2006 Kode 78 MC maks 150 ccm miljønorm 2006 3.
Ved syn hos Statens Bilinspektion For nye motorcykler, der godkendes efter den 1. oktober 2002 eller senere  

 med henblik på 1. registrering, og som er omfattet af en typeattest,  

 kan godkendelsesindehaveren, såfremt motorcyklen opfylder  

 ovenstående normer, anføre og attestere dette i rubrikken  

 "Supplerende oplysninger", med følgende tekst:
Kode 77 MC over 150 ccm miljønorm 2006 Kode 78 MC maks 150 ccm miljønorm 2006 For motorcykler, der godkendes udfra dataerklæring eller motorcykler  

 der godkendes under den forenklede praksis for brugt importerede  

 køretøjer, skal der, såfremt der berettiget ønskes  

 nedslag i vægtafgiften, tillige fremlægges erklæring fra  

 fabrikanten, om at motorcyklen lever op til miljønormerne for  

 2006.
Statens Bilinspektion afkrydser anmeldelsesblankettens rubrik "Supplerende  

 data" og afkrydser på anmeldelsesblankettens bagside den  

 miljønorm, som motorcyklen opfylder.
Indtil der er trykt nye  

 anmeldelsesblanketter, anfører Statens Bilinspektion ovenstående  

 tekst på bagsiden.
