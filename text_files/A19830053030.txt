 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Landbrugsministeren kan efter ansøgning yde  

 tilskud efter denne lov til nedsættelse af renteudgifterne i landbruget m.v.
§ 2.  Ydelse af tilskud er betinget af, Stk. 2.  Tilskud kan ikke ydes til selskaber,  

 stiftelser, foreninger o.lign.
Landbrugsministeren kan under særlige  

 omstændigheder dispensere fra denne bestemmelse samt yde tilskud til  

 forpagtere.
 Stk. 3.  Landbrugsministeren fastsætter nærmere regler  

 om afgrænsningen af de i stk. 1, nr. 1, nævnte virksomheder og om, hvornår en  

 virksomhed anses for drevet erhvervsmæssigt, samt om, under hvilke  

 omstændigheder økonomisk behov som nævnt i stk. 1, nr. 2, anses for at  

 foreligge.
§ 3.  Tilskud kan kun ydes til lån, der Stk. 2.  Der kan kun ydes tilskud på grundlag af den del  

 af ansøgerens gæld, der overstiger et beløb, der svarer til 45 pct. af de  

 skattemæssigt opgjorte erhvervsaktiver i henhold til seneste status inden den  

 1. juli 1983. Der ses bort fra værdien af stuehus og beboelsesbygninger og så  

 stor en andel af gælden, som værdien af stuehus og beboelsesbygninger udgør  

 af erhvervsaktiverne med tillæg af værdien af disse bygninger.
 Stk. 3.  Det tilskudsberettigede lånebeløb kan ikke  

 overstige det mindste af følgende beløb:
 Stk. 4.  Overstiger summen af de i stk. 3, nr. 2, nævnte  

 investeringer og besætningsværdien på mindre bedrifter ikke 100.000 kr., men  

 overstiger værdien af besætningen en grænse, der fastsættes af  

 landbrugsministeren, anses investeringerne og besætningsværdien at udgøre  

 100.000 kr.
 Stk. 5.  For ansøgere, der første gang har etableret sig  

 på en af de i § 2, stk. 1, nr. 1, nævnte bedrifter i perioden 1. januar 1974  

 til 31. december 1980, forhøjes det efter stk. 3, nr. 2, opgjorte beløb med  

 50 pct. af købesummen for driftsbygninger på erhvervelsestidspunktet.
 Stk. 6.  Landbrugsministeren fastsætter nærmere regler  

 om opgørelsen af det tilskudsberettigede lånebeløb efter stk. 2 og 3, om  

 beregningen af den i stk. 4 nævnte grænse for besætningsværdier og om,  

 hvornår en bedrift anses for at henhøre under stk. 4.
 Stk. 7.  Landbrugsministeren kan, når særlige forhold  

 taler derfor, for de i stk. 4 nævnte mindre bedrifter forhøje den i stk. 3,  

 nr. 1, nævnte procentsats indtil 35.
 § 4.  For kontantlån beregnes det årlige tilskud på  

 grundlag af forskellen mellem en årlig rente på 12 pct. og kontantlånsrenten.  

 For andre lån beregnes det årlige tilskud på grundlag af forskellen mellem en  

 årlig rente på 12 pct. og en beregnet effektiv rente, der opgøres efter  

 kursforholdene på tidspunktet for lånets optagelse.
Stk. 2.  Det årlige tilskudsbeløb kan ikke overstige  

 80.000 kr., når den efter stk. 1 beregnede renteforskel udgør 6 pct.
Ved  

 højere eller lavere renteforskel reguleres maksimumsbeløbet forholdsmæssigt.
 Stk. 3.  Såfremt gennemsnittet af ansøgerens  

 skattepligtige indkomst i indkomstårene 1981 og 1982 overstiger 115.000 kr.,  

 udbetales det efter stk. 1 og 2 beregnede tilskud med følgende procentsatser:
Stk. 4.  Det tilskud, der beregnes efter stk. 1, 2 og 3,  

 ydes i 4 år.
Herefter nedsættes tilskudsydelsen hvert år med 20 pct. af det  

 oprindelig udbetalte tilskudsbeløb.
 Stk. 5.  Nedbringer ansøgeren sin besætning i forhold  

 til den besætning, der indgik ved opgørelsen af det tilskudsberettigede  

 lånebeløb, nedsættes tilskuddet for den resterende tilskudsperiode efter  

 regler, der fastsættes af landbrugsministeren.
 Stk. 6.  Det er en betingelse for at oppebære tilskud,  

 at tilskuddet inden reduktion efter reglen i stk. 7 det første år andrager  

 mindst 1.500 kr.
 Stk. 7.  Er der bevilget ansøgeren tilskud i henhold til  

 § 8 a i lov om statsgaranti for lån og rentetilskud til visse landmænd  

 (gældssaneringsloven), jfr. lovbekendtgørelse nr. 167 af 15. april 1983,  

 fradrages tilskuddet efter nævnte § 8 a i det tilskud, der beregnes efter  

 stk. 1, 2 og 3.
 Stk. 8.  Landbrugsministeren fastsætter nærmere regler  

 om beregningen af tilskuddet og det i stk. 7 nævnte fradrag.
 § 5.  Ansøgning om tilskud skal være indgivet inden en  

 frist, der fastsættes af landbrugsministeren.
 § 6.  Tilskudsmodtageren skal give landbrugsministeren  

 oplysning om ændringer i forhold, der har betydning for retten til at  

 oppebære tilskud.
§ 7.  Tilskud bortfalder, hvis Stk. 2.  Når særlige forhold taler derfor, kan  

 landbrugsministeren fravige stk. 1.
 Stk. 3.  Bortfalder tilskud efter stk. 1, kan  

 landbrugsministeren bestemme, at udbetalte tilskud skal tilbagebetales.
 Stk. 4.  Overtager tilskudsmodtagerens ægtefælle lån,  

 hvortil der ydes tilskud, i forbindelse med en overtagelse af ejendommen, kan  

 landbrugsministeren bestemme, at ægtefællen overtager tilskuddet.
 § 8.  Landbrugsministeren kan fastsætte nærmere regler  

 angående udbetaling af tilskud.
 Stk. 2.  I tilfælde, hvor det årlige tilskudsbeløb ikke  

 overstiger 2.000 kr., udbetales tilskuddet i een rate omfattende tilskuddet  

 for de første 4 år og i een rate for de sidste 4 år af tilskudsperioden.
 § 9.  Landbrugsministeren kan bemyndige  

 jordbrugsdirektoratet til at træffe afgørelse i sager om tilskud efter loven.
Stk. 2.  Afgørelser, der af jordbrugsdirektoratet er  

 truffet i henhold til bemyndigelse efter stk. 1, kan påklages til  

 landbrugsministeren.
Klagefristen er 4 uger fra den dag, afgørelsen er  

 meddelt den pågældende.
 § 10.  Tidspunktet for lovens ikrafttræden fastsættes  

 af landbrugsministeren.
 § 11.  Loven gælder ikke for Færøerne og Grønland.
Givet på Christiansborg slot, den 16.  

 november 1983 Under Vor Kongelige Hånd og Segl MARGRETHE R.
