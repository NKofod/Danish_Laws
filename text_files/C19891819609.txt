 Ifølge afskrivningslovens § 3, stk. 2, skal beløbsgrænsen for småaktiver,  

 der kan fradrages fuldt ud i anskaffelsesåret, pristalsreguleres fra og med  

 indkomståret 1984.
 Efter etableringskontolovens § 5, stk. 5, skal beløbsgrænsen i lovens § 5,  

 stk. 2, for, hvornår etablering af selvstændig erhvervsvirksomhed anses at  

 have fundet sted, pristalsreguleres fra og med indkomståret 1984.
Ifølge de nævnte lovbestemmelser skal pristalsreguleringen ske efter et  

 reguleringspristal, der har januar 1988 = 100. Reguleringen foretages på  

 grundlag af pristallet for oktober måned i året forud for indkomståret.  

 Beløbet forhøjes eller nedsættes med samme procent som den, hvormed  

 reguleringspristallet er ændret i forhold til et pristal på 98,9. Den nævnte  

 procentvise ændring beregnes med en decimal.
De efter procentreguleringen  

 fremkomne beløb afrundes opad til nærmeste kronebeløb, der kan deles med 100.
Reguleringspristallet udgør for oktober 1989 108,9 Procentvis ændring udgør for 1989 10,1 for indkomståret 1990 er beløbsgrænsen for småaktiver kr. 5.000,- og for  

 etablering kr. 140.300,-.
 For indkomståret 1989 er beløbsgrænsen for småaktiver kr. 4.800,- og for  

 etablering kr. 134.100,-.
 for indkomståret 1988 er beløbsgrænsen for småaktiver kr. 4.500,- og for  

 etablering kr. 127.400,-.
 De pristalsregulerede beløbsgrænser for indkomstårene 1985 til 1988  

 fremgår af SD-cirkulære 1988-3 af 6. januar 1988.
