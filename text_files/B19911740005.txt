 I medfør af § 52, § 70 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 170 af 28. april 1985 om specifikationer for flyvepladser,  

 følgende:
1. Referencedokumenter 1.1 Lov om kontinentalsoklen med seneste ændringer.
 1.2 BL 3-3, Radionavigations- og radiolandingshjælpemidler på jorden,  

 seneste udgave.
 1.3 BL 3-4, Rekordering af talekommunikation, seneste udgave.
 1.4 BL 3-6, Tankning af luftfartøjer m.m., seneste udgave.
 1.5 BL 6-63, Nationalt VHF-telefonistcertifikat, dansk eller engelsk  

 fraseologi, seneste udgave.
 1.6 Gebyrreglementet for Statens Luftfartsvæsen, seneste udgave.
2. Definitioner Havanlæg, fast:
 Platform, der permanent er opstillet på havbunden.
 Havanlæg, flytbart:
 Et fartøj, der er i stand til at foretage borearbejde i forbindelse med  

 efterforskning eller udnyttelse af ressourcer på havbunden, eller en enhed  

 med et skibs- eller pramagtigt deplacementsskrog af enkelt eller  

 flerskrogskonstruktion beregnet til at arbejde i flydende tilstand.
 Helikopterdæk:
 Helikopterflyveplads på havanlæg.
 Helikopterdækleder (Helicopter Landing Officer - HLO):
 En særligt uddannet person, der forestår den daglige ledelse af arbejdet i  

 forbindelse med helikopteroperationer på et havanlæg.
3. Anvendelsesområde Denne BL gælder for helikopterdæk på havanlæg, der med henblik på eller i  

 forbindelse med udforskning eller udnyttelse af kontinentalsoklen befinder  

 sig på dansk søterritorium og/eller sokkelområde, jf. § 1 i lov om luftfart  

 og § 3 i lov om kontinentalsoklen.
4. Generelt 4.1 Etablering, drift og vedligeholdelse af anlæg, udstyr og tjenester  

 skal ske i overensstemmelse med bestemmelserne i denne BL samt eventuelle  

 særlige vilkår angivet i godkendelsesbeviset.
 4.2 Hvor der er tale om helikopterdæk på ubemandede havanlæg, kan Statens  

 Luftfartsvæsen dispensere fra bestemmelserne i denne BL og gøre en  

 godkendelse af et helikopterdæk, jf. afsnit 5, betinget af, at beflyvningen  

 pålægges operationelle begrænsninger.
5. Godkendelse 5.1 Før et helikopterdæk tages i brug, skal det være teknisk godkendt af  

 Statens Luftfartsvæsen.
Statens Luftfartsvæsen besigtiger normalt et  

 helikopterdæk, inden en godkendelse meddeles, og fører tilsyn med anlægget og  

 dets drift.
 5.1.1 Ansøgning om godkendelse af et helikopterdæk skal være Statens  

 Luftfartsvæsen i hænde senest en måned, før dækket ønskes taget i brug, og  

 være vedlagt følgende oplysninger:
a.
Angivelse af den største helikoptertype, der vil blive anvendt.
b.
Erklæring, der godtgør, at helikopterdækkets bæreevne er tilstrækkelig  

 i relation til den helikoptertype, der vil blive anvendt.
Erklæringen skal  

 for faste havanlæg være udstedt af Energistyrelsen og skal for flytbare  

 havanlæg være udstedt af Søfartsstyrelsen.
c.
Målsatte oversigtstegninger, der viser hele havanlægget i plan og  

 profil i et målestoksforhold, der gør tydning let.
d.
Tegning af helikopterdækket samt dets nære omgivelser.
Tegningen skal  

 indeholde de hindringsfrie fladers placering, jf. afsnit 7, og eventuelle  

 hindringer med angivelse af deres højde over helikopterdækkets niveau.
e.
Tegninger, der angiver helikopterdækkets detaljer, jf. afsnit 6 og  

 afsnit 8.
f.
Beskrivelse og mængdeangivelse samt oplysning om placering af det  

 udstyr, der er nævnt i afsnit 9.
g.
Oplysninger om ansvarsforhold og instrukser, jf. afsnit 10.
h.
Kopi af eventuelle godkendelser fra udenlandske luftfarts- myndigheder.
5.2 Godkendelsen gives for en periode af indtil 5 år, men bortfalder, hvis  

 havanlægget forlader dansk søterritorium og/eller sokkelområde.
Direkte  

 flytning mellem områder, som Danmark har højhedsret over, medfører dog ikke,  

 at godkendelsen bortfalder.
 5.2.1 Hvis et tidligere godkendt helikopterdæk vender tilbage til dansk  

 søterritorium/sokkelområde, vil en ny godkendelse kunne gives på basis af en  

 erklæring fra ejeren om, at helikopterdækket ikke er undergået forandringer  

 siden sidste godkendelse.
6. Start- og landingspladsen 6.1 Placering 6.1.1 Helikopterdækket skal placeres således, at den hindringsfrie ind- og  

 udflyvningssektor, der er anført i pkt. 7.1.1, kan placeres under hensyntagen  

 til den fremherskende vindretning og således, at til- og fraflyvningen samt  

 området over start- og landingspladsen mindst muligt berøres af turbulens  

 forårsaget af havanlæggets struktur eller af høje temperaturer og af  

 turbulens forårsaget af udstødning m.v. fra gasturbiner,  

 afbrændingsskorstene, ventilationsskorstene eller lignende.
 6.1.2 Hvis helikopterdækket placeres oven på en kompakt del af  

 havanlægget, f.eks. et boligmodul, skal der være en adskillelse, der  

 muliggør, at luften frit kan strømme mellem dækket og den underliggende  

 struktur, således at unødig turbulens undgås.
6.2 Størrelse Helikopterdækkets bæredygtige areal skal have følgende størrelser:
a.
Til helikoptere med en hovedrotor skal det bæredygtige areal mindst  

 være så stort, at en cirkel med en diameter, der bestemmes af  

 helikoptertypens totallængde, inklusive rotorer, i det følgende kaldet D, kan  

 indskrives.
b.
Til helikoptere med tandem hovedrotor skal det bæredygtige areal mindst  

 være så stort, at en cirkel med diameter 0,9 D kan indskrives.
6.3 Overfladens beskaffenhed Dækket skal a. være udført i stål eller aluminium, b. have en skridsikker overflade med en friktionskoefficient på ikke  

 mindre end 0,4, c. være konstrueret således, at jordeffekten (ground effect) bevares, og d. have en hældning på højst 3%.
6.4 Tovnet 6.4.1 Dækket skal på sin midte være forsynet med et sikkert fastgjort,  

 stramt tovnet af naturprodukter.
Tovets diameter skal være mindst 15 mm og  

 højst 20 mm, og nettets maskestørrelse skal være mindst 200 mm og højst 250  

 mm.
Nettet skal fastgøres i punkter med 1,5 m mellemrum ved helikopterdækkets  

 kant og være strammet til mindst 2225 Newton (N).
6.4.2 Ved D på indtil 12 m skal nettets størrelse være mindst 6x6 m.
Ved D  

 fra 12 m til og med 20 m skal nettets størrelse være mindst 12x12 m, og ved D  

 på mere end 20 m skal nettets størrelse være mindst 15x15 m.
6.5 Sikkerhedsnet Til opfangning af personer skal helikopterdækket, hvor der ikke findes  

 anden beskyttelse, i sin omkreds være forsynet med et sikkerhedsnet, der skal  

 være mindst 1,5 m bredt.
Nettet skal kunne optage faldenergien fra en masse  

 på 75 kg, der falder 1 m.
Nettets inderste kant skal være fastgjort i niveau  

 med eller lidt under helikopterdækket.
Den yderste kants højde over  

 helikopterdækkets niveau må ikke overstige 25 cm, og nettets hældning  

 opad/udad skal være mindst 10 grader.
6.6 Adgangsveje Til helikopterdækket skal der være mindst to bekvemme, tydeligt afmærkede  

 adgangsveje, der er anbragt så fjernt fra hinanden som praktisk muligt.  

 Adgangsvejene skal have en fri passage på mindst 60 cm.
6.7 Fortøjning Helikopterdækket skal være forsynet med anordninger til fortøjning af en  

 helikopter.
6.8 Afløbsrende Dækket skal være tæt og forsynet med afløb, herunder en rende i hele  

 dækkets omkreds, til opsamling af eventuelt spildt brændstof.
Afløbet skal  

 kunne modstå brændende brændstof.
6.9 Sikringskant På flytbare havanlæg skal der i helikopterdækkets omkreds, bortset fra  

 strækninger, hvor dækket er i niveau med større omgivende arealer, etableres  

 en 5 cm høj kant.
Kanten skal udføres således, at der er afløb til den  

 afløbsrende, der er foreskrevet i pkt. 6.8.
7. Sikring af ind- og udflyvningen 7.1 Hindringsfri ind- og udflyvningsflader 7.1.1 Ud til en afstand af 1000 m fra helikopterdækket skal der være en  

 hindringsfri ind- og udflyvningssektor over en vinkel på 210 grader i  

 helikopterdækkets niveau.
Et areal med diameter D (eller 0,9 D, jf. pkt. 6.2  

 b) af helikopterdækkets bæredygtige areal skal være indeholdt i vinklen (se  

 tegning, bilag 1).
 7.1.1.1 Inden for ind- og udflyvningssektoren over helikopterdækkets  

 niveau må eventuelle hindringer ikke være over 25 cm høje og skal være  

 nødvendige for helikopteroperationerne.
 7.1.1.2 Under helikopterdækket over en vinkel på 180 grader, indeholdt i  

 den sektor, der er angivet i pkt. 7.1.1, og med toppunkt i centrum for det  

 areal, der er angivet i pkt. 6.2, må ingen del af havanlægget gennembryde en  

 flade med faldende gradient 5:1 (højde:afstand) fra helikopterdækkets  

 begrænsning til havoverfladen.
7.1.2 Den, der har fået godkendt et helikopterdæk, skal føre tilsyn med,  

 at der inden for ind- og udflyvningssektoren til det pågældende  

 helikopterdæk, ikke etableres andre havanlæg uden godkendelse fra Statens  

 Luftfartsvæsen.
Dette gælder også, hvor et andet havanlægs topkote ikke  

 overstiger helikopterdækkets kote.
 7.1.3 Hvis dele af kraner eller andre konstruktioner, som findes uden for  

 ind- og udflyvningssektoren, under anvendelsen gennembryder de hindringsfri  

 flader, skal den, der har fået godkendt helikopterdækket, ved instruks sikre,  

 at gennembrydning af de hindringsfri flader ikke forekommer under  

 helikopteroperationer.
7.2 Hindringer uden for ind- og udflyvningssektoren 7.2.1 Ved helikopterdæk til helikoptere med enkelt hovedrotor må der uden  

 for ind- og udflyvningssektoren over de resterende 150 grader ud til en  

 afstand lig med 0,62 D regnet fra dækkets midtpunkt ikke være hindringer,  

 hvis højde er mere end 0,05 D over dækkets niveau (se tegning, bilag 1).  

 Mellem 0,62 D og 0,83 D må genstande ikke gennembryde en flade med hældning  

 1:2.
7.2.2 Ved helikopterdæk til helikoptere med tandem hovedrotor må der uden  

 for ind- og udflyvningssektoren over de resterende 150 grader til en afstand  

 lig med 0,62 D fra dækkets midtpunkt ikke være hindringer over dækkets  

 niveau.
Fra denne grænse og ud til en afstand lig med 0,83 D fra dækkets  

 midtpunkt må der ikke være hindringer over en højde af 0,05 D over dækkets  

 niveau (se tegning, bilag 2).
8. Afmærkning 8.1 Bemaling på helikopterdækket 8.1.1 Helikopterdækkets bæredygtige areal med diameter D/0,9 D skal være  

 malet mørkegrønt eller mørkegråt.
Ikke-bæredygtige områder i tilslutning  

 hertil skal være malet røde ud til en afstand af 2 m fra det bæredygtige  

 areal. 8.1.2 Begrænsningen for området med diameteren D/0,9 D skal markeres  

 med en 30 cm bred, hvid kantstribe.
Mindst tre steder på denne kantstribe  

 skal D i meter være angivet med 20 cm høje, sorte tal (se tegning, bilag 3).
8.1.3 Helikopterdækket skal påmales et sigtemærke, der har form som en 1 m  

 bred gul cirkelring, som vist i bilag 3. Sigtemærkets centrum skal, hvor det  

 er muligt, være sammenfaldende med midtpunktet af helikopterdækkets  

 bæredygtige areal.
Sigtemærket skal have en diameter, der sikrer, at alle  

 dele af en helikopter har en sikker afstand til hindringer, når den største  

 helikoptertype, der er godkendt til brug på helikopterdækket, er placeret med  

 hovedunderstellet inden for og med piloten over cirklen.
 8.1.3.1 I sigtemærkets midte skal dækket påmales et hvidt H, placeret og  

 udformet som angivet i bilag 3.
 8.1.4 Havanlæggets navn eller kaldesignal skal med 1,2 m høje, gule  

 bogstaver og/eller tal være påmalet helikopterdækket mellem sigtemærket og  

 kantstriben (se tegning, bilag 3).
8.2 Afmærkning uden for de hindringsfrie områder 8.2.1 Hvis helikopterdækket ikke er havanlæggets højeste punkt, skal det  

 højeste punkt afmærkes med rødt hindringslys, der kan ses fra et hvilket som  

 helst punkt over et vandret plan gennem lyset.
Lysstyrken skal mindst være 10  

 candela.
 8.2.2 Hvis Statens Luftfartsvæsen skønner, at dele af havanlæggets  

 struktur, opstalter eller lignende udgør en risiko for beflyvningen af  

 helikopterdækket, skal der foretages afmærkning med lys og bemaling i henhold  

 til de internationale regler som angivet i bilag 4.
8.3 Lysanlæg 8.3.1 Hvis helikopterdækket skal anvendes om natten eller under dårlige  

 sigtbarhedsforhold, skal et permanent lysanlæg bestående af kantlys,  

 fladebelysning og vindposebelysning være etableret.
Lysanlægget skal være  

 tilsluttet et nødstrømssystem, jf. pkt. 9.9. Lysanlægget skal kunne betjenes  

 fra et sted nær helikopterdækket.
8.3.2 Kantlysarmaturerne skal placeres i helikopterdækkets periferi  

 umiddelbart uden for kantstriben med højst 3 m indbyrdes afstand.
Deres højde  

 over helikopterdækkets niveau må højst være 25 cm.
Lysgiverne må ikke være  

 placeret under helikopterdækkets niveau.
Lysene skal være gule, og lysstyrken  

 skal være mindst 15 candela.
Alle kantlys skal kunne betjenes fra samme  

 kontakt.
8.3.3 Fladebelysning skal etableres således, at helikopterpiloterne ikke  

 blændes.
Hvis armaturerne opsættes inden for ind- og udflyvningssektoren, må  

 deres højde over helikopterdækkets niveau ikke overstige 25 cm.  

 Fladebelysningen skal kunne tændes og slukkes uafhængigt af kant- og  

 vindposebelysningen.
 8.3.4 Belysningen af vindposen, der er foreskrevet i pkt. 9.1, skal  

 udføres således, at både vindpose og mast er synlige fra alle sider.
9. Udstyr 9.1 Vindpose Under hensyntagen til kravene om hindringsfrihed skal der være opsat en  

 frit placeret vindpose på en mast i nærheden af helikopterdækket.
Vindposen  

 skal være formet som en keglestub og være hvid og rød i 5 skiftende bånd,  

 hvoraf det første og det sidste skal være røde.
Posen skal være mindst 1,2 m  

 lang med en mindste diameter på 0,3 m nærmest masten og 0,15 m i den anden  

 ende.
9.2 Vindmåler Der skal være installeret udstyr til måling af vindens retning og  

 hastighed.
Udstyret skal opfylde specifikationer angivet af Statens  

 Luftfartsvæsen.
Sensorerne skal anbringes således, at målingerne påvirkes  

 mindst muligt af nærliggende konstruktioner og andet, der kan påvirke  

 målingerne.
Aflæsning af målingerne skal kunne foretages et sted, hvorfra de  

 hurtigt kan videregives til helikopterpiloten.
9.3 Barometer Der skal forefindes udstyr, der gør det muligt at meddele  

 højdemålerindstilling.
Udstyret skal opfylde specifikationer angivet af  

 Statens Luftfartsvæsen.
9.4 Udstyr til temperaturmåling Der skal forefindes et termometer til måling af luftens temperatur.
 9.5 Krængningsviser m.v.
 På flytbare havanlæg skal der forefindes instrumenter, der viser  

 havanlæggets sætning (heave), duvning (pitch) og rulning (roll).
9.6 Luftfartsradiostation 9.6.1 Der skal forefindes en godkendt fast luftfartsradiostation.
 9.6.2 Anvendelse af transportabelt radioudstyr til korrespondance mellem  

 HLO og radiorum eller helikopterpilot kræver tilladelse, hvis udstyrets  

 rækkevidde overstiger 1 NM.
9.6.3 Statens Luftfartsvæsen kan i særlige tilfælde kræve rekordering af  

 radiokorrespondance på luftfartsfrekvenserne på et havanlæg, jf.
BL 3-4.
 9.7 Radionavigations- og radiolandingshjælpemidler Eventuelle  

 radionavigations- eller radiolan-dingshjælpemidler, der transmitterer på  

 luftfartsfrekvenserne, skal være godkendt af Statens Luftfartsvæsen i henhold  

 til BL 3-3.
9.8 Alarmeringsanlæg Der skal forefindes et alarmeringsanlæg, der kan aktiveres fra et sted,  

 hvorfra helikopterdækket kan holdes under konstant observation.
9.9 Nødstrømsforsyning Vindmåler, radio og alarmeringsanlæg skal som helikopterdækkets lysanlæg  

 være tilsluttet et nødstrømssystem.
Omkobling skal ske automatisk inden for  

 15 sekunder.
9.10 Brandslukningsudstyr 9.10.1 Tæt ved helikopterdækket skal der forefindes udstyr og midler til  

 brandslukning, der kan indsættes inden for 15 sekunder.
9.10.2 Til slukning med skum skal der være mindst to hensigtsmæssigt  

 placerede skumkanoner, hver med en kapacitet på 1600 l/min.
Desuden skal der  

 forefindes et slangearrangement og et mellemrør med skuminjektor 200 l/min.  

 Skumslukningsudstyret skal være tilsluttet havanlæggets brandvandsystem, hvis  

 tryk ved helikopterdækket skal være mindst 6 bar og højst 8 bar.
Den  

 skumvæsketank, der hører til skumslukningsudstyret, skal indeholde  

 tilstrækkelig syntetisk skumvæske til drift af skumkanoner og mellemskumrør i  

 3 minutter.
Slukning med skum skal kunne foretages effektivt overalt på  

 helikopterdækket.
Reservebeholdning af syntetisk skumvæske svarende til 6  

 minutters forbrug skal forefindes på hav-anlægget.
 9.10.3 Til slukning med pulver skal der forefindes et 250 kg pulveranlæg  

 med universalpulver samt to 12 kg pulverslukkere med særligt pulver til  

 metalbrand (D-pulver). Pulverslukningsudstyret skal kunne indsættes effektivt  

 overalt på helikopterdækket. 500 kg universalpulver og fire 12 kg  

 pulverslukkere med D-pulver skal forefindes i reserve på havanlægget.
9.10.4 Til indsats ved brand i motor skal forefindes en 10 kg  

 kulsyresneslukker med forlænger på mundstykket.
To sådanne ild-slukkere skal  

 forefindes i reserve på havanlægget.
 9.10.5 Ildslukkerne skal efterses i overensstemmelse med vedkommende  

 fabrikants forskrifter, dog mindst en gang om året.
9.11 Redningsudstyr 9.11.1 Tæt ved helikopterdækket, anbragt i en kasse eller et skab mærket  

 »Redningsudstyr« og »Emergency Equipment«, skal mindst  

 forefindes følgende værktøj:
1 luftfartøjsøkse, 1 stor økse, 2 knive til frigørelse af fastspændte, 1 koben, 1 boltsaks, 1 bidetang, 1 nedstryger med reserveklinger, 1 hammer, 1 mejsel, 1 pladesaks, samt 2 sikkerhedslamper.
 9.11.2 En metalbådshage med 3 m langt skaft skal forefindes ved  

 helikopterdækket.
 9.11.3 Ved start og landing skal en redningsbåd med motor kunne indsættes  

 øjeblikkeligt i tilfælde af havari.
9.12 Udstyr til brandpersonel På hvert havanlæg skal der forefindes beskyttelsesdragter inklusive  

 handsker, støvler og hjelme med visir til mindst to personer.
Når udstyret  

 ikke anvendes, skal det opbevares tæt ved helikopterdækket i et skab eller en  

 kasse, der er mærket »Branddragt« og »Protective  

 Clothing«.
9.13 Skilte Ved adgangsvejene til helikopterdækket skal der opsættes skilte med  

 følgende tekst på dansk og engelsk:
a.
Ophold på helikopterdækket under start og landing er forbudt.
b.
Tobaksrygning og brug af åben ild er forbudt.
c.
Færdsel bag om helikoptere med igangværende rotorer er forbudt.
 Statens Luftfartsvæsen kan i særlige tilfælde stille krav om skilte på  

 andre sprog.
9.14 Tankningsudstyr og brændstof Der skal på havanlæg, der er placeret mere end 50 NM fra land eller fra et  

 andet havanlæg, hvor tankning kan foregå, findes tankningsudstyr og et  

 brændstoflager.
Der skal foretages kontrol med brændstof, og tankning skal  

 foretages i overensstemmelse med bestemmelserne i BL 3-6.
9.15 Andet udstyr På havanlægget skal der forefindes en vægt til vejning af bagage og fragt.  

 Stopklodser og fortøjningsgrej skal være til rådighed for  

 helikopterbesætningen.
9.16 Vedligeholdelse Det foreskrevne udstyr skal holdes i samme funktionsduelige stand som ved  

 godkendelsen.
10. Personale og tjenester 10.1 Instrukser Det påhviler den, der har fået godkendt et helikopterdæk, at sikre, a. at der er udarbejdet instrukser for chefen på havanlægget, for HLO, for  

 radiooperatør, for vejrobservatør og for brandmænd, b. at der er udarbejdet instrukser for tilsyn med og vedlige- holdelse af  

 anlæg og udstyr m.v., herunder journalføring for tilsyn og vedligeholdelse,  

 samt c. at der foreligger instrukser for nødsituation og havari.
10.2 Chefen på havanlægget Chefen på havanlægget skal over for Statens Luftfartsvæsen sikre, at  

 bestemmelserne i denne BL og instrukserne, jf. pkt. 10.1, overholdes, samt at  

 personer beskæftiget ved helikopteroperationer har den fornødne uddannelse og  

 det fornødne kendskab til gældende instrukser m.v.
Desuden skal vedkommende  

 sikre, at særlige vilkår givet af Statens Luftfartsvæsen ved  

 helikopterdækkets godkendelse bliver overholdt samt underrette Statens  

 Luftfartsvæsen og eventuelle helikopteroperatører om opståede forhold, der  

 medfører, at helikopterdækket ikke længere opfylder reglerne i denne BL.
Hvis  

 vedkommende skønner, at sådanne forhold kan medføre fare ved anvendelse af  

 helikopterdækket, skal flyvevirksomheden straks indstilles.
10.3 HLO (Helikopterdækleder/Helicopter Landing Officer) 10.3.1 For at måtte gøre tjeneste som HLO, skal vedkommende have  

 gennemgået helikopterkursus ved »Danish Offshore Safety and Technology  

 School« eller ved tilsvarende dansk eller udenlandsk skole.
10.3.2 Det påhviler HLO a. at forestå den daglige ledelse af arbejdet i forbindelse med  

 helikopter-operationer, b. at holde chefen på havanlægget underrettet om status vedrørende  

 helikopterdækket, udstyr og tjenester, c. at holde helikopterdækket frit for personer og løse genstande under  

 landinger og starter, d. at holde forbindelse med helikopterpiloten, enten direkte eller via  

 havanlæggets radiooperatør, og informere om, hvorvidt dækket er frit, samt e. at sikre sig, at brandberedskabet er på plads.
 10.3.2.1 Hvis HLO anvender transportabelt radioudstyr med en rækkevidde på  

 mere end 1 NM eller fast radioudstyr, skal vedkommende være godkendt hertil  

 af Statens Luftfartsvæsen eller tilsvarende udenlandsk myndighed.
10.4 Radiooperatøren/vejrobservatøren 10.4.1 Transmission på luftfartsfrekvenserne må kun foretages af personer,  

 der er indehavere af nationalt VHF-telefonistcertifikat, engelsk fraseologi,  

 jf.
BL 6-63, eller af personer, der er godkendt hertil at Statens  

 Luftfartsvæsen.
 10.4.2 Radiooperatøren skal varetage korrespondancen med helikopterpiloten  

 i henhold til gældende regler og herunder videregive vejr-oplysninger m.v.
 10.4.3 Hvis radiooperatøren ikke selv udarbejder vejroplysningerne, skal  

 en anden person på havanlægget være udpeget til at udarbejde disse.
 10.4.4 Vejrobservatøren kan i særlige tilfælde kræves godkendt af Statens  

 Luftfartsvæsen.
10.5 Brandmænd Ved helikopteroperationer skal der være to uddannede brandmænd til stede  

 ved helikopterdækket.
Heraf skal mindst den ene være iklædt beskyttelsesdragt  

 og opholde sig ved den skumkanon, det under de givne vejrforhold er mest  

 hensigtsmæssigt at anvende.
HLO kan være den ene af de to brandmænd.
11. Tilbagekaldelse Statens Luftfartsvæsen kan tilbagekalde en meddelt godkendelse, jf. pkt.  

 5, hvis bestemmelserne i denne BL og/eller de fastsatte vilkår ikke  

 overholdes.
 12. Gebyr m.v.
12.1 For godkendelse betales et gebyr i henhold til det til enhver tid  

 gældende gebyrreglement for Statens Luftfartsvæsen.
Der vil derudover af  

 Statens Luftfartsvæsen blive opkrævet årsafgift i henhold til nævnte  

 reglement.
 12.2 Statens Luftfartsvæsens udgifter i forbindelse med besigtigelse af og  

 tilsyn med helikopterdæk afholdes af den, der har ansøgt om godkendelse af et  

 helikopterdæk/driver dette.
13. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
14. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
15. Straf 15.1 Overtrædelse af bestemmelserne i denne BL straffes med bøde.
 15.2 Er overtrædelsen begået af et aktiselskab, andelsselskab eller  

 lignende, kan der i medfør af luftfartslovens § 149, stk. 13, pålægges  

 selskabet som sådant bødeansvar.
16. Ikrafttræden 16.1 Denne BL træder i kraft den 1. august 1991.
 16.2 For allerede godkendte helikopterdæk skal bestemmelserne i denne BL  

 være opfyldt senest den 1. januar 1993.
 16.2 Samtidig hermed ophæves BL 3-5, 2. udgave af 1. juni 1987.
Statens Luftfartsvæsen, den 25. juni  

 1991 S.E.
Andresen fg.
