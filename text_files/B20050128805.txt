Bekendtgørelse  

 om fastsættelse af satser for fradrag til  

  

 eksportmedarbejdere I henhold til § 9 E, stk. 3, i lov om  

 påligningen af indkomstskat til staten, jf. lovbekendtgørelse nr. 887 af 20.  

 september 2005, har Skatterådet fastsat følgende:
Eksportmedarbejderfradrag § 1.  

  

 Eksportmedarbejdere  

 omfattet af ligningslovens § 9 E, stk. 2, som har haft et uafbrudt  

 ophold i udlandet i 2 måneder eller som har haft ophold i udlandet af en  

 sammenlagt varighed på mindst 100 døgn i indkomståret, kan foretage fradrag  

 for  

 merudgifter i forbindelse med rejser og ophold i udlandet.
 Stk. 2.  

  

 Eksportmedarbejdere  

 kan medregne ophold i udlandet, når opholdet har varet i mindst 24 timer.  

 Efterfølgende påbegyndte døgn medregnes fuldt ud.
 § 2.  

  

 Eksportmedarbejdere  

 kan uden dokumentation fratrække 55 kr. pr. påbegyndt døgn for arbejde udført  

 i  

 Vesteuropa og 140 kr. pr. påbegyndt døgn for arbejde udført udenfor  

 Vesteuropa  

 til dækning af andre udgifter.
 § 3.  

  

 Ved  

 Vesteuropa forstås Finland, Tyskland, Østrig, Italien og de vest herfor  

 liggende  

 lande, samt Grækenland, Færøerne, Grønland og Island.
 § 4.  

  

 Eksportmedarbejderfradraget  

 kan indrømmes selvom der er udbetalt skattefri godtgørelse eller foretaget  

 fradrag efter ligningslovens § 9 A.
 § 5.  

  

 Fradraget  

 for eksportmedarbejdere kan sammen med andre fradrag, der vedrører  

 indkomsterhvervelsen  

 i udlandet, ikke overstige den udenlandske lønindkomst, der skal medregnes i  

 den danske indkomstopgørelse.
 § 6.  

  

 Lønmodtageres  

 fradrag som eksportmedarbejder kan kun fratrækkes i det omfang, det sammen  

 med andre  

 udgifter, der er forbundet med det indtægtsgivende arbejde, overstiger  

 bundgrænsen,  

 jf. ligningslovens § 9, stk. 1.
 § 7.  

  

 Bekendtgørelsen træder i kraft den 1. januar 2006 og har virkning fra den 1.  

 november 2005.
