Cirkulære  

 om aftale om kompetenceudvikling Generelle bemærkninger Finansministeriet og Statsansattes Kartel,  

 Statstjenestemændenes Centralorganisation II, Akademikernes  

 Centralorganisation, Lærernes Centralorganisation og Overenskomstansattes  

 Centralorganisation har den 21. april 2005 indgået aftale om  

 kompetenceudvikling.
Finansministeriet og CFU er enige om, at statens  

 arbejdspladser til stadighed skal udvikles, så de bliver mere attraktive og  

 effektive.
En målrettet kompetenceudvikling er et vigtigt element heri.  

 Kompetenceudvikling er derfor fortsat et centralt indsatsområde i de kommende  

 år.
 Aftalen er den centrale del af Kompetencepakken OK05, som  

 understøttes af pakkens øvrige elementer.
 Kompetencepakken består af følgende aftaler:
- Aftale om Kompetenceudvikling - Aftale om Statens Center for Kompetence- og Kvalitetsudvikling  

 (SCKK) - Aftale om Udviklings- og Omstillingsfonden - Aftale om Kompetencefonden Et særligt indsatsområde i tilknytning til aftalen er:
 Øget indsats for kvalificering generelt og kompetenceudvikling  

 for kortuddannede.
 Indsatsområdet er vedlagt som bilag til aftalen.
Bemærkninger til de enkelte bestemmelser Til § 2 Aftalen finder ikke anvendelse på ansatte i stillinger på  

 lønramme 37-niveau og derover samt ansatte i stillinger på lønramme 36- og  

 35-niveau, der i deres stilling formelt pålægges et personaleledelsesansvar.  

 Aftalen finder endvidere ikke anvendelse på ansatte i chefstillinger, som  

 ikke  

 på egen institution har en overordnet, der er ansat i institutionen.
Det  

 betyder konkret, at disse ansatte ikke er omfattet af reglerne om  

 udviklingsmål, og at samarbejdsudvalget ikke skal fastlægge retningslinjer  

 for  

 kompetenceudvikling af disse ansatte.
 Denne afgrænsning af personkredsen vedrører den  

 foreliggende aftale og præjudicerer ikke afgrænsningen i andre aftaler.
 Cirkulæret har virkning fra 1. april 2005. Samtidig  

 ophæves Finansministeriets cirkulære af 26. juni 2002  

 om aftale om strategisk og systematisk kompetenceudvikling i statens  

 institutioner.
Aftale om kompetenceudvikling § 1. Indledning Løbende udvikling af de statslige medarbejderes  

 kompetencer og kvalifikationer er en forudsætning for effektive og attraktive  

 arbejdspladser i staten.
Stk. 2.  

  

 Kompetenceudviklingen skal være både strategisk og  

 systematisk.
Den skal være strategisk ved, at kompetenceudviklingen har  

 sammenhæng med institutionens mål og opgaver.
Den skal være systematisk ved,  

 at  

 arbejdet med kompetenceudvikling er en tilrettelagt og løbende proces.
Et led  

 i  

 at være systematisk er at holde årlige, tilbagevendende  

 medarbejderudviklingssamtaler.
Stk. 3.  

  

 Kompetenceudvikling er et fælles anliggende for  

 medarbejdere og ledelse.
Finansministeriet og CFU finder det afgørende, at  

 medarbejderne i den enkelte institution sikres job- og kompetenceudvikling  

 både  

 gennem det daglige arbejde og gennem efter- og videreuddannelse.
Midler til  

 dette  

 er udvikling af læringsmiljøer og veltilrettelagte, dynamiske  

 kompetenceudviklingsprocesser.
Parterne er herunder enige om, at der  

 opstilles  

 strategiske udviklingsmål for alle medarbejdere.
Stk. 4.  

  

 Kompetenceudvikling og jobudvikling skal ses i  

 sammenhæng.
Jobudvikling skal følges op af udvikling af medarbejderen, og  

 medarbejderens udvikling skal følges op af jobudvikling.
Job- og  

 kompetenceudvikling relaterer sig både til medarbejderens nuværende og  

 fremtidige arbejdsliv.
§ 2. Anvendelsesområde Aftalen gælder for tjenestemænd og  

 tjenestemandslignende  

 ansatte.
Aftalen gælder endvidere for ansatte omfattet af overenskomster  

 indgået på den ene side af eller efter bemyndigelse fra Finansministeriet og  

 på  

 den anden side af de underskrivende centralorganisationer eller  

 organisationer,  

 der er tilsluttet disse.
§ 3. Formål Formålet med aftalen er at forpligte ledelse og  

 medarbejdere til at prioritere en øget job- og kompetenceudvikling, herunder  

 efter- og videreuddannelsesindsatsen.
Både ledelse og medarbejdere må tage et  

 ansvar for at sikre en styrket kompetenceudvikling, der sikrer såvel  

 institutionens behov som medarbejdernes individuelle og faglige udvikling.
§ 4. Udviklingsmål På den enkelte institution foretages strategisk  

 forankret og systematisk job- og kompetenceudvikling for alle medarbejdere.
Stk. 2.  

  

 Ved de årlige medarbejderudviklingssamtaler  

 opstilles og følges der op på konkrete skriftligt og i enighed formulerede  

 udviklingsmål for den enkelte medarbejder.
Det anbefales, at der afholdes en  

 medarbejderudviklingssamtale umiddelbart efter en medarbejders tilbagevenden  

 til arbejdspladsen efter længere tids fravær, f.eks. i forbindelse med  

 barsel.
 Stk. 3.  

  

 Der kan som en hjælp til at udmønte institutionens  

 kompetencestrategi udarbejdes udviklingsplaner for afdelinger, teams,  

 medarbejdergrupper eller lignende.
Stk. 4.  

  

 Uddannelse og anden udviklingsaktivitet gennemføres  

 normalt i arbejdstiden.
Omkostninger, der følger af deltagelse i uddannelse,  

 jævnfør stk. 2, afholdes af arbejdsgiveren.
 Stk. 5.  

  

 Det forudsættes, at det er en gensidig  

 forpligtelse, at udviklingsmålene gennemføres, således at ledelsen sikrer  

 rammer og betingelser for kompetenceudvikling, og medarbejderen arbejder på  

 at  

 nå de beskrevne udviklingsmål.
 Stk. 6.  

  

 Det er en gensidig forpligtelse at følge op på  

 gennemførte individuelle kompetenceudviklingsaktiviteter, således at der i  

 forlængelse heraf sikres bedst mulig integration i medarbejderens arbejdsliv.
§ 5. Almene kvalifikationer Ajourførte grundlæggende skolekundskaber er  

 forudsætningen for at vedligeholde og udvikle kvalifikationer.
Det er såvel  

 den  

 enkelte medarbejders personlige ansvar som institutionens opgave at medvirke  

 til, at almen kvalificering indgår i kompetenceudviklingen.
§ 6. Samarbejdsudvalgets rolle Samarbejdsudvalget skal med udgangspunkt i en  

 vurdering  

 af arbejdspladsens strategiske mål og behov for strategisk  

 kompetenceudvikling 1) Fastlægge principper og retningslinier for den samlede  

 kompetenceudviklingsindsats i institutionen (kompetencestrategi), herunder i  

 nødvendigt omfang for udviklingsplaner for afdelinger, teams,  

 medarbejdergrupper eller lignende.
 2) Drøfte principperne for tilrettelæggelsen af en strategisk  

 og systematisk kompetenceudvikling og behovet for at iværksætte  

 efteruddannelsesaktiviteter for alle medarbejdergrupper.
 3) Fastlægge principper og retningslinier for anvendelse af  

 midler fra Kompetencefonden.
 4) Fastlægge retningslinier for afholdelse af  

 medarbejderudviklingssamtaler og opfølgning på udviklingsmålene.
 Stk. 2.  

  

 Samarbejdsudvalget er ansvarlig for at foretage en  

 årlig evaluering af arbejdspladsens indsats for kompetenceudvikling.
 Stk. 3.  

  

 Hvis en af de lokale parter fremsætter ønske herom,  

 skal der etableres et kompetenceudviklings-/efteruddannelsesudvalg under  

 samarbejdsudvalget.
 § 7. Ikrafttræden mv.
 Denne aftale træder i kraft den 1. april 2005.  

 Aftalen  

 kan opsiges skriftligt med 3 måneders varsel til en 31. marts, dog tidligst  

 den  

 31. marts 2008.
 Stk.2.  

  

 Samtidig ophæves aftale af 20. juni 2002 om  

 strategisk og systematisk kompetenceudvikling i statens institutioner.
København den 21. april 2005 Statsansattes  

 Kartel Peter  

 Waldorff Ellen  

 Lykkegaard Finansministeriet P.M.V.
 E.B.
Jette Frederiksen Statstjenestemændenes Centralorganisation II Tommy Agerskov Thomsen Akademikernes Centralorganisation Sine Sunesen Overenskomstansattes Centralorganisation Finn Busse Jensen Lærernes Centralorganisation Anders B.
Christensen Finansministeriet, Personalestyrelsen, den  

 3. maj 2005 Tove Ahrensbach Bilag 1 Øget indsats for almen kvalificering generelt  

 og kompetenceudvikling for kortuddannede Udviklingen på de statslige arbejdspladser med  

 serviceorientering, udbud, øgede internationale perspektiver og stigende  

 anvendelse af digitalisering, kræver nye kompetencer hos medarbejderne.  

 Dermed  

 øges kravene til medarbejderne om løbende at udvikle deres faglige og  

 personlige kompetencer.
Almen kvalificering er ofte forudsætning for en mere  

 specifik faglig og/eller personlig kompetenceudvikling.
Derfor bør almen  

 kvalificering prioriteres og arbejdet hermed fremmes, samtidig med at der  

 sættes særligt fokus på de kortuddannedes kompetenceudvikling.
 Parterne vil i de nedsatte udvalg og konkret i forhold til  

 de enkelte aftaler drøfte, hvorledes indsatsen konkret skal målrettes.
 Der er enighed om at arbejde for at styrke almen  

 kvalificering for statens medarbejdere og at understøtte anvendelsen af  

 realkompetencevurdering med henblik på at fremme kompetenceudvikling for  

 kortuddannede.
Desuden sættes fokus på mulighederne for  

 kompetenceudvikling via det formelle uddannelsessystem, f.eks.
Forberedende  

 Voksen Undervisning (FVU), 8.- 9.-10. klasse og HF, og via  

 erhvervsuddannelser  

 (voksenerhvervsuddannelse, enkeltfag), merituddannelser samt  

 arbejdsmarkedsuddannelser.
For at styrke kompetenceudvikling for kortuddannede er  

 parterne enige om, at anvendelsen af AMU skal understøttes og fremmes.
Dette  

 skal bl.a. ske ved at udbygge SCKKs information og rådgivning om  

 videre- og  

 efteruddannelse til statens institutioner.
Der afsættes midler fra Kompetencefonden, som anvendes til  

 at understøtte indsatsen for almen kvalificering bredt og for  

 kompetenceudvikling af kortuddannede.
Disse midler fordeles efter drøftelse i  

 udvalget for Kompetencefonden.
Parterne vil være særskilt opmærksomme på trepartsudvalget  

 om livslang opkvalificering og uddannelse for alle på arbejdsmarkedet,  

 herunder  

 særligt de kortuddannede.
Der er enighed om at drøfte behovet for yderligere  

 initiativer, når resultaterne af trepartsudvalgets arbejde foreligger.
