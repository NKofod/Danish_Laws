Indledning 1. Ved lov nr. 346 af 6. juni 1991 om ændring af lov om  

 offentlige myndigheders registre er der indsat et nyt kapitel 2 a vedrørende  

 undtagelse af visse registertyper fra forskriftskravet m.v.
Loven er trådt i  

 kraft den 1. september 1991.
 Denne vejledning omhandler først og fremmest spørgsmålet om proceduren for  

 oprettelse af statslige registre, der er fritaget for fastsættelse af  

 forskrifter m.v. i medfør af bestemmelserne i lov om offentlige myndigheders  

 registre § 8 a, stk. 1, jf. stk. 2, (»§ 8 a-registre«). Det  

 bemærkes, at Justitsministeriet i medfør af lovens § 8 e forventes at  

 fastsætte en bekendtgørelse om undtagelse af bestemte typer af registre fra  

 forskriftskravet m.v. omkring 1. januar 1992.
2. Opmærksomheden henledes på, at de øvrige bestemmelser i lov om  

 offentlige myndigheders registre fortsat er gældende for registre, der  

 oprettes uden forskrifter og uden forudgående høring af Registertilsynet.
Det  

 gælder bl.a. lovens regler om registrering og opbevaring af oplysninger  

 (herunder § 12 om sikkerhedsforanstaltninger), registerindsigt og  

 videregivelse.
Hvilke registre kan oprettes uden fastsættelse af forskrifter m.v.? 3. Efter bestemmelsen i § 8 a, stk. 1, i lov om offentlige  

 myndigheders registre er registre, der føres for en statslig myndighed, og  

 som ikke indeholder oplysninger af fortrolig karakter, undtaget fra  

 bestemmelserne i lovens § 4, stk. 2 og 3, jf. § 5, dvs. reglerne om  

 fastsættelse af forskrifter og forudgående høring af Registertilsynet.
Efter  

 § 8 a, stk. 2, kan der i de i stk. 1 nævnte registre endvidere registreres  

 identifikationsoplysninger, herunder personnummer, og oplysninger om betaling  

 til og fra en offentlig myndighed.
Undtaget fra bestemmelserne om  

 fastsættelse af forskrifter og forudgående høring af Registertilsynet, er  

 således registre, der ikke indeholder fortrolige oplysninger, og registre,  

 der af fortrolige oplysninger kun indeholder identifikationsoplysninger,  

 herunder personnummer, og oplysninger om betaling til og fra en offentlig  

 myndighed.
 Det er en følge af lovens § 8 a, stk. 1 og 2, at myndighederne uden  

 forudgående høring af Registertilsynet og uden fastsættelse af forskrifter  

 eksempelvis kan oprette personaleoversigtsregistre, telefon- og  

 adressefortegnelser, leverandør- og kreditorregistre m.v., når der ikke i  

 disse registre indgår fortrolige oplysninger ud over  

 identifikationsoplysninger og oplysninger om betalingsforhold.
 Andre registertyper kan også oprettes uden forskrifter, såfremt registeret  

 ikke indeholder andre fortrolige oplysninger end identifikationsoplysninger  

 og oplysninger om betaling til og fra en offentlig myndighed.
 Opmærksomheden henledes på, at der ved bestemmelsen i § 8 a, stk. 1, ikke  

 sker undtagelse fra § 4, stk. 1, i lov om offentlige myndigheders registre.  

 Herefter må registre, der føres for en statslig myndighed, kun oprettes i  

 henhold til godkendelse af vedkommende minister efter forhandling med  

 finansministeren.
4. Oplysninger om betaling til og fra en offentlig myndighed må  

 antages at omfatte de oplysninger, som er nødvendige for at administrere den  

 pågældende betalingsordning.
Det kan f.eks. være oplysninger om ind- og  

 udbetaling, rykkerprocedure, restancer, inkasso, renter og betalingsform,  

 herunder kontonumre.
I tilknytning til betalingsoplysninger kan der  

 imidlertid ikke registreres oplysninger om enkeltpersoners rent private  

 forhold, ligesom betalingsoplysningerne ikke i sig selv må afsløre  

 oplysninger om enkeltpersoners rent private forhold.
 Uanset, at registeret oprettes uden forskrifter, skal der dog ved  

 eventuelle forespørgsler om videregivelse af oplysninger som hidtil af den  

 registeransvarlige myndighed tages stilling til, om oplysningerne kan  

 videregives efter reglerne i lovens kapitel 5 og 6.
Man bør endvidere være opmærksom på, om registeret skal samkøres med et  

 eller flere andre registre, da dette kræver forskrifter.
Dette gælder dog  

 ikke, når der er tale om samkøring, som udelukkende foretages med henblik på  

 uddrag i statistisk eller videnskabeligt øjemed eller med henblik på  

 opdatering af identifikations- og betalingsoplysninger, jf. lovens § 8 d.
Eksempler på oplysninger, der ikke må indgå i et § 8 a-register 5. Ved afgørelsen af, om et register indeholder fortrolige  

 oplysninger (ud over identifikationsoplysninger, herunder personnummer, og  

 oplysninger om betaling til og fra en offentlig myndighed), må myndigheden  

 være opmærksom på, om oplysningen er betegnet som fortrolig i medfør af  

 f.eks. en særlig lovbestemmelse, eller om det i øvrigt er nødvendigt at  

 hemmeligholde den for at varetage væsentlige hensyn til offentlige eller  

 private interesser, jf. forvaltningslovens § 27, stk. 1.
Oplysninger om enkeltpersoners rent private forhold, herunder oplysninger  

 om race, religion og hudfarve, om politiske, foreningsmæssige, seksuelle og  

 strafbare forhold, samt oplysninger om helbredsforhold, væsentlige sociale  

 problemer og misbrug af nydelsesmidler og lignende, vil være at betragte som  

 fortrolige.
Dog er oplysninger om politiske forhold, som er offentligt  

 tilgængelige, ikke fortrolige.
 Som eksempler på oplysninger, som normalt anses for fortrolige af hensyn  

 til private interesser, kan endvidere nævnes oplysninger om interne  

 familieforhold, f.eks. stridigheder og oplysninger om selvmordsforsøg og  

 ulykkestilfælde.
Specielt i relation til personaleadministrationssystemer kan nævnes, at  

 f.eks. oplysninger om sygefravær, sygdomsperioder, pensionsforhold,  

 kildeskatteoplysninger og oplysninger om lønindeholdelse betragtes som  

 fortrolige.
Sådanne oplysninger kan ikke registreres i et »§ 8  a-register«.
6. I tilfælde, hvor registeret fremtræder i en sådan sammenhæng,  

 at der derigennem gives oplysninger om de registrerede, som må siges at  

 vedrøre deres rent private forhold, må registeret efter omstændighederne  

 anses for »registerfølsomt«.
Registre inden for social- og  

 sundhedsområdet, som f.eks. gennem fastlæggelsen af personkredsen direkte  

 eller indirekte kan vise noget om væsentlige sociale problemer eller  

 helbredsforhold, skal der således fastsættes forskrifter for.
Registre over  

 personer med vidtgående fysiske eller psykiske handicap og lignende, vil også  

 fortsat kun kunne oprettes med forskrifter.
Hvilke sikkerhedsforanstaltninger m.v. bør iagttages? 7. De almindelige krav om sikkerhedsforanstaltninger i § 12 i lov  

 om offentlige myndigheders registre er fortsat gældende for de registre, for  

 hvilke der efter nyordningen ikke skal udfærdiges forskrifter.
Herefter skal  

 der træffes de fornødne sikkerhedsforanstaltninger mod, at oplysningerne  

 misbruges eller kommer til uvedkommendes kendskab.
Loven forudsætter således  

 stadig, at myndighederne udarbejder generelle sikkerhedsregler for deres brug  

 af edb.
Sikkerhedsforanstaltningerne for disse registre bør etableres med  

 udgangspunkt i de bestemmelser, som gælder for registre, placeret i  

 sikkerhedsgruppe 1 (se Registertilsynets cirkulæreskrivelse af 23. februar  

 1989 om sikkerhedsforanstaltninger for pc- og terminalanvendelse m.v. samt  

 Registertilsynets standardforskrifter), eventuelt med udeladelse af  

 bestemmelsen om udskrivning af benyttelsesstatistik.
Der bør således for de  

 omhandlede registre i almindelighed etableres en formel autorisationsordning  

 og en maskinel adgangskontrol, baseret på en fortrolig autorisationskode.
Se  

 iøvrigt Registertilsynets årsberetning 1989, s. 23 f.
Statslige myndigheders anmeldelse af registre til Registertilsynet 8. Efter lovens § 8 a, stk. 3, skal en statslig myndighed, der  

 opretter et register uden registerforskrifter, jf. bestemmelsens stk. 1,  

 inden 4 uger efter oprettelsen anmelde registeret til Registertilsynet med  

 angivelse af registerets formål, personkreds, dataindhold og størrelse.
 Såfremt det er besluttet at oprette et register, og dette først skal tages  

 i brug senere, bør anmeldelse ske inden 4 uger efter, at beslutningen om at  

 oprette registeret er truffet.
Registertilsynet har i medfør af lovens § 8 c bestemt, at anmeldelser  

 efter § 8 a, stk. 3, skal ske ved anvendelse af en særlig blanket.
Der  

 udfyldes en blanket for hvert register, myndigheden opretter, se  

 vejledningens bilag.
 Bestemmelsen i § 8 a, stk. 3, skal sikre, at der såvel i myndigheden som i  

 tilsynet er en oversigt over, hvilke edb-registre myndigheden har oprettet.  

 Anmeldelserne til Registertilsynet er omfattet af offentlighedslovens  

 almindelige regler om aktindsigt, og der vil således også for pressen og  

 borgerne være adgang til at følge med i myndighedens oprettelse af de  

 edb-registre, for hvilke der ikke skal fastsættes forskrifter.
Statslige registre skal anmeldes løbende.
Der bør hos den enkelte  

 registeransvarlige myndighed foreligge en samlet oversigt over, hvilke  

 registre der er oprettet, således at man til enhver tid, f.eks. ved  

 anmodninger om registerindsigt, kan oplyse en borger om, hvilke registre man  

 fører.
Ændringer i og ophør af registre, der er oprettet uden forskrifter 9. Enhver ændring i registeret skal meddeles Registertilsynet,  

 således at Registertilsynets oversigt over registre, der føres uden  

 forskrifter, til enhver tid er ajourført.
 Mindre ændringer, f.eks. medtagelse af yderligere ikke fortrolige  

 datatyper, kan meddeles Registertilsynet ved indsendelse af et supplerende  

 bilag til det eller de punkter på blanketten, ændringen vedrører.
Er ændringerne af en sådan karakter, at der må siges at være tale om et  

 nyt register, indsendes snarest en ny blanket eller evt. udkast til  

 forskrifter, afhængigt af ændringernes karakter.
Det oplyses i den  

 forbindelse, hvilket register det nye register afløser.
10. Nedlægges et register, skal såvel myndighedens som tilsynets  

 oversigt over myndighedens registre ajourføres.
Myndigheden skal indsende en  

 kopi af den til Registertilsynet oprindeligt indsendte blanket med en  

 påtegning om, at registeret er nedlagt, datoen herfor og underskrift.
Registertilsynets adgang til at bestemme, at der skal udfærdiges  

 forskrifter 11. For statslige registre kan Registertilsynet efter lov om  

 offentlige myndigheders registre § 8 a, stk. 4, bestemme, at der under hensyn  

 til registerets formål, personkreds, dataindhold, størrelse og  

 anvendelsesområde skal fastsættes forskrifter for registeret.
 Såfremt Registertilsynet finder, at registeret på baggrund af en vurdering  

 af registerets formål, personkreds, dataindhold, størrelse og  

 anvendelsesområde må anses for registerfølsomt, således at forskrifter for  

 det pågældende register findes påkrævet, vil Registertilsynet kunne bestemme,  

 at der skal udfærdiges forskrifter for registeret.
Særligt vedrørende overgangsperioden, indtil Justitsministeriets  

 bekendtgørelse i medfør af lovens § 8 e er fastsat 12. Oprettelse af registre uden forudgående høring af  

 Registertilsynet og uden fastsættelse af forskrifter kan endvidere ske i  

 medfør af Justitsministeriets bekendtgørelse nr. 120 af 11. marts 1988 om  

 undtagelse af visse offentlige edb-registre fra bestemmelserne om oprettelse  

 af registre.
Bekendtgørelsen er gældende, indtil Justitsministeriet i medfør  

 af lovens § 8 e har fastsat den bekendtgørelse, som skal afløse  

 bekendtgørelse nr. 120.
 Bekendtgørelse nr. 120 giver alene adgang til oprettelse af de registre,  

 som direkte er omfattet af bekendtgørelsen, og kan som hidtil alene anvendes,  

 når registeret ikke indeholder andre oplysninger end nævnt i bekendtgørelsen.  

 Registre, der i medfør af bekendtgørelse nr. 120 oprettes uden forskrifter i  

 perioden, indtil Justitsministeriets bekendtgørelse i medfør af lovens § 8 e  

 foreligger, skal dog ikke anmeldes til Registertilsynet.
 Som eksempel på registre, der er omfattet af bekendtgørelse nr. 120, men  

 som ikke kan oprettes i medfør af § 8 a, kan nævnes miljøsystemer, som  

 indeholder oplysninger om bl.a. påbud og forbud, som normalt anses for  

 fortrolige.
 Derimod vil f.eks. personalefortegnelser som nævnt i § 2 i bekendtgørelse  

 nr. 120, der alene indeholder identifikationsoplysninger, herunder  

 oplysninger om personnummer, for personer, der virker i offentlig tjeneste  

 eller hverv, samt oplysning om de pågældendes telefonnummer,  

 stillingsbetegnelse, uddannelse, særlige hverv, lokaleforhold, arbejdstid og  

 lignende, normalt kunne oprettes i medfør af lovens § 8 a, under iagttagelse  

 af anmeldelsespligten.
 13. Blanketten, der er optrykt som bilag til vejledningen, kan  

 rekvireres hos Registertilsynet, Christians Brygge 28, 4. sal, 1559 København  

 V, tlf. 33 14 38 44. Såfremt der opstår tvivlsspørgsmål i forbindelse med  

 blankettens udfyldelse, kan spørgsmål herom rettes til Registertilsynet.
Registertilsynet, den 27. september 1991 P.
R.
V.
Hugo Wendler Pedersen / Lotte Nyløkke Jørgensen (* 1) Vejledningen er udarbejdet af Registertilsynet.
 (* 2) Se også foreløbig vejledning nr 187 af 01/03/1979 og foreløbig  

 vejledning nr 189 af 06/03/1979.
