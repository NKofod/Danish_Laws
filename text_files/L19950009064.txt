Den 19. januar 1995 undertegnedes i København en aftale mellem Amerikas Forenede Staters regering og Kongeriget Danmarks regering (herunder Grønlands hjemmestyre) vedrørende transit af turister og andre besøgende gennem Thule Air Base, Grønland.
 Den engelske version af aftalen og den danske oversættelse har følgende  

 ordlyd:
AFTALE MELLEM AMERIKAS FORENEDE STATERS REGERING OG KONGERIGET DANMARKS REGERING (OG GRØNLANDS HJEMMESTYRE) VEDRØRENDE TRANSIT AF TURISTER OG ANDRE BESØGENDE GENNEM THULE AIR BASE, GRØNLAND Artikel I Denne aftales formål er at regulere passage gennem Thule Air Base af  

 turister og andre besøgende i det nordlige Grønland - med undtagelse af  

 rejsende godkendt af USA's eller Danmarks regering - som ikke er bosiddende i  

 Grønland og ikke involveret i amerikanske militære aktiviteter i Grønland,  

 herefter benævnt turister.
Artikel II Artikel III (Almindelige bestemmelser) Artikel IV (Betingelser og vilkår) Artikel V Alle aktiviteter, som foregår i forbindelse med transit af turister gennem  

 Thule Air Base, skal finde sted uden omkostninger for den amerikanske  

 regering.
Danmark/Grønland godtgør USA's regering og det amerikanske personel  

 for ethvert tab, skade eller udgift, som påføres dem grundet turisternes  

 tilstedeværelse på Thule Air Base.
Artikel VI Danmark/Grønland vil være ansvarlige for ethvert krav og erstatningsansvar  

 i forbindelse med transit af turister gennem Thule Air Base og skal holde den  

 amerikanske regering skadesløs for ethvert dødsfald, tilskadekomst, skade  

 eller tab lidt af sådanne personer.
Artikel VII (Administrativt bilag) Særlige bestemmelser vedrørende retningslinier for og kontrol med turister  

 på transit gennem Thule Air Base indeholdes i denne aftales administrative  

 tillæg.
Det administrative tillæg er en integrerende del af denne aftale.  

 Ændringer i tillægget skal godkendes af US Air Force Space Command  

 Headquarters og de relevante dansk/grønlandske myndigheder.
Artikel VIII (Ikrafttrædelsesdato, revurdering, tilføjelser, varighed) København, den 11. januar 1995 Gunnar Ortmann For Kongeriet Danmarks Regering Hans Jacob Helms For Grønlands Hjemmestyre København, den 19. januar 1995 Joseph Dwyer For Amerikas Forenede Staters Regering ADMINISTRATIVT BILAG Dette administrative bilag er udfærdiget i overensstemmelse med art.
VII i  

 aftalen mellem USA's regering og Kongeriget Danmarks regering (og Grønlands  

 hjemmestyre) vedrørende transit af turister gennem Thule Air Base, Grønland.  

 De følgende betingelser og vilkår gælder for transit af turister gennem Thule  

 Air Base, Grønland.
1. USA's ambassade i København skal mindst to uger i  

 forvejen gives meddelelse om enhver planlagt ankomst til basen af turister.  

 Meddelelsen skal omfatte navn, fødselsdato og -sted, hjemmeadresse,  

 nationalitet og pasnummer for hver besøgende.
De amerikanske myndigheder  

 forbeholder sig ret til at nægte enhver besøgende adgang til Thule Air Base  

 af hensyn til nationale forsvars- eller andre interesser.
Ingen turist må  

 gennemrejse Thule Air Base uden en transittilladelse udstedt af det danske  

 udenrigsministerium og forhåndsgodkendelse af de amerikanske myndigheder.
De  

 danske og amerikanske myndigheder vil - i overensstemmelse med deres  

 respektive nationale lovgivning - gennemføre og opretholde gensidigt  

 tilfredsstillende sikkerhedsforanstaltninger for de personer, som er omfattet  

 af denne aftale.
 2. Grundet de strenge og uforudsigelige vejrforhold må  

 turister kun gennemrejse Thule Air Base i tiden 15. april - 15. september.  

 Længden af denne periode kan i overensstemmelse med bestemmelserne i art.  

 VIII, stk. 2 blive taget op til fornyet overvejelse efter indvundne  

 erfaringer.
3. Højst 14 turister må gennemrejse Thule Air Base på  

 noget tidspunkt og højst et fly om ugen med turister kan optages i  

 fartplanen.
Transit-ophold skal være så korte som muligt og må ikke  

 udstrækkes ud over den tidsbegrænsning, som nødvendiggøres af  

 luftfartskapacitet og vejrforhold.
 4. Turister under 18 år skal ledsages af en af  

 forældrene eller en værge.
5. Ingen faciliteter tilhørende USA skal stilles til  

 rådighed for turister, undtagen i nødstilfælde.
Hvis faciliteter eller  

 tjenesteydelser tilhørende USA's regering stilles til rådighed, må  

 Danmark/Grønland godtgøre den amerikanske regering for evt. påløbne  

 omkostninger for US Air Force.
6. De faciliteter, som stilles til rådighed for  

 Danmark/Grønland, vil blive betjent og vedligeholdt af Danmark/Grønland uden  

 udgift for den amerikanske regering.
I det omfang, det er muligt og  

 nødvendigt, vil USA's regering stille de fornødne installationer til  

 rådighed, såsom opvarmning, vand og el mod afregning af omkostningerne.
7. Danmark/Grønland er ansvarlig for at sikre, at de  

 turister, som gennemrejser Thule Air Base, overholder gældende base-regler og  

 bestemmelser samt Danmark/Grønlands love.
Til dette formål vil der blive  

 udleveret en briefing-note til turisterne forud for deres gennemrejse af  

 basen.
Som et mindstemål skal denne briefing instruere om de militære og  

 afspærrede områder, US Air Force Secret Police's og den danske  

 politiinspektørs sikkerhedsforpligtelser, regler for kontrol med kontrabande,  

 alkohol, våben, narkotika, sortbørs og generelle sikkerhedsanliggender.  

 Briefingen vil årligt blive revurderet af US Air Force, den danske  

 politiinspektør og den danske forbindelsesofficer.
 8. Danmark/Grønland er ansvarlig for alle  

 fornødenheder i forbindelse med turist-transit af Thule-området, herunder  

 logi, kost, bagagebehandling og transport (land og luft). Turister vil ikke  

 kunne benytte US Air Force's køretøjer eller andre af dets transportmidler.  

 Det er ikke tilladt for turister selv at køre på Thule Air Base.  

 Arrangementer til transport af turister til og fra flyvepladsen skal  

 godkendes af den amerikanske øverstbefalende.
 9. I overensstemmelse med ordninger, som er godkendt  

 af den amerikanske øverstbefalende, vil Danmark/Grønland sikre, at turister  

 til enhver tid ekskorteres af ansvarlige dansk/grønlandske myndigheder,  

 medens de opholder sig på Thule Air Base.
 10. De dansk/grønlandske myndigheder er eneansvarlige  

 for sikringen af, at turister er betryggende indlogeret under strenge  

 vejrforhold, og at de respekterer alle vejr-varslinger og -forholdsregler.
11. Turister vil ikke blive tilladt spisning ved nogen  

 US Air Force facilitet.
De dansk/grønlandske myndigheder skal sørge for, at  

 der forefindes en butik med madvarer til brug for turister ved indelukning på  

 grund af dårligt vejr.
Der vil ikke kunne indkøbes mad i den forsyningsbutik,  

 som hører til US Air Force.
12. Danmark/Grønland er ansvarlige for at stille  

 kommunikationsmidler til rådighed for turister.
US Air Force  

 kommunikationslinier kan ikke benyttes af turister.
 13. Danmark/Grønland skal sørge for tolkefaciliteter  

 for at sikre, at turister kan kommunikere med basemyndighederne om  

 nødvendigt.
14. Turister kan modtage behandling på US Air Force  

 klinikken i medicinske nødstilfælde på fuld refusionsbasis.
Betaling skal dog  

 erlægges i USD baseret på gældende US Air Force gebyrtariffer.
 Aftalen trådte i medfør af artikel VIII stk. 1, i kraft den 19. januar  

 1995.
