(Skolelægeloven) Herved bekendtgøres lov nr. 266 af 7. juni 1972 om skolelægeordning med de  

 ændringer, der følger af lov nr. 311 af 19. juni 1974.
 § 1.  Kommunerne ansætter skolelæger,  

 sundhedsplejersker, sygeplejersker og hjælpepersonale i det omfang, det er  

 nødvendigt for at sikre, at der foretages forebyggende helbredsundersøgelser  

 af alle børn i den undervisningspligtige alder og i børnehaveklasser og føres  

 kontrol med sundhedstilstanden i skolerne.
 Stk. 2.  Efter kommunalbestyrelsens bestemmelse kan der  

 tilbydes skolebørn over den undervisningspligtige alder forebyggende  

 helbredsundersøgelse.
§ 2.  Alle børn, der går i skole, skal  

 tuberkuloseundersøges af skolelægen i samarbejde med en lungeklinik.
Børnene  

 har ret til vederlagsfri calmettevaccination, hvis de reagerer negativt ved  

 tuberkulinprøven.
 Stk. 2.  Samtlige lærere og andre, der er beskæftiget  

 ved skolerne, skal hvert år tuberkuloseundersøges af skolelægen i samarbejde  

 med en lungeklinik.
 § 3.  Skolelægen kan fritage et barn for undersøgelser  

 efter § 1, stk. 1, og § 2, stk. 1, såfremt det ved lægeattest godtgøres, at  

 barnet på anden måde er undersøgt som efter disse bestemmelser.
 § 4.  Den kommunale skolelægeordning forvaltes efter  

 reglerne i lov om styrelse af sociale og visse sundhedsmæssige anliggender.
 § 5.  (Ophævet).
 § 6.  Regler om omfanget af de kommunale forpligtelser  

 efter § 1 fastsættes af indenrigsministeren.
 § 7.  Retningslinjer for tilrettelæggelsen af  

 undersøgelserne efter § 1 og § 2 fastsættes af sundhedsstyrelsen.
 § 8.  Kommunalbestyrelser og amtsråd er forpligtet til  

 efter regler fastsat af sundhedsstyrelsen at give oplysninger om virksomheden  

 i medfør af denne lov.
 § 8 a.  Staten refunderer efter regler fastsat af  

 indenrigsministeren 50 pct. af de udgifter, som kommunerne afholder til  

 sundhedsplejersker eller sygeplejersker i medfør af § 1, stk. 1.
 § 9.  Loven træder i kraft den 1. august 1972. I loven  

 af 19. juni 1974 fastsættes i § 23, stk. 3, at § 8 a i lov om  

 skolelægeordning træder i krafr den 1. april 1974.
 Stk. 2.  Lov nr. 413 af 12. juli 1946 om skolelæger  

 ophæves.
 § 10.  Loven gælder ikke for Færøerne og Grønland, men  

 kan ved kgl. anordning sættes i kraft for Færøerne med de afvigelser, som de  

 særlige færøske forhold tilsiger.
 INDENRIGSMINISTERIET, DEN 16. AUGUST  

 1974.
 P.M.V.
 Zeuthen.
 /Ebbe Sørensen.
