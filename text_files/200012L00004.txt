Fremsat den 5. oktober 2000 af  

 trafikministeren (Jakob Buksti) Forslag til Lov om ændring af  

 færdselsloven (Anvendelse af sikkerhedssele og andet sikkerhedsudstyr,  

 betaling for fornyelse af visse kørekort samt for anvendelse af  

 løse prøveskilte) § 1 I færdselsloven, jf. lovbekendtgørelse nr. 726 af 26. juli  

 2000, foretages følgende ændringer:
 1. § 80,  

 stk. 1 og 2, affattes således:
 »Såfremt en siddeplads i bil, på motorcykel  

 eller knallert er forsynet med sikkerhedssele, skal denne under  

 kørslen anvendes af den person, der benytter siddepladsen, jf. dog  

 stk. 2 og 3.
Stk. 2. Børn under 3 år skal i stedet for  

 sikkerhedssele anvende barnestol eller andet godkendt sikkerhedsudstyr  

 tilpasset barnets højde og vægt.
Børn, der er fyldt 3  

 år, men ikke 7 år, kan i stedet for sikkerhedssele anvende  

 barnestol eller andet godkendt sikkerhedsudstyr tilpasset barnets  

 højde og vægt.
Der kan i kombination med sikkerhedssele anvendes  

 selepude.«.
 2. § 80, stk. 4-6, ophæves, og i stedet  

 indsættes:
 »Stk. 4. Føreren skal påse, at passagerer, der  

 endnu ikke er fyldt 15 år, anvender sikkerhedsudstyr i overensstemmelse  

 med stk. 1-3 samt regler herom fastsat i medfør af stk. 5,  

 nr. 1-3.
 Stk. 5. Trafikministeren kan fastsætte regler  

 om:
1)	hvordan sikkerhedsudstyr til børn under 3 år skal  

 anvendes, 2)	at visse personer fritages for pligten til at anvende  

 sikkerhedsudstyr, 3)	fritagelse for pligten til at anvende sikkerhedsudstyr ved  

 særlige former for kørsel, og 4)	at føreren af en bus helt eller delvis fritages for den i  

 stk. 4 nævnte pligt samt om, hvilke foranstaltninger  

 føreren i stedet skal træffe.«.
 3. I § 124 c, stk. 1, indsættes efter nr. 2  

 som nyt nummer:
 »3)	for fornyelse af kørekort til lastbil, lastbil med stort  

 påhængskøretøj, bus og bus med stort  

 påhængskøretøj for ansøgere, der er fyldt 50  

 år, men ikke 70 år,«.
 Nr. 3 og 4 bliver herefter nr. 4 og 5.
 4. I § 124 p, 1. pkt., ændres »20 kr.« til: »100  

 kr.«.
§ 2 Loven træder i kraft den 1. januar 2001.
Bemærkninger til lovforslaget Almindelige bemærkninger 1. Indledning Ved forslaget ændres færdselslovens  

 bestemmelse om selebrug, således at sikkerhedssele skal benyttes,  

 såfremt siddepladsen i en bil, på en motorcykel eller på en  

 knallert er forsynet hermed.
Herved bliver der mulighed for ved kørsel  

 på tohjulede motorcykler og knallerter, der lovligt er forsynet med  

 sikkerhedssele, og som opfylder visse nærmere definerede  

 sikkerhedskrav, at undlade brug af styrthjelm.
 Endvidere indføres der - for at tydeliggøre,  

 at også børn under 3 år skal benytte sikkerhedsudstyr - i  

 selve loven bestemmelse om, at børn under 3 år skal anvende  

 særligt sikkerhedsudstyr tilpasset barnets højde og vægt,  

 idet det bemærkes, at en sådan bestemmelse i dag fremgår af  

 Trafikministeriets bekendtgørelse nr. 109 af 17. februar 1995 om brug  

 af sikkerhedsseler m.v.
Herudover indføres der en bemyndigelse til  

 ministeren til at fritage førere af busser for deres pligt til at  

 påse børns brug af sikkerhedssele under kørslen samt at  

 fastsætte bestemmelser om, hvilke foranstaltninger disse førere  

 i stedet skal træffe.
Det bemærkes, at der siden den 1. oktober  

 1999 har været krav om montering af sikkerhedsseler i turist- og  

 fjernrutebusser med færre end 20 % ståpladser, men at det i  

 praksis er umuligt for føreren under kørslen at kontrollere, om  

 sikkerhedsseler benyttes.
I forbindelse hermed gennemføres en  

 sammenskrivning af de gældende regler om børns anvendelse af  

 sikkerhedssele og andet sikkerhedsudstyr.
 Der foreslås endvidere indført betaling i  

 forbindelse med fornyelse af kørekort til tunge  

 køretøjer efter indehaverens fyldte 50. år som  

 følge af, at disse kørekort siden 1997 har skullet fornyes med  

 hyppigere intervaller i forhold til kørekort udstedt tidligere, og at  

 de første fornyelser efter denne skærpelse af gyldighedsperioden  

 vil kunne indtræffe allerede i foråret 2002.
 Endelig lægges der med forslaget op til en  

 væsentlig forhøjelse af betalingsbeløbet for anvendelse  

 af løse prøveskilte for at dæmme op for et formodet  

 udbredt misbrug heraf.
2. Anvendelse af sikkerhedsseler Efter den gældende affattelse af  

 færdselslovens § 80, stk. 1, er der krav om, at i det omfang  

 en siddeplads i en bil, trehjulet motorcykel eller trehjulet knallert  

 er forsynet med sikkerhedssele, skal denne under kørslen anvendes af  

 den person, der benytter siddepladsen.
Ved trehjulede motorcykler og  

 knallerter forstås eksempelvis »ellerter«, kabinescootere og lignende  

 mindre køretøjer.
 Det er således ikke forudsat, at der ved  

 kørsel på tohjulede motorcykler eller tilsvarende knallerter kan  

 anvendes sikkerhedssele, idet føreren skal anvende fastspændt  

 styrthjelm, jf. færdselslovens § 81, stk. 1.
Færdselslovens § 81, stk. 2, indeholder  

 imidlertid en generel undtagelse fra pligten til at anvende styrthjelm,  

 såfremt der er pligt til at anvende sikkerhedssele.
Bestemmelsen skal  

 ses i sammenhæng med bestemmelsen om pligtmæssig anvendelse af  

 sikkerhedssele i færdselslovens § 80, stk. 1. Undtagelsen for  

 styrthjelmspligten omfatter derfor efter de gældende regler alene  

de trehjulede motorcykler og  trehjulede knallerter, der  

 er forsynet med sikkerhedssele.
BMW-fabrikkerne har imidlertid nu lanceret et nyt tohjulet  

 motorcykelkoncept, som er opbygget med en særlig beskyttelsesramme -  

 eller styrtbøjle - over føreren.
På den ny motorcykeltype  

 er der endvidere mulighed for, at føreren kan fastspændes med  

 sikkerhedssele.
Den ny motorcykeltype muliggør kørsel på  

 en tohjulet motorcykel uden brug af styrthjelm, forudsat at der i stedet  

 anvendes en sikkerhedssele, som er en del af motorcyklens standardudstyr.
 På baggrund af forsøg udført i  

 Tyskland er den tyske lovgivning blevet ændret, således at der  

 kan dispenseres fra pligten til at anvende styrthjelm ved kørsel  

 på tohjulede motorcykler, der har bestået syv nærmere  

 definerede kollisionsprøver.
 Den nugældende danske lovgivning om sikkerhedsudstyr  

 ved kørsel på motorcykel tager ikke højde for denne ny  

 motorcykeltype.
 Trafikministeriet har fra BMW-fabrikkerne modtaget og  

 gennemgået uddybende materiale om de  

 færdselssikkerhedsmæssige data vedrørende den ny type  

 tohjulet motorcykel.
Trafikministeriet finder på baggrund af gennemgangen  

 af disse færdselssikkerhedsmæssige data, at det modtagne  

 materiale udgør et forsvarligt grundlag for en regelændring med  

 henblik på, at der også ved kørsel med tohjulede  

 motorcykler og knallerter, der er forsynet med sikkerhedssele, bliver pligt  

 til at benytte sikkerhedsselen.
Trafikministeriet foreslår derfor af  

 hensyn til den køretøjstekniske udvikling og for at tilgodese  

 de mulige brugere af den ny tohjulede motorcykeltype, at der i Danmark  

 gennemføres regler for anvendelse af sikkerhedsudstyr svarende til de  

 i Tyskland fastsatte.
 Det understreges i den forbindelse, at Trafikministeriet  

 ikke alene anser kørsel på den ny motorcykeltype med  

 sikkerhedssele, men uden brug af styrthjelm for at være mere sikker  

 end kørsel på den ny motorcykeltype ved samtidig anvendelse af  

 styrthjelm og motorcyklens sikkerhedssele, men også mere sikker end  

 kørsel med styrthjelm på en konventionelt opbygget motorcykel.  

 Baggrunden herfor er dels, at afprøvninger har vist, at den omtalte  

 beskyttelsesramme i kombination med sikkerhedsselen modvirker, at  

 føreren rammer jorden, hvis motorcyklen vælter, dels at  

 styrthjelmens egenvægt må antages at kunne medføre store  

 påvirkninger af hals- og nakkemuskulaturen ved påkørsler  

 ved samtidig anvendelse af styrthjelm og motorcyklens sikkerhedssele.
 Der henvises til forslagets § 1, nr. 1 (den  

 foreslåede nye affattelse af § 80, stk. 1).
3. Mindre børns anvendelse af sikkerhedsudstyr Siden den 1. januar 1993 har det været obligatorisk,  

 at børn i aldersgruppen 0-3 år anvender sikkerhedsudstyr under  

 kørsel i bil.
Kravet følger af Rådets direktiv  

 91/671/EØF af 16. december 1991 om indbyrdes tilnærmelse af  

 medlemsstaternes lovgivning vedrørende obligatorisk anvendelse af  

 sikkerhedsseler i køretøjer på under 3,5 tons (EF-Tidende  

 nr. 1991, L 373, s 26-28).
Efter Trafikministeriets opfattelse bør  

 gældende ret tydeliggøres.
Efter forslaget overflyttes pligten  

 derfor fra Trafikministeriets bekendtgørelse nr. 109 af 17. februar  

 1995 om brug af sikkerhedsseler m.v. til selve lovteksten.
 Der henvises til forslagets § 1, nr. 1 (den  

 foreslåede nye affattelse af § 80, stk. 2).
4. Buschaufførers pligt vedrørende børns  

 anvendelse af sikkerhedsudstyr Det foreslås, at buschaufførens pligt til at  

 påse børns brug af sikkerhedssele under kørslen  

 afløses af en oplysningspligt.
I henhold til færdselslovens § 80, stk. 1,  

 har en person, som anvender en siddeplads i en bil (herunder også en  

 bus) pligt til at anvende sikkerhedssele under kørsel, hvis bilen er  

 forsynet hermed.
I henhold til § 80, stk. 6, har føreren  

 endvidere pligt til at påse, at passagerer, der endnu ikke er fyldt 15  

 år, anvender sikkerhedsudstyr   herunder sikkerhedssele   i  

 overensstemmelse med bestemmelsens øvrige regler herom.
Det er således førerens ansvar, at  

 børn under 15 år anvender sikkerhedssele under kørsel, og  

 føreren vil i henhold til færdselslovens § 118,  

 stk. 1, nr. 1, kunne straffes med bøde, hvis den  

 pågældende ikke sikrer sig, at dette er tilfældet.
Ansvaret  

 har baggrund i straffelovens § 15, hvorefter børn under 15  

 år ikke kan pålægges straf for ulovlige handlinger.
 Før den 1. oktober 1999 har der ikke været  

 krav om montering af sikkerhedsseler ved siddepladser i busser.
På baggrund af Kommissionens direktiv 96/36/EF af  

 17. juni 1996 om tilpasning til den tekniske udvikling af Rådets  

 direktiv 77/541/EØF om indbyrdes tilnærmelse af medlemsstaternes  

 lovgivning om sikkerhedsseler og fastholdelsesanordninger i  

 motorkøretøjer (EF-Tidende nr. 1996, L 178, s 15-30) er der fra  

 den 1. oktober 1999 i reglerne om detailforskrifter for  

 køretøjer indført krav om sikkerhedsseler ved alle  

 siddepladser i busser med mindre end 20% ståpladser.
De nye regler  

 omfatter turistbusser og fjernrutebusser, men ikke bybusser.
I forbindelse med ændringen af  

 bekendtgørelsen om detailforskrifter for køretøjer har  

 der været ført drøftelser med Amtsrådsforeningen,  

 Danske Busvognmænd, Fjernbusforeningen Danske Ekspresbusser,  

 Kommunernes Landsforening og Specialarbejderforbundet i Danmark om kravet om  

 sikkerhedsseler i de nævnte busser.
Disse høringsparter har i  

 den forbindelse gjort opmærksom på, at det i de busser, hvor der  

 nu skal være monteret sikkerhedsseler ved siddepladserne, i praksis  

 ikke vil være muligt for føreren under kørsel at opfylde  

 den gældende pligt til at påse, at alle passagerer under 15  

 år anvender sikkerhedssele.
Dette gælder helt åbenbart for  

 passagerer i dobbeltdækkerbusser, men også for en stor del af  

 passagererne i andre busser, herunder navnlig ledbusser.
Det må i den  

 forbindelse understreges, at føreren ikke vil kunne overholde sin  

 tilsynspligt ved at kontrollere passagerernes brug af sikkerhedssele, inden  

 kørslen påbegyndes, idet pligten til at benytte sikkerhedssele  

 kun gælder under selve kørslen.
 De nævnte høringsparter har tilsluttet sig en  

 ophævelse af tilsynspligten for chauffører, idet der i den  

 forbindelse blandt andet er blevet lagt vægt på, at  

 chaufføren bør blive siddende på førersædet  

 og koncentrere sig om kørslen.
Trafikministeriet har nærmere overvejet den rejste  

 problemstilling.
Der er ingen tvivl om, at det må erkendes, at det i  

 praksis er umuligt for føreren under kørslen at kontrollere, at  

 børn under 15 år benytter sikkerhedssele.
Samtidig taler  

 hensynet til færdselssikkerheden dog for, at børn under 15  

 år benytter sikkerhedssele.
Trafikministeriet finder det på den  

 baggrund hensigtsmæssigt, at trafikministeren bemyndiges til helt eller  

 delvis at fritage føreren af en bus for denne tilsynspligt og samtidig  

 bemyndiges til at fastsætte regler om, hvilke foranstaltninger  

 føreren i stedet skal træffe for at sikre sig, at passagerer  

 under 15 år anvender sikkerhedssele.
 Det er Trafikministeriets hensigt at udnytte en  

 sådan bemyndigelse således, at chaufføren  

 pålægges en oplysningspligt i relation til børns  

 anvendelse af sikkerhedsseler.
Regler om en oplysningspligt for buschaufførerne  

 vil kunne gennemføres på forskellig vis.
Dette vil for eksempel  

 kunne ske ved hjælp af piktogrammer placeret bag hver sæderyg  

 eller lysende skilte (som »STOP«-skilte og »Fasten seat belts«-skilte), som  

 eventuelt blinker, når bussens døre lukker, og derefter er  

 tændt under kørslen.
Oplysningspligten kunne også  

 bestå af en mundtlig orientering fra chaufføren om pligten til  

 at anvende sikkerhedsselen.
Oplysningspligten for førere af busser vil  

 endvidere kunne kombineres med og understøttes af det arbejde, som  

 allerede eksisterer i forbindelse med undervisning af børn i  

 trafiksikkerhed.
Som led i undervisningen og i tilknytning til den generelle  

 information om anvendelse af sikkerhedssele kunne det præciseres  

 overfor børnene, at de også skal bruge sikkerhedssele i  

 skolebusser og lignende, og hvilke sikkerhedsmæssige aspekter der  

 ligger til grund herfor.
 Der henvises til forslagets § 1, nr. 2.
5. Betaling for fornyelse af visse kørekortkategorier Der foreslås indført hjemmel til  

 opkrævning af betaling og fastsættelse af betalingsbeløbet  

 i forbindelse med et nyt krav om fornyelse af kørekort til de tunge  

 køretøjer ved indehaverens fyldte 50. år.
Efter færdselsloven § 59 er kørekort til  

 lastbil, lastbil med stort påhængskøretøj, bus og  

 bus med stort påhængskøretøj (henholdsvis kategori  

 C, D, C/E og D/E) hidtil blevet udstedt med gyldighed til indehaverens fyldte  

 70. år.
For kørekort til motorkøretøj, der  

 benyttes til buskørsel, godstransport, transport af farligt gods eller  

 til kørsel med personer eller gods i international trafik, kan der  

 administrativt fastsættes kortere gyldighedstid.
 Hidtil har der således ikke været krav om, at  

 kørekortene til de ovennævnte køretøjer skulle  

 udskiftes før indehaverens fyldte 70. år.
 Med baggrund i Rådets direktiv 91/439/EØF af  

 29. juli 1991 om kørekort (EF-Tidende nr. 1991, L 237, s 1-24), der  

 foreskriver, at der jævnligt skal foretages  

 lægeundersøgelse af indehaverne af kørekort til de  

 nævnte tunge motorkøretøjer, er der fastsat kortere  

 gyldighedstid for disse kørekortkategorier.
Der er således for kørekort, som er udstedt  

 den 14. april 1997 eller senere, i kørekortbekendtgørelsen  

 indført skærpede regler, hvorefter disse kørekort  

 udstedes med gyldighed til indehaverens fyldte 50. år.
Herefter skal  

 kørekort til de nævnte kategorier fornyes, og kørekortet  

 udstedes da med en gyldighedstid på 5 år indtil indehaverens  

 fyldte 70. år.
Er den pågældende på det tidspunkt,  

 hvor kørekortet udstedes, fyldt 45 år, men ikke 50 år,  

 udstedes kørekortet til de nævnte kategorier med gyldighed i 5  

 år.
Det kan ikke udelukkes, at der allerede fra den 14. april  

 2002 vil være kørekortindehavere, der er omfattet af  

 ovennævnte gyldighedsregler, og som derfor skal have fornyet deres  

 kørekort til en eller flere af de omhandlede kategorier.
En  

 45-årig, der har erhvervet et kørekort til lastbil (kategori C)  

 den 20. april 1997, vil således senest den 20. april 2002 skulle have  

 fornyet dette kørekort.
Derimod vil en 19-årig, der den samme  

 dato har erhvervet kørekort til lastbil, skulle forny dette  

 kørekort ved sit fyldte 50. år, det vil sige senest den 20.  

 april 2028.
 Der er på nuværende tidspunkt imidlertid ikke  

 hjemmel til at opkræve betaling for fornyelse af de  

 pågældende kørekort, som inden skærpelsen af  

 gyldighedsperioden normalt blev udstedt indtil indehaverens fyldte 70.  

 år.
Trafikministeriet er af den opfattelse, at der bør  

 tilvejebringes en sådan hjemmel, fordi der bør være lighed  

 mellem denne gruppe af kørekortsindehavere og andre  

 erhvervsførere, eksempelvis turistbuschauffører.
Det  

 foreslås derfor, at der for udstedelse af de ovennævnte  

 kørekort opkræves samme betaling som for andre  

 erhvervskørekort, det vil sige for tiden 240 kr.
 Det bemærkes i den forbindelse, at kørekort  

 med kørelærergodkendelse og kørekort til  

 erhvervsmæssig personbefordring i dag skal fornyes hvert 5. år.  

 Først ved fornyelse af kørekort til ansøgere, der er  

 fyldt 70 år, nedsættes betalingen ud fra sociale hensyn generelt  

 til 30 kr.
 Der henvises til forslagets § 1, nr. 3.
6. Forhøjelse af betalingen for anvendelse af løse  

 prøveskilte Ved forslaget forhøjes betalingen for at benytte  

 løse prøveskilte fra 20 kr. til 100 kr.
Løse prøveskilte er nummerplader, der  

 hovedsageligt anvendes på ikke-registrerede køretøjer, og  

 som giver lejeren/køberen af prøveskiltene ret til at anvende  

 dem til kørsel i forbindelse med køretøjets  

 afprøvning, afhentning, demonstration og lignende.
Løse  

 prøveskilte udleveres på motorkontorerne, og i forbindelse med  

 udleveringen udstedes en tidsbegrænset, skriftlig tilladelse med  

 oplysninger om formålet med udleveringen og vilkårene for  

 benyttelsen.
Ansvarsforsikring for de løse prøveskilte tegnes  

 af motorkontorerne.
 Der findes i dag to typer prøveskilte   et af  

 emalje, hvor der i forbindelse med benyttelse heraf opkræves et  

 depositum, der tilbagebetales, når pladen tilbageleveres   og et af  

 folie, der kasseres efter brug, og som der derfor ikke betales depositum  

 for.
I 1997 blev en ordning med løse prøveskilte  

 af folie etableret af Rigspolitiet som et forsøg på en  

 række udvalgte motorkontorer landet over.
Forsøget har  

 ifølge Rigspolitiet været en succes dels for borgerne, der ikke  

 behøver at betale depositum eller at aflevere de løse  

 prøveskilte efter brug, dels for motorkontorerne, hvor det i betydelig  

 grad har lettet administrationen.
 Forsøgsordningen har ifølge Rigspolitiet  

 givet sig udslag i en markant stigning i anmodningerne om udlevering af  

 løse prøveskilte på de udvalgte motorkontorer.  

 Rigspolitiet finder det overvejende sandsynligt, at den markante stigning i  

 anvendelsen af løse prøveskilte fra disse motorkontorer reelt  

 er et udtryk for et øget misbrug af ordningen.
 Det er Rigspolitiets opfattelse, at de (ganske små)  

 omkostninger, der er forbundet med benyttelse af de løse  

 prøveskilte, er et væsentlig element i en række borgeres  

 vurdering af, om et køretøj i stedet for at gennemgå  

 registrering samt et eventuelt forudgående syn skal forsynes med  

 løse prøveskilte.
Et syn ville kunne afgøre, hvorvidt  

 køretøjet fortsat er færdselssikkerhedsmæssigt  

 forsvarligt, men også om det lever op til de gældende  

 miljømæssige krav.
Samtidig indebærer en undladelse af at  

 lade køretøjet registrere til fordel for en fortsat anvendelse  

 af dette på løse prøveskilte, at der ikke erlægges  

 registrerings- og vægtafgift.
 Uanset det formodede misbrug er der efter Rigspolitiets  

 vurdering grundlag for en videreførelse af ordningen med løse  

 prøveskilte af folie, da det i høj grad letter politiets  

 administration.
Efter færdselslovens § 124 p er prisen for  

 benyttelse af løse prøveskilte i dag fastsat til 20 kr. pr.  

 døgn.
Beløbet reguleres én gang årligt i  

 medfør af færdselslovens § 124 r, men på grund af  

 afrundingsreglerne og det lave beløb har prisen ligget på samme  

 niveau i en årrække.
 På den baggrund er det Trafikministeriets vurdering,  

 at de provenu- og mulige færdselssikkerhedsmæssige konsekvenser,  

 som er forbundet med et omfattende misbrug af prøveskilte,  

 fører til, at der bør tages skridt til at imødegå  

 misbruget.
 En imødegåelse af misbruget af  

 prøveskilte kan mest effektivt ske ved at bringe betalingen for  

 anvendelsen af løse prøveskilte op på et niveau, der  

 står i et mere naturligt forhold til de omkostninger, der er forbundet  

 med syn, registrering og afgiftsbetaling.
 Det foreslås derfor, at der i loven indføres  

 bestemmelse om, at prisen for benyttelse af løse prøveskilte  

 fastsættes til 100 kr. pr. døgn.
 Der henvises til forslagets § 1, nr. 4.
7. Administrative og økonomiske konsekvenser for stat,  

 amtskommuner og kommuner Forslaget medfører ikke kommunaløkonomiske  

 konsekvenser, der er omfattet af Det Udvidede Totalbalanceprincip.
Med hensyn til den del af forslaget, som vedrører  

 betaling for fornyelse af kørekort (forslagets § 1, nr. 3), skal  

 betalingen, som tilfældet er i dag ved fornyelse af kørekort med  

 kørelærergodkendelse og fornyelse af kørekort til  

 erhvervsmæssig personbefordring, bidrage til at dække politiets  

 administrative og faktiske omkostninger i forbindelse med fornyelsen af de  

 pågældende kørekort.
Da den foreslåede betaling  

 alene vedrører kørekort udstedt efter den 14. april 1997, og da  

 disse først vil skulle fornyes i større omfang om 15 til 20  

 år, vil der ikke i budgetperioden blive tale om merindtægter af  

 nogen betydning.
 Med hensyn til den del af forslaget, som vedrører  

forhøjelse af betaling for anvendelse af løse  

 prøveskilte (forslagets § 1, nr. 4), kan det oplyses, at der  

 ikke på landsplan udarbejdes opgørelser over antallet af  

 udleverede prøveskilte eller antallet af gyldighedsdage.
Derimod udarbejder politiet opgørelser over  

 indtægterne i forbindelse med udlevering af løse  

 prøveskilte.
I 1999 udgjorde indtægterne ved udlevering af  

 løse prøveskilte ca. 17,2 mio. kr.
I 1998 var indtægten  

 ca. 14,8 mio. kr. og i 1996   der var året, inden  

 forsøgsordningen med løse prøveskilte af folie blev  

 etableret   udgjorde indtægterne ca. 11,6 mio. kr.
Indtægterne  

 fra salg af prøveskilte bogføres på statens  

 indtægtsbudget under politiets hovedkonto 11.23.02.
Forhøjelsen må derfor ved uændret  

 forbrug af løse prøveskilte skønnes at medføre en  

 årlig merindtægt hos politiet på 70 mio. kr.
Rigspolitiet  

 skønner imidlertid, at en forhøjelse af prisen fra 20 kr. til  

 100 kr. pr. døgn vil medføre en nedgang i forbruget af  

 løse prøveskilte, i hvert fald for så vidt angår de  

 motorkontorer, som har været omfattet af forsøgsordningen med  

 prøveskilte af folie.
 Hvis det lægges til grund, at forbruget af  

 prøveskilte vil falde til et niveau, der svarer til niveauet  

 før etableringen af forsøgsordningen, vil merindtægten  

 ved den foreslåede prisforhøjelse udgøre i  

 størrelsesordenen 45 mio. kr. årligt.
 Det er imidlertid Rigspolitiets forventning, at den  

 foreslåede forhøjelse af prisen, som har til hensigt at bremse  

 op for misbruget, vil påvirke forbruget af løse  

 prøveskilte yderligere, således at merprovenuet bliver  

 væsentligt mindre end anført, men et egentligt skøn  

 herover er behæftet med ganske betydelig usikkerhed.
 Det bemærkes i den forbindelse, at der i prisen for  

 anvendelse af løse prøveskilte ud over politiets administrative  

 og faktiske omkostninger også indgår udgiften til  

 ansvarsforsikring samt omkostninger til folie, som i modsætning til  

 prøveskilte af metal er en udgift, der afholdes i forbindelse med hver  

 enkelt udlevering af prøveskilte.
 Forslaget skønnes ikke herudover at have  

 økonomiske eller administrative konsekvenser for stat, amtskommuner og  

 kommuner.
8. Administrative og økonomiske konsekvenser for  

 erhvervslivet Den del af forslaget, der vedrører  

buschaufførers pligt vedrørende børns anvendelse af  

 sikkerhedsudstyr (forslagets § 1, nr. 2), har begrænsede  

 administrative og økonomiske konsekvenser for erhvervslivet.
Forslaget  

 pålægger som nævnt buschauffører en oplysningspligt  

 inden kørslen over for passagerer, der ikke er fyldt 15 år, om  

 den tvungne brug af sikkerhedssele, men denne pligt træder i stedet for  

 buschaufførens pligt til at påse, at disse passagerer anvender  

 sikkerhedssele under kørslen.
Afhængig af udformningen af de  

 krav, der vil blive stillet i forbindelse med opfyldelse af denne  

 oplysningspligt, kan der blive tale om mindre udgifter for busselskaberne i  

 forhold til det nugældende krav om kontrol under kørslen.
 Den del af forslaget, som vedrører betaling for  

 fornyelse af kørekort (forslagets § 1, nr. 3), skønnes  

 som følge af den direkte betaling for fornyelsen at have minimale  

 økonomiske konsekvenser for borgerne og erhvervslivet, idet der  

 herefter vil skulle fornyes kørekort til de omhandlede  

 køretøjskategorier ved det fyldte 50. år og herefter  

 hvert 5. år i modsætning til i dag, hvor de  

 pågældende kørekort udstedes til det fyldte 70.  

 år.
Der vil være visse mindre erhvervsøkonomiske  

 konsekvenser forbundet med den del af forslaget, som vedrører  

forhøjelse af betaling for anvendelse af løse  

 prøveskilte (forslagets § 1, nr. 4). Det skal dog i den  

 forbindelse bemærkes, at de fleste bilforhandlere anvender faste  

 prøveskilte, som ikke vil være omfattet af en forhøjelse  

 af prisen for løse prøveskilte.
Forslaget vil derfor  

 primært få økonomisk betydning for andre virksomheder og  

 for private.
Ingen virksomheder skønnes at blive berørt i  

 nævneværdigt omfang.
 Forslaget skønnes herudover ikke at have  

 økonomiske eller administrative konsekvenser for erhvervslivet.
9. Forslagets miljømæssige konsekvenser For så vidt angår den del af forslaget, der  

 vedrører forhøjelse af betaling for anvendelse af  

 løse prøveskilte (forslagets § 1, nr. 4), kan det ikke  

 afvises, at forslaget vil medføre en nedgang i antallet af ældre  

 køretøjer på vejene og dermed en marginal  

 miljømæssig gevinst, idet der forventes en kraftig reduktion i  

 forbruget af løse prøveskilte.
 Den øvrige del af lovforslaget medfører ikke  

 miljømæssige konsekvenser.
10. Forholdet til EU-retten Lovforslaget indeholder ikke EU-retlige aspekter.
11. Hørte myndigheder og organisationer Lovforslaget er forud for fremsættelsen sendt til  

 høring hos de myndigheder og organisationer, der fremgår af  

 bilag 2 til lovforslaget.
12. Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og   

 amtskommuner Forhøjelse af betaling for anvendelse af løse  

 prøveskilte (forslagets § 1, nr. 4), skønnes umiddelbart  

 at ville medføre en indtægtsforøgelse hos politiet i  

 størrelsesordenen 45 mio. kr.
Skønnet er behæftet med  

 betydelig usikkerhed.
Nej Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Nej Forslagene om betaling ved fornyelse af kørekort til  

 de tunge køretøjer efter det fyldte 50. år og om  

 forhøjet betaling for løse prøveskilte vil have  

 marginale konsekvenser.
Administrative konsekvenser for erhvervslivet Nej Nej Miljømæssige konsekvenser Forslaget om prøveskilte forventes at medføre  

 en marginal miljøforbedring.
Nej Administrative konsekvenser for borgerne Nej Nej Forholdet til EU-retten Lovforslaget indeholder ikke EU-retlige aspekter.
Bemærkninger til lovforslagets  

 enkelte bestemmelser Til § 1 Til nr. 1 Ad § 80, stk. 1.
 Ved den foreslåede ændring af § 80,  

 stk. 1, indføres der pligt til at benytte sikkerhedssele,  

 såfremt en bil, en motorcykel eller en knallert er forsynet hermed.
 Om baggrunden for forslaget henvises til de almindelige  

 bemærkninger pkt. 2.
Ved den foreslåede bestemmelse udvides selepligten  

 efter § 80, stk. 1, til også at omfatte tohjulede motorcykler  

 og knallerter.
Såfremt en motorcykel eller knallert lovligt er forsynet  

 med sikkerhedssele, vil der derfor efter den nye bestemmelse være pligt  

 til at anvende sikkerhedsselen. Ændringen vil implicit medføre  

 en fritagelse fra pligten til at benytte styrthjelm, jf. lovens § 81,  

 stk. 2.
 Med den i forslaget valgte, brede formulering af  

 § 80, stk. 1, er det hensigten ikke at lægge hindringer i  

 vejen for den tekniske udvikling, idet det alene bør kræves, at  

 konstruktionen af det pågældende køretøj kan  

 opfylde en række sikkerhedskrav.
I tilknytning til lovændringen vil der blive udstedt  

 et regelsæt, som sikrer opfyldelse af de krav, der også er  

 gældende i Tyskland.
Samtidig vil der i dette regelsæt  

 indgå et forbud mod at montere sikkerhedsseler på tohjulede,  

 konventionelle motorcykler, som ikke opfylder de nævnte skærpede  

 sikkerhedskrav, for derved at undgå omgåelse af  

 færdselslovens bestemmelser om anvendelse af styrthjelm.
 Ad § 80, stk. 2.
 Det foreslås ved en ændret affattelse af  

 § 80, stk. 2, at forenkle og tydeliggøre reglerne for  

 børns anvendelse af sikkerhedsseler og andet særligt  

 sikkerhedsudstyr.
 Af den gældende § 80, stk. 2,  

 fremgår, at pligten til at anvende sikkerhedssele ikke gælder for  

 børn under 3 år, og at børn fra 3 til 7 år i stedet  

 for sikkerhedssele kan anvende barnestol, ligesom der i kombination med  

 sikkerhedssele kan anvendes selepude.
 Efter den gældende bestemmelses stk. 5 er  

 trafikministeren bemyndiget til at fastsætte regler om anvendelse af  

 sikkerhedsudstyr for børn under 3 år.
 Denne bemyndigelse er i dag udnyttet i Trafikministeriets  

 bekendtgørelse nr. 109 af 17. februar 1995 om brug af sikkerhedsseler  

 m.v., hvoraf det fremgår, at børn under 3 år skal benytte  

 sikkerhedsudstyr.
 Forslaget er således alene af redaktionel karakter,  

 idet der ikke er tilsigtet nogen realitetsændring i forhold til den  

 gældende retstilstand på dette område.
 Forslaget til ændret affattelse af § 80,  

 stk. 2, hvorved bestemmelsen om mindre børns obligatoriske  

 anvendelse af sikkerhedsudstyr føres fra en bekendtgørelse og  

 direkte ind i loven, skal derfor ses som et initiativ til at forenkle  

 reglerne om børns anvendelse af sikkerhedsudstyr ved at samle dem i  

 én og samme bestemmelse i loven.
Til nr. 2 De foreslåede stk. 4 og 5 afløser de  

 hidtidige stk. 4-6.
Det foreslås, at trafikministeren bemyndiges til at  

 fastsætte regler, hvorefter buschaufførens pligt til at  

 påse børns anvendelse af sikkerhedssele under kørslen  

 afløses af en oplysningspligt.
Om baggrunden for dette forslag  

 henvises til de almindelige bemærkninger pkt. 4.
 Samtidig foreslås ved en ændret affattelse af  

 de nævnte bestemmelser at forenkle og dermed tydeliggøre  

bemyndigelsesreglerne i § 80. Forslaget herom skal   bortset fra  

 de ændringer, der er en konsekvens af de foreslåede  

 ændringer vedrørende børns anvendelse af sikkerhedsudstyr  

 - alene ses som udtryk for en sammenskrivning af de eksisterende regler, idet  

 der ikke er tilsigtet nogen realitetsændring i forhold til den  

 gældende retstilstand på dette område.
Til nr. 3 Ved forslaget skabes hjemmel til at opkræve betaling  

 for fornyelse af kørekort til tunge køretøjer, som er  

 udstedt efter den 14. april 1997.
 Om baggrunden for forslaget henvises til de almindelige  

 bemærkninger pkt. 5.
 Betalingsbeløbet foreslås fastsat til 220  

 kr., som det er tilfældet ved den normale fornyelse af kørekort  

 med kørelærergodkendelse og fornyelse af kørekort til  

 erhvervsmæssig personbefordring hvert 5. år, idet det  

 administrative arbejde i forbindelse med fornyelsen er det samme som i disse  

 tilfælde, og idet det findes rimeligt, at der betales samme  

 beløb som for fornyelsen af disse kørekort, som også  

 anvendes i erhvervsmæssigt øjemed.
 Det bemærkes i den forbindelse, at beløbet  

 vil være omfattet af reguleringsbestemmelsen i færdselslovens  

 § 124 r, og at det således vil blive reguleret en gang  

 årligt den 1. januar med 2% tillagt tilpasningsprocenten for det  

 pågældende finansår, jf. lov om en satsreguleringsprocent.  

 Det regulerede beløb udgør p.t. 240 kr. gældende for  

 perioden fra den 1. januar 2000 til den 31. december 2000.
I henhold til lovens § 124 c, stk. 3, betales 30  

 kr. for fornyelse af kørekort for ansøgere, der er fyldt 70  

 år.
Dette lavere betalingsbeløb har baggrund i de særlige  

 hensyn, der tages til pensionister.
Bestemmelsen i stk. 3 er generel og  

 omfatter fornyelse af alle typer kørekort, og den vil således  

 også omfatte de af forslaget omfattede kørekortindehavere.
Endelig vil bestemmelsen i lovens § 124 c,  

 stk. 4, hvorefter fornyelse af kørekort, der er  

 tidsbegrænset som følge af helbredsmæssige forhold, sker  

 uden betaling for ansøgere, der ikke er fyldt 70 år, også  

 finde anvendelse i de omhandlede tilfælde.
Dette indebærer i  

 praksis, at et kørekort til en af de omhandlede kategorier, der som  

 følge af indehaverens helbredsmæssige forhold har en  

 tidsbegrænsning, der er kortere end de generelle 5 år, som  

 gælder efter indehaverens fyldte 50. år, vil kunne fornyes, uden  

 at indehaveren skal betale for fornyelsen.
Til nr. 4 Ved forslaget forhøjes betalingen for at benytte  

 løse prøveskilte fra 20 kr. til 100 kr.
 Om baggrunden for forslaget henvises til de almindelige  

 bemærkninger pkt. 6.
 I tilknytning til den forslåede forhøjelse af  

 betalingen vil der administrativt blive iværksat andre tiltag for at  

 imødegå misbrug, herunder en begrænsning i adgangen til at  

 anvende prøveskilte, begrænsning af perioden, tydeligere  

 angivelse af gyldighedsperiode på prøveskilte af folie m.m.  

 Disse tiltag kan iværksættes ved ændring af  

 bekendtgørelse om registrering og syn af køretøjer mv.,  

 som blandt andet indeholder reglerne om benyttelse af prøveskilte.
Til § 2 Bestemmelsen fastlægger lovens  

 ikrafttrædelsestidspunkt.
 Det foreslås, at loven træder i kraft den 1.  

 januar 2001.
Bilag 1 Lovforslaget sammenholdt med gældende lov Gældende formulering Lovforslaget § 1 I færdselsloven, jf. lovbekendtgørelse nr. 726 af 26. juli  

 2000, foretages følgende ændringer:
 1. § 80, stk. 1 og 2, affattes således:
 § 80. Såfremt en siddeplads i bil, trehjulet motorcykel  

 eller trehjulet knallert er forsynet med sikkerhedssele, skal denne under  

 kørslen anvendes af den person, der benytter siddepladsen.
 »Såfremt en siddeplads i bil, på motorcykel  

 eller knallert er forsynet med sikkerhedssele, skal denne under  

 kørslen anvendes af den person, der benytter siddepladsen, jf. dog  

 stk. 2 og 3.
Stk. 2. Pligten til at anvende sikkerhedssele gælder  

 ikke for børn under 3 år.
Børn, der er fyldt 3 år,  

 men ikke 7 år, kan i stedet for sikkerhedssele anvende barnestol.
Der  

 kan i kombination med sikkerhedssele anvendes selepude.
 Stk. 3. Pligten til at anvende sikkerhedssele gælder  

 ikke ved bakning eller under kørsel på parkeringsplads,  

 servicestation, værkstedsområde eller under lignende  

 forhold.
Stk. 2. Børn under 3 år skal i stedet for  

 sikkerhedssele anvende barnestol eller andet godkendt sikkerhedsudstyr  

 tilpasset barnets højde og vægt.
Børn, der er fyldt 3  

 år, men ikke 7 år, kan i stedet for sikkerhedssele anvende  

 barnestol eller andet godkendt sikkerhedsudstyr tilpasset barnets  

 højde og vægt.
Der kan i kombination med sikkerhedssele anvendes  

 selepude.«.
 2. § 80, stk. 4-6, ophæves, og i stedet  

 indsættes:
 Stk. 4. Trafikministeren kan fastsætte regler, hvorefter  

 visse personer fritages for pligten til at anvende sikkerhedssele.  

 Trafikministeren kan endvidere fastsætte regler, der fritager for  

 pligten til at anvende sikkerhedssele ved særlige former for  

 kørsel.
 »Stk. 4. Føreren skal påse, at passagerer, der  

 endnu ikke er fyldt 15 år, anvender sikkerhedsudstyr i overensstemmelse  

 med stk. 1-3 samt regler herom fastsat i medfør af stk. 5,  

 nr. 1-3.
 Stk. 5. Trafikministeren kan fastsætte regler om  

 anvendelse af sikkerhedsudstyr for børn under 3 år.
 Stk. 5. Trafikministeren kan fastsætte regler om:
 Stk. 6. Føreren skal påse, at passagerer, der  

 endnu ikke er fyldt 15 år, anvender sikkerhedsudstyr i overensstemmelse  

 med stk. 1-5.
1)	hvordan sikkerhedsudstyr til børn under 3 år skal  

 anvendes, 2)	at visse personer fritages for pligten til at anvende  

 sikkerhedsudstyr, 3)	fritagelse for pligten til at anvende sikkerhedsudstyr ved  

 særlige former for kørsel, og 4)	at føreren af en bus helt eller delvis fritages for den i  

 stk. 4 nævnte pligt samt om, hvilke foranstaltninger  

 føreren i stedet skal træffe.«.
§ 124 c.
I følgende tilfælde betales 220  

 kr.:
 3. I § 124 c, stk. 1, indsættes efter nr.  

 2 som nyt nummer:
1)	for ombytning af udenlandsk kørekort til dansk  

 kørekort, 2)	for udstedelse af duplikatkørekort, 3)	for fornyelse af kørekort med  

 kørelærergodkendelse og 4)	for fornyelse af kørekort til erhvervsmæssig  

 personbefordring, jf. dog stk. 5.
Stk. 2. - - - »3)	for fornyelse af kørekort til lastbil, lastbil med stort  

 påhængskøretøj, bus og bus med stort  

 påhængskøretøj for ansøgere, der er fyldt 50  

 år, men ikke 70 år,«.
 Nr. 3 og 4 bliver herefter nr. 4 og 5.
§ 124 p.
For benyttelse af løse prøveskilte  

 betales 20 kr. pr. døgn for et sæt prøveskilte eller et  

 prøveskilt til motorcykel.
For overskydende tid ud over 1 time betales  

 som for 1 døgn.
 4. I § 124 p, 1. pkt., ændres »20 kr.« til: »100  

 kr.«.
§ 2 Loven træder i kraft den 1. januar 2001.
Bilag 2 Oversigt over myndigheder og organisationer, der er anmodet  

 om udtalelse i anledning af lovforslaget.
