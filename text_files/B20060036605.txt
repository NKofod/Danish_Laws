Bekendtgørelse  

 om statsrefusion af kommuners udgifter ved køb af refusionsgodkendte  

 forestillinger af børneteater og opsøgende teater I medfør af § 25, stk. 2, i lov om teater, jf.  

 lovbekendtgørelse nr. 1003 af 29. november 2003, som ændret ved lov nr. 519  

 af 21.  

 juni 2005, og efter forhandling med Kommunernes Landsforening og Københavns  

 og  

 Frederiksberg Kommuner fastsættes:
 § 1.  

  

 Staten refunderer 50 pct. af kommunernes udgifter ved køb af professionelle  

 forestillinger af børneteater og opsøgende teater, der er refusionsgodkendt i  

 henhold til reglerne i denne bekendtgørelse.
 § 2.  

  

 Ved  

 børneteater forstås i denne bekendtgørelse teater, som er produceret for børn  

 under 16 år.
Stk. 2.  

  

 Ved  

 opsøgende teater forstås teater, der opføres på steder som skoler,  

 børneinstitutioner,  

 biblioteker, arbejdspladser etc., hvor publikum kommer af andre grunde end  

 for  

 at se teater.
Denne teaterform kan henvende sig både til børn og voksne.
 § 3.  

  

 Kulturministeriet nedsætter et udvalg, Refusionsudvalget, der forestår den  

 teaterfaglige vurdering og refusionsgodkendelsen af de enkelte forestillinger  

 af børneteater og opsøgende teater.
Stk. 2.  

  

 Udvalget  

 består af fem medlemmer, der udpeges for en periode af fire år.
Udvalget  

 sammensættes  

 af tre medlemmer udpeget af Kunstrådet og to medlemmer udpeget af Udvalget  

 for  

 Børneteater og Opsøgende Teater (UBOT).
Stk. 3.  

  

 Udvalgets  

 medlemmer kan ikke i beskikkelsesperioden bestride poster i Kunstrådet eller  

 Udvalget for Børneteater og Opsøgende Teater.
Udvalgets medlemmer kan ikke  

 genbeskikkes.
 Stk. 4.  

  

 Udvalget  

 vælger selv sin formand blandt medlemmerne.
 Stk. 5.  

  

 Udvalget  

 fastsætter selv sin forretningsorden.
 Stk. 6.  

  

 Kunststyrelsen varetager udvalgets sekretariatsfunktioner.
 § 4.  

  

 Forestillinger af børneteater og opsøgende teater, der ikke er produceret med  

 støtte i henhold til teaterloven, skal for at kunne udbydes med refusion i  

 henhold til teaterlovens § 25 godkendes af refusionsudvalget.
 Stk. 2.  

  

 Meddelelse  

 af refusionsgodkendelse sker efter ansøgning, der indsendes til  

 refusionsudvalget.  

 Udvalget kan fastsætte nærmere regler for ansøgningernes form og  

 indsendelsestidspunkt.
 § 5.  

  

 Ved  

 den teaterfaglige vurdering af en forestilling lægger udvalget vægt på  

 forestillingens kvalitative standard.
 Stk. 2.  

  

 Udvalgets  

 vurdering sker på baggrund af dels teatrets ansøgning, dels udvalgets  

 teaterfaglige vurdering efter at have overværet en opførelse af  

 forestillingen.
 Stk. 3.  

  

 I særlige  

 tilfælde kan udvalget vurdere en forestilling alene på grundlag af  

 ansøgningen.
Stk. 4.  

  

 Refusionsgodkendelse meddeles for en eller flere sæsoner ad gangen.
Eventuel  

 forlængelse kræver fornyet ansøgning til refusionsudvalget.
Stk. 5.  

  

 Såfremt en  

 forestilling er refusionsgodkendt for flere sæsoner, og der i løbet af  

 perioden  

 foretages udskiftninger af en eller flere af de centrale skuespillere eller  

 på  

 anden måde sker væsentlige ændringer i de forudsætninger, hvorunder  

 refusionsudvalget har meddelt godkendelse, påhviler det producenten snarest  

 at  

 underrette udvalget.
Udvalget tager herefter stilling til, om godkendelsen  

 fortsat er gældende for de kommende sæsoner, eller om forestillingen på ny  

 skal  

 opføres for udvalget.
§ 6.  

  

 Der  

 gennemføres årligt et antal præsentationsarrangementer (showcases), hvor  

 producenterne har mulighed for at vise deres forestillinger for  

 refusionsudvalget.
Arrangementerne afvikles i samarbejde mellem  

 Kunststyrelsen  

 og Teatercentrum, der er sekretariat for Udvalget for Børneteater og  

 Opsøgende  

 Teater.
Senest 1. marts meddeler refusionsudvalget refusionsgodkendelsen for  

 den kommende sæson.
 Stk. 2.  

  

 Refusionsudvalget fastsætter nærmere regler for den praktiske afvikling af  

 præsentationsarrangementerne.
 § 7.  

  

 Følgende kommunale udgifter er refusionsberettigede:
1)  

 	  

 Udgifter ved køb af  

 refusionsgodkendte forestillinger af børneteater og opsøgende teater, når  

 disse  

 købes af kommuner eller kommunale institutioner 2)  

 	  

 Tilskud beregnet som  

 et beløb pr. solgt billet til nedbringelse af billetprisen for  

 refusionsgodkendte  

 forestillinger af børneteater og opsøgende teater.
Der ydes refusion, uanset  

 om  

 billetter sælges til børn eller voksne.
 3)  

 	  

 Tilskud til  

 organisationer, foreninger og ikke-kommunale institutioner m.v. til dækning  

 af  

 udgifter ved disses køb af refusionsgodkendte forestillinger af børneteater  

 og  

 opsøgende teater.
 § 8.  

  

 Der  

 ydes ikke refusion af følgende kommunale udgifter:
 1)  

 	  

 Udgifter, hvortil der  

 ydes statstilskud eller refusion i henhold til anden lovgivning, bortset fra  

 bloktilskud.
 2)  

 	  

 Tilskud til  

 nedbringelse af billetpriser for børn, der overværer teaterforestillinger for  

 voksne.
 3)  

 	  

 Formidlingstilskud  

 til børneteaterforestillinger i henhold til teaterlovens 24.
 4)  

 	  

 Udgifter ved  

 kommunale institutioners administration af børneteater og opsøgende teater.
 § 9.  

  

 Kommunerne udarbejder en opgørelse over de i løbet af kalenderåret afholdte  

 refusionsberettigede udgifter.
 Stk. 2.  

  

 Udgifterne  

 medregnes i opgørelsen eksklusive købsmoms.
Stk. 3.  

  

 Opgørelsen  

 skal være påtegnet af den kommunale revision.
Påtegningen skal oplyse, at  

 opgørelsen  

 er revideret i overensstemmelse med det kommunale revisionsregulativ, og at  

 opgørelsen af statsrefusion er foretaget i overensstemmelse med gældende  

 bestemmelser.
 § 10.  

  

 Opgørelsen skal indsendes til Kunststyrelsen senest 1. maj i det følgende år.
 Stk. 2.  

  

 I 2006 skal  

 amtskommunernes opgørelse indsendes til Kunststyrelsen senest fredag den 29.  

 december 2006.
 Stk. 3.  

  

 Der kan kun  

 indsendes en opgørelse for hver kommune.
 § 11.  

  

 Bekendtgørelsen træder i kraft den 1. januar 2007 med undtagelse af  

 § 10,  

 stk. 2, der træder i kraft den 15. maj 2006.
 Stk. 2.  

  

 Bekendtgørelse nr. 171 af 26. februar 1997 om statsrefusion af kommuners og  

 amtskommuners udgifter ved køb af refusionsgodkendte forestillinger af  

 børneteater og opsøgende teater ophæves med virkning fra den 1. januar 2007.
