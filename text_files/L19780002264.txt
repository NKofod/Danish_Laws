 I tilslutning til udenrigsministeriets bekendtgørelse nr. 15 af 13.  

 februar 1970 og efterfølgende bekendtgørelser, senest nr. 23 af 16. marts  

 1976, Lovtidende C, meddeles det, at Storbritannien i en note af 31. januar  

 1978 har bekendtgjort, at fremgangsmåden ved opkrævning af omkostninger i  

 forbindelse med forkyndelse i udlandet af retslige og udenretslige dokumenter  

 i sager om civile eller kommercielle spørgsmål fra 1. juli 1978 vil blive  

 ændret som følger:
 Fra 1. juli 1978 vil der blive opkrævet et standardgebyr på 6.000 pund for  

 alle forkyndelser ved sædvanlig framgangsmåde (konventionens art. 2-7).  

 Gebyret betales til de af Storbritannien i henhold til art. 18 udpegede  

 myndigheder for henholdsvis England og Wales, Skotland eller Nordirland: The  

 Senior Master of Supreme Court, The Crown Agent for Scotland eller the  

 Registrar of the Supreme Court.
 I tilfælde af forkyndelse ved andre fremgangsmåder, der giver anledning  

 til ekstraudgifter, vil de faktiske omkostninger blive opkrævet.
 Udenrigsministeriet, den 21. marts 1978.
 F.M.
 Eigil Jørgensen.
