 I henhold til § 5, jfr. § 3, i lov om uddannelse af lærere til  

 folkeskolen, jfr. lovbekendtgørelse nr. 334 af 4. juni 1985, og § 2, jfr. §  

 4, i lov om adgangsregulering ved videregående uddannelser, jfr.  

 lovbekendtgørelse nr. 742 af 31. oktober 1986, fastsættes:
Optagelsesbetingelser § 1.  Optagelse på et seminarium til uddannelsen af  

 lærere til folkeskolen er betinget af, at ansøgeren har bestået en af  

 følgende eksaminer:
 Stk. 2.  Ved optagelse på grundlag af eksamen efter stk.  

 1, nr. 5, kan Undervisningsministeriet, Direktoratet for Folkeskolen og  

 Seminarier m.v., forlange en prøve i dansk bestået inden optagelsen.
§ 2.  Direktoratet kan ved særlig tilladelse give  

 adgang til uddannelsen for ansøgere, der ikke opfylder betingelserne efter §  

 1, men som har andre tilsvarende kvalifikationer.
Direktoratet kan bemyndige  

 seminariernes rektorer til at give sådanne tilladelser inden for nærmere af  

 direktoratet angivne rammer.
Optagelsespladser § 3.  Undervisningsministeren fastsætter hvert år  

 inden den 15. april antallet af optagelsespladser ved hvert seminarium (hvert  

 optagelsesområde). Seminarier, der omfatter både dag- og aftenundervisning,  

 betragtes i denne henseende som to seminarier (optagelsesområder).
Særlige bestemmelser om optagelse under  

 adgangsbegrænsning § 4.  Hvis antallet af ansøgere, der kan optages efter  

 kapitel 1, ved det enkelte seminarium overstiger antallet af  

 optagelsespladser, opdeles pladserne i to grupper for de ansøgerkategorier,  

 der er angivet i §§ 5 og 12. Direktoratet fastsætter hvert år inden 15. april  

 gruppernes størrelse.
 Stk. 2.  Hvis antallet af optagelsespladser i gruppe II  

 ikke kan besættes fuldt ud med ansøgere i denne ansøgerkategori, flyttes de  

 overskydende optagelsespladser til gruppe I.
 § 5.  Optagelsespladserne i gruppe I tildeles ansøgere  

 med de eksaminer, der er nævnt i § 1, stk. 1, nr. 1-3. Optagelse sker efter  

 faldende pointtal.
 Stk. 2.  Der kan i alt højst opnås 14 point, der gives  

 efter følgende regler:
I karaktergennemsnittet indgår de karakterer, der medregnes ved afgørelsen  

 af, om den adgangsgivende eksamen er bestået.
Gennemsnittet beregnes med 1  

 decimal.
Direktoratet fastsætter særlige regler om pointsberegning for  

 adgangsgivende eksaminer, hvor der er anvendt en anden karakterskala end  

 13-skalaen.
 Stk. 3.  Pointgivningen foretages af seminariets rektor  

 eller efter rektors bemyndigelse.
 § 6.  Afsluttet, erhvervsforberedende uddannelse, der  

 ikke er adgangsgivende efter § 1, og som hører til uddannelserne for de 16-19  

 årige, medregnes som pointgivende, hvis uddannelsen har varet mindst 10  

 måneder ud over tidspunktet for undervisningspligtens ophør, jfr. lov om  

 folkeskolen § 34, stk. 1.
 Stk. 2.  Direktoratet udsender nærmere regler om  

 pointgivningen efter stk. 1, herunder om, for hvilke uddannelser der gives 1  

 point, henholdsvis 2 point, og om dokumentation for uddannelsen.
 § 7.  Erhvervsarbejde godkendes som pointgivende under  

 følgende betingelser (alment erhvervsarbejde):
b.
Erhvervsarbejde i mindst 15-29 timer om ugen godkendes med halvdelen af  

 det antal måneder, som erhvervsarbejdet har varet, under forudsætning af, at  

 der indgår en arbejdsperiode på mindst 12 sammenhængende måneder.
 Timetallet kan beregnes som et gennemsnit over en periode på indtil 4  

 uger.
 Stk. 2.  I erhvervsarbejdet kan medregnes:
------------------------------------------------------------------- Stk. 3.  Erhvervsarbejde som led i et formaliseret  

 uddannelsesforløb kan ikke godkendes.
Stk. 4.  Ansøgere kan ikke få godkendt erhvervsarbejde,  

 som de har haft samtidig med, at de kvalificerede sig til den adgangsgivende  

 eksamen, medmindre de var fyldt 20 år på arbejdstidspunktet.
Dette gælder dog  

 ikke deltagere i aftenstudenterkurser, enkeltfagkurser til højere  

 forberedelseseksamen, handelsskolernes statskontrollerede enkeltfagskurser og  

 lignende.
 § 8.  I erhvervsarbejdet kan indgå indtil 15 måneders  

 ulønnet, studierelevant erhvervsarbejde, der opfylder betingelserne i § 7,  

 stk. 1, nr. 1, om timetal og som ikke falder ind under bestemmelserne i § 7,  

 stk. 3 og 4.
 Stk. 2.  Som studierelevant erhvervsarbejde regnes  

 virksomhed som pædagogisk eller socialt arbejdende medhjælper ved en eller  

 flere af følgende institutioner m.v.:
a.
Folkeskoler, friskoler og private grundskoler eller grundskolekursus,  

 skole- og kursusformer under lov om fritidsundervisning m.v. (bortset fra  

 brevskoler), amtskommunale forberedelseskursus, folkehøjskoler,  

 landbrugsskoler, husholdningsskoler, efterskoler, institutioner med lærlinge-  

 eller efg-undervisning eller lignende faglig undervisning, specialskoler,  

 værkstedsskoler, frivillig undervisning for skoleelever og lignende  

 undervisningsvirksomhed.
b.
De af bistandsloven omfattede dag- og døgninstitutioner (børnehaver,  

 fritidshjem, børne- og ungdomshjem, dagcentre og plejehjem for ældre,  

 særforsorgsinstitutioner m.v.).
c.
Andre institutioner med pædagogisk eller socialt sigte, f.eks. klubber,  

 omsorgsarbejde for ældre, vejledning, opsøgende arbejde, hospitaler og  

 fængsler.
 Stk. 3.  Ulønnet erhvervsarbejde dokumenteres ved en  

 attestation fra institutionens ledelse med angivelse af arbejdets art,  

 perioden og det gennemsnitlige antal ugentlige timer, hvori den pågældende  

 har deltaget i arbejde, samt bekræftelse af, at arbejdet er ulønnet.
 § 9.  Som fritidsledervirksomhed regnes lønnet eller  

 ulønnet leder eller instruktørvirksomhed i børne- og ungdomsorganisationer, i  

 politisk ungdomsarbejde, i gymnastik- og idrætsforeninger, i interessegrupper  

 for børn og unge samt anden lignende virksomhed med pædagogisk eller socialt  

 sigte, der ikke opfylder betingelserne for at kunne medregnes som  

 pointgivende efter §§ 7 og 8.
 Stk. 2.  Virksomhed efter stk. 1 medregnes som  

 pointgivende, hvis den ligger efter ansøgerens fyldte 15. år og har haft en  

 samlet varighed af mindst 3, henholdsvis 5 år.
 Stk. 3.  Direktoratet udsender nærmere vejledning om  

 pointgivningen for virksomhed efter stk. 1 og om dokumentation for  

 virksomheden.
 § 10.  Deltagelse i et godkendt kursus af mindst 16  

 ugers varighed på en folkehøjskole (herunder ungdomshøjskole),  

 husholdningsskole eller et tilsvarende kursus medregnes som pointgivende.
 Stk. 2.  Deltagelse i rejser og ophold i udlandet af  

 mindst 4 måneders sammenhængende varighed medregnes som pointgivende.  

 Højskoleophold i udlandet er samtidig pointgivende efter stk. 1. Eventuelt  

 erhvervsarbejde under udlandsophold er samtidig pointgivende i henhold til §  

 7.
 Stk. 3.  Direktoratet udsender nærmere regler om  

 betingelserne for opnåelse af point og om dokumentation for deltagelse i  

 kurser, rejser m.v. efter stk. 1 og 2.
 § 11.  Hvis flere ansøgere til et seminarium har samme  

 pointtal, og de ikke alle kan optages inden for antallet af optagelsespladser  

 i gruppe I, optages der blandt disse ansøgere efter kriterier fastsat af  

 seminarierektoren efter forhandling med lærerrådet, der indhenter en  

 udtalelse herom fra fællesudvalget.
 Stk. 2.  Seminariets rektor indberetter til  

 direktoratet, hvilke kriterier der har været lagt til grund ved udvælgelsen  

 efter stk. 1.
 § 12.  Optagelsespladserne i gruppe II tildeles  

 følgende ansøgere:
 Stk. 2.  Seminariets rektor gennemgår sammen med  

 lærerrådet ansøgningerne fra ansøgere med de i § 1, stk. 1, nr. 1-3 nævnte  

 eksaminer, der ikke har kunnet optages gennem gruppe I, med henblik på en  

 vurdering af, hvem af disse ansøgere der kan henføres under stk. 1, litra c.  

 Seminariets rektor afgør herefter efter forhandling med lærerrådet, hvilke af  

 ansøgerne under stk. 1, litra a., b. og c., der kan optages.
 Stk. 3.  Seminariets rektor indberetter til  

 direktoratet, med hvilke begrundelser ansøgere under stk. 1, litra c. er  

 optaget.
Fremgangsmåden ved ansøgning og optagelse § 13.  Der optages studerende ved seminarierne en gang  

 om året, pr. 1. august.
 Stk. 2.  Optagelse sker ved det enkelte seminarium.
Stk. 3.  Der foretages en koordinering af tilmeldings-  

 og optagelsesproceduren ved seminarierne og andre videregående  

 uddannelsesinstitutioner.
Undervisningsministeriet, Direktoratet for de  

 Videregående Uddannelser fastsætter særlige regler herom.
Særlige ansøgnings- og svarfrister § 14.  Følgende ansøgere skal inden den 15. marts i  

 det år, hvor optagelse søges, indsende en foreløbig ansøgning til  

 Direktoratet for Folkeskolen og Seminarier m.v. eller til et seminarium med  

 redegørelse og dokumentation for deres kvalifikationer:
 Stk. 2.  Inden udgangen af maj giver  

 direktoratet/seminariet, jfr. § 2, ansøgerne meddelelse om, enten at de ikke  

 kan optages på det foreliggende grundlag, eller at de - eventuelt efter  

 aflæggelse af visse nærmere angivne prøver - har adgang til uddannelsen; men  

 at de må søge optagelse på et seminarium, og at optagelse afhænger af de  

 særlige bestemmelser i kapitel 3.
Forhåndsgodkendelse af erhvervsarbejde § 15.  Ansøgerne skal have erhvervsarbejde godkendt,  

 inden ansøgning om optagelse sendes til seminarierne.
Ansøgning om  

 godkendelse skal indsendes til Københavns, Århus eller Odense Universitet  

 eller til Aalborg Universitetscenter.
Fristen for ansøgning om  

 forhåndsgodkendelse er den 1. juni.
Men når der foreligger ganske særlige  

 forhold i forbindelse med overskridelse af fristen, kan  

 godkendelsesinstitutionerne behandle anmodninger om godkendelse efter denne  

 frist.
Godkendelse gives ved en godkendelsesattest, der også omfatter  

 tidligere godkendt erhvervsarbejde.
Institutionen afgiver svar senest den 22.  

 juni.
Stk. 2.  Erhvervsarbejdet skal dokumenteres over for  

 universitetet/centret som angivet i § 7, stk. 1, nr. 4, og § 8, stk. 3.  

 Dokumentationen for erhvervsarbejde skal være i original.
Eventuelle  

 tidligere udstedte godkendelsesattester, jfr, stk. 1, vedlægges.
Godkendelse  

 for arbejde i juni måned kan ske på grundlag af en foreløbig dokumentation,  

 således at endelig dokumentation kan kræves fremlagt senere.
 Stk. 3.  Når erhvervsarbejde en gang er godkendt, kan  

 godkendelsesattesten anvendes som dokumentation for erhvervsarbejde efter §§  

 7 og 8 ved ansøgning om optagelse de følgende år ved institutioner under den  

 koordinerede tilmelding.
Almindelig ansøgningsfrist § 16.  Ansøgere skal i det år, hvor optagelse søges,  

 indsende et særligt ansøgningsskema til det seminarium, de søger optagelse  

 på.
Ansøgningsskemaet skal være seminariet i hænde inden den 1. juli kl.  

 12.00. Ansøgere, der søger optagelse på flere seminarier eller både på et  

 seminarium (seminarier) og ved en eller flere andre uddannelsesinstitutioner  

 under den koordinerede tilmelding, skal indsende et ansøgningsskema til hver  

 af de pågældende uddannelsesinstitutioner.
Der skal på hvert ansøgningsskema  

 angives en prioritering af alle de ønskede institutioner og optagelsesområder  

 m.v.
Det højeste antal optagelsesområder m.v., der kan søges af den enkelte  

 ansøger, skal fremgå af skemaerne.
 Stk. 2.  Med ansøgningsskemaet indsendes dels  

 dokumentation for adgangsgrundlaget (eksamensbeviser m.v., særlig tilladelse  

 efter § 2), dels et eksemplar af godkendelsesattesten efter § 15 og dels  

 dokumentation for eventuel afsluttet erhvervsforberedende uddannelse, jfr. §  

 6, eventuel fritidsledervirksomhed, jfr. § 9, samt eventuelt højskoleophold  

 eller udlandsophold, jfr. § 10. Der må kun medsendes en godkendelsesattest,  

 jfr. § 15, stk. 1.
Stk. 3.  Dokumentationen for adgangsgrundlaget indsendes  

 i bekræftet kopi.
Hvis optagelse søges flere steder, skal dokumentationen  

 sendes til alle institutionerne.
Original dokumentation kan kræves forevist  

 af de optagne efter optagelsen.
Stk. 4.  Sammen med ansøgningsskema og dokumentation  

 indsendes et særskilt prioriteringsskema til den højest prioriterede  

 uddannelsesinstitution.
Prioriteringsskemaet skal indeholde samme oplysninger  

 om prioritering af de ønskede optagelsesområder og institutioner som  

 ansøgningsskemaet, jfr. stk. 1. Prioriteringsskemaet skal indsendes, selv om  

 ansøgeren kun søger optagelse ved en uddannelsesinstitution eller et  

 optagelsesområde.
Stk. 5.  Ansøgningsskemaer og prioriteringsskemaer  

 udleveres af uddannelsesinstitutionerne.
Med ansøgningsskemaet følger en  

 vejledning, hvoraf det bl.a. fremgår, hvilke institutioner der er omfattet af  

 den koordinerede tilmelding, og hvori der gives oplysning om klageadgangen  

 jfr. § 20..
Svarfrist § 17.  Senest den 28. juli giver seminarierne  

 meddelelse til de ansøgere, der optages på seminariet.
 Stk. 2.  Til de ansøgere, der ikke kan optages ved nogen  

 af de søgte institutioner, sender sekretariatet for den koordinerede  

 tilmelding (Tilmeldingssekretariatet) meddelelse om afvisningen.
 Sygeeksamen m.v.
§ 18.  Ansøgere, der skal til sygeeksamen, og  

 ansøgere, der afslutter eksamen i eksamensterminen ved optagelsen, men som  

 ikke ved ansøgningsfristens udløb har modtaget det endelige eksamensbevis,  

 skal indsende ansøgnings- og prioriteringsskemaer inden for fristen i § 16,  

 stk. 1, med en foreløbigt beregnet eksamenskvotient.
Sådanne ansøgere får  

 ikke svar inden for fristen i § 17, men skal snarest efter sygeeksamen m.v.  

 indsende eksamensbeviset til den eller de søgte institutioner.
Ansøgerne  

 optages derefter på det højest prioriterede optagelsesområde m.v., hvor  

 ansøgere med tilsvarende antal point m.v., jfr. §§ 5, 11 og 12, har kunnet  

 optages.
Sådanne ansøgere kan optages uden for det fastsatte antal  

 optagelsespladser.
Dispensation § 19.  Direktoratet for Folkeskolen og Seminarier m.v.  

 kan fravige bestemmelserne i §§ 4 og 14-18, når det findes begrundet i  

 usædvanlige forhold.
Klage § 20.  Klager over en seminarierektors afgørelser  

 efter denne bekendtgørelse indgives til rektor senest 4 uger, efter at  

 afgørelsen er meddelt den pågældende.
Hvis klagen ikke tages til følge, og  

 klageren fastholder klagen, videresender rektor straks denne - bilagt en  

 udtalelse - til Direktoratet for Folkeskolen og Seminarier m.v.
 Stk. 2.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden og overgangsbestemmelser m.v.
 § 21.  Bekendtgørelsen træder i kraft 1. marts 1987.
 Stk. 2.  Bekendtgørelse nr. 155 af 9. april 1979 om  

 optagelse på seminarier, der uddanner lærere til folkeskolen, ophæves.
Undervisningsministeriet, den 21. januar  

 1987 P.
M.
V.
