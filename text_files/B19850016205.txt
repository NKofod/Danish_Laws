 I henhold til § 82, stk. 5, og § 118, stk. 3, i færdselslov nr. 287 af 10.  

 juni 1976 fastsættes:
 § 1.  International transport af farligt gods ad vej  

 skal ske i overensstemmelse med forskrifterne i Den europæiske konvention om  

 international transport af farligt gods ad vej (ADR) og de særlige aftaler,  

 der måtte være indgået i henhold hertil.
 Stk. 2.  Ved international transport, jfr. stk. 1,  

 forstås transport, der finder sted på dansk og mindst en anden  

 ADR-konventionsstats område.
 § 2.  Den i § 1 nævnte ADR-konvention og de særlige  

 aftaler, der måtte være indgået i henhold hertil, indføres ikke i Lovtidende,  

 jfr. anordning nr. 79 af 2. marts 1984.
Stk. 2.  En dansk oversættelse af ADR-konventionen og de  

 særlige aftaler, der måtte være indgået i henhold hertil, kan købes ved  

 henvendelse til Statens brandinspektion.
ADR-konventionen og de nævnte  

 særlige aftaler ligger desuden til gennemsyn hos Statens brandinspektion og  

 på politistationerne.
Det samme gælder en fortegnelse over de lande, der har  

 tiltrådt ADR-konventionen.
Stk. 3.  Ved ændringer i ADR-konventionen, herunder  

 konventionens bilag, samt når der er indgået særlige aftaler i henhold til  

 konventionen, udsender Statens brandinspektion meddelelse herom.
Statens  

 brandinspektion udsender ligeledes meddelelse om ændringer i fortegnelsen  

 over lande, der har tiltrådt ADR-konventionen.
 § 3.  Statens brandinspektion varetager godkendelses-  

 og prøvningsbeføjelserne m.v. i henhold til ADR-konventionens bestemmelser.
 Stk. 2.  Statens institut for Strålehygiejne varetager  

 dog godkendelses- og prøvningsbeføjelserne m.v. vedrørende radioaktive  

 stoffer.
§ 4.  Politiet kan bestemme, at farligt gods skal  

 føres ad bestemte ruter (tvangsruter) i tættere bebygget område.
De for  

 national vejtransport fastsatte bestemmelser om, i hvilket omfang farligt  

 gods af en bestemt klasse skal følge de fastsatte tvangsruter, finder  

 tilsvarende anvendelse ved transporter, der er omfattet af reglerne i denne  

 bekendtgørelse.
 Stk. 2.  Bestemmelser om tvangsruter fastsættes og  

 offentliggøres i en lokal bekendtgørelse.
Stk. 3.  Politiet sender et eksemplar af en lokal  

 bekendtgørelse om tvangsruter til rigspolitichefen, der årligt udarbejder en  

 oversigt over de fastsatte tvangsruter.
Et eksemplar af oversigten ligger til  

 gennemsyn hos politiet og ved grænseovergangene.
 Stk. 4.  Hvor kørsel med farligt gods efter stk. 1 skal  

 ske ad de fastsatte tvangsruter, må disse kun fraviges med forudgående  

 tilladelse fra politiet.
 Stk. 5.  Såfremt der uden for tættere bebygget område  

 foreligger et særligt behov for at regulere vejtransport af farligt gods, kan  

 politiet efter forudgående forelæggelse for justitsministeriet træffe  

 afgørelse herom.
 § 5.  Politiet kan standse et køretøj, der udfører  

 kørsel omfattet af reglerne i denne bekendtgørelse, og lade det undersøge med  

 henblik på at kontrollere, om forskrifterne for transport af farligt gods,  

 herunder forskrifter om mærkning, emballering, sammenpakning,  

 sikkerhedsudstyr og angivelser i transportdokumenter, er opfyldt.
 § 6.  Overtrædelse af § 1 straffes med bøde, medmindre  

 højere straf er forskyldt efter anden lovgivning.
 Stk. 2.  Overtrædelse af de af politiet fastsatte  

 bestemmelser om tvangsruter straffes i henhold til færdselslovens § 118, stk.  

 1, nr. 3, med bøde.
 § 7.  Bekendtgørelsen træder i kraft den 1. maj 1985.
 § 8.  Bekendtgørelse nr. 96 af 21. marts 1984 om  

 international transport af farligt gods ad vej ophæves.
