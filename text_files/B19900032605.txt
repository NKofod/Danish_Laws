I medfør af § 69, stk. 4, i lov nr. 271 af 13. maj 1987 om valg til Folketinget og efter forelæggelse for Folketingets Udvalg til Valgs Prøvelse fastsættes:
Bedømmelse af stemmesedler afgivet på  

 afstemningsstedet Blanke stemmesedler § 1.  En stemmeseddel er ugyldig, såfremt den er  

 blank, jf. lovens § 69, stk. 1, nr. 1.
Stemmesedler der giver anledning til tvivl om vælgerens  

 stemmeafgivning § 2.  En stemmeseddel er ugyldig, såfremt den er helt  

 eller delvis overstreget.
 § 3.  En stemmeseddel er ugyldig, såfremt den er  

 forsynet med kryds i flere partifelter, herunder feltet for kandidater uden  

 for partierne.
 § 4.  En stemmeseddel er ugyldig, såfremt den er  

 forsynet med kryds, der rækker ind i flere partifelter, herunder feltet for  

 kandidater uden for partierne, jf. dog stk. 2 og 3.
 Stk. 2.  Hvis den væsentligste del af krydset, herunder  

 krydsets skæringspunkt, er placeret i eet partifelt, anses stemmesedlen som  

 en gyldig stemme for det pågældende parti, medmindre stemmesedlen er ugyldig  

 i medfør af en af de øvrige bestemmelser i bekendtgørelsen.
 Stk. 3.  Hvis den væsentligste del af krydset, herunder  

 krydsets skæringspunkt, er placeret i feltet for kandidater uden for  

 partierne, bedømmes stemmesedlen efter reglerne i § 5.
 § 5.  En stemmeseddel er ugyldig, såfremt den er  

 forsynet med kryds ud for ordene »Uden for partierne« i feltet for  

 kandidater uden for partierne, jf. dog stk. 2 og 3.
 Stk. 2.  Hvis der kun er opstillet een kandidat uden for  

 partierne, anses stemmesedlen som en gyldig stemme for denne, medmindre  

 stemmesedlen er ugyldig i medfør af en af de øvrige bestemmelser i  

 bekendtgørelsen.
 Stk. 3.  Hvis der både er sat kryds ud for ordene  

 »Uden for partierne« og ud for en kandidat opstillet uden for  

 partierne, anses stemmesedlen som en gyldig stemme for denne, medmindrer  

 stemmesedlen er ugyldig i medfør af en af de øvrige bestemmelser i  

 bekendtgørelsen.
 § 6.  En stemmeseddel er ugyldig, såfremt den er  

 forsynet med overstreget, udvisket eller halvt kryds, (dvs. en lodret,  

 vandret eller skrå streg), jf. dog stk. 2 og 3.
 Stk. 2.  Hvis stemmesedlen er forsynet med kryds inden  

 for samme partifelt som det udviskede, overstregede eller halve kryds, anses  

 stemmesedlen som en gyldig stemme for det pågældende parti, medmindre  

 stemmesedlen er ugyldig i medfør af en af de øvrige bestemmelser i  

 bekendtgørelsen.
 Stk. 3.  Hvis stemmesedlen i feltet for kandidater uden  

 for partierne foruden et overstreget, udvisket eller halvt kryds er forsynet  

 med kryds, bedømmes stemmesedlen efter reglerne i § 5, idet det overstregede,  

 udviskede eller halve kryds betragtes som et kryds.
 § 7.  En stemmeseddel er ugyldig, såfremt den er  

 forsynet med kryds uden for partifelterne, herunder feltet for kandidater  

 uden for partierne.
 § 8.  En stemmeseddel er ugyldig, såfremt det af andre  

 grunde, end dem der er nævnt i §§ 2-7, ikke med sikkerhed kan afgøres,  

 hvilket parti eller hvilken kandidat uden for partierne vælgeren har villet  

 give sin stemme.
 § 9.  Det afgøres efter reglerne i lovens § 73, stk. 3  

 og 4, hvorvidt en gyldig stemmeseddel, der er omfattet af reglerne i § 4,  

 stk. 2, eller § 6, stk. 2, er en personlig stemme eller en partistemme.
Stemmesedlen ikke udleveret på afstemningsstedet § 10.  En stemmeseddel er ugyldig, såfremt det må  

 antages, at den ikke er udleveret på afstemningsstedet, jf. lovens § 69, stk.  

 1, nr. 3.
Stemmesedler med særpræg § 11.  Ved kryds forstås et tegn svarende til  

 bogstavet X eller til tegnet for plus (+).
 Stk. 2.  Tegn, der må anses for at være afledt af et  

 kryds, eller som må anses for at være resultatet af, at vælgeren ved gentagen  

 afmærkning har villet tydeliggøre et kryds, bedømmes efter samme regler som  

 kryds.
 § 12.  En stemmeseddel er ugyldig, såfremt den i  

 stedet for eller foruden med kryds, jf. § 11, er afmærket med bogstav, cirkel  

 eller andet mærke, der ikke har karakter af et kryds, jf. dog stk. 2.
 Stk. 2.  Stemmesedler, der er omfattet af § 6, stk. 2  

 eller 3, er ikke på grund af de i disse bestemmelser nævnte angivelser  

 ugyldige i medfør af stk. 1.
§ 13.  En stemmeseddel, der er forsynet med flere end  

 3 kryds, er ugyldig.
Et udvisket, overstreget eller halvt kryds (lodret,  

 vandret eller skrå streg), jf. § 6, betragtes som eet kryds ved anvendelse af  

 reglen i 1. pkt.
§ 14.  En stemmeseddel, hvorpå der er tegnet, eller  

 som i øvrigt er forsynet med påskrift af nogen art, herunder et kandidatnavn  

 eller andet navn, er ugyldig.
Afsmitning eller lignende fra skriftfarven i  

 det benyttede skriveredskab betragtes ikke som påskrift.
 § 15.  En stemmeseddel, der er forsynet med  

 påklæbning, er ugyldig.
 § 16.  En stemmeseddel, der er afmærket med  

 forskellige skriftfarver, er ugyldig.
 § 17.  En stemmeseddel, der er iturevet, eller hvor et  

 eller flere stykker er afrevet, er ugyldig, medmindre iturivningen eller  

 afrivningen er sket ved stemmesedlens udtagning af stemmekassen eller senere.
§ 18.  En stemmeseddel er ugyldig, såfremt den på  

 anden måde end nævnt i §§ 12-17 er givet et særpræg.
Udfyldning af  

 stemmesedlen med et andet skriveredskab end det, der er fremlagt eller  

 ophængt i stemmerummet, anses ikke for særpræg, medmindre skriftfarven eller  

 skrifttykkelsen er helt usædvanlig sammenlignet med almindelige  

 skriveredskaber.
Bedømmelse af brevstemmesedler Blanke stemmesedler § 19.  En brevstemmeseddel er ugyldig, såfremt den er  

 blank, jf. lovens § 69, stk. 2, nr. 1.
Brevstemmesedler der giver anledning til tvivl om vælgerens  

 stemmeafgivning Definition af bogstavbetegnelse § 20.  Ved »bogstavbetegnelse«, herunder  

 »officiel bogstavbetegnelse«, forstås en af de bogstavbetegnelser,  

 der i medfør af lovens § 14 forud for det pågældende valg er tildelt de  

 opstillingsberettigede partier.
Alle andre betegnelser bestående af et eller  

 flere bogstaver er »uofficielle bogstavbetegnelser«, herunder de  

 betegnelser, som Folketinget anvender til at angive de enkelte  

 folketingsmedlemmers partitilhørsforhold.
Tvivl på grund af usikre angivelser § 21.  En brevstemmeseddel er ugyldig, såfremt der på  

 stemmesedlen alene er anført navnet på en eller flere personer, som ikke er  

 opstillet i den stor- eller amtskreds, hvor vælgeren er optaget på  

 valglisten, eller alene navnet eller bogstavbetegnelsen for et parti, der  

 ikke har opstillet kandidater i den pågældende stor- eller amtskreds.
 Stk. 2.  En brevstemmeseddel er ugyldig, såfremt den ud  

 over navnet på en eller flere personer, der ikke er opstillet i den  

 pågældende stor- eller amtskreds, alene er påført en uofficiel  

 bogstavbetegnelse, jf. dog stk. 3.
 Stk. 3.  En brevstemmeseddel, der ud over navnet på en  

 eller flere personer, der ikke er opstillet i den pågældende stor- eller  

 amtskreds, er påført en af de uofficielle bogstavbetegnelser, der er omfattet  

 af § 23, stk. 2, anses som en gyldig stemme for det pågældende parti,  

 medmindre brevstemmesedlen er ugyldig i medfør af en af de øvrige  

 bestemmelser i bekendtgørelsen.
 § 22.  En brevstemmeseddel er ugyldig, såfremt den  

 alene er påført en uofficiel bogstavbetegnelse på eet bogstav.
 § 23.  En brevstemmeseddel er ugyldig, såfremt den  

 alene er påført en uofficiel bogstavbetegnelse bestående af flere bogstaver,  

 jf. dog stk. 2.
Stk. 2.  Hvis der ikke hersker begrundet tvivl om,  

 hvilket parti en uofficiel bogstavbetegnelse bestående af flere bogstaver  

 skal angive, anses stemmesedlen som en gyldig stemme for det pågældende  

 parti, som f.eks.
RV for Det Radikale Venstre, CD for Centrum-Demokraterne,  

 SF for Socialistisk Folkeparti, DKP for Danmarks Kommunistiske Parti, KRF for  

 Kristeligt Folkeparti og FP for Fremskridtspartiet, medmindre  

 brevstemmesedlen er ugyldig i medfør af en af de øvrige bestemmelser i  

 bekendtgørelsen.
 § 24.  En brevstemmeseddel er ugyldig, såfremt den  

 alene er påført kryds.
Tvivl på grund af modstridende angivelser § 25.  En brevstemmeseddel er ugyldig, såfremt den er  

 påført modstridende angivelser vedrørende bogstavbetegnelse, partinavn eller  

 kandidatnavn (personnavn).
 § 26.  Ved anvendelse af reglen i § 25 om modstridende  

 angivelser bedømmes en uofficiel bogstavbetegnelse, der er påført en  

 brevstemmeseddel sammen med en bogstavbetegnelse, et partinavn eller et  

 kandidatnavn (personnavn) således:
Tvivl på grund af andre usikre eller modstridende angivelser § 27.  En brevstemmeseddel er ugyldig, såfremt det af  

 andre grunde end dem, der er nævnt i §§ 21-26, ikke med sikkerhed kan  

 afgøres, hvilket af partierne eller hvilken af kandidaterne uden for  

 partierne vælgeren har villet give sin stemme.
Anvendelse af forkortelser  

 eller forkert stavemåde af et partinavn eller et kandidatnavn er ikke i sig  

 selv til hinder for, at der kan foreligge den fornødne sikkerhed.
Konvoluttens indhold § 28.  En brevstemmeseddel er ugyldig, såfremt den  

 konvolut, hvori den er indlagt, indeholder andet eller mere end een  

 stemmeseddel, jf. lovens § 69, stk. 2, nr. 4.
Brevstemmesedlen ikke tilvejebragt af indenrigsministeren § 29.  En brevstemmeseddel er ugyldig, såfremt det må  

 antages, at den ikke er tilvejebragt af indenrigsministeren til brug ved  

 folketingsvalg.
Brevstemmesedler med særpræg § 30.  En brevstemmeseddel er ugyldig, såfremt den  

 konvolut, hvori den er indlagt, er forsynet med påskrift eller påklæbning.  

 Påklæbning med klar tape for at lukke konvolutten medfører dog ikke  

 ugyldighed.
§ 31.  En brevstemmeseddel, der i stedet for eller  

 foruden på forsiden er udfyldt på bagsiden, er ugyldig.
Udfyldning af en  

 brevstemmeseddel på forsiden uden for de rubrikker, der er bestemt til  

 udfyldning, medfører ikke i sig selv ugyldighed.
§ 32.  En brevstemmeseddel, hvorpå der er tegnet,  

 eller som ud over officiel eller uofficiel bogstavbetegnelse, partinavn eller  

 kandidatnavn (personnavn) er påført påskrift eller påklæbning af nogen art,  

 er ugyldig.
Rettelse eller overstregning af en påført officiel eller  

 uofficiel bogstavbetegnelse, et partinavn eller kandidatnavn (personnavn),  

 betragtes ikke som påskrift.
 § 33.  En brevstemmeseddel er ugyldig, såfremt den er  

 iturevet, eller hvis et eller flere stykker er afrevet, medmindre  

 iturivningen eller afrivningen er sket i forbindelse med udtagningen af  

 stemmekassen eller af konvolutten eller senere.
§ 34.  En brevstemmeseddel er ugyldig, såfremt den på  

 anden måde end nævnt i §§ 30-33 er givet et særpræg.
Anvendelse af skrift,  

 som er særlig karakteristisk eller som er gået ud af almindelig brug, og som  

 indebærer en særlig udformning af bogstaverne, betragtes ikke som særpræg.
Registrering af ugyldige stemmesedler,  

 herunder brevstemmesedler § 35.  I afstemningsbogen henholdsvis valgbogen  

 anføres, hvor mange stemmesedler valgstyrerne henholdsvis valgbestyrelsen har  

 anset for ugyldige og grundene hertil.
Stk. 2.  En stemmeseddel, herunder en brevstemmeseddel,  

 der er anset for ugyldig i medfør af to eller flere af bestemmelserne i  

 bekendtgørelsen, registreres under den ugyldighedsgrund, der er anført først  

 i bekendtgørelsen.
Stemmesedler, der er ugyldige i medfør af bestemmelserne i  

 §§ 10, 28, 29, 30 eller 31, registreres dog altid under den pågældende  

 ugyldighedsgrund.
Ikrafttræden § 36.  Bekendtgørelsen træder i kraft den 1. juli  

 1990.
