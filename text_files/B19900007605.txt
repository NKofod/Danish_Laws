(Gymnasiebekendtgørelsen) I henhold til §§ 2, 4 og 22 i lov om gymnasieskoler og studenterkursus, jf. lovbekendtgørelse nr. 715 af 18. november 1987, og til §§ 3 og 6 i lov om amtskommuners overtagelse af visse statsskoler og -kursus m.v., jf. lovbekendtgørelse nr. 438 af 27.
juni 1986 som ændret ved lov nr. 825 af 21. december 1988 fastsættes følgende almindelige bestemmelser om gymnasiet Gymnasiets opbygning og indhold § 1.  Undervisningen i gymnasiet er 3-årig og gives på  

 to forskellige linjer, den sproglige og den matematiske.  

 Undervisningen omfatter obligatoriske fag, som er fælles for alle  

 elever på den valgte linje, og valgfri, som kan vælges af elever på  

 begge linjer, jf. dog stk. 3 og 4. Valgfag findes på to niveauer, højt  

 niveau og mellemniveau.
Stk. 2.  De obligatoriske fag på begge linjer er  

 religion, oldtidskundskab, dansk, historie, engelsk, geografi, biologi,  

 musik, billedkunst og idræt.
På den sproglige linje undervises tillige i tysk  

 eller fransk som fortsættersprog, tysk, fransk, spansk, italiensk eller  

 russisk som begyndersprog samt i latin og naturfag (matematik-fysik-kemi). På  

 den matematiske linje undervises tillige i matematik, fysik og kemi samt  

 fransk eller tysk som fortsættersprog eller tysk, fransk, spansk, italiensk  

 eller russisk som begyndersprog.
Stk. 3.  Valgfagene på højt niveau er engelsk, tysk som  

 fortsættersprog og begyndersprog, fransk som fortsættersprog og  

 begyndersprog, spansk, italiensk, russisk, latin, græsk, samfundsfag,  

 biologi, kemi, fysik, matematik og musik.
Latin og græsk kan kun vælges af  

 elever på sproglig linje.
Biologi, fysik, kemi og matematik kan kun vælges af  

 elever på matematisk linje.
Engelsk tilrettelægges forskelligt på de to  

 linjer.
Stk. 4.  Valgfagene på mellemniveau er latin,  

 samfundsfag, geografi, biologi, kemi, fysik, matematik, datalogi, teknikfag,  

 erhvervsøkonomi, filosofi, dramatik, musik, idræt, billedkunst, design samt  

 film- og tv-kundskab.
Matematik og fysik kan kun vælges af elever på sproglig  

 linje.
Latin og kemi tilrettelægges forskelligt på de to linjer.
 Stk. 5.  Undervisnings- og Forskningsministeriet kan  

 godkende, at der tilbydes eleverne undervisning i andre valgfag end de i stk.  

 3 og 4 nævnte.
 Stk. 6.  Undervisningen omfatter tillige en større  

 skriftlig opgave, jf. § 7.
 Stk. 7.  Alle elever undervises desuden i edb.
 Stk. 8.  Med hensyn til fagenes indhold henvises til  

 bekendtgørelse om fagene m.v. i gymnasiet (gymnasiefagbekendtgørelsen).
§ 2.  For den enkelte elev omfatter undervisningen de  

 obligatoriske fag efter § 1, stk. 2 samt valgfag efter § 1, stk. 3 og 4, i et  

 omfang af 4 eller 5 ugentlige timer i 2. gymnasieklasse og 14-15 ugentlige  

 timer i 3. gymnasieklasse, jf. dog stk. 2-8. Hertil kommer den større  

 skriftlige opgave.
Et fag kan kun vælges på eet niveau, og samme fag på  

 mellemniveau kan ikke vælges både i 2. gymnasieklasse og i 3. gymnasieklasse.
 Stk. 2.  Mindst to af valgfagene skal vælges blandt de  

 fag, der er nævnt i § 1, stk. 3, dog således at elever på sproglig linje skal  

 vælge mindst et sprog på højt niveau, og elever på matematisk linje skal  

 vælge et af fagene matematik, fysik, kemi, biologi, musik eller samfundsfag  

 på højt niveau.
Stk. 3.  Elever på sproglig linje, der vælger både latin  

 og græsk som valgfag på højt niveau, afslutter efter eget valg undervisningen  

 i fortsættersprog eller begyndersprog efter 1. gymnasieklasse.
Elever, der  

 vælger græsk på højt niveau, deltager ikke i undervisningen i oldtidskundskab  

 i 3. gymnasieklasse.
Stk. 4.  Elever, som vælger biologi på højt niveau, skal  

 yderligere vælge enten geografi eller kemi på mellemniveau.
Holdene skal  

 oprettes, så undervisningen i de to fag kan koordineres; der kan dispenseres  

 herfra på skoler, hvis elevtal taler herfor.
 Stk. 5.  Elever, som vælger samfundsfag på højt niveau,  

 skal yderligere vælge enten geografi, biologi eller kemi på mellemniveau.  

 Holdene skal oprettes, så undervisningen i de to fag kan koordineres; der kan  

 dispenseres herfra på skoler, hvis elevtal taler herfor.
 Stk. 6.  Elever på matematisk linje, som vælger kemi  

 eller musik på højt niveau, skal yderligere vælge mindst et af fagene  

 matematik eller fysik på højt niveau.
 Stk. 7.  Elever, som vælger både matematik og fysik på  

 højt niveau, skal yderligere vælge kemi på mellemniveau eller højt niveau;  

 disse elever undervises i matematik og fysik i 3. gymnasieklasse på særskilte  

 hold; der kan dispenseres herfra på skoler, hvis elevtal taler herfor.
 Stk. 8.  Valg af fagene tysk, fransk, spansk, italiensk  

 og russisk som valgfag forudsætter, at eleven har fulgt undervisning i det/de  

 pågældende sprog i 1. og 2. gymnasieklasse.
§ 3.  Eleverne skal følge undervisningen i deres  

 valgfag og i samtlige obligatoriske fag på den linje, de har valgt.
De skal  

 herunder aflevere skriftlige arbejder og deltage i årsprøver i 1. og 2.  

 gymnasieklasse, jf. dog lov om gymnasieskoler og studenterkursus § 5 om  

 fritagelse for undervisning i religion.
Undervisningen i gymnasiet § 4.  Undervisningen i gymnasiet tilrettelægges efter  

 følgende timeplan (lektioner pr. uge):
----------------------------------------------- Stk. 2.  Undervisningen i valgfagene på højt niveau, jf.  

 § 1, stk. 3, tilrettelægges efter følgende timeplan (lektioner pr. uge):
--------------------------------------- Stk. 3.  Valgfagene på mellemniveau, jf. § 1, stk. 4,  

 tilrettelægges over eet år med fire ugentlige timer.
I fagene geografi samt  

 matematik, fysik og kemi på sproglig linje finder undervisningen sted i 3.  

 gymnasieklasse.
For de øvrige fags vedkommende finder undervisningen sted  

 enten i 2. eller 3. gymnasieklasse.
Holdene kan bestå af elever fra begge  

 klassetrin.
§ 5.  Ved begyndelsen af undervisningen skal læreren  

 enten sammen med eleverne udarbejde en plan for arbejdet i efterårshalvåret  

 eller gøre eleverne bekendt med en sådan plan.
For de senere faser i  

 undervisningen gælder, at læreren og eleverne i fællesskab planlægger  

 arbejdet.
Læreren og eleverne drøfter regelmæssigt undervisningen.
 Stk. 2.  Eksamensopgivelserne udvælges i samråd med  

 eleverne og skal godkendes i Undervisnings- og Forskningsministeriet.
 Stk. 3.  Undervisningen i den enkelte klasse skal  

 koordineres med henblik på at sikre sammenhængen mellem fagene og en passende  

 fordeling af elevernes arbejdsbyrde.
§ 6.  Ud over de i § 2 nævnte fag omfatter  

 undervisningen fællestimer og frivillig undervisning i musik, billedkunst og  

 idræt samt ekskursioner m.v.
Undervisnings- og Forskningsministeriet  

 fastsætter nærmere regler herom.
Den større skriftlige opgave § 7.  I 3. gymnasieklasse udarbejder hver elev en  

 større skriftlig opgave i et af fagene dansk eller historie eller i et af  

 elevens valgfag på højt niveau, jf. § 1, stk. 3. Den enkelte elev vælger selv  

 det fag, som opgaven skal skrives i.
Opgaven udarbejdes i løbet af en uge i  

 en periode, der nærmere fastsættes af Undervisnings- og  

 Forskningsministeriet.
Undervisningen suspenderes i denne uge for elever i 3.  

 gymnasieklasse.
Opgaven formuleres af læreren i det pågældende fag inden for  

 et område, der vælges af eleven i samråd med læreren.
 Stk. 2.  Undervisnings- og Forskningsministeriet  

 fastsætter nærmere retningslinjer om praktiske forhold i forbindelse med  

 udarbejdelse af opgaven og om fremgangsmåden ved bedømmelsen af opgaven.
 Stk. 3.  Skolernes lokaler, bibliotek og øvrige udstyr  

 skal være til rådighed for eleverne i den uge, hvor opgaven udarbejdes.  

 Fysik-, kemi- og biologilokaler skal være til rådighed i passende omfang  

 inden for normal undervisningstid afhængig af opgavens karakter, og en af  

 fagets lærere skal være til stede.
Studievejledning § 8.  Skolen tilbyder eleverne kollektiv og individuel  

 studievejledning.
 Stk. 2.  Rektor udpeger efter internt opslag en eller  

 flere studievejledere, der varetager hvervet i en del af deres tjenestetid.  

 Studievejlederne udpeges blandt skolens fastansatte lærere.
 Stk. 3.  Undervisnings- og Forskningsministeriet  

 fastsætter nærmere retningslinjer for studievejlederfunktionen, herunder om  

 uddannelseskrav til vejledere, og for vejledningens indhold, omfang og  

 tilrettelæggelse.
Undervisningen på den enkelte gymnasieskole § 9.  Ved hver offentlig gymnasieskole skal der gives  

 undervisning på den sproglige og den matematiske linje.
Stk. 2.  Amtsrådet træffer efter indstilling fra rektor  

 beslutning om, hvilke fag der skal tilbydes på den enkelte skole.
Der skal  

 dog mindst tilbydes undervisning i 6 valgfag på højt niveau, herunder engelsk  

 for sproglige og et andet fremmedsprog, matematik og fysik, samt i mindst 6  

 valgfag på mellemniveau.
 Stk. 3.  Samtlige valgfag på højt niveau efter § 1, stk.  

 3, og følgende valgfag efter § 1, stk. 4: latin, samfundsfag, geografi,  

 biologi, kemi, fysik, matematik, datalogi, teknikfag, erhvervsøkonomi, musik,  

 idræt samt billedkunst skal tilbydes ved en eller flere af de offentlige  

 gymnasieskoler inden for amtskommunen.
 Stk. 4.  Den enkelte skole kan udover reglerne i § 2,  

 stk. 2-7, fastsætte yderligere bindinger på elevernes valg af valgfag.
 Stk. 5.  Til handicappede elever gives der  

 specialundervisning eler anden specialpædagogisk bistand i fornødent omfang.
§ 10.  Amtsrådet træffer beslutning om det samlede  

 ugentlige lærerskematimetal til undervisning som anført i § 4 ved den enkelte  

 skole.
Det minimale ugentlige lærerskematimetal udgør dog:
Hertil lægges i alle tilfælde eventuelle ekstratimer i idræt som følge af  

 den kønsadskilte undervisning.
Hvis skolen har græskundervisning i  

 3.gymnasieklasse, tillægges 3 ugetimer til ovennævnte lærerskematimetal.
Hvis  

 skolen har klasser, der omfatter elever fra såvel den sproglige som den  

 matematiske linje, tillægges 14 timer for hver 1.g-klasse og 12 timer for  

 hver 2.g-klasse af denne type.
 For skoler med færre end 9 klasser kan Undervisnings- og  

 Forskningsministeriet i særlige tilfælde godkende et lavere minimalt timetal.
Stk. 2.  Rektor træffer afgørelse om, hvorledes den  

 samlede timeramme efter stk. 1 skal anvendes til obligatoriske fag og til  

 valgfag.
Afgørelsen skal træffes med udgangspunkt i skolens  

 undervisningstilbud og således, at elevernes ønsker opfyldes bedst muligt.
 Stk. 3.  Antallet af elever på et hold kan ikke  

 overstige 28. Undervisnings- og Forskningsministeriet fastsætter særlige  

 regler for antallet af elever i laboratorietimer og for holddannelsen i faget  

 idræt.
 Stk. 4.  Betemmelserne i § 9, stk. 1, 2 og 4, samt § 10,  

 stk. 1-3, finder tilsvarende anvendelse for private gymnasieskoler, idet den  

 private gymnasieskoles bestyrelse træder i stedet for amtsrådet.  

 Undervisnings- og Forskningsministeriet kan i særlige tilfælde dispensere fra  

 bestemmelsen i § 9, stk. 2, 2. pkt.
Stk. 5.  Reglerne vedrørende amtskommunerne finder  

 tilsvarende anvendelse for Købehavns og Frederiksberg kommuner.
For Sorø  

 Akademis Skoles vedkommende træder Undervisnings- og Forskningsministeriet i  

 stedet for amtsrådet.
Stk. 6.  Til beregningen efter stk. 1 fastsættes pr. 15.  

 april et forventet elevantal det følgende skoleår.
Timetallet kan ikke  

 reduceres efter dette tidspunkt.
 § 11.  Oprettelse af valgfag ved en gymnasieskole  

 kræver første gang godkendelse fra Undervisnings- og Forskningsministeriet.
 § 12.  Senest den 1. april skal eleverne i 1.  

 gymnasieklasse meddele, hvilke af de tilbudte valgfag de ønsker at følge  

 undervisning i i 2. gymnasieklasse, jf. § 2. Samtidig skal eleverne med  

 henblik på skolens planlægning meddele, hvilke af de tilbudte valgfag de  

 påregner at vælge i 3. gymnasieklasse.
 Stk. 2.  Elever i 2. gymnasieklasse skal tilsvarende  

 senest 1. april meddele deres endelige valg af valgfag for 3. gymnasieklasse,  

 jf. § 2.
Eksamen § 13.  Eksamen afholdes normalt i maj/juni  

 (maj/juni-eksamenstermin).
 § 14.  Studentereksamen omfatter prøver i alle  

 obligatoriske fag undtagen idræt, musik og billedkunst samt i alle valgfag.
Stk. 2.  Eksamen omfatter for hver elev i alt 10 prøver  

 samt den større skriftlige opgave, jf. § 7. Prøverne aflægges på de  

 klassetrin, hvor eleven afslutter undervisningen i faget, jf. stk. 3. Elever,  

 der vælger et valgfag, som tillige er obligatorisk fag, aflægger kun prøve i  

 valgfaget.
Elever, der vælger både latin og græsk på højt niveau, aflægger  

 dog ikke prøve i det sprogfag, der fravælges efter 1. gymnasieklasse, jf. §  

 2, stk. 3.
Stk. 3.  Alle elever aflægger efter 3. gymnasieklasse  

 skriftlig prøve i dansk og i de fag efter § 1, stk. 3, der er valgt.
Efter 2.  

 gymnasieklasse aflægger alle elever på den sproglige linje skriftlig prøve i  

 engelsk og alle på den matematiske linje skriftlig prøve i matematik.
Stk. 4.  Undervisnings- og Forskningsministeriet  

 fastsætter hvert år, i hvilke fag der herudover aflægges mundtlig prøve.  

 Antallet af prøver for den enkelte elev efter 1. og 2. gymnasieklasse  

 fastsættes således, at der normalt aflægges fire mundtlige prøver efter 3.  

 gymnasieklasse.
Om eksamen på særlige vilkår henvises til § 19, stk. 2.
 Stk. 5.  For elever, der vælger latin, biologi eller  

 kemi som valgfag på mellemniveau i 3. gymnasieklasse, bortfalder en eventuel  

 aflagt prøve efter 1. gymnasieklasse.
 § 15.  For elever, som på grund af sygdom ikke eller  

 kun delvis har kunnet deltage i maj/juni-eksamensterminen, holdes der  

 sygeeksamen i august/september (/august/september-eksamenstermin), jf. dog  

 stk. 2-4.
Stk. 2.  Bliver en elev forhindret af sygdom i at møde  

 til en af de skriftlige eller mundtlige prøver til studentereksamen, skal der  

 snarest gives skolens rektor besked herom.
Er sådan meddelelse ikke givet  

 inden den pågældende prøves afslutning, betragtes eleven som udeblevet fra  

 prøven af anden grund end sygdom, jf. § 16.
 Stk. 3.  Gennemfører en elev trods sygdom en prøve, kan  

 eleven ikke aflægge ny prøve inden for maj/juni-eksamensterminen eller i den  

 følgende august/september-eksamenstermin.
 Stk. 4.  Varer en sygdom, der har hindret en elev i at  

 deltage i en eller flere mundtlige prøver, ikke længere, end at  

 eksaminationen eller eksaminationerne kan flyttes inden for  

 maj/juni-eksamensterminen, har eleven ikke krav på at komme til sygeeksamen.  

 Eleven er dog ikke pligtig til at lade sig eksaminere i mere end eet fag på  

 samme dag.
Stk. 5.  Tilmelding til sygeeksamen sker inden 25. juni  

 til skolens rektor, der efter regler fastsat af Undervisnings- og  

 Forskningsministeriet godkender tilmeldingen eller indsender den til  

 Undervisnings- og Forskningsministeriet.
Tilmeldingen skal indeholde  

 lægeattest for, at eleven på grund af sygdom ikke eller kun delvis har kunnet  

 deltage i eksamen i maj/juni-eksamensterminen.
Tilmeldingen sker på en  

 blanket, der udformes af Undervisnings- og Forskningsministeriet, og som, for  

 så vidt angår lægeattesten, skal være godkendt af Den Almindelige Danske  

 Lægeforenings attestudvalg.
 Stk. 6.  Sygeeksamen omfatter de prøver, som eleven på  

 grund af sygdom ikke har kunnet påbegynde eller fuldføre.
 § 16.  Elever, som af andre grunde end sygdom ikke  

 eller kun delvis har deltaget i eksamen, kan først gå til eksamen igen efter  

 et års forløb.
 § 17.  I fag, hvor mundtlig prøve til studentereksamen  

 afholdes ved udgangen af 1. eller 2. gymnasieklasse, kan en elev efter  

 anmodning aflægge ny mundtlig prøve i faget i  

 august/september-eksamensterminen, hvis eleven som årskarakter i faget har  

 fået 5 eller derover og som eksamenskarakter 00 eller 03. Eksamenskarakteren  

 til studentereksamen er karakteren for den nye prøve.
 Stk. 2.  I fag, hvor mundtlig prøve til studentereksamen  

 afholdes ved udgangen af 1. eller 2. gymnasieklasse, men hvor prøve i faget  

 er bortfaldet som følge af reglen i § 14, stk. 4, kan en elev efter anmodning  

 aflægge mundtlig prøve i faget i august/september-eksamensterminen, hvis  

 eleven som årskarakter har fået 00 eller 03. Prøven indgår som en af de 10  

 prøver i henhold til § 14.
 Stk. 3.  Elever, der ved sygeeksamen bliver berettiget  

 til prøve efter stk. 1, eller som på grund af sygdom forhindres i at aflægge  

 prøve i august/september-eksamensterminen, som de er berettiget til efter  

 stk. 1 eller 2, kan efter anmodning aflægge prøve i faget i den følgende  

 maj/juni-eksamenstermin.
 Stk. 4.  Tilmelding til prøve efter stk. 1, 2 og 3 sker  

 til skolens rektor inden 25. juni.
 Adgang til at aflægge eksamen m.v.
 § 18.  Rektor skal inden en frist, der fastsættes af  

 Undervisnings~ og Forskningsministeriet, meddele dette, hvor mange elever der  

 ventes at aflægge eksamen i hvert fag, og hvilke lærere der skal eksaminere i  

 de enkelte fag.
Stk. 2.  Eleverne betragtes som tilmeldt de prøver til  

 studentererksamen, der afholdes i maj/juni-eksamensterminen.
Om tilmelding  

 til sygeeksamen og til prøver efter § 17, stk. 1 og 2, henvises til § 15 og §  

 17, stk. 4.
Stk. 3.  Inden 15. marts indsendes et eksemplar af de  

 enkelte klassers/holds læsepensa og eksamensopgivelser til Undervisnings~ og  

 Forskningsministeriet.
Fortegnelse over læsepensum i valgfrit stof eller  

 valgfrit emne skal dog indsendes inden frister, der fastsættes af  

 Undervisnings- og Forskningsministeriet.
 § 19.  Undervisnings- og Forskningsministeriet  

 fastsætter nærmere retningslinjer om, hvorvidt en elev, der har forsømt  

 undervisningen i et eller flere fag i væsentligt omfang eller årsprøver efter  

 1. eller 2. gymnasieklasse, kan aflægge eksamen, eventuelt på særlige vilkår,  

 jf. stk. 2.
 Stk. 2.  Ved aflæggelse af eksamen på særlige vilkår  

 gælder følgende:
Skriftlig eksamen § 20.  Undervisnings- og Forskningsministeriet stiller  

 opgaverne til den skriftlige eksamen.
Forslag hertil udarbejdes af en  

 opgavekommision for hvert fag med skriftlig prøve.
Opgavekommissionens  

 formænd og medlemmer beskikkes af Undervisnings- og Forskningsministeriet.  

 Hver kommission skal have mindst 2 medlemmer indbefattet formanden.  

 Undervisnings- og Forskningsministeriet kan fastsætte regler om  

 opgavekommissionernes arbejde.
§ 21.  Undervisnings- og Forskningsministeriet  

 fastsætter tidspunkterne for de skriftlige prøver.
Den enkelte elev kan kun  

 aflægge een skriftlig prøve pr. dag.
Om varigheden af prøverne henvises der  

 til gymnasiefagbekendtgørelsen.
 § 22.  Undervisnings- og Forskningsministeriet  

 fastsætter regler om tilsyn ved prøverne, om de praktiske forhold ved disse,  

 herunder om hvilke hjælpemidler der må benyttes ved prøverne, og om  

 forsendelsen af besvarelserne til censorerne.
Stk. 2.  En eksaminand, der kommer for sent til en  

 skriftlig prøve, kan ikke deltage heri.
Rektor kan dog tillade vedkommende at  

 deltage, hvis det må anses for udelukket, at den pågældende har fået nogen  

 oplysning om opgaven, og rektor finder forsinkelsen rimeligt begrundet.  

 Rektor skal straks efter prøven indberette sagen til Undervisnings- og  

 Forskningsministeriet, der afgør, om prøven kan godkendes for denne  

 eksaminand.
Stk. 3.  Hvis en eksaminand gribes i utvivlsomt forsøg  

 på at skaffe sig selv eller give en anden eksaminand uretmæssig hjælp til  

 besvarelsen, skal vedkommende straks bortvises fra eksamen.
Bortvisningen  

 skal umiddelbart derefter indberettes til Undervisnings- og  

 Forskningsministeriet.
Hvis der under en prøve eller ved bedømmelsen af en  

 besvarelse opstår formodning om, at en eksaminand har skaffet sig eller ydet  

 uretmæssig hjælp eller forsøgt herpå, indberettes dette til Undervisnings- og  

 Forskningsministeriet, der undersøger sagen.
Bliver formodningen bekræftet,  

 bortvises eksaminanden fra eksamen.
§ 23.  Besvarelserne og censorernes karakterliste  

 sendes som anbefalet pakke til skolen senest 10 dage før første dag i  

 sommerferien.
Rektor viser karakterlisten til faglæreren og giver denne  

 besvarelserne.
Faglæreren kan med en skriftlig redegørelse for sine grunde -  

 gennem rektor og senest 2 dage efter sin modtagelse af besvarelserne - optage  

 forhandling med censorerne om at få en eller flere bedømmelser taget op til  

 revision.
Når resultatet af forhandlingerne foreligger, indfører rektor eller  

 en af ham hertil bemyndiget karaktererne i eksamensprotokollen.
 Stk. 2.  Karakterlisterne skal opbevares af skolen i  

 mindst et år.
§ 24.  Besvarelserne kan udleveres til eksaminander,  

 der ønsker det, når de har modtaget eksamensbeviset, og klagefristen efter §  

 44 er udløbet, uden at der er rejst klagesag, som besvarelserne kan blive  

 inddraget i.
Besvarelser, som ikke udleveres, kan tilintetgøres efter et år.
Mundtlig eksamen § 25.  De mundtlige prøver er offentlige.
§ 26.  Undervisnings- og Forskningsministeriet  

 fastsætter nærmere regler om afvikling af eksamen.
Undervisnings- og  

 Forskningsministeriet beskikker censorer ved eksamen, jf. § 39.
 § 27.  Skolen sender de beskikkede censorer meddelelse  

 om læsepensa og eksamensopgivelserne inden en frist, der fastsættes af  

 Undervisnings- og Forskningsministeriet.
§ 28.  I fag, hvor der skal prøves i et opgivet  

 pensum, skal faglæreren forelægge eksamensspørgsmålene for censor inden for  

 en frist fastsat af Undervisnings- og Forskningsministeriet.
Spørgsmålene  

 skal fyldigt og alsidigt repræsentere hele det opgivne pensum uden hensyn til  

 eksaminandernes antal.
Censor kan henstille til læreren, at bestemte  

 spørgsmål udskydes, eller at deres form ændres.
Nægter læreren at følge  

 sådanne henstillinger, skal censor efter prøvens afslutning indberette sagen  

 til Undervisnings- og Forskningsministeriet.
Det skal også indberettes, hvis  

 vægtige dele af det opgivne pensum ikke kan drages ind i eksaminationen  

 gennem de stillede spørgsmål.
Stk. 2.  I fag, hvor der skal prøves i en ulæst tekst  

 valgt af censor, skal denne senest 7 dage før prøven sende faglæreren  

 (eksaminator) et eksemplar af de tekster, censor vil benytte ved prøven, og  

 en liste over de tekststeder, eksaminanderne vil få forelagt.
Listen skal  

 indeholde så mange tekststeder, at læreren kan udskyde indtil 1/5 af dem.  

 Læreren kan desuden - ved mundtlig forhandling, før prøven begynder -  

 henstille til censor, at eksaminanderne får enkelte gloser oversat eller får  

 særlige forklaringer, hvis en sådan hjælp anses for nødvendig.
Censor  

 medbringer det fornødne antal ekstemporaltekster.
Stk. 3.  I fag, hvor der skal prøves i en ulæst tekst  

 valgt af eksaminator, skal denne senest 7 dage før prøven sende censor en  

 liste over de tekster, eksaminator vil forelægge eksaminanderne.
Hvis en  

 tekst ikke er hentet i de almindeligt anvendte antologier, skal den vedlægges  

 i kopi.
 § 29.  Eksaminator sørger for, at det nødvendige  

 materiale (bøger, kort, billeder og lignende) er til stede ved prøven og har  

 ansvaret for, at eleverne er orienteret om, hvilke hjælpemidler det er  

 tilladt at anvende.
 Stk. 2.  Eksamensspørgsmålene tildeles eksaminanderne  

 ved lodtrækning.
Stk. 3.  Der eksamineres udelukkende af eksaminator, og  

 censor kan kun undtagelsesvis, og da kun med eksaminators tilladelse, stille  

 enkelt spørgsmål til eksaminanden.
Finder censor eksaminationen  

 utilfredsstillende, kan censor dog på et passende tidspunkt (efter en  

 eksamination) i enrum forhandle med eksaminator om eksaminationsformen.  

 Ændrer eksaminator ikke eksaminationsformen herefter, skal censor straks  

 underrette rektor og efter prøvens afslutning indberette sagen til  

 Undervisnings- og Forskningsministeriet.
Stk. 4.  Der censureres efter hver enkelt eksamination.  

 Kun censor og eksaminator er til stede ved censureringen.
Censor giver sin  

 bedømmelse først.
§ 30.  Rektor eller en, som rektor har bemyndiget  

 hertil, fører karaktererne ind i eksamensprotokollen efter en karakterliste,  

 der er underskrevet af eksaminator og censor.
Karakterlisten opbevares af  

 skolen i mindst et år.
§ 31.  I forberedelsestiden må eksaminanden ikke kunne  

 henvende sig til andre om faglige emner.
Eksaminanden skal så vidt muligt  

 sidde alene i et lokale, navnlig ved prøver i fremmedsprog.
Hvis flere  

 eksaminander forbereder sig i samme lokale, skal der være tilsyn.  

 Bestemmelsen i § 22, stk. 3, finder tilsvarende anvendelse.
 Evaluering m.v.
§ 32.  Undervisningen i gymnasiet skal løbende  

 evalueres til intern brug, så elever og lærere informeres om udbyttet af  

 undervisningen.
Desuden skal den enkelte elevs faglige kvalifikationer  

 evalueres til ekstern brug; dette sker ved følgende former for bedømmelse:  

 vidnesbyrd, standpunktskarakterer, årskarakterer og eksamenskarakterer.
 Stk. 2.  Om de karakterer, der anvendes, og om  

 betingelserne for, at eksamen er bestået, gælder reglerne i bekendtgørelse  

 nr. 67 af 23. januar 1989 om karakterskala.
 § 33.  Som led i evalueringen afholdes der følgende  

 prøver, der ikke indgår i studentereksamen:
 Karaktererne for terminsprøverne indgår i grundlaget for fastsættelsen af  

 standpunktskarakterer og årskarakterer.
Stk. 2.  Årsprøverne holdes i maj/juni-eksamensterminen.  

 I 1. og 2. gymnasieklasse holdes der hvert år desuden 3 mundtlige  

 årsprøver/eksaminer, med mindre undervisningen fortsætter, og elevernes  

 udbytte evalueres på anden måde.
Der skal dog som minimum afholdes mindst  

 fire mundtlige årsprøver/eksaminer i løbet af de to år.
 § 34.  Vidnedsbyrd og standpunktskarakterer gives  

 efter regler, der fastsættes af Undervisnings- og Forskningsministeriet, der  

 også kan give regler og vejledning om evaluering til intern brug.
§ 35.  Årskarakterer gives i alle fag ved slutningen  

 af alle 3 gymnasieklasser.
Der gives dog ikke årskarakter i idræt som  

 obligatorisk fag.
Om eksamen på særlige vilkår henvises der til § 19, stk. 2.
Stk. 2.  I fag, som efter § 14, stk. 3, har skriftlig  

 prøve til studentereksamen, gives der to årskarakterer: En for skriftlige og  

 en for mundtlige præstationer.
I andre fag gives der een årskarakter.
Stk. 3.  Årskarakteren i det enkelte fag gives af  

 faglæreren.
Karakteren er en bedømmelse af elevens standpunkt ved skoleårets  

 slutning.
 § 36.  På grundlag af evalueringen ved skoleårets  

 slutning rådgiver lærerforsamlingen eleverne i 1. og 2. gymnasieklasse og  

 eventuelt deres forældre om de enkelte elevers fortsættelse i næste klasse.  

 Afgørelse herom træffes af eleven eller - hvis denne er under 18 år og ugift  

 - af forældremyndighedens indehaver, jf. dog § 19, stk. 1 og 2.  

 Undervisnings- og Forskningsministeriet fastsætter regler om  

 lærerforsamlingens rådgivning.
§ 37.  Årskaraktererne fra det klassetrin, hvor faget  

 afsluttes, indgår i studentereksamen, jf. § 40, idet dog årskarakteren i  

 billedkunst som obligatorisk fag ikke indgår for de elever, der har valgt  

 billedkunst som valgfag på mellemniveau.
Umiddelbart før sådanne  

 årskarakterer fastsættes, drøftes elevernes standpunkt på et  

 lærerforsamlingsmøde.
Karaktererne skal være givet senest 7 dage før den  

 første skriftlige prøve og skal være indført i eksamensprotokollen, før  

 skemaet for den mundtlige eksamen offentliggøres.
 § 38.  Eksamenskarakterer gives i de fag, hvor der  

 efter § 14, stk. 3, holdes skriftlig prøve, i alle fag, hvor der kan holdes  

 mundtlig prøve efter § 14, stk. 1, samt i den større skriftlige opgave, jf. §  

 7. Der henvises til § 17, stk. 1, om eksamenskarakteren ved fornyet prøve.
Stk. 2.  Der gives en eksamenskarakter for den  

 skriftlige prøve i et fag.
Karakteren gives af to censorer, der beskikkes af  

 Undervisnings- og Forskningsministeriet.
Stk. 3.  Der gives en eksamenskarakter for hver mundtlig  

 prøve og i den større skriftlige opgave.
Karakteren gives af eksaminator og  

 af en censor, der beskikkes af Undervisnings- og Forskningsministeriet.
Stk. 4.  Holdes der som følge af reglen i § 14, stk. 4,  

 ikke prøve i et fag, tæller årskarakteren også som eksamenskarakter og  

 overføres som sådan til eksamensprotokollen.
Dette gælder dog ikke  

 årskarakteren efter 1. g. i det sprogfag, der fravælges af elever på sproglig  

 linje, som har valgt latin og græsk på højt niveau, jf. § 2, stk. 3.
 Stk. 5.  For elever på sproglig linje, der vælger  

 engelsk på højt niveau, fremkommer eksamenskarakteren i skriftlig engelsk  

 ved, at de skriftlige karakterer ved prøverne efter 2. gymnasieklasse og  

 efter 3. gymnasieklasse sammenlægges i forholdet 1:2, jf. stk. 6. For elever  

 på matematisk linje, der vælger matematik på højt niveau, fremkommer  

 eksamenskarakteren i skriftlig matematik ved, at de skriftlige karakterer ved  

 prøverne efter 2. gymnasieklasse og efter 3. gymnasieklasse sammenlægges i  

 forholdet 1:2, jf. stk. 6.
Stk. 6.  Ved udregninger efter stk. 5 afrundes til  

 nærmerste tal i karakterskalaen.
Karaktererne 00 og 13 kan kun gives, hvis  

 begge delkaraktererne er henholdsvis 00 og 13.
 § 39.  Eksamenskaraktererne fremkommer således:
 § 40.  Af alle årskarakterer udregnes et  

 gennemsnitstal med een decimal, idet dog årskaraktererne i musik og  

 billedkunst som obligatoriske fag indgår i beregningen med vægt 0,5.
 Stk. 2.  Af alle eksamenskarakterer, herunder overførte  

 årskarakterer, udregnes et gennemsnitstal med een decimal.
Stk. 3.  Ved udregninger efter stk. 1 og 2 gælder hver  

 af karaktererne enkelt.
Hvis kvotienten får mere end een decimal, afrundes  

 der til det nærmeste tal med een decimal.
Ligger kvotienten midt imellem to  

 tal med en decimal, afrundes der opad.
 Stk. 4.  Eksamensresultatet er middeltallet mellem  

 årskarakterernes gennemsnitstal og eksamenskarakterernes gennemsnitstal og  

 angives med een decimal, eventuelt efter afrunding som efter stk. 3.
 Stk. 5.  Eksamensresultatet og de to gennemsnitstal  

 indføres i eksamensprotokollen.
 Stk. 6.  Om eksamen på særlige vilkår henvises der til §  

 19, stk. 2.
Eksamensbevis, indberetninger og klage § 41.  På eksamensbeviset indføres Om eksamen på særlige vilkår henvises der til § 19, stk. 2.
§ 42.  Eksamensbeviset udstedes på en blanket, der  

 udformes af Undervisnings- og Forskningsministeriet.
Beviset underskrives af  

 rektor og forsynes med skolens segl eller prægestempel.
§ 43.  Umiddelbart efter eksamen sender rektor  

 indberetning om eksamens udfald til Undervisnings- og Forskningsministeriet  

 efter dettes nærmere anvisning.
Indberetningen skal omfatte alle elever i  

 skolens 3. gymnasieklasser, som har været tilmeldt eksamen, herunder også  

 elever, som ikke har bestået eller fuldført eksamen.
§ 44.  Ved klager over eksamen, herunder over  

 årskarakterer, der indgår i studentereksamen, skal klagepunkterne præciseres  

 og begrundes.
Klagen skal indgives til rektor af den eller de berørte elever  

 eller lærere inden 1 måned efter, at bedømmelsen er meddelt eleven.
Hvis  

 eleven er under 18 år og ugift, kan klage også indgives af  

 forældremyndighedens indehaver.
Rektor indhenter udtalelser fra bedømmerne  

 ved prøven og indsender klagen og udtalelserne til Undervisnings- og  

 Forskningsministeriet med sine kommentarer.
Andre bestemmelser § 45.  Undervisnings- og Forskningsministeriet fører  

 tilsyn med undervisningen i gymnasieskolen.
 Stk. 2.  Undervisnings- og Forskningsministeriet  

 fastsætter nærmere regler om undervisningen og eksamen m.v.
 Stk. 3.  Undervisnings- og Forskningsministeriet kan  

 godkende sådanne afvigelser fra bekendtgørelsens bestemmelser, som er led i  

 pædagogisk udviklingsarbejde, eller som i øvrigt indgår i en fastlagt plan.  

 Det er en betingelse herfor, at eksamens anvendelighed som grundlag for  

 videregående uddannelse ikke forringes.
 Stk. 4.  Undervisnings- og Forskningsministeriet kan  

 dispensere fra bekendtgørelsen i særlige tilfælde.
 § 46.  Skoleåret omfatter 199 dage inkl. eksamens- og  

 årsprøveperioden.
 § 47.  Undervisnings- og Forskningsministeriet kan  

 give økonomisk støtte til pædagogisk udviklingsarbejde.
 Stk. 2.  Undervisnings- og Forskningsministeriet  

 fastsætter nærmere regler om pædagogisk udviklingsarbejde.
 § 48.  Bekendtgørelsen finder anvendelse for de  

 gymnasieklasser, der har begyndt undervisningen i august 1988 med henblik på  

 dimission i 1991 samt senere årgange.
 Stk. 2.  Bekendtgørelse nr. 265 af 25. maj 1984 om  

 studentereksamen m.v. i gymnasiet og bekendtgørelse nr. 268 af 25. maj 1984  

 om undervisningen m.v. er ophævet ved bekendtgørelse nr. 589 af 10. september  

 1987. Reglerne i disse bekendtgørelser finder dog fortsat anvendelse på de  

 gymnasieklasser, der har påbegyndt undervisningen før august 1988 med henblik  

 på dimission før 1991.
 Stk. 3.  Undervisnings- og Forskningsministeriet  

 fastsætter eller godkender i de enkelte tilfælde de fornødne  

 overgangsordninger.
 § 49.  Bekendtgørelsen træder i kraft den 1. marts  

 1990. Samtidig ophæves bekendtgørelse nr. 589 af 10. september 1987 om  

 gymnasiet.
 Stk. 2.  Bekendtgørelse nr. 153 af 15. maj 1964 om  

 dispensation i særlige tilfælde fra karakterkrav ved realeksamen og  

 studentereksamen ophæves samtidig, men har for så vidt angår studentereksamen  

 og højere forberedelseseksamen fortsat virkning for de eksaminer, der  

 afsluttes inden 1991.
Undervisnings- og Forskningsministeriet,  

 den 6. februar 1990 Bertel Haarder / Steffen Jensen (* 1) jf. dog § 2, stk. 3.
