 Cirkulæreskrivelse om regulering for 2004 af egenbetalingen i  

 omsorgstandplejen og amtstandplejen efter lov om tandpleje m.v.
(Til samtlige kommunalbestyrelser, amtsråd m.fl.) I bekendtgørelse nr. 205 af 22. marts 2001 om tandpleje er  

 der i §§ 8, 13, 20, 21 og 22 fastsat loft for egenbetalingen for de af  

 ordningerne omfattede patienter.
Ifølge bekendtgørelsens § 25 reguleres det fastsatte  

 loft for egenbetaling én gang årligt den 1. januar.
Reguleringen foretages på  

 grundlag af satsreguleringsprocenten efter lov om en satsreguleringsprocent.
 I ny bekendtgørelse om tandpleje, der træder i kraft den 1.  

 januar 2004, er reglerne for regulering af egenbetalingen for deltagere i  

 omsorgstandplejen og i amtstandplejen nu reguleret i § 27. Det fremgår  

 endvidere af § 27, at beløbet fra 1. januar 2004 afrundes til det  

 nærmeste  

 kronebeløb deleligt med 5.
 For 2004 er satsreguleringsprocenten fastsat til 2,9 pct.,  

 jf. bekendtgørelse nr. 748 af 22. august 2003 om satsreguleringsprocenten  

 m.v.
 Under henvisning hertil skal Indenrigs- og  

 Sundhedsministeriet meddele, at den maksimale egenbetaling for deltagere i  

 omsorgstandplejen fra den 1. januar 2004 udgør  

  

 380 kr.  

  

 jf. bekendtgørelse om tandpleje § 10. Fra samme dato  

 udgør den maksimale egenbetaling for deltagere i amtstandplejen  

  

 1.420 kr.  

  

 , jf. bekendtgørelse om  

 tandpleje §§ 15, 22, 23 og 24.
