Nr LSF 210 Forslag til Lov om ændring af lov om hunde Fremsat af Inger Stilling Pedersen (KRF) Lysholm Christensen (KRF)  

 Glønborg (KRF) Kofod-Svendsen (KRF) den 28. januar 1992 Vedtaget ved tredjebehandling den 5. maj 1992 Lov nr. 335 af 14/05/1992 § 1 I lov om hunde, jf. lovbekendtgørelse nr. 380 af 26. juni 1969, foretages  

 følgende ændringer:
 1. § 1 affattes således:
 »§ 1. Besidderen af en hund skal sørge for, at hunden, fra  

 den er 4 måneder gammel, mærkes og registreres.
Stk. 2. Justitsministeren fastsætter nærmere bestemmelser om  

 mærkning, registrering og gebyr, jf. stk. 1.« 2. I § 6 indsættes efter stk. 2 som nyt stykke:
»Stk. 3. I tilfælde, hvor en hund har skambidt et menneske,  

 kan politiet efter rådslagning med en hundesagkyndig lade hunden aflive for  

 ejerens regning.« 3. § 12, stk. 1, affattes således:
»Med bøde straffes den, der overtræder § 1, stk. 1, § 2, § 3, stk. 1,  

 1.-3. pkt., § 3, stk. 2-4, § 5, § 6, stk. 1, § 7, § 8, stk. 2, eller et i  

 medfør af § 4 eller § 6, stk. 2, givet pålæg.« § 2 Stk. 1. Loven træder i kraft den 1. januar 1993.
 Stk. 2. Reglerne om registrering omfatter kun hunde, der er født  

 efter lovens ikrafttræden.
Oprindeligt fremsat forslag § 1 I lov om hunde, jf. lovbekendtgørelse nr. 380 af 26. juni 1969, foretages  

 følgende ændringer:
 1. § 1 affattes således:
 »§ 1. Besidderen af en hund skal sørge for, at hunden, fra  

 den er 2 måneder gammel, mærkes og registreres.
Stk. 2. Justitsministeren fastsætter nærmere bestemmelser om  

 mærkning og registrering, jf. stk. 1.« 2. § 3, stk. 1, affattes således:
»I byer og områder med bymæssig bebyggelse er det forbudt at lade  

 hunde færdes på gader, veje, stier eller pladser m.v., der er åbne for  

 almindelig færdsel, uden at de føres i bånd.
Båndet skal være så kort, at  

 hunden holdes tæt ind til ledsageren.
Justitsministeren kan fastsætte nærmere  

 regler for undtagelse af visse hunde fra kravet om, at hunde skal føres i  

 bånd.
Såfremt hunde på de nævnte steder færdes løse, lader politiet dem  

 optage og underretter besidderen.
Er hunden ikke mærket som nævnt i § 1,  

 fremlyses den.
Hvis besidderen ikke inden 3 døgn efter, at underretning eller  

 fremlysning har fundet sted, indløser hunden ved at betale de udgifter, som  

 optagelsen har medført, kan politiet afhænde hunden eller lade den aflive.
Et  

 eventuelt overskud ved afhændelsen tilfalder ejeren, hvis han melder sig  

 inden 3 måneder og godtgør sin ret, og ellers statskassen.
Justitsministeren  

 kan fastsætte nærmere regler om afhændelse af optagne hunde.« 3. § 3, stk. 2, udgår.
 Stk. 3-5 bliver herefter stk. 2-4.
 4. § 3, stk. 6, udgår.
 5. I § 6 indsættes efter stk. 2 som nyt stykke:
»Stk. 3. I tilfælde, hvor en hund har skambidt et menneske,  

 kan politiet efter rådslagning med en hundesagkyndig lade hunden  

 aflive.« 6. § 12, stk. 1, affattes således:
»Med bøde straffes den, der overtræder § 1, stk. 1, § 2, § 3, stk. 1,  

 1. og 2. pkt., § 3, stk. 2-4, § 5, § 6, stk. 1, § 7, § 8, stk. 2, eller et i  

 medfør af § 4 eller § 6, stk. 2, givet pålæg.« § 2 Loven træder i kraft 1. januar 1993.
Bemærkninger til lovforslaget Almindelige bemærkninger Antallet af hundeskader har været faldende i de seneste år.
Alligevel  

 blev der i 1990 anmeldt ca. 26.000 hundeskader til forsikringsselskaberne.  

 Det skønnes, at ca. 1/3 af disse skader er bideskader.
Nogle af disse skader  

 sker, fordi hundeejere ikke har styr på deres hunde.
Derfor ønsker  

 forslagsstillerne det fastslået i hundeloven, at hunde som hovedregel skal  

 føres i snor.
Båndtvangen skal dog ikke gælde i de særlige områder, f.eks. parker, hvor  

 det i dag ikke kræves, at hunde føres i snor.
I forbindelse med  

 lydighedstræning af hunde skal der heller ikke være båndtvang.  

 Justitsministeriet har, såfremt lovforslaget vedtages, også mulighed for  

 andre fritagelsesregler.
Her tænkes på hunde, der benyttes af politiet,  

 hæren, vagtselskaber m.v.
Forslagsstillerne er bekendt med, at der lokalt er  

 mulighed for at indføre båndtvang, jf. politivedtægten.
Efter  

 forslagsstillernes opfattelse er det dog en mere tilfredsstillende løsning at  

 indføre en generel ordning på landsplan, således at der gælder båndtvang i  

 byer og bymæssig bebyggelse.
Hvert år sker flere ulykker, hvor børn og andre sagesløse skambides.
For  

 at undgå at uansvarlige hundeejere bare lader stå til og undlader at aflive  

 en aggressiv hund, ønsker forslagsstillerne, at der i hundeloven gives  

 hjemmel til, at politiet efter rådslagning med en hundesagkyndig kan kræve en  

 hund aflivet, hvis den har skambidt et menneske.
Antallet af bortløbne hunde uden skilt er betydeligt.
Dette medfører, at  

 ejere af sådanne hunde ofte ikke kan identificeres, så hundene ikke kan komme  

 tilbage til ejeren.
Dette er uheldigt og medfører vanskeligheder for politiet  

 som den myndighed, der skal tage sig af omstrejfende hunde.
Forslagsstillerne  

 foreslår derfor, at der indføres en ordning med øretatovering og  

 registrering.
Især i Dansk Kennelklubs regi foretages i dag øretatovering og  

 registrering af medlemmernes hunde.
Forslagsstillerne ønsker denne ordning  

 udvidet til at omfatte alle hunde.
I Dansk Kennelklubs edb-database er ca.  

 300.000 hunde tatoveret og registreret, og det er muligt hurtigt at få oplyst  

 ejerens navn, adresse og telefonnummer.
Prisen for at få en hund tatoveret og  

 registreret er i 1992 100 kr.
 Forslagsstillerne forudsætter, at udgifterne til tatovering og  

 registrering afholdes af hundeejerne.
Loven er i vid udstrækning en genfremsættelse af lovforslag nr.
L 67,  

 forslag til lov om ændring af hundeloven, jf.
Folketingstidende 1990-91, 1.  

 samling, forhandlingerne sp. 1678 og 2101 og tillæg A sp. 1933.
Bemærkninger til de enkelte bestemmelser Til § 1 Til nr. 1 Med denne bestemmelse indføres en mærknings- og registreringsordning.
Den,  

 som vil overdrage en hund, bør i medfør af disse regler have pligt til  

 forinden på betryggende måde at mærke hunden.
Overdragerne bør tillige  

 forpligtes til at sørge for, at denne mærkning bliver registreret.
En  

 erhverver af en hund bør derefter underrette registeret om sit navn og sin  

 bopæl.
 Justitsministeren bemyndiges til at udforme de nærmere regler herom.
Til nr. 2 Med denne bestemmelse sikres det, at hunde føres i snor, når de færdes i  

 byer og bymæssig bebyggelse.
Til nr. 3 og 4 Som en konsekvens af påbudet om, at hunde altid skal føres i bånd, udgår  

 muligheden for, at der i politivedtægterne kan optages sådan bestemmelse.
Til nr. 5 Efter den gældende bestemmelse kan besidderen af en hund, der har  

 forårsaget skade, som har pådraget besidderen erstatningsansvar, bl.a.  

 skambidning, selv afgøre, om han vil lade hunden aflive, holde den  

 indespærret eller give den mundkurv på.
Denne regel opretholdes.  

 Forslagsstillerne ønsker dog en videre adgang til at lade aggressive hunde  

 aflive.
Derfor foreslås det, at politiet får adgang til at lade hunde aflive  

 uden besidderens samtykke.
Politiet kan alene anvende denne bestemmelse, hvor  

 en hund har skambidt en person.
Politiet skal rådspørge hundesagkyndige i  

 dette spørgsmål, f.eks. dyrlæger.
Forslagsstillerne finder ikke, at en sådan afgørelse skal kunne indbringes  

 for anden administrativ myndighed.
I dyreværnslovens § 20, stk. 3, er givet  

 hjemmel til, at dyrlæger kan aflive dyr uden ejerens samtykke.
Politiet får  

 en lignende adgang til at aflive hunde, dog skal politiet rådføre sig med en  

 hundesagkyndig.
Til nr. 6 Ændringsforslaget at en konsekvensændring som følge af de foreslåede  

 ændringer.
Til § 2 Der foreslås som ikrafttrædelsestidspunkt 1. januar 1993.
Efter 2. behandling den 28. april 1992 § 1 I lov om hunde, jf. lovbekendtgørelse nr. 380 af 26. juni 1969, foretages  

 følgende ændringer:
 1. § 1 affattes således:
 »§ 1. Besidderen af en hund skal sørge for, at hunden, fra  

 den er 4 måneder gammel, mærkes og registreres.
Stk. 2. Justitsministeren fastsætter nærmere bestemmelser om  

 mærkning, registrering og gebyr, jf. stk. 1.« 2. § 3, stk. 1, affattes således:
»I byer og områder med bymæssig bebyggelse er det forbudt at lade  

 hunde færdes på gader, veje, stier eller pladser m.v., der er åbne for  

 almindelig færdsel, uden at de føres i bånd.
Båndet skal være så kort, at  

 hunden holdes tæt ind til ledsageren.
Justitsministeren kan fastsætte nærmere  

 regler for undtagelse af visse hunde fra kravet om, at hunde skal føres i  

 bånd.
Såfremt hunde på de nævnte steder færdes løse, lader politiet dem  

 optage og underretter besidderen.
Er hunden ikke mærket som nævnt i § 1,  

 fremlyses den.
Hvis besidderen ikke inden 3 døgn efter, at underretning eller  

 fremlysning har fundet sted, indløser hunden ved at betale de udgifter, som  

 optagelsen har medført, kan politiet afhænde hunden eller lade den aflive.
Et  

 eventuelt overskud ved afhændelsen tilfalder ejeren, hvis han melder sig  

 inden 3 måneder og godtgør sin ret, og ellers statskassen.
Justitsministeren  

 kan fastsætte nærmere regler om afhændelse af optagne hunde.« 3. § 3, stk. 2, ophæves.
 Stk. 3-5 bliver herefter stk. 2-4.
 4. § 3, stk. 6, ophæves.
 5. I § 6 indsættes efter stk. 2 som nyt stykke:
»Stk. 3. I tilfælde, hvor en hund har skambidt et menneske,  

 kan politiet efter rådslagning med en hundesagkyndig lade hunden  

 aflive.« 6. § 12, stk. 1, affattes således:
»Med bøde straffes den, der overtræder § 1, stk. 1, § 2, § 3, stk. 1,  

 1. og 2. pkt., § 3, stk. 2-4, § 5, § 6, stk. 1, § 7, § 8, stk. 2, eller et i  

 medfør af § 4 eller § 6, stk. 2, givet pålæg.« § 2 Loven træder i kraft den 1. juli 1992 og gælder for hunde født efter  

 denne dato.
