Skriftlig fremsættelse (26. januar  

 2000) Socialministeren (Karen Jespersen):
 Jeg tillader mig herved for Folketinget at  

 fremsætte:
Forslag til lov om ændring af lov om social  

 service (Merudgiftsydelse, godkendelse af private botilbud for voksne,  

 revision af støtte- og kontaktpersonordningen og revision af reglerne  

 om særlige personlige hjælpemidler) (Lovforslag nr.
L 176).
 Forslaget indeholder forskellige ændringer i lov om  

 social service.
 Der er i de senere år opstået tvivl om,  

 hvorvidt bagatelgrænsen i § 28 i lov om social service skal  

 beregnes efter de månedlige eller årlige merudgifter til pasning  

 af et barn med handicap i hjemmet.
 Ved vedtagelsen af lov om service var det ikke hensigten  

 at ændre den tidligere retstilstand med en årlig  

 bagatelgrænse.
 Ændringsforslaget til § 28 er derfor alene en  

 tydeliggørelse af bestemmelsen, således at det klart  

 fremgår, at der er tale om en årlig bagatelgrænse.  

 Ændringen medfører ikke administrative eller økonomiske  

 konsekvenser.
 Reglerne om tilsyn blev præciseret som led i  

 bistandslovreformen i  §§ 16 og 39 i lov om retssikkerhed og  

 administration på det sociale område således, at ansvaret  

 for tilsyn med bl.a. botilbud og andre serviceydelser for voksne  

 påhviler den kommunalbestyrelse eller det amtsråd, som har  

 forpligtelsen til at tilbyde den pågældende ydelse, uanset om  

 ydelsen leveres af den pågældende myndighed eller af private og  

 uanset, om tilbudet er beliggende i pågældende  

 kommune/amtskommune eller i en anden kommune eller amtskommune.
 Dette indebærer, at en kommune eller amtskommune,  

 som har private tilbud til voksne beliggende inden for sit område, som  

 benyttes af andre kommuner og amtskommuner, hverken skal  

 forhåndsgodkende eller føre tilsyn med et sådant tilbud.
Det har imidlertid vist sig, at det i praksis er  

 vanskeligt at leve op til den gældende tilsynsforpligtelse, idet disse  

 tilbud overvejende bruges som køb af  enkeltpladser.
Problemet har  

 især vist sig ved private opholdssteder for voksne og ved private  

 behandlingstilbud for stofmisbrugere.
 Der er behov for, at der rettes op herpå af hensyn  

 til formålet med det kommunale og amtskommunale tilsyn, og fordi det er  

 uholdbart, at tilsynet i praksis ikke lever op til de krav, der er herfor,  

 særligt når målgruppen for sådanne enkeltpladser er  

 personer med meget væsentlige sociale, psykiske eller  

 udviklingsmæssige problemer.
Det foreslås derfor, at der i en ny bestemmelse,  

 § 94 a i følge forslaget, fastsættes, at den stedlige  

 amtskommune skal godkende det enkelte botilbud, uafhængigt af om  

 amtskommunen selv benytter sig af tilbudet.
Med godkendelseskompetencen  

 følger en forpligtelse for den stedlige amtskommune til at føre  

 et almindeligt tilsyn med botilbudet.
 Forslaget retter sig mod private botilbud uden generel  

 driftsaftale med en offentlig myndighed, idet sådanne botilbud med  

 aftale om anvendelse af tilbudets pladser er underlagt tilsyn af den kommune  

 eller den amtskommune, der har truffet aftale med botilbudet.
 Mens der foreslås ikrafttræden af ordningen  

 for nye botilbud pr. 1. juli 2000, foreslås det, at eksisterende  

 botilbud først skal være godkendt inden udgangen af 2001 dels  

 under hensyn til amtskommunernes mulighed for at løfte opgaven  

 på forsvarlig vis, dels fordi eksisterende private botilbud også  

 bør have en frist til at tilpasse sig nyordningen.
Det foreslås, at afgørelse om godkendelse  

 ikke kan indbringes for anden myndighed svarende til, hvad der er  

 gældende for opholdssteder for børn og unge, da der er tale om  

 en generel egnethedsvurdering baseret på offentligt tilgængelige  

 kvalitetskriterier.
Der forudsættes således, at resultatet af  

 amtskommunens vurdering fremgår af en begrundet, skriftlig  

 afgørelse.
 Den foreslåede godkendelses- og tilsynsordning  

 retter sig mod det private tilbuds generelle egnethed til den  

 pågældende gruppe brugere, og fx ikke om der er lokalt behov for  

 det pågældende tilbud.
Med forslaget kan en anbringende kommune/amtskommune  

 nøjes med at træffe aftale med det private tilbud om tilbudets  

 individuelle indsats vedrørende den enkelte brugers ophold på  

 stedet og om varigheden af opholdet samt med at føre tilsyn med  

 forløbet af anbringelsen.
I de situationer, hvor der er flere  

 kommuner/amtskommuner, der bruger samme sted, undgår man, at flere  

 myndigheder skal føre tilsyn med stedets overordnede  

 driftsmæssige forhold.
 De samlede økonomiske konsekvenser af godkendelse  

 af opholdssteder voksne samt styrkelse af tilsynet med opholdssteder for  

 voksne skønnes til 6,2 mill. kr. årligt.
Skønnet over de økonomiske konsekvenser skal  

 nærmere drøftes med de kommunale parter Socialministeriet vil følge udviklingen på  

 området med henblik på at sikre en fortsat bredde i tilbudene.
 Lovforslaget indeholder desuden en  

 bemyndigelsesbestemmelse for socialministeren til at fastsætte regler  

 om godkendelse og tilsyn for alle botilbud til voksne efter serviceloven,  

 hvis der skulle vise sig behov herfor, ligesom det har vist sig for de  

 ovenfor nævnte private tilbud.
 Efter lov om social service § 147 skal forslag om  

 revision af bestemmelserne i § 80 om støtte- og  

 kontaktpersonordningen for sindslidende fremsættes for Folketinget  

 senest i folketingsåret 1999-2000.
 Forslaget om støtte- og kontaktpersonordningen til  

 sindslidende indebærer en uændret videreførelse af  

 ordningen og en ændring af lovens revisionsbestemmelse, således  

 at loven atter tages op til revision i folketingsåret 2002-2003.
 Baggrunden for § 80 er en to årig  

 forsøgsordning med støtte- og kontaktpersonordningen, der  

 løb i perioden 1993-1995. Indsatsen i ordningen består i at  

 komme i kontakt med og opnå den socialt udsatte og isolerede  

 sindslidendes tillid ved hjælp af en opsøgende indsats.
Undersøgelser af støtte- og  

 kontaktpersonordningen viser, at ordningen fungerer hensigtsmæssigt og  

 efter intentionerne med loven.
En særlig undersøgelse af  

 ordningen, foretaget af Videnscenter for Socialpsykiatri på  

 Socialministeriets foranstaltning, og som bl.a. bygger på en  

 interviewundersøgelse i juni 1999 foretaget i et udvalg af kommuner  

 for at belyse aktuelle træk ved ordningen, er i overensstemmelse  

 hermed.
 At videreføre støtte- og  

 kontaktpersonordningen uændret skønnes ikke at have  

 administrative eller økonomiske konsekvenser.
 Efter lov om social service § 146 skal forslag om  

 revision af bestemmelserne i § 97, stk. 3 og 4, fremsættes for  

 Folketinget senest i folketingsåret 1999-2000.
Forslaget om særlige personlige hjælpemidler  

 indebærer, at amtskommunerne overtager kompetencen for bevilling af  

 optikunderstøttende hjælpemidler og bevilling af  

 understøttende hjælpemidler til særligt  

 informationsteknologiske hjælpemidler fra kommunerne.
Endvidere  

 foreslå en ændring af lovens revisionsbestemmelse, således  

 at loven atter tages op til revision i folketingsåret 2002-2003.
 Bevillingskompetence for svagsynsoptik og særligt  

 informationsteknologiske hjælpemidler placeredes ved  

 bistandslovreformen i amtskommunerne med den begrundelse, at der var tale om  

 hjælpemiddelområder, der forudsætter en særlig  

 ekspertise, som enten allerede fandtes eller mest hensigtsmæssigt kunne  

 opbygges i amtskommunalt regi.
 Amtsrådsforeningen har anbefalet, at kompetencen for  

 bevilling af optikunderstøttende hjælpemidler og bevilling af  

 understøttende hjælpemidler til særligt  

 informationsteknologiske hjælpemidler overgår til amtskommunen,  

 da der i praksis har været store afgrænsningsproblemer med hensyn  

 til hvilken myndighed, der skal bevilge sådanne hjælpemidler.
At overflytte bevillingskompetencen og finansieringen af  

 optikunderstøttende hjælpemidler og hjælpemidler, der  

 understøtter særligt informationsteknologiske  

 hjælpemidler, skønnes at medføre, at der skal  

 overføres 3,2 mio. kr. fra kommunerne til amtskommunerne.
I 2000 dog  

 kun 1,6 mio. kr., fordi lovforslaget træder i kraft 1. juli 2000.  

 Skønnet over de økonomiske konsekvenser skal nærmere  

 drøftes med de kommunale parter Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
