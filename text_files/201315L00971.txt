Tillægsbetænkning afgivet af Transportudvalget den 4. juni 2014 Tillægsbetænkning over Forslag til lov om ændring af lov om trafikselskaber (Region Nordjyllands overtagelse af statens trafikkøberansvar for lokaltogstrafik mellem Hobro og Frederikshavn) [af transportministeren (Magnus Heunicke)]:
1. Ændringsforslag Transportministeren har stillet 3 ændringsforslag til lovforslaget.
2. Udvalgsarbejdet Lovforslaget blev fremsat den 19. februar 2014 og var til 1. behandling den 27. februar 2014. Lovforslaget blev efter 1. behandling henvist til behandling i Transportudvalget.
Udvalget afgav betænkning den 8. maj 2014. Lovforslaget var til 2. behandling den 3. juni 2014, hvor lovforslaget blev delt i 2 lovforslag.
Herefter blev L 136 B henvist til fornyet udvalgsbehandling i Transportudvalget.
Møder Udvalget har, efter lovforslaget blev henvist til fornyet udvalgsbehandling, behandlet lovforslaget i 1 møde.
3. Indstillinger og politiske bemærkninger Et flertal i udvalget (S, RV, SF, EL og KF) indstiller lovforslaget til vedtagelse med de stillede ændringsforslag.
Socialdemokratiets, Det Radikale Venstres, Socialistisk Folkepartis og Enhedslistens medlemmer af udvalget betragter overdragelsen af trafikkøberansvaret for den lokale togtrafik i Nordjylland som et enkeltstående forsøg og ikke et oplæg til en generel model for ansvarsfordelingen for togtrafikken i Danmark.
Forsøget skal ses i lyset af, at regionen i forvejen driver to adskilte privatbaner i området, og at der kan opnås sammenhæng ved at koble denne trafik med Aalborg nærbane, således at der bliver mulighed for en langt bedre togbetjening for passagererne.
Forsøget skal også måles på, om der kan opnås bedre sammenhæng mellem bus- og nærbanetrafikken.
Partierne forudsætter endvidere, at der i forbindelse med den nærmere tilrettelæggelse af forsøget sikres den bedst mulige koordination og opgavefordeling og det bedst mulige samarbejde mellem DSB´s togdrift og den lokale togdrift i regionen.
Et mindretal i udvalget (V og LA) indstiller lovforslaget til forkastelse ved 3. behandling.
Mindretallet vil dog stemme for de stillede ændringsforslag.
Et andet mindretal i udvalget (DF) vil redegøre for sin indstilling til lovforslaget ved 3. behandling.
Mindretallet vil stemme for de stillede ændringsforslag.
Venstres, Danske Folkepartis og Liberal Alliances medlemmer af udvalget ønsker, at der gennemføres udbud af togdriften på flere banestrækninger på baggrund af de konkrete positive erfaringer fra konkurrenceudsættelsen af togdriften i Midt- og Vestjylland med bedre service og øget effektivitet som resultat.
Dette lovforslag lægger op til en overdragelse af statens trafikkøberansvar for regionaltogsdriften mellem Skørping og Frederikshavn til Region Nordjylland, samtidig med at opgaven som operatør i den regionale togdrift blot overdrages fra DSB til Nordjyske Jernbaner, uden at der sker en konkurrenceudsættelse med deraf følgende potentiel effektivisering.
I stedet opstår der behov for en merbevilling, der ikke ses inddækket i medfør af lovforslaget.
Det skal endvidere noteres, at regeringen beklageligvis ikke har ønsket at gennemføre en politisk forhandling som optakt til lovforslaget.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for tillægsbetænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i tillægsbetænkningen.
 En oversigt over Folketingets sammensætning er optrykt i tillægsbetænkningen.
4. Ændringsforslag med bemærkninger Ændringsforslag Til titlen Af transportministeren, tiltrådt af udvalget:
 1) I undertitlen ændres »Hobro« til: »Skørping«.
[Præcisering af lovforslagets undertitel] Til § 1 2) I indledningen indsættes efter »2012«: », og som ændres ved det af Folketinget den 11. juni 2014 vedtagne forslag til lov om ændring af lov om trafikselskaber og lov om vægtafgift af motorkøretøjer m.v. (Ændring af finansieringsmodellen for trafikselskabet på Sjælland, organiseringen af den offentlige servicetrafik i Østdanmark, buspassagerrettighedsforordningen m.v.)«.
[Konsekvens af vedtagelse af L 136 A] 3) I nr. 1 ændres i den indledende tekst »stk. 7« til: »stk. 10«, og det foreslåede nye stykke betegnes stk. 10.
[Konsekvens af delingen af lovforslaget] Benny Engelbrecht (S) fmd.
Karin Gaardsted (S) Rasmus Horn Langhoff (S) Mette Reissmann (S) Orla Hav (S) Rasmus Prehn (S) Anne Sina (S) Jeppe Mikkelsen (RV) Ida Auken (RV) Lone Loklindt (RV) Karsten Hønge (SF) Karina Lorentzen Dehnhardt (SF) Henning Hyllested (EL) Per Clausen (EL) Lars Dohn (EL) Thomas Danielsen (V) Martin Geertsen (V) Flemming Damgaard Larsen (V) nfmd.
Lars Christian Lilleholt (V) Kristian Pihl Lorentzen (V) Karsten Nonbo (V) Hans Christian Schmidt (V) Kim Christiansen (DF) Morten Marinus (DF) Jørn Dohrmann (DF) Leif Mikkelsen (LA) Villum Christensen (LA) Mike Legarth (KF) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 136 Bilagsnr.
