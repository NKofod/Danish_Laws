Nr BTL 107 Betænkning over Forslag til lov om ændring af lov om Kongeriget Danmarks  

 Fiskeribank   

 Nr L 107 1990-91, 2. samling Afgivet af Landbrugs- og Fiskeriudvalget Afgivet: 19910417 Udvalget har behandlet lovforslaget i en række møder og har herunder stillet spørgsmål til fiskeriministeren, som denne har besvaret skriftligt.
 Herefter indstiller udvalget lovforslaget til vedtagelse  

 uændret.
 Udvalget skal samtidig anmode om, at lovforslaget efter 2. behandling  

 henvises til fornyet udvalgsbehandling.
Erling Christensen (S) Eva Fatum (S) Arne Jensen (S) Henrik Dam  

 Kristensen (S) Jacob Lindenskov (S) Henning Nielsen (S) nfmd.
Bjørn  

 Westh (S) Birthe Hansen (SF) Gade (SF) Rønholt (KF) Grove (KF) Mejdahl (V)  

 Sønderby (V) fmd.
Svend Heiselberg (V) Ernst B.
Schmidt (FP) Marianne  

 Jelved (RV) Lysholm Christensen (KRF) Centrum-Demokraterne havde ikke medlemmer i udvalget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
Fiskeriministeren har over for udvalget oplyst, at han er indstillet på at  

 tilstille Folketingets Landbrugs- og Fiskeriudvalg en redegørelse om  

 Fiskeribankens långivning efter vedtagelsen af lovforslaget med særligt  

 henblik på at belyse lån til erhvervelse af fiskerfartøjer.
Lån til sådanne  

 erhvervelser kan ske enten i forbindelse med nybygning eller erhvervelse af  

 et brugt fartøj.
 Det vil endvidere blive søgt oplyst, om der er tale om  

 førstegangsetablering eller erhvervelse af et andet fartøj.
 Endvidere vil aldersfordelingen for låntagere til dette formål kunne  

 anføres.
 Redegørelsen vil blive tilstillet Folketingets Landbrugs- og  

 Fiskeriudvalg, således at redegørelsen afgives 2 år efter, at loven er trådt  

 i kraft.
Der vil i forbindelse med fiskeribankbestyrelsens behandling af  

 låneandragender i henhold til loven fortsat blive lagt vægt på de personlige  

 kvalifikationer hos låntagerne.
Der tænkes her på låntagerens hidtidige  

 aktiviteter inden for fiskeriet og bl.a. den opsparing, der er præsteret i  

 forbindelse hermed.
Det er karakteristisk for fiskeriet, at den enkelte  

 fiskers dygtighed og erfaring i høj grad kan øve indflydelse på  

 fangstresultatet.
 Det skal bemærkes, at den gældende vedtægt for Fiskeribankens långivning  

 foreskriver, at det er en betingelse, at ansøgere om lån til fiskerfartøjer  

 har en egenkapital på ca. 15 pct. enten kontant eller i andre aktiver.
 Det er klart, at den nævnte vurdering af ansøgernes personlige  

 kvalifikationer og økonomi foretages i sammenhæng med en vurdering af  

 rentabilitet og sikkerhed i forbindelse med låneobjektet, det vil sige, at  

 kreditvurderingen omfatter såvel personen som mere objektive kriterier i  

 forbindelse med långivningen.
 Herefter indstiller udvalget lovforslaget til vedtagelse  

 uændret.
Erling Christensen (S) Eva Fatum (S) Arne Jensen (S) Henrik Dam Kristensen  

 (S) Jacob Lindenskov (S) Henning Nielsen (S) nfmd.
Bjørn Westh (S) Birthe  

 Hansen (SF) Gade (SF) Rønholt (KF) Grove (KF) Mejdahl (V) Sønderby (V)  

 fmd.
Svend Heiselberg (V) Ernst B.
Schmidt (FP) Marianne Jelved (RV)  

 Lysholm Christensen (KRF) Centrum-Demokraterne havde ikke medlemmer i udvalget.
