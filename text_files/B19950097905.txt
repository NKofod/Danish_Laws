 I medfør af § 60, stk. 2, i lov om erhvervsdrivende fonde, jf.  

 lovbekendtgørelse nr. 756 af 18. november 1991, fastsættes:
Afgifter for anmeldelser § 1.  Ved anmeldelse af nye erhvervsdrivende fonde  

 skal der betales afgift til Erhvervs- og Selskabsstyrelsen.
Afgiften udgør  

 1.700 kr.
 Stk. 2.  Ved anmeldelse af omdannelse fra  

 ikke-erhvervsdrivende til erhvervsdrivende fond betales ligeledes en afgift  

 på 1.700 kr.
 Årsafgift m.v.
 § 2.  Erhvervsdrivende fonde skal betale en årsafgift  

 på 900 kr. med tillæg af 1/4 promille af egenkapitalen, dog højst 25.000 kr.  

 Årsafgiften betales for et helt kalenderår ad gangen. Årsafgiften beregnes på  

 grundlag af fondens egenkapital ifølge årsregnskabet for det seneste  

 regnskabsår. Årsafgiften nedrundes til nærmeste hele kronebeløb.
 Stk. 2.  Årsafgiften forfalder 6 måneder efter et  

 regnskabsårs udløb.
 § 3.  Udgifterne ved fondsmyndighedernes  

 administration af erhvervsdrivende fonde er inkluderet i de i § 2 nævnte  

 afgifter.
 Ikrafttræden m.v.
 § 4.  Bekendtgørelsen træder i kraft den 1. januar  

 1996.
 Stk. 2.  Samtidig ophæves bekendtgørelse nr. 950 af 23.  

 november 1994 om Erhvervs- og Selskabsstyrelsens takster for erhvervsdrivende  

 fonde.
