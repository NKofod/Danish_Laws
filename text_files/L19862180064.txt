(Kulturprogram med Østrig) Resumee Efter forhandlinger i Wien i dagene 14. - 15. oktober 1986 mellem en dansk  

 og en østrigsk delegation vedrørende de kulturelle forbindelser mellem de to  

 lande er der vedtaget et nyt samarbejdsprogram for perioden 1. januar 1987 -  

 31. december 1989.
 Programmet indeholder bestemmelser om en videreførelse af samarbejdet  

 mellem de to lande inden for uddannelse, videnskab og kultur, bl.a. ved  

 udveksling af stipendier og støtte til studie- og forskningsbesøg i de  

 respektive lande såvel som besøg af kunstnere og andre repræsentanter for  

 kulturlivet, udveksling af udstillinger m.v. samt samarbejde i øvrigt mellem  

 uddannelsesmæssige og kulturelle institutioner i de to lande.
 Den fulde ordlyd af programmet, som foreligger på tysk, kan fås ved  

 henvendelse til Kulturministeriet eller Undervisningsministeriet.
