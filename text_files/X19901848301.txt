 Ligningsrådet har vedtaget, at lønaccessorier i form af medarbejderes  

 erhvervelse af konvertible obligationer fra det selskab, hvori de er ansat,  

 skal indkomstbeskattes på erhvervelsestidspunktet.
 Se også kommentar til H AFG 18484 19900612.
 Ligningsrådet blev anmodet om forhåndsbesked om følgende:
1. Vil en direktør i et selskab være skattepligtig af den fordel, der  

 eventuelt opnås, såfremt det antal aktier, hvortil et af ham tegnet  

 konvertibelt obligationslån kan konverteres, har en højere kursværdi på  

 konverteringstidspunktet end på tidspunktet for tegningen af det konvertible  

 obligationslån? De nærmere omstændigheder var følgende:
 I et erhvervet skuffeanpartsselskab skete i forbindelse med omdannelse til  

 aktieselskab følgende udvidelser af den ansvarlige kapital:
 Det konvertible obligationslån på kr. 1.658.000 blev ud fra  

 ledelsesmæssige årsager alene tilbudt i tegning til selskabets direktør.  

 Tegningskursen på det konvertible obligationslån var 100, og det forrentedes  

 med en basisrente på 10,75 pct. p.a., der reguleredes i overensstemmelse med  

 X Banks til enhver tid værende kreditrente for erhvervskreditter, dog således  

 at renten som minimum udgjorde mindsterenten i henhold til kursgevinstloven.
 Der blev udstedt 2 konvertible obligationer, nom. kr. 663.000 og nom. kr.  

 995.000, der kunne konverteres til aktier i selskabet henholdsvis pr. den 1.  

 august 1993 med et nom. ombytningsforhold på 1:1 og den 1. august 1996 med et  

 nom. ombytningsforhold på 1:1. Lånet blev ydet på normale vilkår, idet der  

 dog blev afgivet tilbagetrædelseserklæring, således at det konvertible  

 obligationslån var ansvarlig kapital på samme måde som den øvrige  

 egenkapital.
 Direktøren, der ikke ejede aktier i selskabet, blev aflønnet med en årlig  

 gage på kr. 800.000, hvortil kom fri bil samt tantiemeordning.
 Selskabets balance forventedes at komme til at ligge i niveauet kr.  

 400-500 mio svarende til, at den ansvarlige kapital udgjorde ca. 5-7 pct.
 Ligningsrådet svarede følgende:
 Konverteringen af de nom. kr. 1.658.000 konvertible obligationer til  

 aktier i selskabet findes at kunne ske uden indkomstbeskatning for direktøren  

 efter de for konvertible obligationer almindeligt gældende regler, jf. herved  

 Skatteministeriet cirkulære nr. 1 af 2. januar 1984 om beskatning ved  

 afståelde af aktier m.v., pkt. 23 d.
 Det bemærkes, at såfremt tegningen af de konvertible obligationer sker til  

 favørpris, må direktøren på tegningstidspunktet anses for skattepligtig efter  

 statsskattelovens § 4 af den ved tegningen opnåede økonomiske fordel, der  

 opgøres som forskellen mellem de konvertible obligationers handelsværdi på  

 tegningstidspunktet og tegningsbeløbet.
