Resumé På baggrund af omtale i pressen af et overfald på en medindsat i  

 detentionen på Københavns Hovedbanegård anmodede ombudsmanden med henvisning  

 til  

 ombudsmandslovens § 6, stk. 5, Justitsministeriet (JMT) om underretning om  

 resultatet af den undersøgelse, som sagen gav JMT anledning til.
JMT oplyste, at politiet - forud for anbringelsen af voldsmanden  

 i detentionen - alene havde forespurgt i kriminalregisteret under  

 aktualitetskoden for at konstatere identitet og opdatere anholdelsen.
JMT  

 tiltrådte en indstilling fra rigspolitichefen om i reglerne for  

 kriminalregisteret at indføje bestemmelser om indberetning af  

 aktualitetsoplysninger om tidligere voldsforhold.
JMT anmodede  

 rigspolitichefen  

 om at ændre Kundgørelse II nr. 55 om detentionsanbringelse af  

 spirituspåvirkede  

 personer, således at der som altovervejende hovedregel skal tages en  

 fuldstændig udskrift af kriminalregisteret.
 JMT udtalte vedrørende de generelle overvågningsproblemer, at det  

 er JMTs målsætning, at der skal etableres TV-overvågning af detentionerne.
 TV-overvågning af detentionslokalerne på Københavns Hovedbanegård  

 vil hurtigst muligt blive etableret.
Ombudsmanden udtalte, at en iagttagelse af § 12 i kundgørelsen i  

 betragtning af de oplysninger, der fremkom under søgningen under  

 aktualitetskoden, og i betragtning af voldsmandens optræden, burde have ført  

 til, at der var søgt yderligere oplysninger.
Ombudsmanden noterede sig den  

 ændring af Kundgørelse II nr. 55, som JMT havde anmodet rigspolitichefen om  

 at  

 foretage.
Ombudsmanden tog det oplyste om etablering af TV-overvågning af  

 detentionslokalerne på Københavns Hovedbanegård til efterretning. (J. nr.  

 1990-1141-611).
 Overfald på medindsat og overvågningsproblemer i detentionen  

 på Københavns Hovedbanegård.
 Foranlediget af en  

 avisartikel om en sag vedrørende en 44-årig mand, der den 19. juli 1990 blev  

 overfaldet af en medindsat i detentionen på Københavns Hovedbanegård,  

 anmodede  

 jeg med henvisning til ombudsmandslovens § 6, stk. 5, Justitsministeriet om  

 underretning om resultatet af den undersøgelse, som jeg gik ud fra, at sagen  

 havde givet eller gav anledning til.
 Af en udtalelse fra  

 Justitsministeriet og en redegørelse for hændelsesforløbet fra  

 Politidirektøren  

 i København fremgik, at den 44-årige mand, A, den 19. juli 1990 blev anholdt  

 af  

 politivagten på Københavns Hovedbanegård og kl. 14.40 indsat i politivagtens  

 detention 1 (ud af 3) på grund af beruselse.
Kl. ca. 19.00 indfandt to  

 mænd, B og C, sig i ekspeditionslokalet i politivagten.
Begge skønnedes  

 påvirket af spiritus og narkotika, og begge blev kl. 19.05 anholdt for  

 beruselse med henblik på anbringelse i detentionen.
B var højrøstet og  

 forsøgte talrige gange at komme i kontakt med C, medens C blev visiteret.
B  

 blev som følge heraf lagt ned på gulvet og lagt i førergreb.
Herefter blev B  

 rolig, og visitationen af B forløb roligt.
Visitationen af C blev fuldført.
C  

 oplyste, at han var HIV-positiv, og politivagten besluttede at anbringe ham i  

 detention 3, der var ubesat.
B blev indsat i detention 1, hvor tillige A -  

 der  

 kort forinden af den vagthavende skønnedes for beruset til løsladelse - var  

 indsat.
B var ved indsættelsen rolig, og A sov.
Umiddelbart efter  

 indsættelsen af B i detentionen forespurgte en politiassistent - i  

 overensstemmelse med sædvanlig praksis - vedrørende B i kriminalregisteret  

 under aktualitetskoden med henblik på konstatering af identiteten og  

 opdatering af anholdelsen.
EDB-udskriften indeholdt alene oplysning om, at B  

 var kendt for "besiddelse af stikvåben" i 1989,  

 "narkobruger" i 1988 og "springer, undviger" i 1986 samt  

 "sigtelse" og "afgørelse" uden nærmere angivelse af art  

 eller tidspunkt.
En fuldstændig udskrift ville ifølge Justitsministeriets  

 udtalelse have vist, at B var registreret for flere tilfælde af vold.
Kl. ca. 19.30 bankede B  

 kraftigt på døren og ytrede ønske om at blive løsladt, hvilket blev afslået.  

 To  

 politibetjente tilså detentionsrummet uden at observere noget usædvanligt.  

 Politibetjentene forklarede B, at han skulle forholde sig roligt.
I modsat  

 fald  

 ville han blive belagt med håndjern.
Dette ønskede B ikke, og han lovede at  

 ville være rolig.
 I tidsrummet fra ca. kl.  

 19.35 til ca. kl. 20.00 hørte ifølge redegørelsen ingen af de implicerede  

 politifolk mistænkelige lyde, råb, banken eller lignende fra detention 1.
Ca. kl. 20.00 blev der igen  

 banket på døren fra detention 1. Politibetjentene fandt da A liggende på  

 gulvet, blodig og med åndedrætsbesvær.
A blev straks indlagt på hospitalet.
B  

 blev belagt med håndjern og fjernet fra detentionen.
B blev sigtet for vold  

 og  

 varetægtsfængslet.
 Af Justitsministeriets  

 udtalelse fremgik endvidere, at A efter det oplyste var uden for livsfare, og  

 at hans tilstand var i bedring.
Politidirektøren i København  

 fandt, at reglerne i detentionscirkulæret i det konkrete tilfælde i det hele  

 var overholdt.
Foranlediget af episoden den 19. juli 1990 udsendte  

 politidirektøren en meddelelse til politipersonalet i København om, at der  

 fremtidig - når der som en undtagelse indsættes mere end én anholdt i samme  

 detentionsrum - for de indsatte i samme rum bør tages en fuldstændig udskrift  

 af kriminalregisteret med henblik på en vurdering af den pågældendes mulige  

 farlighed over for andre, medmindre den pågældende er kendt af stationen.
Ligeledes foranlediget af  

 episoden rejste politidirektøren over for Justitsministeriet spørgsmål om  

 forbedring af sikkerheden ved detentionsanbringelser.
Politidirektøren  

 anførte  

 i den forbindelse, at det i de allerfleste tilfælde er muligt i  

 overensstemmelse med detentionscirkulærets § 14 kun at indsætte én i hvert  

 detentionsrum.
Politidirektøren anførte endvidere, at station 1 i Nyropsgade  

 og  

 Hovedbanegårdens politivagt imidlertid har et så overvældende stort antal  

 berusere, narkomaner og andre, der enten ikke er i stand til at klare sig  

 selv  

 eller forulemper andre, at det ikke sjældent er nødvendigt at indsætte mere  

 end én i et detentionsrum.
Om station 1 oplyste politidirektøren, at  

 stationen  

 har 3 detentionsrum og 3 såkaldte venterum, medens Hovedbanegårdens  

 politivagt  

 har 3 detentioner.
I 1. kvartal af 1990 blev ca.  

 1950 personer anholdt og indbragt til station 1. I perioden fra den 15. marts  

 til den 16. juni 1990 blev ca. 1300 personer anholdt og indbragt til  

 Hovedbanegårdens politivagt.
Ifølge skrivelsen er det i disse perioder i 345  

 tilfælde sket, at der har været mere end én i hvert detentionsrum.  

 Situationen  

 skulle være endnu værre i sommertiden.
Et løsningsforslag, hvorefter  

 de berusere/narkomaner, der ud over 3 personer ankommer til Hovedbanegårdens  

 politivagt, skal transporteres til andre stationer, anså politidirektøren for  

 "utrolig ressourcekrævende", da der til en sådan transport anvendes  

 3 politibetjente i ca. 1 time.
Hertil kommer, at Hovedbanegårdens politivagt  

 ikke har egen transportvogn, men anvender station 1's vogn, ligesom der for  

 perioden, indtil transporten kan finde sted, vil henstå et uløst  

 lokaleproblem.  

 I forbindelse med indsættelse i detentioner i anledning af beruselse,  

 gadeuorden og lignende anvendes ifølge politidirektøren efter praksis alene  

 opslag i kriminalregisterets aktualitetskode, der indeholder  

 aktualitetsoplysninger med hensyn til farlighed.
Dette begrænsede opslag er  

 økonomisk begrundet.
Ifølge politidirektøren er der endvidere "grænser  

 for, hvor mange oplysninger om en persons fortid, man skal hente frem i  

 tilfælde  

 af en ny sag".
Vedrørende den konkrete sag  

 udtalte politidirektøren, at aktualitetskoden burde have indeholdt  

 oplysninger  

 om, at B tidligere havde voldssager i 1986 og 1989. En delvis  

 registerudskrift  

 vedrørende B ville have fyldt 12 sider.
De for politiet foreliggende  

 oplysninger kunne efter praksis ikke have ført til en ændret placering af B.
 Til forbedring af såvel  

 detentionsforholdene i Hovedbanegårdens politivagt som de generelle  

 detentionsforhold foreslog politidirektøren følgende:
 "Muligheden  

 for forøgelse af antallet af detentionsrum på Hovedbanegården og station 1 må  

 nu undersøges.
TV-overvågning  

 i detentioner på alle de københavnske stationer, ja detentioner ud over  

 landet,  

 etableres.
Det bliver ganske vist en kostbar sag.
 Endvidere  

 bør proceduren ved indsættelse af aktualitetsoplysninger i EDB-registeret  

 overvejes nærmere og effektiviseres.
Og  

 når der fremtidig - stadig som undtagelsen -  

 indsættes mere end 1 i samme detentionsrum, bør der for  

 indsatte i samme rum tages fuldstændig  

 KR-udskrift  

 (medmindre den pågældende er  

 kendt) med henblik på en  

 vurdering af  

 den pågældendes mulige farlighed." I en udtalelse til  

 Justitsministeriet vedrørende politidirektørens forslag anførte Foreningen af  

 Politimestre i Danmark, at politiet i alle kredse søger at undgå at skulle  

 placere flere personer i samme detentionsrum, og at det "nok er sjældent  

 forekommende i de fleste mindre og mellemstore politikredse". Foreningen  

 tilsluttede sig politidirektørens forslag, og anførte i den forbindelse, at  

 intern TV-overvågning i detentionsrummene vil være en sikkerhedsmæssig  

 forbedring "ikke bare i de tilfælde, hvor man er nødt til at anbringe  

 flere personer i samme rum, men også som en almindelig forbedring af tilsynet  

 med de detentionsanbragte". Foreningen fandt, at det burde overvejes, om  

 det ville være muligt at skaffe økonomiske midler til en fuldstændig  

 udbygning  

 af det allerede etablerede TV-overvågningsudstyr.
 Politidirektørens forslag  

 havde været forelagt for rigspolitichefen, der i en skrivelse til  

 Justitsministeriet  

 bl.a. anførte følgende:
"Rigspolitiet har efter  

 afslutningen af afprøvningen af TV-overvågning af politiets detentioner i  

 slutningen af 1970'erne prioriteret etablering af TV-overvågning relativt  

 højt.
Der vil således i dag både ved nybygning af politigårde og ved større  

 ombygninger af politigårde altid blive etableret TV-overvågning af  

 detentionerne.  

 Af politiets ca. 260 egentlige detentionsrum er der etableret TV-overvågning  

 af  

 knap 60 detentioner.
Det er fortsat rigspolitiets  

 vurdering, at der bør etableres TV-overvågning af samtlige politiets  

 detentionsrum som et supplement til de i øvrigt kendte overvågnings- og  

 tilsynssystemer." Rigspolitichefen skønnede, at  

 de samlede omkostninger ved etablering af TV-overvågning af knap 200  

 detentioner vil andrage ca. 4 mio. kr., hvortil kommer en relativ beskeden,  

 årlig øget drifts-og vedligeholdelsesudgift.
Rigspolitichefen oplyste, at  

 antallet af TV-overvågede detentioner fortsat vil blive udvidet i det omfang,  

 der er bevillingsmæssig mulighed derfor.
Udvidelsen må forventes at strække  

 sig over nogle år.
Vedrørende politidirektørens forslag om indsættelse af  

 aktualitetsoplysninger i EDB-registeret anførte rigspolitichefen:
"...aktualitetsmarkeringen  

 "Voldsmand" (nu alene) foretages af politikredsene.
Den  

 foreliggende  

 konkrete sag synes at vise, at der er behov for at tydeliggøre, hvornår denne  

 art markering skal indføres i registeret.
Rigspolitiet er indstillet på ved  

 en  

 kommende revision af reglerne at indføje en bestemmelse om, at den nævnte  

 aktualitetsmarkering  

 skal indberettes, når der inden for et begrænset åremål foreligger flere  

 domme  

 for vold, og at én enkelt dom for overtrædelse af straffelovens § 119 er  

 tilstrækkeligt grundlag for at anvende den særlige markering." Af udtalelsen fra Justitsministeriet  

 fremgik, at det var ministeriets målsætning, at der skal etableres  

 TV-overvågning af samtlige landets detentioner.
Når etableringen sker i  

 forbindelse med opførelse af nye politibygninger eller til- og ombygninger,  

 som  

 omfatter en politibygnings detentionsafsnit, afholdes udgifterne ifølge  

 udtalelsen af Justitsministeriets anlægsbevillinger til rets- og  

 politibygninger mv.
Herudover vil antallet af TV-overvågede detentioner blive  

 udvidet over politiets almindelige driftsbevillinger.
Etableringen forventes  

 at  

 strække sig over nogle år.
 Justitsministeriet oplyste,  

 at ministeriet kunne tiltræde rigspolitichefens indstilling om i forbindelse  

 med en kommende revision af reglerne for kriminalregisteret at indføje  

 bestemmelser om indberetning af aktualitetsoplysninger om tidligere  

 voldsforhold.
Over for rigspolitichefen  

 havde Justitsministeriet anmodet om, at det i Kundgørelse II nr. 55 (*1) om  

 detentionsanbringelse af spirituspåvirkede personer (*2) anføres, "...at der - når det  

 påtænkes undtagelsesvis at anbringe flere personer i samme detentionsrum -  

 forinden anbringelse sker, skal tages en fuldstændig udskrift af  

 kriminalregisteret til brug ved vurderingen af de pågældende personers  

 farlighed, medmindre det findes ubetænkeligt at undlade dette på grund af  

 forudgående kendskab til de pågældende." Jeg udtalte følgende i en  

 skrivelse til Justitsministeriet:
 "1.  

  

 Bestemmelserne i §§ 12 og 14 i Kundgørelse II nr. 55 af  

 24. november 1987 (*2) har følgende ordlyd:
 § 12:
"Der skal hurtigst  

 muligt, og inden endelig anbringelse i detentionsrum iværksættes, indhentes  

 oplysninger om den tilbageholdte i kriminalregisteret med henblik på f. eks.  

 skærpet tilsyn, eventuelle sygdomme mv." § 14:
"Der må, såfremt  

 pladsforholdene muliggør det, kun indsættes én person i hvert  

 detentionsrum." 2.  

  

 Ved min bedømmelse af sagen lægger jeg de oplysninger, som  

 Justitsministeriet har anført om hændelsesforløbet i forbindelse med  

 overfaldet  

 den 19. juli 1990, til grund.
3.  

  

 Efter det oplyste om antallet af detentionsrum i politivagten på  

 Københavns Hovedbanegård sammenholdt med politidirektørens oplysninger om  

 antallet af anholdte og indbragte til politivagten i en 3 måneders periode  

 kan  

 det ikke give mig anledning til bemærkninger, at der forekommer tilfælde,  

 hvor  

 det er nødvendigt at indsætte mere end én person i et detentionsrum.
Efter  

 den  

 gengivne bestemmelse i kundgørelsens § 14 er en sådan indsættelse ikke  

 udelukket.
4.  

  

 Forud for anbringelsen af (B) i detentionen blev der rettet forespørgsel  

 til kriminalregisteret under aktualitetskoden med henblik på konstatering af  

 identitet og opdatering af anholdelsen.
I betragtning af de oplysninger, der  

 fremkom under denne søgning, og i betragtning af (B's) optræden, burde  

 iagttagelsen af den ovenfor gengivne bestemmelse i § 12 i kundgørelsen efter  

 min opfattelse have ført til, at der var søgt yderligere oplysninger.
 Jeg anmoder  

 Justitsministeriet om at gøre Politidirektøren i København bekendt med min  

 opfattelse.
 Jeg har noteret mig, at  

 Justitsministeriet over for rigspolitichefen har anmodet om, at det af  

 kundgørelsen skal fremgå, at der i situationer som den foreliggende, som  

 altovervejende hovedregel skal tages en fuldstændig udskrift af  

 kriminalregisteret til brug for vurderingen af en persons farlighed.
 Jeg foretager herefter ikke  

 videre i anledning af den konkrete sag.
5.  

  

 Det fremgår af politidirektørens skrivelse ... til  

 Justitsministeriet, at der i detentionen på Hovedbanegården meget ofte er  

 dobbeltbelægning.
I lyset heraf forekommer en manglende TV-overvågning ikke  

 fuldt forsvarlig.
Jeg har i forbindelse med mit  

 inspektionsbesøg i Arresthuset i Silkeborg udtalt, at jeg vil drøfte mulige  

 løsninger på overvågningsproblemerne i detentionerne med Justitsministeriet  

 (...). I den forbindelse vil jeg medtage disse problemer i Hovedbanegårdens  

 politivagt." I en senere skrivelse  

 meddelte Justitsministeriet mig, at rigspolitichefen efter forhandling med  

 Politidirektøren i København havde besluttet hurtigst muligt at etablere  

 TV-overvågning af detentionslokalerne på Københavns Hovedbanegård.
 Jeg meddelte  

 Justitsministeriet, at jeg havde taget det oplyste til efterretning.
