 Til samtlige fjerkræslagterier samt veterinærkontrollen ved disse.
 ./. Vedlagt fremsendes til orientering endelig udformning af  

 produktionsskema/sundhedscertifikat, skema til veterinærkontrollens  

 oplysninger samt til producentens opgørelse over foderforbrug.
 Sidstnævnte tænkes udformet som et frankeret postkort.
 Produktionsskema/sundhedscertifikat vil efter hvert besøg hos  

 primærproducenten indtil videre bliver tilsendt det pågældende slagteri, så  

 det er slagteriet i hænde dagen efter besøget.
 Der vil snarest blive installeret telefax hos AM-dyrlægerne, hvorefter  

 sundhedscertifikatet kan faxes til slagteriet på besøgsdagen.
Den 1. november 1991 er AM-kontrollen fuldt bemandet, og AM-dyrlægerne vil  

 fungere i alle distrikter ved kontrol med slagtekyllinger.
Der må imidlertid  

 påregnes en indkøringsfase, og endelig forretningsgang vedrørende  

 rapportering m.v. kan ikke forventes på plads før AM-kontrollens elektroniske  

 database er etableret.
 Slagterier, der endnu ikke har fremsendt slagteplaner til AM-kontrollen,  

 bedes sende disse til vedkommende AM-dyrlæge i nærmeste fremtid.
 ./. Vedlagt den seneste adresseliste over AM-dyrlægerne.
Med venlig hilsen Christian Munck Overdyrlæge, AM-kontrollen Dyrlæger ved AM-kontrollen.
