 Meddelt afslag på ansøgning om produktionsstøtte til ærter til  

 foderbrug, da ærternes kvalitet ikke kunne betegnes som af god og sund  

 kvalitet.
 Statsfrøkontrollens vudering af kvalitetskravene påklaget af  

 grovvarefirmaet.
 I skrivelse af 1. november 1989 har De indbragt EF-direktoratets afgørelse  

 af 8. maj 1989 for Landbrugsministeriet vedrørende afslag på  

 produktionsstøtte til ærter til foderbrug.
 Efter art. 2, stk. 2, i Kommissionsforordning (EØF) nr. 3540/85 af 5.  

 december 1985 om gennemførelsesbestemmelser til særforanstaltninger for  

 ærter, bønner, hestebønner og sødlupiner er det en betingelse for tildeling  

 af produktionsstøtte, at ærterne er af sund og sædvanlig handelskvalitet.
 Det er Plantedirektoratets vurdering, at råvarer, der indeholder bejdsede  

 frø, til brug for fodermidler ikke kan karakteriseres som en sund og  

 sædvanlig handelsvare.
 Landbrugsministeriet kan tilslutte sig Plantedirektoratets vurdering og  

 finder på baggrund heraf ikke grundlag for at ændre EF-direktoratets  

 afgørelse vedrørende fortabelse af EF-støtte.
 For så vidt angår spørgsmålet om kassation af kopiprøven, skal  

 Landbrugsministeriet iøvrigt bemærke, at kopiprøver efter aftale med  

 EF-direktoratet kasseres efter 4 måneders forløb, medmindre EF-direktoratet  

 eller et firma kræver prøven opbevaret.
 P.M.V.
 e.b.
Henrik Trautner Sagen har principiel betydning for plante og miljøkontoret, på grund af  

 kravene til begrebet god og sund handelsvare for ærter bestemt til foderbrug.
