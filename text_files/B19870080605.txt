 Efter § 1, stk. 2, i lov om handel med frø, såsæd, læggekartofler og  

 planter, jfr. lovbekendtgørelse nr. 798 af 11. december 1987, § 4 i lov om  

 administration af Det europæiske økonomiske Fællesskabs forordninger om  

 markedsordninger for frugt- og gartneriprodukter m.v., jfr. lovbekendtgørelse  

 nr. 732 af 13. november 1987, og § 11 i lov nr. 190 af 9. maj 1984 om  

 planteskadegørere fastsættes:
Kontrol med planter til videredyrkning § 1.  Til dækning af Statens Plantetilsyns udgifter  

 ved kontrollen efter bekendtgørelse nr. 344 af 11. juli 1985 om planter til  

 plantning skal alle virksomheder, der er registreret efter denne  

 bekendtgørelse, betale et årligt gebyr til tilsynet samt et tillægsgebyr til  

 drift af den af gartneri- og planteskoleerhvervet oprettede  

 planteopformeringsstation og betaling af erhvervets andel af det  

 fremavlsarbejde der udføres ved Statens Planteavlsforsøg.
 § 2.  De i § 1 nævnte gebyrer fastsætte således:
 1. Grundgebyr 630 kr.
 2. Arealgebyr pr. påbegyndt enhed:
 Arealenheden for friland er 1,5 ha og for væksthus 1.000 m2. Arealet  

 beregnes efter det største anvendte areal med planter i kalenderåret.  

 Arealenheder for friland og væksthus sammenlægges og rundes op til nærmeste  

 hele arealenhed.
 3. Tillægsgebyr: 28,5 pct. af de i nr. 1 og 2, nævnte  

 gebyrer.
 4. Særlige opgaver udføres efter regning.
 Stk. 2.  De i stk. 1 nævnte gebyrer tillægges  

 merværdiafgift.
Stk. 3.  De i stk. 1 nævnte gebyrer dækker perioden 1.  

 oktober til 30. september i det følgende år.
Virksomheder, der registreres  

 efter 1. oktober, betaler fuldt gebyr.
 Stk. 4.  De efter stk. 1, nr. 3, opkrævede beløb med  

 tillæg af merværdiafgift overføres af Statens Plantetilsyn til  

 Planteopformeringsstationen, Nagbøl Kirkevej 12, 6640 Lunderskov, som sørger  

 for betaling af erhvervets andel af det fremavlsarbejde, der udføres ved  

 Statens Planteavlsforsøg.
 § 3.  Betales skyldigt afgiftsbeløb ikke rettidigt,  

 skal der betales 1,3 pct. i månedlig rente for hver påbegyndt måned efter  

 sidste rettidige indbetalingsdag.
 Stk. 2.  De i § 2 nævnte gebyrer er tillagt  

 udpantningsret.
Udførselskontrol § 4.  Til dækning af Statens Plantetilsyns udgifter  

 ved gennemførelsen af sundhedskontrol af og udstedelse af  

 plantesundhedscertifikater og EØF-kontrolattester for partier af afskårne  

 blomster og plantedele til dekoration, af frisk frugt og friske grønsager og  

 af træ samt for planter, der føres ud af landet som privat flyttegods,  

 betales et gebyr på 150 kr. pr. certifikat/attest.
 § 5.  Til dækning af Statens Plantetilsyns udgifter  

 ved udstedelse af plantesundhedscertifikater for partier af planter til  

 plantning betales et gebyr på 90 kr. pr. certifikat.
§ 6.  De i §§ 4 og 5 nævnte gebyrer erlægges ved  

 anmeldelsen til Statens Plantetilsyn i form af et værdimærke, der påklæbes  

 anmeldelsesblanketten eller kopi af certifikatet, forinden denne afleveres  

 eller indsendes til tilsynet.
Anmeldelsesblanketter uden påklæbet værdimærke  

 vil ikke blive ekspederet.
 Stk. 2.  De i stk. 1 nævnte værdimærker købes hos  

 Statens Plantetilsyn, Gersonsvej 13, 2900 Hellerup, mod forudbetaling af  

 gebyrbeløbet med tilllæg af merværdiafgift.
 § 7.  Til dækning af Statens Plantetilsyns udgifter  

 ved gennemførelsen af udførselskontrol uden for normal arbejdstid, betales et  

 tillægsgebyr i henhold til de bestemmelser, om betaling for rekvireret  

 overtidsinspektion, der til enhver tid er gældende for tilsynet.
Særlig indførselskontrol § 8.  Tilsynet kan tillade indførsel af partier af  

 planter, planteprodukter og andre objekter, dog ikke planter til plantning,  

 træ af Castanea og Quercus fra Nordamerika samt kartofler, der anmeldes til  

 indførsel ledsaget af et mangelfuldt eller ikke læseligt  

 plantesundhedscertifikat mod betaling af et gebyr på 500 kr. med tillæg af  

 merværdiafgift til dækning af tilsynets udgifter ved gennemførelse af  

 indførselskontrol.
 Stk. 2.  Tilsvarende kan tilsynet tillade indførsel af  

 partier, som beskrevet i stk. 1, der anmeldes til indførsel uden at være  

 ledsaget af plantesundhedscerfifikat mod betaling af et gebyr på 1.000 kr.  

 med tillæg af merværdiafgift.
Ikrafttræden § 9.  Bekendtgørelsen træder i kraft den 31. december  

 1987.
 Stk. 2.  Samtidig ophæves bekendtgørelse nr. 625 af 28.  

 september 1987 om gebyr for plantesundhedskontrol m.m.
