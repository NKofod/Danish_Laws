Nr BSF 28 Forslag til folketingsbeslutning om, at elever og studerende skal være  

 omfattet af arbejdsmiljøloven Fremsat af Anne Baastrup (SF) Aage Frandsen (SF) Steen Gade (SF) den 10. oktober 1996 Folketinget opfordrer regeringen til i den kommende folketingssamling at fremsætte forslag til ændring af arbejdsmiljøloven, således at loven udvides til også at omfatte elever og studerende på alle uddannelsesinstitutioner på lige fod med personer på arbejdsmarkedet.
Bemærkninger til forslaget Forslaget om ændring af arbejdsmiljøloven til også at omfatte elever og  

 studerende tager udgangspunkt i de mange tusinde skader, som elever og  

 studerende udsættes for på de danske uddannelsesinstitutioner.
Heldigvis er  

 der oftest tale om hudafskrabninger og blå mærker, men i en del tilfælde  

 resulterer manglende sikkerhedsforanstaltninger i amputationer og  

 invalidering.
 Ulykker sket i skoleområdet i perioden 1990-1994 i tidsrummet kl.  

 8.00-16.00 fordelt på skadetype.
Det har også været et tungtvejende argument for forslagsstillerne, at  

 elev- og studenterorganisationerne, trods ideologiske og politiske forskelle,  

 er enige i denne sag.
SVARNU-gruppen er en ad hoc-gruppe bestående af  

 repræsentanter for følgende organisationer, der dækker stort set hele  

 undervisningsområdet i Danmark:
- Folkeskoleelevernes Landsorganisation (FLO) - Danmarks Elevorganisation (DEO) - Gymnasieelevernes Landsorganisation (GLO) - Danske Gymnasieelevers Sammenslutning (DGS) - Landssammenslutningen af Kursusstuderende (LAK) - Landssammenslutningen af Handelsskoleelever (LH) - Erhvervsskolernes Elevorganisatione (EEO) - Landsorganisationen af Tekniske Gymnasier (LTG) - Pædagogstuderendes Landssektion (PLS) - Lærerstuderendes Landskreds (LL) - Danske Studerendes Fællesråd (DSF) - Landssammenslutningen af Moderate Studenter (LMS) - Studierådet ved Danske Teknika (SR/DT) SVARNU-gruppen blev dannet i oktober 1995 med det formål at arbejde for,  

 at elever og studerende skulle tillægges de samme arbejdsmiljørettigheder som  

 lønmodtagere.
Men desværre har gruppens indsats hidtil været forgæves.
 Den 24. januar 1995 afholdt Folketingets Uddannelsesudvalg et samråd med  

 deltagelse af arbejdsministeren og undervisningsministeren, hvor de to  

 ministre gav tilsagn om at nedsætte et tværministerielt udvalg, der skulle se  

 på mulighederne for at lade arbejdsmiljøloven omfatte elever og studerende.  

 Dette udvalgsarbejde var faktisk det første danske forsøg på at få et  

 overblik over elevers og studerendes arbejdsmiljøforhold.
 I marts 1996 blev udvalgets rapport om elevers og studerendes sikkerhed og  

 sundhed afgivet (Elevers og studerendes sikkerheds- og sundhedsmæssige  

 forhold, Direktoratet for Arbejdstilsynet, marts 1996). Det fremgår af  

 denne rapport, at en lang række forskellige myndigheder er involveret i  

 forsøget på at sikre elevers og studerendes sikkerhed og sundhed.
Af rapporten fremgår det endvidere, at den lovgivning, som har betydning  

 for elevers og studerendes generelle sikkerheds- og sundhedsmæssige forhold i  

 forbindelse med deres skolegang og uddannelsesforløb i almindelighed,  

 herunder bevægeapparatspåvirkninger, indeklimapåvirkninger, psykosociale  

 påvirkninger m.v., primært er koncentreret i Sundhedsministeriet og  

 Boligministeriet.
De regler, der har betydning for elevers og studerendes  

 udførelse af praktiske øvelser af arbejdsmæssig karakter, er udstedt af både  

 Undervisningsministeriet og Arbejdsministeriet.
Arbejdsgruppen skriver bl.a., at mange risikofaktorer er imødegået flere  

 forskellige steder i lovgivningen.
Reglerne er ganske vist udformet ud fra  

 forskellige mål, dog med den fælles målsætning at beskytte elevers og  

 studerendes sikkerhed og sundhed.
 Herefter kortlægges elevers og studerendes aktuelle sikkerheds- og  

 sundhedsmæssige forhold, og konklusionen er entydig:
»Konkluderende finder arbejdsgruppen på baggrund af kortlægningen, at  

 elever og studerende kan være udsat for en række risikofaktorer i forbindelse  

 med skolegang og uddannelsesforløb, og at disse risikofaktorer kan påvirke  

 elevernes og de studerendes sikkerhed og sundhed.
Det drejer sig om  

 bevægeapparatslidelser og indeklimapåvirkninger.
Dertil kommer kemiske  

 påvirkninger og farlige maskiner i forbindelse med praktiske øvelser.« (Elevers og studerendes sikkerheds- og sundhedsmæssige forhold,  

 Direktoratet for Arbejdstilsynet, marts 1996, s. 10).
På baggrund af denne kortlægning og konklusion kommer arbejdsgruppen med  

 en lang række anbefalinger til forskellige myndigheder.
Arbejdsgruppen  

 anbefaler imidlertid ikke den mest oplagte løsning, nemlig at udvide  

 arbejdsmiljøloven.
Arbejdsgruppens argumenation for ikke at lade arbejdsmiljøloven omfatte  

 elever og studerende er efter forslagsstillernes opfattelse flere steder  

 temmelig tynd.
Bl.a. forekommer det uforståeligt, at arbejdsgruppen  

 argumenterer således, at hvis loven skal gælde for elever og studerende, så  

 skal den også omfatte plejehjemsbeboere og børn i vuggestuer og børnehaver.  

 Denne argumentation forekommer besynderlig og uddybes ikke i arbejdsgruppens  

 rapport.
I rapporten anbefales arbejdsmiljø som et prioriteret område i den  

 almindelige undervisning, og det er da også kommet ind som et emne i  

 folkeskolen.
Men det forbliver teori, hvis eleverne og de studerende ikke får  

 et medansvar for deres eget arbejdsmiljø.
Et andet argument imod at udvide arbejdsmiljøloven til også at omfatte  

 elever og studerende er, at det vil blive alt for dyrt.
Hertil er blot at  

 henvise til rapportens mange anbefalinger, som naturligvis må forventes at  

 blive fulgt op af de ansvarlige myndigheder med den konsekvens, at en  

 udvidelse ikke vil betyde andet end medinddragen af elever og studerende.  

 Derudover forekommer det økonomiske argument en anelse kynisk, når det tages  

 i betragtning, at knap 25.000 elever og studerende hvert år kommer alvorligt  

 til skade ved ulykker på uddannelsesinstitutioner.
Bl.a. foretages der 17  

 amputationer om året i gennemsnit, jf. ovenstående tabel.
I april 1996 offentliggjorde Arbejdstilsynet en rapport med titlen  

 »Arbejdsmiljø og sunde børn«.
Rapporten, der var kulminationen på  

 Arbejdstilsynets kampagne af samme navn, indeholder en massiv kritik af  

 forholdene på de højere læreanstalter.
Om universiteterne skriver  

 Arbejdstilsynet bl.a.:
»På universiteterne har forholdene generelt været mangelfulde, det  

 gælder både ventilation og arbejde med stoffer og materialer.
Manglende  

 foreståelse og respekt for arbejdsmiljøforholdene bevirker, at arbejdet flere  

 steder ikke tilrettelægges og udføres sikkerhedsmæssigt forsvarligt, så der  

 er risiko for sundhedsskadelige påvirkninger.
Der er problemer forbundet med  

 studerende på universitetslaboratorierne, som ikke har øje for sikkerhed og  

 sundhed, når de arbejder med projekter.
Der kan bl.a. være tale om  

 alenearbejde og forsøg med farlige stoffer og materialer uden nogen form for  

 udsugning.
Samtidig foregår forskerne de studerende med dårlige eksempler på  

 god arbejdsdisciplin.
Det er et særligt problem, at universiteternes  

 laboratorier på denne måde ikke opdrager de kommende arbejdsledere på  

 laboratorier på arbejdsmiljøområdet.« (Kilde: »Arbejdsmiljø og sunde børn«, Arbejdstilsynet april  

 1996).
 Et hovedargument for at lade arbejdsmiljøloven omfatte elever og  

 studerende er efter forslagsstillernes opfattelse, at man derved også giver  

 disse grupper indflydelse på deres egen sikkerhed og sundhed i stedet for at  

 lade embedslægen eller andre myndigheder have en ekstra arbejdsopgave,  

 hvilket også risikerer at medføre unødvendigt dobbeltarbejde og mulige  

 grænsestridigheder mellem forskellige instanser.
Under praktiske øvelser har underviserne ofte svært ved at overskue hele  

 gruppen af elever og studerende.
Hvis man i stedet lod eleverne selv få et  

 ansvar, kunne en del uheld, f.eks. på grund af manglende brug af  

 beskyttelsesværn, med stor sandsynlighed undgås.
Ved at elever og studerende får en repræsentant i sikkerhedsudvalget eller  

 eventuelt danner deres egen sikkerhedsorganisation, vil det være lettere for  

 de studerende at sætte deres eget arbejdsmiljø på dagsordenen.
De vil  

 herefter ikke længere være henvist til at overtale en lærer, hvis de mener,  

 der er problemer.
Det er naturligvis en forudsætning for en velfungerende  

 elevsikkerhedsrepræsentantordning, at der oprettes uddannelsesordninger, som  

 reelt kvalificerer sikkerhedsrepræsentanterne.
I Roskilde Kommune har tre skoler forsøgt at lade eleverne være omfattet  

 af arbejdsmiljøloven på den måde, at eleverne har fået etableret eget  

 sikkerhedsudvalg, hvortil hver klasse sender en repræsentant.
Dette  

 sikkerhedsudvalg har tilknyttet en kontaktlærer.
Målet med denne organisering  

 er, at eleverne vænner sig til at sætte arbejdsmiljøet på den daglige  

 dagsorden, de får et vigtigt medansvar for deres klassekammerater, og endelig  

 får de via deres deltagelse i sikkerhedsudvalget en god erfaring med den  

 demokratiske proces.
Hertil kommer, at sikkerhedsrepræsentanterne gennemfører  

 en slags § 9-uddannelse.
Uddannelsen omtales nærmere sammen med funktionen  

 som elevernes sikkerhedsrepræsentant i et bilag til elevens afgangsbevis.
Sikkerhedsudvalgets opgave er at tage sig af det psykiske og fysiske  

 arbejdsmiljø på skolen, ulykkesregistrering og hvert år at udarbejde  

 arbejdspladsvurderinger med tilhørende forslag til handlingsplaner.
Eleverne  

 bliver derved en ekstra ressource i sikkerhedsudvalget.
De økonomiske  

 udgifter forbundet med projektet er af Roskilde Kommune opgjort til 80 timer  

 pr. skole, dvs. 12.000 kr. pr. skole, og yderligere 3.000 kr. til kurser og  

 drift.
Det er i øvrigt erfaringen fra Roskilde, at indkøringen af et projekt  

 af denne karakter tager mindst et år, før organisationen,  

 undervisningsmaterialerne og sikkerhedskurserne er i orden.
I 1990 blev elever og studerende i Sverige omfattet af arbejdsmiljøloven,  

 og erfaringerne herfra virker overbevisende.
I Sverige omfatter  

 arbejdsmiljølovgivningen i dag al undervisning undtagen fritidsundervisning,  

 og der er indført en regel om udpegning af en elevsikkerhedsrepræsentant for  

 de ældste klasser.
I Sverige var arbejdsmarkedets parter meget imod  

 ændringerne i arbejdsmiljølovgivningen til også at omfatte elever og  

 studerende.
De var bl.a. bekymrede for, at eleverne derved kunne få adgang  

 til følsomme personoplysninger om lærerne, og at eleverne ville blive i stand  

 til at stoppe arbejdet på skolerne.
Men det viste sig hurtigt, at  

 bekymringerne blev gjort til skamme, og i dag er der ingen modstand mod  

 lovændringen.
De svenske arbejdstagerorganisationer er meget tilfredse, og  

 der er også tilfredshed hos de fleste kommuner (Kilde: bilag 6, s. 2 (Notat  

 fra Arbejdstilsynet) i Elevers og studerendes sikkerheds- og  

 sundhedsmæssige forhold, Direktoratet for Arbejdstilsynet, marts 1996).
Tilbage er blot, at også danske elever og studerende skal omfattes af  

 arbejdsmiljølovgivningen.
Efter forslagsstillernes opfattelse burde tallene  

 tale for sig selv. 25.000 skader årligt - hvoraf mange er alvorlige - på  

 landets uddannelsesinstitutioner er en overvejelse værd.
Når man derudover  

 tager i betragtning, at eleverne og de studerende entydigt udtrykker ønske om  

 at blive omfattet af arbejdsmiljøloven, vil det efter forslagsstillernes  

 opfattelse være udtryk for unødig arrogance at overhøre deres ønske.
Skriftlig fremsættelse Anne Baastrup (SF):
 Som ordfører for forslagsstillerne tillader jeg mig herved at fremsætte:
 Forslag til folketingsbeslutning om, at elever og studerende skal være  

 omfattet af arbejdsmiljøloven.
(Beslutningsforslag nr.
B 28).
 Jeg henviser i øvrigt til de bemærkninger, der ledsager  

 beslutningsforslaget, og anbefaler det til Tingets velvillige behandling.
