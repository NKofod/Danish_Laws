 Til de kontrollerende dyrlæger ved samtlige eksportautoriserede  

 virksomheder.
 Som led i EF's bestemmelser vedrørende lettelse af afsætningen af  

 landbrugsvarer til tredielande er det besluttet, at indfrysning af varer, som  

 skal eksporteres i frosset tilstand, kan ske på eksportoplag  

 (»toldoplag«). Dette har den virkning, at restitution udbetales  

 efter den sats, som gælder for kølede varer.
 Selvom sådanne varer således i EF-økonomisk henseende betragtes som udført  

 ved oplægningen på eksportoplag (evt. på produktionsvirksomheden), skal  

 passerseddel (»Kopi til toldvæsenet«) først udstedes, når varen  

 fysisk forlader dansk område.
 Eksportoplaget er derfor omfattet af den kontrollerende dyrlæges  

 tilsynsforpligtelse, og varen er underkastet hans tilsyn, mens den ligger  

 oplagt her.
 P.V.V.
