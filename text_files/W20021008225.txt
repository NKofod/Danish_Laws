 Landsskatteretskendelse af 24. april 2002 vedr.  

 lempelsesberegning.
 Klagen vedrører spørgsmålet, om de stedlige skattemyndigheder  

 med rette har nedsat fonden As nettoindkomst fra udlandet til 257.200  

 kr., og  

 den deraf følgende lempelse til 82.304 kr.
 Omtvistet er alene opgørelsen af nettoindkomsten fra udlandet.  

 Der er enighed om, at fonden og dens aktiviteter skal anses som en helhed.
 Det fremgår af sagens oplysninger, at fonden - der er en  

 afdeling under en arbejdsgiver- og erhvervsorganisation  har til formål  

 at  

 anbringe konfliktmidler i aktiver, herunder værdipapirer, til den bedst  

 mulige  

 forrentning.
 Fonden har for indkomståret 1999 har opgjort nettoindkomsten fra  

 udlandet som følger (i t.kr.):
 Indtægter:
Renter 64.436 Kursgevinst 2.677 Kurstab - 19.989 Bruttoudbytter, danske 4.377 Bruttoudbytter, udenlandske 5.841 Indtægter i alt 57.342 Udgifter:
Renter 7.726 Forvaltningsomkostninger 2.481 Udgifter i alt 10.207 Fonden har herefter opgjort omkostningsprocenten til 17,80 % -  

 opgjort som 10.207: 57.342 x 100 - og lempelsen til 587.432 kr., svarende til  

 den betalte skat, jf. nedenstående opgørelse:
66 % af udbyttet udgør 3.087 Omkostningerne 17, 80 % af 10.207 kr.
549 Nettoudbytte 2.538 Maksimal lempelse 32 % heraf 812,2 De stedlige skattemyndigheder har ved den påklagede afgørelse  

 beregnet fondens skattepligtige indkomst til 6.151.000 kr. ud fra følgende  

 opgørelse over indkomst og udgifter (i t.kr.):
 Indtægter:
Renter 64.436 Kursgevinst 2.677 Udbytter, danske 2.888 Udbytter, udenlandske 3.855 Indtægter i alt 73.856 Udgifter:
Renter 7.726 Kurstab 19.989 Forvaltningsomkostninger 2.481 Konsolideringsfradrag 37.509 Udgifter i alt 67.705 Skattepligtig indkomst: 73.856  67.705 = 6.151 Forvaltningen har herefter opgjort omkostningsprocenten til  

 91,67 %  

    

  

 - opgjort som 67.705 : 73.856 x  

 100 - og lempelsen til 82.304 kr., jf. nedenstående opgørelse:
Udenlandsk udbytte 5.841.953 kr.
 Udbytte, hvor der ikke skal beregnes lempelse:
Frankrig - 764.661 kr.
Schweiz - 399.092 kr.
 4.678.200 kr.
66 % af udbyttet udgør 3.087.612 kr.
Omkostninger 91,67 % - 2.830.412 kr.
Nettoudbytte 257.200 kr.
Maksimal lempelse  32 % heraf 82.304 kr.
Det er som begrundelse for afgørelsen anført, at udgangspunktet  

 for lempelsesberegningen må være den skattepligtige indkomst, og at det -  

 under  

 henvisning til sammenhængen mellem ligningslovens § 33 F stk. 1 og stk. 2,  

    

  

 karakteren af fondens virksomhed og samlede  

 omkostninger samt ligningslovens § 33  er forvaltningens opfattelse, at  

  

 selskabet ikke kan  

 opdele sine omkostninger i direkte og indirekte omkostninger, at  

  

 kurstabet er et  

 skattemæssigt tab, jf. kursgevinstlovens bestemmelser herom, uanset at  

 kursgevinstloven og cirkulæret ikke tager stilling til den indbyrdes  

 modregning  

 af skattemæssige indtægter og udgifter, at  

  

 konsolideringsfradraget er et ligningsmæssigt fradrag, der medfører en lavere  

 skat (skatteprocent), og at  

  

 de skattefrie  

 udbytter ikke skal belastes med omkostninger, idet de skattefrie udbytter  

 ikke  

 er inkluderet i den skattepligtige indkomst og dermed ikke bidrager til  

 fondens  

 skattebetaling.
 Fondens repræsentanter har over for Landsskatteretten nedlagt  

 påstand om, at kurstabet og konsolideringsfradraget ikke er at anse som  

 udgifter, der skal fordeles i henhold til ligningslovens § 33 F.
De har som begrundelse for påstanden anført, at der i henhold  

 til afsnit D.C.3.4. i ligningsvejledningen for indkomståret 1999 skal bestå  

 en  

 klar sammenhæng mellem udgiften og den udenlandske indtægt for at en udgift  

 skal indgå i beregningen, og de har vedrørende kravet til sammenhængen  

 henvist  

 til f.eks.
TfS 1998.431, ved hvilken Landsskatteretten statuerede, at  

 valutakurstab ved indfrielse af prioritetsgæld i en udlejningsejendom i  

 Tyskland ikke skulle indgå ved nettoopgørelsen af den lempelsesberettigede  

 udenlandske indkomst, der hidrørte fra den løbende drift ved udlejningen af  

 ejendommen.
Repræsentanterne har ligeledes anført, at hverken kurstab på  

 obligationer eller konsolideringsfradrag logisk kan karakteriseres som  

 omkostninger i relation til ligningslovens § 33 F.
Et kurstab er ikke en  

 omkostning, men et negativt afkast, der påvirker indkomstsiden, og  

 konsolideringsfradraget kan heller ikke logisk karakteriseres som en  

 omkostning.
Konsolideringsfradraget er et ligningsmæssigt fradrag, der  

 beregnes  

 efter de i fondsbeskatningslovens § 5, stk. 3, givne regler, og der kan ikke  

 via konsolideringsfradraget skabes negativ skattepligtig indkomst.
Hvis denne  

 lempelse i den fonden påhvilende danske skat anses som en udgift i relation  

 til  

 lempelsen efter ligningslovens § 33 F, vil realiteten være, at den i  

 fondsbeskatningsloven hjemlede lempelse ophæves.
Dette kan ikke have været  

 hensigten ved indførelsen af ligningslovens § 33 F, og den til retten  

 påklagede  

 afgørelse må derfor på dette punkt anses som stridende mod lovgivers  

 intention.
Det var ved indførelsen af ligningslovens § 33 F lovgivers  

 hensigt, at kun nettoindtægten ved udenlandsk indkomst kunne danne grundlag  

 for  

 lempelse.
Det forhold, at der er tale om et fradrag i den skattepligtige  

 indkomst, behøver ikke at medføre, at fradraget skal indgå som en omkostning,  

 jf. bl.a.
TfS 1997.917 LSR.
Konsolideringsfradraget har ikke noget med den  

 udenlandske indkomst at gøre, og fradraget skal derfor heller ikke indgå i  

 fordelingen.
Skatteministeriet har i en udtalelse, der er offentliggjort i  

 TfS  

 1988.224, derimod anført, at konsolideringsfradraget efter  

 fondsbeskatningsloven er en ren skattemæssig postering til brug for  

 indkomstopgørelsen i fonden eller foreningen, og at det regnskab, der skal  

 afleveres til fondsregistret, intet har med skatteregnskabet at gøre, ligesom  

 der ikke er tale om et beløb, der skal indsættes på en særlig konto eller  

 lignende.
Konsolideringsfradraget er endvidere ændret ved en lang række  

 cirkulærer fra Told og Skat, offentliggjort i TfS.
Reguleringerne sker i  

 henhold til personskattelovens § 20.
 Repræsentanterne har under henvisning hertil gjort gældende, at  

 den påklagede afgørelse må ændres således, at alene  

 forvaltningsomkostningerne  

 anses for omkostninger, der skal fordeles efter ligningslovens § 33 F, stk.  

 2.
 Told- og Skattestyrelsen har over for Landsskatteretten  

 indstillet, at konsolideringsfradraget fordeles efter bruttoindtægterne efter  

 ligningslovens § 33 F, stk. 2.
 Styrelsen har som begrundelse herfor anført, at  

 konsolideringsfradraget i henhold til fondsbeskatningsloven beregnes på  

 grundlag af fondens nettoformue, hvori indgår udenlandske og danske aktiver,  

 og  

 at afkastet fra investeringerne således hidrører fra både udenlandske og  

 danske  

 aktiver.
 Styrelsen har for så vidt angår påstanden om, at kurstabet skal  

 anses som en negativ skattepligtig indkomst anført, at styrelsen ikke har  

 bemærkninger hertil, da det viser sig, at konsekvensen af, om man benytter  

 den  

 ene eller den anden fordelingsmetode er af ringe betydning for  

 omkostningsprocenten.
 Fondens repræsentanter har efter forelæggelsen af styrelsens  

 indstilling til Landsskatteretten fastholdt den nedlagte påstand.
 De har herved bemærket, at den udenlandske indkomst i henhold  

 til ligningslovens § 33 F alene kan reduceres med de fradragsberettigede  

 udgifter, der kan henføres til den udenlandske indkomst, og at hverken  

 konsolideringsfradraget eller kurstabet er udtryk for, at der er foretaget  

 transaktioner, der resulterer i en betalingsforpligtelse.  

 Konsolideringsfradraget er et rent beregningsteknisk fradrag, der kan  

 sammenlignes med personfradraget for fysiske personer, og kurstabet er en  

 manglende indtægt, der er fremkommet ved, at man har solgt et aktiv for  

 mindre  

 end man har givet for det.
 Landsskatteretten skal  

 udtale:
 Ved beregningen af den maksimale nedsættelse af dansk skat skal  

 der ved opgørelsen af den indkomst, der oppebæres fra udlandet, fratrækkes de  

 udgifter, der anses at vedrøre sådan indkomst, mens udgifter, der ikke kan  

 henføres til enten den danske eller den udenlandske indkomst, skal fordeles  

 efter forholdet mellem den danske og den udenlandske bruttoindkomst, jf.  

 ligningslovens § 33 F, stk. 1 og 2.
 Østre Landsret har ved dom af 11. september 2001, offentliggjort  

 i TfS 2001, nr. 765, statueret, at bestemmelsen må fortolkes således, at den  

 alene omfatter skattepligtige indtægter. Østre Landsret har herved bemærket,  

 at  

 begrebet indkomst i skattelovgivningen i almindelighed dækker over  

 skattepligtige indtægter, og at begrebet skattefrie indtægter ikke er fast  

 defineret, hvorfor det vil medføre retsusikkerhed, såfremt  

 beregningsgrundlaget  

 omfatter skattefrie indtægter.
Retten finder under hensyntagen hertil - og under hensyntagen  

 særlig til, at det af bemærkningerne til bestemmelsen fremgår, at  

 bestemmelsen indebærer, at den udenlandske indkomst skal reduceres med de  

 fradragsberettigede udgifter, der kan henføres til denne, eller med andre  

 ord,  

 at den udenlandske indkomst skal opgøres efter danske regler at den maksimale lempelse af dansk skat skal opgøres som den  

 efter danske regler opgjorte skattepligtige indkomst, der oppebæres fra  

 udlandet, efter fradrag af de udgifter, der direkte eller indirekte kan  

 henføres til denne udenlandske indkomst, og som i henhold til danske regler  

 kan  

 kvalificeres som fradragsberettigede udgifter.
Det følger af de i kursgevinstloven givne regler, jf. herved  

 fondsbeskatningslovens § 3, stk. 1, at fonden ved opgørelsen af den  

 skattepligtige indkomst for det påklagede indkomstår skal medregne  

 kursgevinster og tab ved indkomstopgørelsen.
Det af fonden opgjorte  

 kurstab  

 for indkomståret 1999  der efter de foreliggende oplysninger må anses  

 for  

 tiltrådt af de stedlige skattemyndigheder  skal derfor medregnes som et  

 fradragsberettiget tab ved opgørelsen af den skattepligtige indkomst for  

 1999.  

 Retten finder under henvisning til den i statsskattelovens §§ 4  6  

 lovfæstede  

 sondring mellem fradragsberettigede udgifter og formuetab ikke grundlag for  

 at  

 kvalificere dette fradragsberettigede kurstab som en udgift i relation til  

 ligningslovens § 33 F.
Efter de foreliggende oplysninger  herunder særlig henset til  

 baggrunden for de i fondsbeskatningslovens § 5, stk. 3, givne regler for  

 fradrag for hensættelser til konsolidering af foreningsformuen  finder  

 retten  

 videre, at konsolideringsfradraget må anses udelukkende at vedrøre den danske  

 indkomst, bestående af kontingenter fra fondens medlemmer.
Det bemærkes  

 herved,  

 at hensættelserne er foretaget til imødegåelse af forpligtelser, der må anses  

 for opstået på baggrund af kontingentindbetalingerne, mens hensættelserne  

 ikke  

 kan anses for relateret til den indkomst, der er opnået ved de af fonden  

 foretagne udenlandske investeringer.
 Der mangler herefter tillige grundlag for at kvalificere dette  

 fradrag som en udgift, der skal fordeles efter ligningslovens § 33 F.
Den påklagede afgørelse ændres derfor i det hele i  

 overensstemmelse hermed, idet den talmæssige opgørelse overlades til de  

 stedlige skattemyndigheder, jf.
Landsskatterettens forretningsorden § 17,  

 stk.  

 2.
