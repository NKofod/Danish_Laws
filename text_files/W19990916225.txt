 Ankenævnet udtalte bl.a.:
"Det er oplyst   og ubestridt   under sagen, at de varer, der er  

 omfattet af varefortegnelserne, også markedsføres i  

 håndkøbsudsalg.
På denne baggrund vil Ankenævnet  

 ikke anse nogen dele af mærkerne som specielt svage eller stærke  

 eller lægge særlig vægt på betydningsmæssige  

 momenter.
Varemærkerne EPODERM og EPOLEUM er  

 forvekslelige År 1998, den 16. januar afsagde  

 Patentankenævnet (Hans Chr.
Thomsen,  Michael Dorn,  Steffen Gulmann,  J.C.  

 Warnich-Hansen) følgende KENDELSE i sagen j.nr.
V 88/95:
Klage fra Görlich Handels GmbH, Tyskland,  

 v/Hofman-Bang & Boutard, Lehmann & Ree A/S over Patentdirektoratets afgørelse af 27. oktober 1995  

 vedrørende gyldigheden af varemærkeregistreringVR 1944 1995 for  

 Vitamex AB, Sverige, v/Patentbureauet Budde, Schou & Co.
A/S Den 8. april 1994 indleverede Vitamex AB, Sverige,  

 v/Budde, Schou & Co.
A/S, en ansøgning om registrering af  

 varemærket EPODERM for alle varer i klasse 5.
 Varemærket blev registreret den 24. marts 1995.
 Den 19. april 1995 blev registreringen offentliggjort i  

 Dansk Varemærketidende.
 Ved skrivelse af 14. juni 1995 nedlagde klageren,  

 Görlich Handels GmbH, Tyskland, v/Hofman-Bang & Boutard A/S, i  

 medfør af varemærkelovens § 23 indsigelse mod registreringens  

 gyldighed.
 Som begrundelse for indsigelsen anførtes:
 "  at mærket er forveksleligt med det for vor  

 klient registrerede varemærke, VR 02.785-1992 EPOLEUM, som  

 omfatter Klasse 05: farmaceutiske præparater samt præparater til  

 sundhedspleje, diætetiske præparater til medicinsk brug, olier  

 til diætetiske og medicinske formål.
 Der er således fuldstændigt varesammenfald  

 mellem de varer, EPODERM er registreret for, og de varer,  

EPOLEUM omfatter.
For så vidt angår mærkeligheden er vi  

 også af den opfattelse, at mærkerne i høj grad er  

 forvekslelige." Klageren uddybede i skrivelse af 15. august 1995  

 indsigelsesbegrundelsen og anførte:
"Det er vor opfattelse, at mærkerne EPODERM EPOLEUM indbyrdes må anses for forvekslelige, og at de  

 må give forbrugerne den opfattelse, at produkter forhandlet under de to  

 varemærker stammer fra samme virksomhed.
Vi henviser i denne  

 forbindelse til §15, stk. 1, nr. 2 i Varemærkeloven.
 Betragter man mærkerne fra en visuel synsvinkel,  

 fremgår det, at mærkerne har præfikset EPO fælles og  

 i øvrigt består af nøjagtig samme antal bogstaver, nemlig  

 et præfiks på tre bogstaver og et suffiks på fire  

 bogstaver.
 Hertil kommer at begge suffikserne indeholder vokalen E og  

 konsonanten M på samme plads.
Auditivt må mærkerne også anses for  

 forvekslelige, idet det fælles præfiks EPO er den dominerende  

 bestanddel af mærkerne, og suffikserne er af mere underordnet  

 betydning.
Det, man hæfter sig ved ved udtalen af mærkerne og  

 hvorpå trykket ligger, er præfikset, som er delt op i to  

 stavelser, E-PO.
Vi kan i øvrigt oplyse, at forstavelsen EPO er  

 suggestiv for varer i Klasse 05, især for farmaceutiske  

 præparater, herunder kosttilskud indeholdende olier fra  

 lægeplanten natlys.
Vi har fået oplyst af vor klient, at  

 forstavelsen EPO står som en forkortelse for det engelske ord for denne  

 olie, nemlig Evening Primrose Oil.
Dette er selvfølgelig ikke ensbetydende med, at  

 forstavelsen EPO er beskrivende for varen, men blot suggestiv netop for  

 lægemidler og kosttilskud fremstillet på basis af denne  

 lægeplante.
Det viser sig da også, at der i  

 varemærkeregistret eksisterer en række varemærker for varer  

 i Klasse 05 med denne forstavelse, som efter vor opfattelse for en dels  

 vedkommende er fremstillet under anvendelse af olie fra natlysplanten, f.eks.  

 de følgende:
Reg.nr.
VR 02.406-1989 EPO CREME Reg.nr.
VR 09.155-1992 EPOGLANDIN Den første registrering omfatter alle varer i  

 klasserne 03 og 05, og det er således ikke umiddelbart gennemskueligt,  

 om dette er tilfældet, men vi hælder stærkt til den  

 anskuelse, som vi har givet udtryk for.
For så vidt angår  

 varemærket EPOGLANDIN er det ret oplagt, idet varefortegnelsen  

 omfatter Klasse 05: naturlægemidler i form af planteoliekapsler.
 Det undrer os i øvrigt, at varemærket EPO  

 CREME tilsyneladende ikke er anset til hinder for registreringen af  

 varemærket EPODERM, særligt under hensyn til at  

 betegnelsen DERM må anses for meget svag i varemærkemæssig  

 henseende, idet suffikser som DERM/DERMA (DERMA er det latinske ord for hud)  

 er meget hyppigt  forekommende i varemærker i Klasse 05 og beskrivende  

 for produkter, der anvendes til forebyggelse eller behandling af hudsygdomme  

 eller irritationer af huden m.v.
I øvrigt kan vi oplyse, at vor klient er bekendt  

 med, at varemærket EPODERM  allerede anvendes for produkter  

 indeholdende olier fra natlysplanten.
Da vor klients varemærke  

EPOLEUM anvendes for nøjagtig det samme produkt, er der i  

 høj grad konflikt mellem de to mærker, og vi skal derfor anmode  

 om, at Direktoratet kender registreringen af varemærket EPODERM  

 ugyldig i medfør af bestemmelsen i §23, jf. §15, stk. 1, nr. 2 i  

 Varemærkeloven." I skrivelse af 13. oktober 1995 bestred  

 mærkeindehaveren de to mærkers forvekslelighed og udtalte  

 bl.a.:
 "Indsigelsen baseres på indsigernes  

 registrering nr. 2785/92 EPOLEUM, der dækker følgende  

 varefortegnelse:
 Klasse 5:
 Farmaceutiske præparater samt præparater til  

 sundhedspleje, diætetiske præparater til medicinsk brug, olier  

 til diætetiske og medicinske formål.
 Da indsigernes registrering nr. 2785/92 EPOLEUM alene  

 dækker ovennævnte varefortegnelse, er registreringshaverne af den  

 opfattelse, at indsigelsen alene bør rette sig mod disse  

 varearter.
 Efter registreringshavernes formening bør  

 indsigernes registrering nr. 2785/92 EPOLEUM ikke danne nogen hindring for  

 endelig registrering af registreringshavernes mærke.
Registreringshaverne anmoder høfligst om, at  

 direktoratet viderefører registreringshavernes registrering nr.  

 1944/95 EPODERM til endelig registrering.
I denne forbindelse anføres  

 følgende.
 Registreringshaverne er af den formening, at  

 mærkerne EPODERM/EPOLEUM såvel synsmæssigt som  

 udtalemæssigt adskiller sig tydeligt fra hinanden.
Mærkerne EPODERM/EPOLEUM har mærkebestanddelen  

 "EPO" fælles.
Imidlertid er mærkebestanddelen  

 "EPO" en almindeligt forekommende mærkebestanddel.
Endvidere  

 må mærkebestanddelen "EPO" betegnes som værende  

 en "svag" mærkebestanddel i forbindelse med de  

 pågældende varearter, jf. også i denne forbindelse  

 indsigernes bemærkninger i skrivelse af 15. august 1995, hvor man bl.a.  

 anfører følgende:
"Vi kan i øvrigt oplyse, at forstavelsen EPO  

 er suggestiv for varer i klasse 05, især for farmaceutiske  

 præparater, herunder kosttilskud indeholdende olier fra  

 lægeplanten natlys.
Vi har fået oplyst af vor klient, at  

 forstavelsen EPO står som en forkortelse for det engelske ord for denne  

 olie, nemlig Evening Primrose Oil.
Dette er selvfølgelig ikke ensbetydende med, at  

 forstavelsen EPO er beskrivende for varen, men blot suggestiv netop for  

 lægemidler og kosttilskud fremstillet på basis af denne  

 lægeplante.
Det viser sig da også, at der i  

 varemærkeregistret eksisterer en række varemærker for varer  

 i klasse 5 med denne forstavelse  " Såvel synsmæssigt som udtalemæssigt  

 må det antages, at de dominerende elementer i mærkerne  

 EPODERM/EPOLEUM adskiller sig fra hinanden.
Således udtales  

 registreringshavernes mærke EPODERM naturligt med tryk på det  

 indledende bogstav E, nemlig EPODERM.
Såvel synsmæssigt  

 som udtalemæssigt vil registreringshavernes mærke EPODERM  

 således naturligt domineres af mærkebestanddelen EPO.
Indsigernes mærke EPOLEUM vil naturligt udtales med  

 trykket lagt på bogstaverne PO i mærkebestanddelen EPO,  

 ligesom slutbogstaverne UM ligeledes vil have en vis dominans, nemlig ved at  

 give mærket en lydlig UM-efterklang.
Denne efterklang genfindes ikke i  

 registreringshavernes mærke.
De to mærker EPODERM/EPOLEUM giver endvidere  

 anledning til forskellige associationer.
Som ligeledes anført af  

  indsigerne ved skrivelse af 15. august 1995 leder registreringshavernes  

 mærke EPODERM tanken hen på "noget med huden". Denne  

 association genfindes ikke i indsigernes mærke EPOLEUM.
 Indsigernes mærke EPOLEUM leder snarere tanken hen  

 på "noget med petroleum".
 Iagttagelses- og erindringsmæssigt er det  

 registreringshavernes opfattelse, at den almindelige forbruger vil  

 fæstne sig ved mærkerne EPODERM/EPOLEUM i mærkernes helhed.  

 Registreringshaverne er således af den formening, at der ikke er risiko  

 for, at den almindelige forbruger vil forveksle mærkerne og  

 følgelig varer omfattet af nævnte mærker.
 Således er der efter registreringshavernes  

 opfattelse ej heller nogen risiko for, at den almindelige forbruger kan  

 få den opfattelse, at produkterne forhandlet under de to mærker  

 stammer fra samme virksomhed.
 I denne forbindelse bemærkes, at hensyn må  

 tages til de pågældende varearters beskaffenhed, ligesom  

 forholdet i Danmark, for så vidt angår klasse 5, synes at  

 være det, at der stilles større krav end normalt for at statuere  

 forvekslelighed end for andre produkter.
 Således er mærkebestanddelen "EPO"  

 da også en almindeligt forekommende mærkebestanddel for  

 varemærker i klasse 5, jf. i denne forbindelse også indsigernes  

 skrivelse af 15. august 1995.
 I henhold til ovenstående er registreringshaverne af  

 den formening, at registreringshavernes mærke såvel  

 synsmæssigt, lydmæssigt, samt hvad angår begrebsindhold og  

 helhedsbillede, adskiller sig i en sådan grad fra indsigernes  

 mærke, at der ikke er risiko for, at forveksling kan finde sted.
 Såfremt direktoratet mod forventning, efter fornyet  

 overvejelse, måtte finde, at indsigernes registrering nr. 2785/92  

 EPOLEUM kan stille sig hindrende i vejen for endelig registrering af  

 registreringshavernes ovennævnte registrering, tillader vi os  

 høfligst på registreringshavernes vegne at forespørge, om  

 direktoratet i givet fald ville være sindet at videreføre  

 nærværende registrering til endelig registrering, såfremt  

 varefortegnelsen dækket af nærværende registrering  

 præciseres som følger:
 Klasse 5: Farmaceutiske naturpræparater til  

 indvortes brug, indeholdende vegetabilske olier og vitaminer.
 I denne forbindelse tillader vi os at bemærke, at  

 vurderingen af, om der foreligger varesammenfald, ifølge praksis  

 aldrig foretages isoleret af direktoratet, men at mærkernes  

 forvekslelighed bedømmes ud fra en samlet vurdering af  

 mærkelighed og vareartslighed.
I henhold til ovenstående håber  

 registreringshaverne, at direktoratet efter fornyet overvejelse vil  

 være sindet at afvise den nedlagte indsigelse og videreføre  

 nærværende registrering til endelig registrering." Patentdirektoratet traf afgørelse i sagen den 27.  

 oktober 1995 og afviste indsigelsen med følgende begrundelse:
 "To varemærker er forvekslelige i henhold til  

 varemærkelovens § 15, stk. 1, nr. 2, jf. § 4, stk. 1, når  

 mærkerne ligner hinanden så meget, at der er risiko for  

 forveksling, og mærkerne vedrører varer eller tjenesteydelser af  

 samme eller lignende art.
Der foreligger sammenfald af varerne omfattet af  

 registreringerne.
Det er derimod direktoratets opfattelse, at  

 mærkelighed ikke er til stede.
EPO- er et ikke ualmindeligt forekommende  

 mærkeelement for varemærker i klasse 5. Der er ikke tale om den  

 samme indehaver til alle mærker begyndende med EPO-.  DERM, der leder  

 tanken hen på "hud", må betegnes som så  

 almindeligt for varemærker i klasse 5, at denne mærkedel er  

 direkte svag.
EPOLEUM er et kunstord på fire stavelser E-PO-LE-UM.  

 Udtalen af  LEUM kan enten være direkte  LE-UM eller med et  

 "overtræk" af E til U således, at  LEUM udtales  

 nærmest som "løm". Selvom begge mærker begynder  

 med de samme bogstaver EPO, ligner disse ikke hinanden i helheden hverken  

 synsmæssigt, lydligt eller betydningsmæssigt." Denne afgørelse har klageren ved skrivelse af 21.  

 december 1995 indbragt for Patentankenævnet.
 Klageren har i skrivelse af 22. februar 1996 nedlagt  

 påstand om, at direktoratets afgørelse omgøres.
 I klagebegrundelsen skriver klageren:
 "Appellanterne er indehavere af dansk  

 varemærkeregistrering VR 02.785 1992 EPOLEUM <w>  

 omfattende nærmere specificerede varer i klasse 5, jfr. bilag  

 1.
 I Dansk Varemærketidende d. 19. april 1995  

 offentliggjordes mærket EPODERM tilhørende Vitamex AB,  

 Sverige, for alle varer i klasse 5, jfr. bilag 2. Denne  

 varemærkeregistrering fandtes af appellanterne forvekslelig, hvorfor  

 der blev nedlagt indsigelse mod mærkets endelige registrering d. 14.  

 juni 1995, jfr. bilag 3 og 4. Anmelderne argumenterede i sagen, jfr.  

bilag 5, og ved en beslutning af 27. oktober 1995 traf  

 Patentdirektoratet afgørelse i sagen, jfr. bilag 6. Det blev  

 påpeget, at på grund af forstavelsen EPO-, der forefandtes  

 anvendt relativt hyppigt for varer i klasse 5, og da endestavelserne  DERM og  

  LEUM ikke fandtes forvekslelige, fandtes mærkerne ikke i deres helhed,  

 hverken synsmæssigt, lydligt eller betydningsmæssigt, at  

 være forvekslelige.
Det er appellanternes opfattelse, at denne  

 afgørelse ikke er korrekt.
Desuagtet at forstavelsen EPO- anvendes  

 inden for klasse 5 relativt hyppigt, vil det faktum, at konsonanter  

 indeholdes på samme sted i de to ord med undtagelse af bogstavet U samt  

 endelig den omstændighed, at der er fælles forbogstav og  

 fælles endebogstav, begrunde, at forbrugerne opfatter varerne som  

 hidrørende fra samme virksomhed.
 Den begrundelse, som Patentdirektoratet fremkommer med,  

 nemlig at stavelsen  LEUM kan være et fantasiord, der kan udtales som  

 "løm", forekommer ikke rimelig efter dansk sprogbrug,  

 hvorfor der bør ses bort fra denne begrundelse.
 Det bestrides, at mærkerne synsmæssigt ikke  

 ligner hinanden, da netop den ovenfor omtalte omstændighed om  

 mærkernes sammensætning begrunder, at mærkerne ved et  

 overfladisk indtryk ligner hinanden og ofte udtales på samme måde  

 på grund af indholdet af vokalen E i den efterfølgende  

 stavelse.
Hvad angår det betydningsmæssige, skal der  

 næppe lægges den største vægt på dette moment,  

 eftersom betydningen af  DERM for den største del af den danske  

 befolkning næppe er velkendt.
Som bekendt er der ikke den store grund  

 til at tillægge denne omstændighed større vægt mere,  

 eftersom mærkerne også kan anvendes i håndkøbsudsalg  

 og altså ikke længere bedømmes af i  

 uddannelsesmæssig henseende særligt kvalificerede personer inden  

 for den farmaceutiske industri, såsom farmaceuter og læger.
På denne baggrund skal vi henstille, at  

 afgørelsen af 27. oktober 1995 omgøres, jfr.  

 varemærkelovens §15 stk. 1 nr. 2." Mærkeindehaveren har ved skrivelse af 10. juni 1996  

 påstået stadfæstelse og har anført:
 "  Til støtte for den nedlagte påstand  

 henviser og henholder indklagede sig til det tidligere i sagen overfor  

 patentdirektoratet anførte, således skrivelse af 13. oktober  

 1995 fra indklagede fra Patentdirektoratet (bilag A, svarer til klagers bilag  

 5), samt til Patentdirektoratets skrivelse af 27. oktober 1995 ved hvilken  

 Patentdirektoratet traf afgørelse i sagen vedrørende den af  

 klageren nedlagte indsigelse mod registrering VR 01.944 1995 EPODERM (bilag  

 B, svarer til klagers bilag 6).
 Indklagede er således fortsat af den formening, at  

 indklagedes mærke såvel synsmæssigt, lydmæssigt samt  

 hvad angår begrebsindhold og helhedsbillede, adskiller sig i en  

 sådan grad fra klagers mærke, at der ikke er risiko for, at  

 forveksling kan finde sted.
 I anledning af klagers skrivelse af 22. februar 1996 skal  

 særligt bemærkes, at indklagede afviser, at  

 betegnelsen/mærkebestanddelen "DERM" ikke skulle være  

 kendt af den almindelige forbruger, jf. således at ordene  

 "dermatolog, dermatologi og dermatologisk"  er optaget i  

 "Retskrivningsordbogen 1996, by Dansk Sprognævn" side 93  

 (bilag C) samt i "Nudansk Ordbog, 10. reviderede og forøgede  

 udgave 1979 ved Erik Oxenvad, 3. oplag 1981" side 192 (bilag D).
 I øvrigt er indklagede af den formening, at  

 mærkebestanddelen "EPO", som står for "Evening  

 Primrose Oil", må antages at være ikke alene en suggestiv  

 betegnelse, men en generisk betegnelse for de pågældende varer i  

 klasse 5 indeholdende "Evening Primrose  

Oil".
 I øvrigt synes klagers mærke EPOLEUM dannet  

 således:
EP: Evening Primrose OLEUM = det latinske ord for olie.
I henhold til ovenstående håber indklagede, at  

 Patentankenævnet vil stadfæste patentdirektoratets  

 afgørelse af 27. oktober 1996 og således opretholde indklagedes  

 registrering VR 01.944 1995 EPODERM." Ankenævnet har behandlet sagen på sit  

 møde den 3. november 1997.
 Der blev ikke givet møde for klageren.
For indklagede mødte cand.jur.
Inge Lise  

 Persson.
 Indklagede procederede sagen overvejende under henvisning  

 til det i processkrifterne anførte.
 Patentankenævnet skal udtale:
 Ankenævnet finder som Patentdirektoratet, at der  

 foreligger varesammenfald.
Det er oplyst   og ubestridt   under sagen, at de varer,  

 der er omfattet af varefortegnelserne, også markedsføres i  

 håndkøbsudsalg.
På denne baggrund vil Ankenævnet  

 ikke anse nogen dele af mærkerne som specielt svage eller stærke  

 eller lægge særlig vægt på betydningsmæssige  

 momenter.
 Ankenævnet finder i overensstemmelse med de  

 generelle retningslinjer, der er udgangspunkt for den administrative praksis,  

 at der foreligger synsmæssig lighed, og tager derfor indsigelsen til  

 følge.
 Thi bestemmes:
 Varemærkeregistrering VR 1944/1995 erklæres  

 ugyldig.
