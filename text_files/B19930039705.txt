I medfør af § 2 og § 3 i lov nr. 309 af 16. maj 1990 om folkekirkens institutioner til uddannelse og efteruddannelse af præster og § 1, stk. 3,  i lov nr. 310 af 16. maj 1990 om ansættelse i  

 stillinger i folkekirken m.v. fastsættes:
Terminologi § 1.  I denne bekendtgørelse anvendes udtrykkene  

 »den permanente arbejdsgruppe« og »bestyrelsen« om den i  

 §§ 3 og 4 i lov nr. 309 af 16 maj 1990 om folkekirkens institutioner til  

 uddannelse og efteruddannelse af præster nævnte permanente arbejdsgruppe og  

 bestyrelse vedrørende folkekirkens uddannelsesinstitutioner for præster.  

 Udtrykket »institutionsudvalg« anvendes om det i § 7 i  

 Kirkeministeriets bekendtgørelse nr. 42 af 17. januar 1991 om styrelse af  

 folkekirkens institutioner til uddannelse og efteruddannelse af præster  

 nævnte institutionsudvalg.
Uddannelsens formål § 2.  Det er pastoralseminariernes formål på  

 videnskabeligt grundlag at give teologiske kandidater og studenter en  

 pastoralteologisk videreuddannelse, som forbereder dem til at varetage en  

 præstestilling i folkekirken.
Adgangsbetingelser § 3.  Adgang til uddannelsen har teologiske kandidater  

 og studerende i studiets sidste semester, samt efter kirkeministerens  

 afgørelse andre, som forbereder sig til en præstegerning i folkekirken.
 Stk. 2.  I tilfælde af, at et meget stort antal  

 studerende ansøger om optagelse, kan rektor indføre adgangsbegrænsning i det  

 pågældende semester.
 Stk. 3.  I det omfang undervisningskapaciteten tillader  

 det, kan rektor optage teologiske studerende, der ikke opfylder betingelsen i  

 stk. 1.
 Stk. 4.  Ved anvendelse af bestemmelserne i stk. 2 og  

 stk. 3 har studerende, som har bestået flest prøver ved den teologiske  

 kandidatuddannelse, fortrinsret.
Uddannelsens indhold og omfang § 4.  Uddannelsen ved pastoralseminarierne finder sted  

 inden for rammen af følgende fagområder: Homiletik, kateketik, liturgik,  

 hymnologi, sjælesorg med psykiatri, dansk kirkekundskab, kirkeret,  

 ministerialbogsføring, kirkemusik, kirkelig tale og læsning, messesang,  

 individuel tale- og sangundervisning.
 Stk. 2.  Uddannelsen varer ialt 17 uger, svarende til et  

 semester.
 § 5.  Nærmere regler om undervisningens indhold og  

 omfang fastsættes i en undervisningsplan, som godkendes af bestyrelsen efter  

 indstilling fra den permanente arbejdsgruppe.
 Stk. 2.  Mindre ændringer i undervisningsplanen kan  

 foretages af rektor efter forhandling med institutionsudvalget. Ændringerne  

 meddeles bestyrelsen og den permanente arbejdsgruppe.
Deltagelse i undervisningen § 6.  Der er mødepligt til undervisningen.
Rektor kan  

 efter omstændighederne godkende fravær fra enkelte undervisningstimer.
Attest for deltagelse i undervisningen § 7.  Forinden ansættelse som præst i folkekirken i  

 medfør af § 1, stk. 1, nr. 1, i lov nr. 310 af 16. maj 1990 om ansættelse i  

 stillinger i folkekirken m.v. skal der fremlægges attest for deltagelse i  

 pastoralseminariernes undervisning.
 Stk. 2.  Kirkeministeren kan under særlige  

 omstændigheder helt eller delvis dispensere fra kravet i stk. 1. Fritagelse  

 for undervisningen kan gøres betinget af, at ansøgeren underkaster sig en  

 prøve i et opgivet pensum.
 Stk. 3.  Rektor kan efter udtalelse fra vedkommende  

 faglærer fritage for undervisningen i eet eller to fag.
Andre bestemmelser § 8.  Hvert pastoralseminarium ledes af en rektor.  

 Rektor er ansvarlig over for bestyrelsen, som påser, at institutionen lever  

 op til sit formål om undervisning på videnskabeligt niveau, jf. § 2.
§ 9.  Klager over rektors afgørelser i henhold til  

 denne bekendtgørelse indgives til rektor.
Hvis en klage ikke tages til følge,  

 og klageren fastholder klagen, videresender rektor klagen til bestyrelsen,  

 bilagt en udtalelse.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 Ikrafttræden m.v.
 § 10.  Bekendtgørelsen træder i kraft den 1. august  

 1993.
 Stk. 2.  Bestemmelsen i § 1 i Kirkeministeriets  

 bekendtgørelse nr. 699 af 12. august 1992 ophæves.
