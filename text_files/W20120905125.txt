Skrivelse om, hvorvidt et medlem af en kommunalbestyrelse, der er idømt 30 dages betinget fængsel for overtrædelse straffelovens § 279, er valgbar (Valgbarhedsnævnets skrivelse af 5. december 2011 til en kommunalbestyrelse) Ved brev af 7. september 2011 har kommunalbestyrelsen i X Kommune i henhold til § 101, stk. 4, i lov om kommunale og regionale valg, indberettet til Valgbarhedsnævnet, at kommunalbestyrelsesmedlem N.
N. er idømt 30 dages betinget fængsel for overtrædelse af straffelovens § 279.
Det fremgår af sagen, at Retten i  havde fundet det bevist, at N.
N. havde undladt at oplyse, at pågældende havde honorarlønnet bestyrelsesarbejde, at pågældende løbende på internettet havde udfyldt ydelseskort med »0« i indtægt, trods honorarlønnet bestyrelsesarbejde, at pågældende undlod at oplyse, at honoraret i  Renovation A/S var steget, og at dette medførte, at a-kassen udbetalte 30.573 kr. mere i efterløn, end pågældende var berettiget til.
Det fremgår endvidere, at retten fandt det ubetænkeligt at lægge til grund, at N.
N. havde forsæt til, at a-kassen på udbetalingstidspunktet var ubekendt med pågældendes indtægter fra bestyrelsesarbejde, og at dette var afgørende for udbetalingen af de efterlønsbeløb, som pågældende ikke var berettiget til.
Retten fandt desuden, at N.
N. havde indset, at dette medførte en risiko for tab hos a-kassen.
 I den anledning skal det meddeles, at Valgbarhedsnævnet har fundet, at de begåede handlinger i almindeligt omdømme gør den pågældende uværdig til at være medlem af kommunale råd, jf. den kommunale og regionale valglovs § 4.
 Den pågældende må derfor ikke anses for valgbar.
