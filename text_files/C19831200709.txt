(Til stiftsøvrighederne) Anvendelsesområde.
§ 1. Reglerne i dette cirkulære finder anvendelse ved ansættelse i  

 tjenestemandsstillinger som kirketjener, kordegn, organist,  

 kirkegårdsassistent og kirkegårdsleder.
Endvidere finder reglerne anvendelse  

 ved ansættelse i tilsvarende stillinger med tjenestemandslignende  

 ansættelsesvilkår samt i stillinger som graver.
 Ansættelsesbeføjelse.
§ 2. Ansættelse foretages af menighedsrådet for det sogn, i hvilket den  

 ansatte skal gøre tjeneste.
Skal vedkommende gøre tjeneste i mere end eet  

 sogn, foretages ansættelsen af menighedsrådene inden for tjenesteområdet i  

 fællesskab.
Beslutning om ansættelsen tages i et fællesmøde ved fælles  

 afstemning.
Ved bestemmelse i menighedsrådenes forretningsorden kan det dog  

 fastsættes, at beslutning om ansættelse træffes af hvert menighedsråd for sig  

 efter forberedelse i et fællesudvalg, eller at et fællesudvalg skal foretage  

 ansættelsen.
 Opslag og stillingsvurdering.
§ 3. Ansættelse sker efter offentlig opslag.
Opslag skal dog ikke finde  

 sted ved omdannelse af en stilling, der hidtil har været besat på andre  

 vilkår, til en tjenestemandsstilling eller en stilling med  

 tjenestemandslignende ansættelsesvilkår.
Opslag skal heller ikke foretages i  

 forbindelse med varig ansættelse af en på prøve ansat tjenestemand.
Stk. 2. Forinden opslag af en ledig stilling finder sted, skal der a f stiftsøvrigheden foretages en prøvelse af, om forudsætningerne for  

 stillingens hidtidige aflønning fortsat er til stede.
Denne prøvelse kan  

 undlades, hvis der er forløbet mindre end 3 år, siden stillingens lønvilkår  

 er blevet vurderet efter gældende klassificerings- og kvotaregler.
Dog skal  

 prøvelse altid finde sted, såfremt ændring foretages i stillingens indhold.
 § 4. Når den i § 3, stk. 2, omtalte prøvelse har fundet sted, udfærdiges  

 stillingsopslag efter følgende regler.
 Opslagets indhold:
 Opslag skal indeholde angivelse af:
a. stillingsbetegnelse, b. tjenestested og for tjenestemænd ansættelsesområde (folkekirken), c. stillingens klassificering (lønramme og særlige tillæg, rådighedstillæg  

 eller lignende), d. eventuel for stillingen fastsat lønkvota, e. særlige kvalifikations- og uddannelseskrav, som stilles til ansøgerne,  

 jfr. § 8, og f. særligt stillingsindhold.
 Såfremt der til stillingen er knyttet tjenestebolig (funktionærbolig),  

 skal dette angives.
 Endvidere skal opslaget indeholde oplysning om ansøgningsfristen (jfr.  

 nedenfor) og om, hvortil ansøgninger skal sendes, og hvor stillingens  

 regulativ kan rekvireres.
 Der må ikke i opslag benyttes en formulering, hvorved der skelnes mellem  

 mandlig og kvindelig arbejdskraft for så vidt angår stillinger, der efter  

 deres art kan bestrides af såvel kvinder som mænd.
 Ansøgningsfrist:
 Ansøgningsfristen fastsættes til 3 uger regnet fra den 1. i en måned til  

 den 22. samme måned kl. 18.00. Alene ansøgninger, som er  

 ansættelsesmyndigheden i hænde ved ansøgningsfristens udløb, må tages i  

 betragtning ved stillingens besættelse, jfr. § 6, stk. 2, sidste pkt.
 Opslags bekendtgørelse:
Opslag bekendtgøres således, at det kommer til kundskab for den videst  

 mulige kreds af mulige ansøgere til stillingen.
Opslag af  

 tjenestemandsstillinger skal optages i Statstidende.
 § 5. Menighedsrådet meddeler efter anmodning ansøgere og organisationer,  

 hvis medlemmer er naturlige ansøgere til stillingen, oplysning om ansøgernes  

 navne.
 Genopslag.
 § 6. Hvis der ikke ved udløbet af ansøgningsfristen har meldt sig  

 ansøgere, der opfylder betingelserne for at kunne ansættes i stillingen,  

 genopslås stillingen.
Stk. 2. Genopslag finder endvidere sted, hvis menighedsrådet skønner , at  

 ingen af de ansøgere, der rettidigt har meldt sig til en opslået stilling, er  

 tilstrækkeligt egnet til stillingen, eller at man ved fornyet opslag kan  

 fremskaffe ansøgning fra mere kvalificerede ansøgere.
Finder menighedsrådet,  

 at ansøgninger, der er indgivet for sent, jfr. § 4, bør tages i betragtning,  

 skal stillingen ligeledes opslås påny.
Stk. 3. Genopslag i henhold til stk. 2 skal indeholde tilkendegivels e af, at tidligere indgivne ansøgninger vil blive taget i betragtning,  

 medmindre de tilbagekaldes.
 Ansættelsesbetingelser.
 § 7. Ansættelse på prøve i tjenestemandsstilling kan tidligst ske ved det  

 fyldte 18. år og varig ansættelse som tjenestemand ved det fyldte 20. år.  

 Ingen kan ansættes som tjenestemand uden at have dansk indfødsret.
Stk. 2. Såfremt den, der påtænkes ansat, har anden hovedbeskæftigels e eller er pensioneret, skal spørgsmålet om den pågældendes ansættelse og  

 i bekræftende fald vilkårene herfor forelægges kirkeministeriet til  

 afgørelse.
 § 8. For nedennævnte stillinger er fastsat uddannelseskrav m.v.
Organiststillinger, der er klassificeret i lønramme 17-23-29 eller  

 højere, må kun besættes med organister med højeste organisteksamen fra et  

 dansk musikkonservatorium.
Organister med tilsvarende uddannelse i udlandet  

 vil dog af kirkeministeriet kunne anerkendes som ansøger til sådanne  

 stillinger.
I organiststillinger, der er klassificeret i lønramme 9-14-17 med et  

 særligt tillæg med et grundbeløb på 14.090 kr. årlig, må kun ansættes  

 organister, der mindst har præliminær Orgelprøve fra et dansk  

 musikkonservatorium, kirkemusikskole eller seminarium.
Organister med  

 tilsvarende uddannelse vil dog af kirkeministeriet kunne anerkendes som  

 ansøgere til sådanne stillinger.
Kirkegårdslederstillinger.
Ansøgere til disse stillinger skal have faglig  

 uddannelse som gartner eller anden uddannelse, som kirkeministeriet i det  

 enkelte tilfælde godkender som ligestillet hermed i henseende til såvel  

 teoretisk som praktisk kunnen.
 Stillinger som kirkegårdsledere, hvis lønramme slutter med lønramme 29  

 eller højere, skal opslås med bemærkning om, at ansøgere, der har uddannelse  

 som hortonom, vil blive fortrukket.
Kirkegårdsassistentstillinger.
Ansøgere til disse stillinger skal have  

 faglig uddannelse som gartner eller anden uddannelse, som kirkeministeriet i  

 det enkelte tilfælde godkender som ligestillet hermed i henseende til såvel  

 teoretisk som praktisk kunnen.
 Kordegnestillinger skal opslås med krav om, at ansøgere, såfremt de ikke  

 igennem praksis har erhvervet kendskab til ministerialbogsførelse, skal have  

 bestået et af kirkeministeriet godkendt kursus i ministerialbogsførelse.
 Ansættelsens foretagelse.
 § 9. Når menighedsrådet har truffet beslutning om, hvilken af ansøgerne  

 der agtes ansat, foretager menighedsrådet indberetning herom til  

 stiftsøvrigheden ledsaget af vedkommendes ansøgning med bilag, fødsels- og  

 dåbsattest, dokumentation for uddannelse samt skattekort og oplysning om,  

 hvornår ansøgeren kan tiltræde stillingen.
 § 10. Forinden ansættelse i tjenestemandsstilling finder sted,  

 foranlediger stiftsøvrigheden helbredsbedømmelse foretaget efter reglerne i  

 finansministeriets cirkulære af 28. december 1979 om helbredsbedømmelse ved  

 tjenestemandsansættelse i staten, folkeskolen og folkekirken.
 § 11. Varig ansættelse som tjenestemand sker efter forudgående ansættelse  

 på prøve, jfr. kirkeministeriets bekendtgørelse af 20. oktober 1972 om  

 ansættelse som tjenestemand på prøve i folkekirken med senere varig  

 ansættelse for øje, således som denne bekendtgørelse er ændret ved  

 bekendtgørelse af 1. oktober 1973.
§ 12. Når ansættelsesbetingelserne er opfyldt, giver stiftsøvrigheden  

 menighedsrådet meddelelse herom og om, fra hvilken dato der kan gives  

 ansættelsen virkning, jfr. § 14, samt om ansættelsen skal finde sted på prøve  

 og i så fald, hvad prøvetiden udgør.
Meddelelsen skal tillige indeholde  

 oplysning om eventuelle af helbredsnævnet fastsatte vilkår, jfr. § 10.  

 Endvidere vedlægges lønberegning samt ansættelsesbrev.
Stk. 2. Indtil den i stk. 1 omtalte meddelelse foreligger, kan ansættelse  

 ikke finde sted.
Derimod kan menighedsrådet foretage midlertidig konstitution  

 af ansøgeren i den ledige stilling.
§ 13. Ved ansættelsen - for tjenestemænds vedkommende såvel ved ansættelse  

 på prøve som ved varig ansættelse - udleveres der den pågældende et  

 ansættelsesbrev, der underskrives af menighedsrådet.
Såfremt vilkår for  

 ansættelsen er fastsat af helbredsnævnet, skal den pågældende samtidig  

 skriftligt underrettes om disse.
 Stk. 2. Meddelelse om ansættelse i tjenestemandsstilling indsendes af  

 menighedsrådet til Statstidende.
 § 14. Ansættelse som tjenestemand sker fra den 1. i en måned, og det må  

 tilstræbes, at ansættelsesbrev foreligger underskrevet før den dato, fra  

 hvilken ansættelsen regnes.
 Stk. 2. Ansættelse kan dog finde sted i de nedenfor anførte tilfælde med  

 virkning fra et tidspunkt, der ligger forud for ansættelsesbrevets datering,  

 når den, der ansættes, har varetaget de med stillingen forbundne  

 arbejdsopgaver fra det tidspunkt, fra hvilket ansættelsen regnes.
 Afsked.
§ 15. Afsked meddeles af det eller de menighedsråd, der efter § 2 er  

 bemyndiget til at foretage ansættelse i stillingen.
Uansøgt afsked af  

 tjenestemænd foretages dog af kirkeministeren.
Om afsked af helbredsårsager  

 henvises til cirkulære af 30. maj 1980 om forhold i forbindelse med  

 sygdomsforfald m.v. for de ved kirker og kirkegårde ansatte tjenestemænd  

 m.fl.
 Ikrafttrædelse.
 § 16. Cirkulæret træder i kraft den 1. august 1983. Samtidig ophæves  

 kirkeministeriets cirkulære af 24. marts 1980 om oprettelse og klassificering  

 af stillinger ved kirker og kirkegårde med tjenestemandslignende  

 ansættelsesvilkår m.v., kirkeministeriets cirkulære af 24. marts 1980 om  

 fremgangsmåden ved ansættelse i tjenestemandsstillinger som kirke- og  

 kirkegårdsfunktionær og om afskedigelse af sådanne tjenestemænd samt  

 kirkeministeriets cirkulære af 24. marts 1980 om fremgangsmåden ved  

 ansættelse i stillinger som kirke- og kirkegårdsfunktionær, der ikke er  

 tjenestemandsstillinger, men lønnes på tilsvarende måde.
