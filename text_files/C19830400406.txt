Indhold Forudsætninger ................3 Godkendelsesordningen .........3 Ansøgning om godkendelse ......3 Prøvning ......................5 Krav ..........................5 Mærkning ......................5 Kontrol .......................5 Bemærkninger ..................6 Gyldighed .....................6 Gebyr .........................7 Offentliggørelse ..............7 FORUDSÆTNINGER BR-82, kap. 6.7.4, stk. 2, lyder:
»Tagdækninger skal være brandmæssigt egnede, jf.
DS 1063.1« Ved brandmæssigt egnede tagdækninger forstås tagdækninger, som er moderat  

 brandudbredende.
 BR-82 angiver i bilag 4, side 217 en række eksempler på brandmæssigt  

 egnede tagdækninger, som umiddelbart kan anvendes, og som derfor ikke skal  

 godkendes.
GODKENDELSESORDNINGEN Boligministeriets cirkulære af 20. november 1978 angiver retningslinjerne  

 for godkendelsesordnigen.
 I det følgende beskrives de regler, som ansøgning om godkendelse af  

 brandmæssigt egnede tagdækninger vil blive behandlet efter.
ANSØGNING OM GODKENDELSE Ansøgning om godkendelse skal, som anført i cirkulæret, sendes til:
Godkendelsessekretariatet for materialer og konstruktioner Postboks 54 DK-2970 Hørsholm tlf.: (02) 86 55 33 Ansøgningen skal indeholde følgende:
 a Ansøgerens navn, adresse og telefonnummer.
 Såvel producent som forhandler (agent) kan optræde som ansøger.
Godkendelsen vil normalt blive stilet til ansøgeren.
Der er imidlertid  

 intet til hinder for, at godkendelsen kan stiles til en anden.
Eksempelvis  

 kan ansøgningen være indsendt af en forhandler, medens godkendelsen ønskes  

 stilet til producenten.
Hvis noget sådant ønskes, må det tydeligt fremgå af  

 ansøgningen, ligesom det skal være godtgjort, fx i form af et skriftligt  

 tilsagn, at den, som godkendelsen skal stiles til, er indforstået hermed.
 b Tagdækningens navn og eventuelle typebetegnelse.
 c Producentens specifikation af tagdækningen, dvs. oplysninger om dens  

 konstruktion, materialesammensætning, tykkelse og vægt.
d Anvendelsesområde, dvs. en beskrivelse af hvilke(t) underlag  

 tagdækningen kan anvendes på e Monteringsvejledning f Prøvningsattest Prøvningen skal udføres på et laboratorium, som kan anerkendes af  

 boligministeriet.
I de nordiske lande anvendes normalt følgende laboratorier:
 I Danmark:
Dantest Amager Boulevard 115 DK-2300 København S tlf. (01) 54 08 30 I Sverige:
Statens Provninsanstalt Laboratoriet for brandteknik Box 857 S-501 15 Borås tlf. (033) 10 20 00 I Norge:
SINTEF Norges branntekniske Laboratorium N-7034 Trondheim - NTH tlf. (075) 95 190 I Finland:
Statens tekniska Forskningscentral Brandtekniska laboratoriet Stenkarlsvægen 4 SF-02150 Esbo 15 tlf. (90) 4561 Resultatet af prøvningen fremstilles i form af en prøvningsattest.
Det bemærkes, at prøvninsattesten tilhører rekvirenten af prøvningen.  

 Dette betyder bl.a., at prøvningslaboratoriet ikke automatisk sender kopi af  

 prøvningsattesten til MK-godkendelsessekretariatet.
Det betyder også, at hvis  

 ejeren af prøvningsattesten og ansøgeren af godkendelsen er to forskellige  

 juridiske personer, kan MK-godkendelsessekretariatet forlange  

 prøvningsattestens ejers skriftlige tilladelse til, at attesten anvendes i  

 godkendelsessagen.
 Prøvningsattesten må normalt højst være 1 år gammel på tidspunktet for  

 ansøgningen.
PRØVNING Prøvning af tagdækningers brandtekniske egenskaber foregår som angivet i:
 - DS 1059.1, Brandteknisk prøvning, Tagbeklædninger, Brandudbredelse.
 DS 1059.1 er identisk med nordtest method NT FIRE 006.
Prøvning af tagdækning udføres normalt med spånplade som underlag.
Hvis  

 tagdækningen i praksis skal anvendes på andet underlag end træ og træbaserede  

 materialer, skal prøvningen udføres med det aktuelle materiale som underlag  

 for tagdækningen.
KRAV Klassifikation af brandmæssigt egnede tagdækninger foregår i henhold til - DS 1063.1, Brandteknisk klassifikation.
Tagdækninger.
MÆRKNING Det vil være anført i godkendelsen som et vilkår, at tagdækningen leveres  

 mærket - evt. på emballagen - med den betegnelse, som den er godkendt under.
KONTROL Det vil være anført i godkendelsen som et vilkår, at der træffes aftale  

 med et kontrolorgan, som kan anerkendes af boligministeriet om løbende  

 kontrol med tagdækningens brandtekniske egenskaber og med mærkningen.
 Samtlige prøvningslaboratorier, som er nævnt under ANSØGNING OM  

 GODKENDELSE, punkt f, er anerkendt af boligministeriet til at føre kontrol på  

 dette område.
 For at begrænse omkostningerne ved kontrolordningen, tilstræbes det, at  

 kontrollen foregår hos producenten.
 Markedsføres et produkt med en anden betegnelse end den, som benyttes af  

 producenten, må der enten træffes aftale om en særskilt kontrol med  

 tagdækningen på ansøgerens lager, eller også må hele produktionen mærkes med  

 den betegnelse, som er anført i godkendelsen.
Der er truffet aftale med Dantest om, at der sendes en kopi af  

 kontrolaftalen til MK-godkendelsessekretariatet, så snart den er  

 underskrevet.
I de øvrige tilfælde påhviler det ansøgeren selv at sørge for,  

 at MK-godkendelsessekretariatet modtager en kopi.
 Det understreges, at kontrolaftalen skal være indgået, inden godkendelsen  

 kan udstedes.
BEMÆRKNINGER Prøvningsstandarden og klassifikationsstandarden kan købes ved henvendelse  

 til:
Dansk Standardiseringsråd Aurehøjvej 12 Postboks 77 DK-2900 Hellerup tlf. (01) 62 93 15 Det vil være anført i godkendelsen som et vilkår, at tagdækningen kun må  

 anvendes på underlag, som er nævnt i godkendelsen.
Endvidere bemærkes, at der med godkendelsen kun vil blive taget stilling  

 til tagdækningens brandtekniske egenskaber i forhold til byggelovgivningens  

 krav.
Dette betyder, at godkendelsen ikke kan tages som et udtryk for, at  

 tagdækningens øvrige egenskaber som fx tæthed, styrke, slidbestandighed og  

 klimabestandighed er tilfredsstillende.
GYLDIGHED Godkendelsen, som er bindende for bygningsmyndighederne, gives for en  

 periode af 3 år.
Efter udløbet af gyldighedsperioden kan godkendelsen  

 forlænges for en ny 3-års periode.
Ansøgning om fornyelse af godkendelsen  

 skal indsendes til MK-godkendelsessekretariatet ca. 6 måneder førend  

 godkendelsen udløber.
MK-godkendelsessekretariatet udsender normalt en  

 påmindelse herom.
GEBYR Ifølge punkt IV, næstsidste afsnit i cirkulæret om  

 godkendelsesordningerne, vil der for behandlingen af godkendelsesansøgninger  

 blive opkrævet et gebyr, der fastsættes af boligministeriet.
Gebyrerne, som pristalsreguleres een gang årligt, er fastsat i  

 gebyrklasser, der afhænger af sagernes karakter.
Gebyret for godkendelse af  

 brandmæssigt egnede tagdækninger udgør for tiden (1983) kr. 3.700.
 For fornyelse af godkendelsen og for mindre ændringer inden det normale  

 udløb af en periode betales et gebyr, der svarer til halvdelen af det  

 gældende førstegangsgebyr.
OFFENTLIGGØRELSE Den færdige godkendelse trykkes i Byggedata og sendes til samtlige  

 kommuner.
 Opmærksomheden henledes på, at der kan bestills et oplag af godkendelsen  

 hos:
Byggecentrum Vester Voldgade 94 1552 Københan V tlf. (01) 12 73 73 Nærmere oplysning om ordningen kan fås hos Byggecentrum.
Omtale af materialet eller konstruktionen som godkendt af boligministeriet  

 må kun ske med angivelse af godkendelsens sagsnummer.
Gengivelse af  

 godkendelsen må kun ske ved gengivelse af godkendelsen i sin helhed.
