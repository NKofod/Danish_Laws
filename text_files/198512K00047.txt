Nr LSF 47 Forslag til Lov om ændring af lov om styrelsen af kommunernes skolevæsen  

 og af virksomhed efter lov om fritidsundervisning m.v. (Bortfald af  

 undervisningsministeriets og amtsrådenes godkendelsesbeføjelser, forenkling  

 af klageregler, styrkelse af skolenævn m.v.) Fremsat af Undervisningsministeren § 1 I lov om styrelsen af kommunernes skolevæsen og af virksomhed efter lov om fritidsundervisning m.v., jfr. lovbekendtgørelse nr. 24 af 20. januar 1978, som ændret ved lov nr. 528 af 28. december 1979 og § 2 i lov nr. 270 af 6. juni 1985, foretages følgende ændringer:
 1. I § 3, stk. 2, udgår », jfr. dog § 39, stk. 1 og 4«.
 2. § 4 affattes således:
»§ 4. Kommunalbestyrelsen udarbejder projekt til opførelse af nye skoler samt udvidelse og ombygning af bestående skoler.
Stk. 2. Undervisningsministeren fastsætter regler om adgang for repræsentanter for lærere, elever og forældre samt for fritidsundervisningen m.v. til at medvirke i forbindelse med behandlingen af skolebyggeprojekter.« 3. § 5 affattes således:
»§ 5. Kommunalbestyrelsen godkender interessegrupper for børn og unge, ungdomsklubber og fritidsundervisning for voksne, jfr. dog § 39.« 4. I § 10, stk. 7, indsættes efter »stedfortrædere«: »og  

 kan herunder fastsætte en dato for valgets afholdelse«.
 5. § 14, stk. 2, affattes således:
»Stk. 2. Personer, der er fyldt 60 år, har dog ikke pligt til at modtage valg.
Den, der har været medlem af skolekommissionen eller et nævn i 2 hele, sammenhængende valgperioder, har ikke pligt til at modtage valg før efter udløbet af de 2 følgende valgperioder.« 6. I § 14 indsættes efter stk. 2 som nyt stykke:
»Stk. 3. Kommunalbestyrelsen træffer endvidere efter begæring beslutning om at fritage den, der på grund af sin helbredstilstand, varetagelse af andet offentligt hverv, forretninger eller lignende har rimelig grund til at ønske sig fritaget for valget.« 7. § 15, stk. 1, affattes således:
»Kommunalbestyrelsen træffer efter anmodning fra et medlem beslutning om fritagelse for medlemskab af skolekommissionen eller et nævn, såfremt medlemmet på grund af sin helbredstilstand, varetagelse af andet offentligt hverv, forretninger eller lignende har rimelig grund til at ønske sig fritaget for medlemskabet.« 8. § 27, stk. 6, affattes således:
»Stk. 6. Det godkender efter indstilling fra lærerrådet, hvilke undervisningsmidler skolen må benytte.
Det godkender endvidere efter indstilling fra lærerrådet tilrettelæggelse og indhold af fælles arrangementer for skolens elever i skoletiden.
Det kan i øvrigt stille forslag til skolens leder om arrangementer for skolens elever uden for skoletiden.« 9. I § 27, stk. 15, ændres »og undervisning i fritiden« til:  

 », undervisning i fritiden og skolefritidsordning«.
 10. § 29, stk. 5, affattes således:
»Stk. 5. Skolekommissionen skal indhente en udtalelse fra fritidsnævnet om de bestemmelser i udkastet til kommunens skoleplan, der vedrører elevernes undervisning i fritiden og skolefritidsordning.« 11. § 34 affattes således:
»§ 34. Amtsrådet skal efter anmodning fra en kommunalbestyrelse vejlede kommunen i spørgsmål om det kommunale skolevæsen og den virksomhed, der er nævnt i kapitel I-IV i lov om fritidsundervisning m.v.
Amtsrådet kan i forbindelse med sin vejledningsvirksomhed forlange enhver oplysning meddelt af de kommunale skolemyndigheder, som rådet skønner nødvendig for vejledningsvirksomheden.« 12. § 35 ophæves.
 13. § 36, stk. 2 og 3, ophæves.
 Stk. 4 og 5 bliver herefter stk. 2 og 3.
 14. § 36, stk. 5, der bliver stk. 3, affattes således:
»Stk. 3. Undervisningsministeren kan fastsætte regler om adgang for repræsentanter for lærere, elever og forældre samt for fritidsundervisningen m.v. til at medvirke i forbindelse med behandlingen af skolebyggeprojekter.« 15. § 39 affattes således:
»§ 39. Amtsrådet godkender ledere og lærere ved fritidsundervisning for voksne.« 16. § 40, stk. 2, sidste pkt., affattes således:
»Planen indsendes til undervisningsministeriet.« 17. I § 41, stk. 2, 2. pkt., indsættes efter »§ 14, stk. 2«:  

 »og 3«, og i stk. 2, sidste pkt., indsættes efter »Afgørelser efter«:  

 »§ 14, stk. 3, og«.
 18. I § 42, stk. 5, ændres »§ 36, stk. 5« til: »§ 36, stk.  

 3«.
 19. § 45, stk. 3, ophæves.
 20. § 48 ophæves.
21. I § 51, stk. 2, ændres »under amtsrådets tilsyn hørende«  

 til: »i amtsrådskredsen værende«.
 22. I § 55 udgår »med undervisningsministerens godkendelse«.
 23. § 56 ophæves.
 24. § 58, stk. 2, affattes således:
»Stk. 2. Kommunalbestyrelsen kan beslutte, at der i stedet for en ledende skoleinspektør ansættes en skoledirektør til at varetage de i stk. 1 nævnte funktioner.« 25. I § 59, stk. 1, udgår »med undervisningsministerens  

 godkendelse«.
 26. I § 60, stk. 1, indsættes efter 1. pkt.:
»For lærere, der har faste undervisningstimer ved mere end en skole, fastsætter undervisningsministeren regler om medlemskab af lærerråd.« 27. I § 65, stk. 1, indsættes efter 1. pkt.:
»Amtsrådets afgørelse kan ikke indbringes for anden administrativ myndighed.
Undervisningsministeren kan dog fastsætte regler om, at visse afgørelser kan indbringes for ministeren.« 28. I § 65, stk. 2, ændres », herunder afgørelser efter stk. 1,»  

 til:
 »i øvrigt«.
29. I § 68, stk. 3, 1. pkt., ændres »inden 3 måneder« til:  

 »snarest muligt«.
 30. § 72, stk. 7, affattes således:
»Stk. 7. Det godkender efter indstilling fra lærerrådet, hvilke undervisningsmidler skolen må benytte.
Det godkender endvidere efter indstilling fra lærerrådet tilrettelæggelse og indhold af fælles arrangementer for skolens elever i skoletiden.
Det kan i øvrigt stille forslag til skolens leder om arrangementer for skolens elever uden for skoletiden.« 31. I § 72, stk. 15, ændres »og undervisning i fritiden« til:  

 », undervisning i fritiden og skolefritidsordning«.
 32. § 76, stk. 1, affattes således:
»Enhver, der er valgbar til skoledirektionen, skolenævnene, skolerådene efter § 72 a, stk. 1, nr. 1 og 2, ungdomsskolenævnet, fritidsnævnet eller voksenundervisningsnævnet, har pligt til at modtage valg, medmindre den valgte er fyldt 60 år.
Den, der har været medlem af skoledirektionen, et skolenævn, et skoleråd efter § 72 a, stk. 1, nr. 1 og 2, ungdomsskolenævnet, fritidsnævnet eller voksenundervisningsnævnet i 2 hele, sammenhængende valgperioder, har ikke pligt til at modtage valg før efter udløbet af de 2 følgende valgperioder.
Borgerrepræsentationen træffer endvidere efter begæring beslutning om at fritage den, der på grund af sin helbredstilstand, varetagelse af andet offentligt hverv, forretninger eller lignende har rimelig grund til at ønske sig fritaget for valget.« 33. § 76, stk. 2 og 3, affattes således:
»Stk. 2. Et medlem af skoledirektionen, der er valgt af borgerrepræsentationen, kan anmode borgerrepræsentationen om fritagelse for medlemskabet. § 76, stk. 1, 3. pkt., finder tilsvarende anvendelse.
Stk. 3. Et medlem af et skolenævn kan anmode nævnet om fritagelse for medlemskabet. § 76, stk. 1, 3. pkt., finder tilsvarende anvendelse.
Skolenævnets afgørelse kan indbringes for skoledirektionen.« 34. § 76, stk. 5, affattes således:
»Stk. 5. Medlemmer af ungdomsskolenævnet, fritidsnævnet, voksenundervisningsnævnet eller medlemmer af skoleråd valgt efter § 72 a, stk. 1, nr. 1 og 2, kan anmode borgerrepræsentationen om fritagelse for medlemskabet. § 76, stk. 1, 3. pkt., finder tilsvarende anvendelse.« 35. § 80 affattes således:
»§ 80. Undervisningsministeren kan fastsætte regler vedrørende kommunernes og amtskommunernes planlægning inden for undervisningsområdet.« 36. § 80 b affattes således:
»§ 80 b.
Ved hver kommunal eller amtskommunal skole, som har 5. eller højere klassetrin, danner eleverne et elevråd til varetagelse af deres interesser over for skolen og de kommunale eller amtskommunale skolemyndigheder.« 37. § 81 affattes således:
»§ 81. Undervisningsministeren kan bemyndige ministeriets direktorater til at udøve de beføjelser, der i denne lov er tillagt ministeren.
Stk. 2. Undervisningsministeren kan fastsætte bestemmelser om adgangen til at klage over afgørelser, der er truffet i henhold til bemyndigelsen efter stk. 1, herunder om at afgørelser ikke skal kunne indbringes for ministeren.« § 2 Loven træder i kraft den 1. august 1986, § 1, nr. 29, træder dog i kraft ved bekendtgørelsen i Lovtidende.
Oprindeligt fremsat lovforslag Blad nr 85 § 1 I lov om styrelsen af kommunernes skolevæsen og af virksomhed efter lov om fritidsundervisning m.v., jfr. lovbekendtgørelse nr. 24 af 20. januar 1978 som ændret ved lov nr. 528 af 28. december 1979 og § 2 i lov nr. 270 af 6. juni 1985, foretages følgende ændringer:
 1. I § 3, stk. 2, udgår », jfr. dog § 39, stk. 1 og 4«.
 2. § 4 affattes således:
»§ 4. Kommunalbestyrelsen udarbejder projekt til opførelse af nye skoler samt udvidelse og ombygning af bestående skoler.
Stk. 2. Undervisningsministeren fastsætter regler om adgang for repræsentanter for lærere, elever og forældre samt for fritidsundervisningen m.v. til at medvirke i forbindelse med behandlingen af skolebyggeprojekter.« 3. § 5 affattes således:
»§ 5. Kommunalbestyrelsen godkender interessegrupper for børn og unge, ungdomsklubber og fritidsundervisning for voksne, jfr. dog § 39.« 4. I § 10, stk. 7, indsættes efter »stedfortrædere«: »og  

 kan herunder fastsætte en dato for valgets afholdelse«.
 5. § 14, stk. 2, affattes således:
»Stk. 2. Personer, der er fyldt 60 år, har dog ikke pligt til at modtage valg.
Den, der har været medlem af skolekommissionen eller et nævn i 2 hele, sammenhængende valgperioder, har ikke pligt til at modtage valg før efter udløbet af de 2 følgende valgperioder.« 6. I § 14 indsættes efter stk. 2 som nyt stk.:
»Stk. 3. Kommunalbestyrelsen træffer endvidere efter begæring beslutning om at fritage den, der på grund af sin helbredstilstand, varetagelse af andet offentligt hverv, forretninger eller lignende har rimelig grund til at ønske sig fritaget for valget.« 7. § 15, stk. 1, affattes således:
»Kommunalbestyrelsen træffer efter anmodning fra et medlem beslutning om fritagelse for medlemskab af skolekommissionen eller et nævn, såfremt medlemmet på grund af sin helbredstilstand, varetagelse af andet offentligt hverv, forretninger eller lignende har rimelig grund til at ønske sig fritaget for medlemskabet.« 8. I § 27, stk. 15, ændres »og undervisning i fritiden« til:  

 », undervisning i fritiden og skolefritidsordning«.
 9. I § 27 indsættes efter stk. 15 som nyt stk.:
»Stk. 16. Skolenævnet træffer beslutning om tilrettelæggelse og indhold af fælles arrangementer for skolens elever.« Stk. 16 bliver herefter stk. 17.
 10. § 29, stk. 5, affattes således:
»Stk. 5. Skolekommissionen skal indhente en udtalelse fra fritidsnævnet om de bestemmelser i udkastet til kommunens skoleplan, der vedrører elevernes undervisning i fritiden og skolefritidsordning.« 11. § 34 affattes således:
»§ 34. Amtsrådet kan vejlede kommunerne i amtsrådskredsen i spørgsmål om det kommunale skolevæsen og den virksomhed, der er nævnt i kapitel I-IV i lov om fritidsundervisning m.v.
Amtsrådet kan i forbindelse med sin vejledningsvirksomhed forlange enhver oplysning meddelt af de kommunale skolemyndigheder, som rådet skønner nødvendig for vejledningsvirksomheden.« 12. § 35 ophæves.
 13. § 36, stk. 2 og 3, ophæves.
 Stk. 4 og 5 bliver herefter stk. 2 og 3.
 14. § 36, stk. 5, der bliver stk. 3, affattes således:
»Stk. 3. Undervisningsministeren kan fastsætte regler om adgang for repræsentanter for lærere, elever og forældre samt for fritidsundervisningen m.v. til at medvirke i forbindelse med behandlingen af skolebyggeprojekter.« 15. § 39 affattes således:
»§ 39. Amtsrådet godkender ledere og lærere ved fritidsundervisning for voksne.« 16. § 40, stk. 2, sidste pkt., affattes således:
»Planen indsendes til undervisningsministeriet.« 17. I § 41, stk. 2, 2. pkt., indsættes efter »§ 14, stk. 2«:  

 »og 3« og i stk. 2, sidste pkt., indsættes efter »Afgørelser efter«:  

 »§ 14, stk. 3, og«.
 18. I § 42, stk. 5, ændres »§ 36, stk. 5« til: »§ 36, stk.  

 3«.
 19. § 45, stk. 3, ophæves.
 20. § 48 ophæves.
 21. I § 55 udgår »med undervisningsministerens godkendelse«.
 22. § 56 ophæves.
 23. § 58, stk. 2, affattes således:
»Stk. 2. Kommunalbestyrelsen kan beslutte, at der i stedet for en ledende skoleinspektør ansættes en skoledirektør til at varetage de i stk. 1 nævnte funktioner.« 24. I § 59, stk. 1, udgår »med undervisningsministerens  

 godkendelse«.
 25. I § 60, stk. 1, indsættes efter 1. pkt.:
»For lærere, der har faste undervisningstimer ved mere end en skole, fastsætter undervisningsministeren regler om medlemskab af lærerråd.« 26. I § 65, stk. 1, indsættes efter 1. pkt.:
»Amtsrådets afgørelse kan ikke indbringes for anden administrativ myndighed.
Undervisningsministeren kan dog fastsætte regler om, at visse afgørelser kan indbringes for ministeren.« 27. I § 65, stk. 2, ændres », herunder afgørelser efter stk. 1,»  

 til:
 »i øvrigt«.
28. I § 68, stk. 3, 1. pkt., ændres »inden 3 måneder« til:  

 »snarest muligt«.
29. I § 72, stk. 15, ændres »og undervisning i fritiden« til:  

 », undervisning i fritiden og skolefritidsordning«.
 30. I § 72 indsættes efter stk. 15 som nyt stk.:
»Stk. 16. Skolenævnet træffer beslutning om tilrettelæggelse og indhold af fælles arrangementer for skolens elever.« 31. § 76, stk. 1, affattes således:
»Enhver, der er valgbar til skoledirektionen, skolenævnene, skolerådene efter § 72 a, stk. 1, nr. 1 og 2, ungdomsskolenævnet, fritidsnævnet eller voksenundervisningsnævnet, har pligt til at modtage valg, medmindre den valgte er fyldt 60 år.
Den, der har været medlem af skoledirektionen, et skolenævn, et skoleråd efter § 72 a, stk. 1, nr. 1 og 2, ungdomsskolenævnet, fritidsnævnet eller voksenundervisningsnævnet i 2 hele, sammenhængende valgperioder, har ikke pligt til at modtage valg før efter udløbet af de 2 følgende valgperioder.
Borgerrepræsentationen træffer endvidere efter begæring beslutning om at fritage den, der på grund af sin helbredstilstand, varetagelse af andet offentligt hverv, forretninger eller lignende har rimelig grund til at ønske sig fritaget for valget.« 32. § 76, stk. 2 og 3, affattes således:
»Stk. 2. Et medlem af skoledirektionen, der er valgt af borgerrepræsentationen, kan anmode borgerrepræsentationen om fritagelse for medlemskabet. § 76, stk. 1, 3. pkt., finder tilsvarende anvendelse.
Stk. 3. Et medlem af et skolenævn kan anmode nævnet om fritagelse for medlemskabet. § 76, stk. 1, 3. pkt., finder tilsvarende anvendelse.
Skolenævnets afgørelse kan indbringes for skoledirektionen.« 33. § 76, stk. 5, affattes således:
»Stk. 5. Medlemmer af ungdomsskolenævnet, fritidsnævnet, voksenundervisningsnævnet eller medlemmer af skoleråd valgt efter § 72 a, stk. 1, nr. 1 og 2, kan anmode borgerrepræsentationen om fritagelse for medlemskabet. § 76, stk. 1, 3. pkt., finder tilsvarende anvendelse.« 34. § 80 affattes således:
»§ 80. Undervisningsministeren kan fastsætte regler vedrørende kommunernes og amtskommunernes planlægning inden for undervisningsområdet.« 35. § 81 affattes således:
»§ 81. Undervisningsministeren kan bemyndige ministeriets direktorater til at udøve de beføjelser, der i denne lov er tillagt ministeren.
Stk. 2. Undervisningsministeren kan fastsætte bestemmelser om adgangen til at klage over afgørelser, der er truffet i henhold til bemyndigelsen efter stk. 1, herunder om at afgørelser ikke skal kunne indbringes for ministeren.« § 2 Loven træder i kraft den 1. august 1986, § 1, nr. 28 træder dog i kraft ved bekendtgørelsen i Lovtidende.
BEMÆRKNINGER TIL LOVFORSLAGET I.
Almindelige bemærkninger Lovforslaget tager i første række sigte på en forenkling af kommunernes og amtskommunernes administration af skolelovgivningen.
Det foreslås således, at lovens bestemmelser om, at amtsrådet skal godkende visse kommunale dispositioner, der træffes inden for de af lovgivningen fastsatte rammer, ophæves.
Endvidere foreslås visse bestemmelser i loven om, at undervisningsministeriet skal godkende kommunale og amtskommunale dispositioner, ophævet.
Reglerne om udbygningsplaner foreslås ophævet og erstattet af en bemyndigelse til undervisningsministeren til at fastsætte regler vedrørende kommunernes og amtskommunernes planlægning inden for undervisningsområdet.
Klagebestemmelserne foreslås forenklet, således at en afgørelse som hovedregel kun skal kunne ankes til en instans.
Det foreslås, at der tillægges skolenævnene beføjelse til at træffe beslutning om fælles arrangementer for skolens elever.
I bestemmelsen om lærerrådets sammensætning foreslås en bemyndigelse til undervisningsministeren til at fastsætte regler om medlemskab af lærerråd for lærere, der har faste undervisningstimer ved mere end en skole.
Der er endvidere tale om ajourføring af enkelte bestemmelser med anden lovgivning samt om ophævelse af nogle bestemmelser, der ikke længere har praktisk betydning.
Som led i regeringens moderniseringsbestræbelser foreslås endelig bestemmelser om, at undervisningsministeren kan bemyndige ministeriets direktorater til at varetage administrationen af loven samt i forbindelse hermed fastsætte regler om begrænsning af klageadgangen fra direktoraterne til ministeren (departementet).
II.
Lovforslagets administrative og økonomiske konsekvenser Ved lovforslaget tilsigtes der som tidligere nævnt en forenkling og lettelse af det administrative arbejde for de kommunale og amtskommunale forvaltninger.
Det må antages, at der herigennem vil kunne opnås besparelser på de kommunale og amtskommunale budgetter, men på nuværende tidspunkt er det ikke muligt at foretage en beregning heraf.
III.
Bemærkninger til de enkelte bestemmelser Til § 1 Til nr. 1, 3 og 15 Ad § 3, stk. 2, § 5 og § 39 Ved ændringsforslagene ophæves de endnu gældende bestemmelser om amtsrådets beføjelser til at godkende visse former for virksomhed efter fritidsundervisningsloven.
Det drejer sig om ungdomsskolens prøveforberedende undervisning og specialundervisning og om specialundervisning for voksne, jfr. § 39, stk. 1 og 2.
Amtsrådets beføjelse til at godkende ledere og lærere ved fritidsundervisning for voksne i henhold til § 39, stk. 3, foreslås opretholdt under hensyn til, at den godkendelsespraksis, der har udviklet sig under den gældende ordning, efter de for undervisningsministeriet foreliggende oplysninger virker på tilfredsstillende måde.
Det er i denne forbindelse oplyst, at sager om godkendelse af lærere, der udgør største delen af alle godkendelsessager, ikke passerer kommunerne, men indsendes af vedkommende leder eller oplysningsforbund direkte til amtskommunen til godkendelse.
En omlægning af denne administrative ordning ville således kunne medføre en forøgelse og ikke en formindskelse af kommunernes administrative arbejde.
Forslaget om ophævelse af skolestyrelseslovens § 39, stk. 4, vil for ungdomsskolens vedkommende ikke medføre, at den gældende retstilstand ændres, idet undervisningsministeriets kompetence i de i bestemmelsen nævnte henseender allerede fremgår af bestemmelser i fritidsundervisningsloven, jfr. denne lovs § 2, stk. 1, nr. 3, og § 8 (om ungdomsskolens erhvervsmæssige grunduddannelser), og § 20 (om ungdomskostskoler). Kompetencen til at godkende erhvervsmæssige kursus tilkommer efter den foreslåede formulering af § 5 kommunalbestyrelsen.
Til nr. 2, 13 og 14 Ad § 4 og § 36 Ved ændringsforslagene ophæves bestemmelserne om, at kommunernes skolebyggeprojekter dvs. byggeprogram med dispositionsforslag - skal forelægges amtsrådet til godkendelse.
En sådan obligatorisk godkendelsesordning kendes ikke længere inden for andre tilsvarende områder.
Derimod opretholdes bestemmelsen i skolestyrelseslovens § 36, stk. 1, om, at amtsrådet bistår kommunerne med rådgivning om projektering af skoler i det omfang, kommunerne ønsker det.
Den foreslåede ændring af loven vil medføre, at der skal foretages en revision af den i medfør af § 4, stk. 2, udstedte bekendtgørelse nr. 544 af 14. november 1974 om behandlingen af folkeskolens byggesager, der senere er blevet ændret ved bekendtgørelse nr. 168 af 5. april 1978. Ved samme lejlighed vil reglerne i bekendtgørelsen blive forenklet.
Til nr. 4 Ad § 10, stk. 7 Ved de seneste skolenævnsvalg har der fra forskellig side, bl.a. fra Landsforeningen Skole og Samfund, over for undervisningsministeriet været fremsat ønske om, at ministeriet skulle fastsætte en for alle kommuner gældende dato for afholdelse af valg til skolenævn.
Begrundelsen herfor er, at en sådan fælles valgdato må formodes at skabe øget interesse om valgene og derved tilskynde forældrene til i større omfang at deltage i disse.
Efter undervisningsministeriets opfattelse findes der ikke i den gældende lovs § 10, stk. 7, den fornødne hjemmel til at fastsætte en fælles valgdato, gældende for alle kommuner uden for København.
Ved den foreslåede tilføjelse til § 10, stk. 7, bemyndiges ministeren til at fastsætte en for alle kommuner gældende valgdato.
Det forudsættes, at kommunalbestyrelserne som hidtil skal have ansvaret for tilrettelæggelsen af skolenævnsvalgene i de enkelte kommuner.
Der skal fortsat være mulighed for  

 »fredsvalg«, dvs. valg uden afstemning, når der ved opstillingsfristens udløb kun er anmeldt en kandidatliste.
I Københavns kommune fastsættes valgdatoen af borgerrepræsentationen i medfør af § 71, stk. 5.
Til nr. 5, 6 og 31 Ad § 14 og § 76, stk. 1 Ændringsforslagene vedrørende § 14, stk. 2 og 3, og § 76, stk. 1, tilsigter at bringe disse bestemmelser i overensstemmelse med de tilsvarende bestemmelser i § 27, stk. 1 og 2, i lov om kommunale valg, jfr. lovbekendtgørelse nr. 139 af 26. marts 1985, der vedrører betingelserne for at blive fritaget for valget.
Til nr. 7, 32 og 33 Ad § 15, stk. 1, § 76, stk. 2 og 3 og § 76, stk. 5 Forslagene til ændret affattelse af § 15, stk. 1, og § 76, stk. 2, 3 og 5, tilsigter at bringe disse bestemmelser i overensstemmelse med den tilsvarende bestemmelse i § 34 b i lov om kommunale valg, jfr. lovbekendtgørelse nr. 139 af 26. marts 1985, der vedrører betingelserne for at blive fritaget for medlemskab i løbet af valgperioden.
Den ændrede affattelse af de pågældende bestemmelser vil ikke være til hinder for, at et medlem, der fraflytter kommunen, i overensstemmelse med hidtidig praksis efter anmodning fritages for medlemskabet i resten af valgperioden.
Til nr. 8 Ad § 27, stk. 15 Ved ændringsforslaget præciseres det, at skolenævnet også skal udtale sig om de bestemmelser i udkastet til kommunens skoleplan, der vedrører indretning af eventuel skolefritidsordning ved skolen.
Til nr. 9 Ad § 27, nyt stk. 16 Forslaget til en ny bestemmelse i § 27 vedrører ikke arrangementer, der indgår i undervisningen eller træder i stedet for undervisningen i klasserne, jfr. folkeskolelovens § 13, stk. 3.
Der tages udelukkende sigte på beslutninger vedrørende morgensamlinger, juleafslutninger, skolejubilæer, teaterforestillinger og andre lignende fælles arrangementer, hvor eleverne samles på skolen.
Forslaget indebærer ikke ændringer med hensyn til det mulige indhold af de omhandlede fælles arrangementer, som må fastsættes inden for rammerne af formålsbestemmelsen for folkeskolen.
Med hensyn til spørgsmålet om at indlægge en kristen bøn i morgensamlingerne gælder fortsat det anførte i undervisningsministeriets pressemeddelelse af 29. juni 1978 om morgenbøn i skolerne.
Det fastslås heri, at det - efter høring af kirkeministeriet og de teologiske fakulteter - er undervisningsministeriets opfattelse, at det ikke vil være uforeneligt med folkeskoleloven, at der efter lokal beslutning indlægges en bøn med Fader Vor som grundtype i den fælles morgensamling.
Det er dog en forudsætning, at et barn efter anmodning fra forældremyndighedens indehaver kan fritages for deltagelse i fællesbønnen.
Med hensyn til spørgsmålet om afholdelse af juleafslutninger, hvori indgår en egentlig gudstjeneste med en prædiken, er det i overensstemmelse med hidtidig praksis undervisningsministeriets opfattelse, at deltagelse er frivilling for eleverne, da det principielt må foregå uden for skoletiden.
Hensigten med bestemmelsen er således alene at fastslå, at det er skolenævnet, der har kompetence til at beslutte, om der eventuelt skal gennemføres fælles arrangementer af den omhandlede art på skolen, og til at bestemme indholdet heraf inden for de oven for angivne rammer.
Skolenævnet bør rådføre sig med skolens leder, inden det træffer beslutning om eventuelle fælles arrangementer, og nævnet bør tillægge skolelederens rådgivning stor vægt, bl.a. vedrørende spørgsmålet om de praktiske muligheder for at gennemføre ønskede arrangementer.
Endvidere bør lærerrådet og et eventuelt elevråd have lejlighed til at udtale sig om eventuelle fælles arrangementer, inden skolenævnet træffer beslutning herom.
Det forudsættes desuden, at skolenævnene træffer beslutninger vedrørende fælles arrangementer (fælles samlinger) for skolens elever under hensyn til de lokale traditioner og på grundlag af ønskerne i skolens forældrekreds f.eks. således, at eventuelle klasseforældrerepræsentanter inddrages i drøftelserne forud for skolenævnets beslutninger.
Til nr. 10 Ad § 29, stk. 5 Ved forslaget til ændret affattelse af § 29, stk. 5, fastsættes det, at skolekommissionen i alle tilfælde skal indhente fritidsnævnets udtalelse om de bestemmelser i udkastet til kommunens skoleplan, der vedrører elevernes undervisning i fritiden og etablering af skolefritidsordninger i folkeskolen.
Til nr. 11 Ad § 34 Ifølge den gældende bestemmelse i § 34 fører amtsrådet tilsyn med, at de gældende bestemmelser for det kommunale skolevæsen og den i kapitel I - IV i lov om fritidsundervisning m.v. omhandlede virksomhed i amtsrådskredsen overholdes, og at påbudte foranstaltninger iværksættes.
Amtsrådet skal således påse lovligheden af kommunernes skoleforvaltning m.v., dvs. at der er tale om et legalitetstilsyn.
I praksis ligger hovedvægten i amtsrådenes »tilsynsudøvelse« dog  

 i højere grad på rådgivning og vejledning af kommunerne end på egentlig tilsynsvirksomhed.
Amtsrådene bistås i denne forbindelse af amtskonsulenterne for henholdsvis folkeskolen og fritidsundervisning og amtsskolepsykologen og de til disse stillinger knyttede pædagogiske og psykologiske medarbejdere, der indgår i amtskommunernes undervisnings- og kulturforvaltninger.
Ved den foreslåede ny formulering af § 34 kommer det til at fremgå af bestemmelsen, at amtsrådenes opgave er at vejlede kommunerne på de af loven omfattede forvaltningsområder.
Det fremgår endvidere, at opgaven er frivillig for det enkelte amtsråd, der i givet fald selv kan tage initiativ til vejledningsvirksomheden.
Denne virksomhed forudsættes i øvrigt som hidtil udført med bistand af amtskonsulenterne, amtsskolepsykologerne og deres medarbejdere.
Vejledningen skal være et tilbud til kommunerne, som ikke vil være forpligtede til at rette sig efter den givne vejledning.
Bestemmelsen om amtsrådets ret til at forlange oplysninger meddelt af de kommunale skolemyndigheder, der også gælder i relation til lovens § 49 vedrørende indberetninger om forskellige oplysninger fra kommunalbestyrelserne, foreslås dog opretholdt.
Til nr. 12 Ad § 35 Bestemmelserne i § 35 om udbygningsplaner foreslås ophævet og erstattet af en bemyndigelsesbestemmelse i § 80, jfr.
 bemærkningerne til ændringsforslaget under nr. 34.
Til nr. 16 Ad § 40, stk. 2 Ved ændringsforslaget ophæves bestemmelsen om, at planen for amtskommunens skolevæsen og undervisningsvirksomhed m.v. skal forelægges undervisningsministeriet til godkendelse.
I stedet for indsættes en bestemmelse om, at planen skal indsendes til undervisningsministeriet, der efter skolestyrelseslovens § 40, stk. 4, varetager tilsynet med amtskommunens skole- og undervisningsvæsen.
Til nr. 17 Ad § 41, stk. 2 Ændringsforslaget er en konsekvens af ændringsforslagene under nr. 5 og 6 vedr. § 14, stk. 2 og 3.
Til nr. 18 Ad § 42, stk. 5 Ændringsforslaget er en konsekvens af de under nr. 13 og 14 foreslåede ændringer af § 36.
Til nr. 19 Ad § 45, stk. 3 Bemyndigelsesbestemmelsen i § 45, stk. 3, har hidtil ikke været brugt og foreslås derfor ophævet.
Til nr. 20 Ad § 48 I forbindelse med indførelsen af statstilskud efter objektive udgiftskriterier til kommuner og amtskommuner med virkning fra 1.
april 1975 bortfaldt statens bevillinger i henhold til skolestyrelseslovens § 81 fra samme tidspunkt, og lovens § 48, der har sammenhæng med § 81, foreslås derfor ophævet.
Til nr. 21 Ad § 55 Ved den foreslåede ændring af § 55 ophæves bestemmelsen om, at undervisningsministeriets godkendelse kræves til ansættelse af faglig medhjælp for amtskonsulenterne og amtsskolepsykologen, dvs.
 normering af stillinger som medhjælper (konsulent).
Til nr. 22 Ad § 56 Ved forslaget om ophævelse af § 56 ophæves amtsrådets forpligtelse til at udfærdige instrukser for amtskonsulenternes og amtsskolepsykologens virksomhed.
Amtsrådet vil dog fortsat kunne udfærdige sådanne instrukser, men i så fald skal disse ikke forelægges undervisningsministeriet til godkendelse.
Til nr. 23 Ad § 58, stk. 2 Ved forslaget til ændret affattelse af § 58, stk. 2, ophæves bestemmelsen om, at undervisningsministeriets godkendelse kræves til ansættelse af en skoledirektør, dvs. normering af en stilling som skoledirektør.
Endvidere ophæves bestemmelsen om, at kun større kommuner kan ansætte en (heltidsbeskæftiget) skoledirektør i stedet for en ledende skoleinspektør, der tillige varetager funktionen som skoleleder.
Herved stilles kommunerne frit i valget mellem anvendelse af § 58, stk. 1, eller § 58, stk. 2.
Til nr. 24 Ad § 59, stk. 1 Ved den foreslåede ændring af § 59, stk. 1, ophæves bestemmelsen om, at undervisningsministeriets godkendelse kræves til ansættelse af en ledende skolepsykolog, dvs. normering af en stilling som ledende skolepsykolog.
Til nr. 25 Ad § 60, stk. 1 Bestemmelsen i § 60, stk. 1, om et lærerråds sammensætning forudsætter som den normale situation, at lærere og andre undervisere kun gør tjeneste ved en skole og således kun er medlem af et lærerråd.
Der er imidlertid visse stillinger, hvis indehavere kan have faste undervisningstimer ved flere skoler, f.eks. tale-hørelærere, faste vikarer og faglærere.
Det er endvidere en følge af udviklingen med faldende børnetal og deraf følgende skolenedlæggelser, at lærere må tillægges undervisningstimer ved flere skoler for at kunne opnå fuldt timetal.
I alle sådanne tilfælde er de pågældende lærere m.fl.
efter den gældende bestemmelse medlem af lærerrådene ved de skoler, hvor de har faste undervisningstimer, hvilket kan være til betydelig ulempe for de pågældende, og i visse tilfælde vil det være praktisk umuligt for dem at deltage i lærerrådsarbejdet ved flere skoler.
Den ved ændringsforslaget foreslåede bemyndigelsesbestemmelse i § 60, stk. 1, vil gøre det muligt for undervisningsministeriet at fastsætte regler, der skal afbøde de nævnte praktiske ulemper ved, at lærere har undervisningstimer ved mere end en skole.
Hovedsigtet er, at en lærer normalt kun skal deltage i lærerrådsarbejdet ved en skole.
Til nr. 26 og 27 Ad § 65 Ankesystemet i den gældende § 65 er som hovedregel 2-leddet med amtsrådet som 1. ankeinstans og undervisningsministeriet som 2.
ankeinstans.
De afgørelser, som amtsrådet træffer som skoleforvaltningsmyndighed, f.eks. afgørelser om vidtgående specialundervisning i henhold til folkeskolelovens § 19, stk. 2, kan dog kun ankes en gang, dvs. til undervisningsministeriet.
Ad stk. 1 Ud fra det hovedsynspunkt, at en afgørelse normalt kun bør kunne ankes en gang, foreslås det, at amtsrådet som ankeinstans efter § 65, stk. 1, træffer den endelige administrative afgørelse.
Undervisningsministeren skal dog kunne fastsætte bestemmelser om undtagelser fra hovedreglen på områder, hvor dette må anses for påkrævet.
Dette gælder således navnlig sager vedrørende tjenstemandsretlige og overenskomstmæssige forhold, dvs. sager, hvor finansministeriets lønnings- og pensionsdepartement er involveret.
På de områder, hvor undervisningsministeren fastsætter regler om klageadgang til ministeriet, vil den i § 65, stk. 2, fastsatte klagefrist på 4 uger gælde.
Ad stk. 2 Ændringen af § 65, stk. 2, er en følge af den foreslåede ændring af stk. 1. Stk. 2 vil herefter alene vedrøre anke af amtsrådets »egne« afgørelser, jfr. ovenfor.
Til nr. 28 Ad § 68, stk. 3 Ifølge den gældende bestemmelse i § 68, stk. 3, skal valget af 5 skolenævnsmedlemmer til skoledirektionen i København foretages inden 3 måneder efter hvert almindeligt valg til borgerrepræsentationen.
Denne bestemmelse bevirker, at skolenævnsvalget i København må foretages allerede i december måned, dvs. nogle måneder tidligere end i landets andre kommuner.
Efter forslag fra borgmesteren i Københavns magistrats 1. afdeling foreslås den nævnte bestemmelse ændret, således at det bliver muligt at afholde skolenævnsvalg i København inden for samme tidsrum som i landets andre kommuner.
 Til nr. 29.
Ad § 72, stk. 15 Ændringsforslaget svarer til ændringsforslaget under nr. 8 ad § 27, stk. 15, jfr. bemærkningerne hertil.
Til nr. 30 Ad § 72, nyt stk. 16 Ændringsforslaget svarer til ændringsforslaget under nr. 9 ad § 27, nyt stk. 16, jfr. bemærkningerne hertil.
Til nr. 34 Ad § 80 Ifølge § 80 kan undervisningsministeren fastsætte bestemmelser om skolelokalers anvendelse til andet formål end undervisning.
I fritidsundervisningslovens § 9, § 34, § 34 a og § 62 er fastsat bestemmelser om kommuners, amtskommuners, statens og andres pligt til at stille lokaler og udendørsanlæg til rådighed for aktiviteter i henhold til fritidsundervisningsloven, og disse bestemmelser indeholder endvidere hjemmel for undervisningsministeren til at fastsætte regler herom.
Der har hidtil ikke været brug for at anvende den givne bemyndigelse i § 80, og bestemmelsen foreslås derfor ophævet.
I stedet for den hidtidige bestemmelse i § 80 foreslås indsat en ny bestemmelse, der skal erstatte bestemmelserne i § 35 om udbygningsplaner, jfr. bemærkningerne til ændringsforslaget under nr. 12.
Planlægningen på undervisningsområdet har siden 1970 stadig udviklet sig i retning af øget decentralisering og dermed øget kommunalt ansvar.
Ved ændringen af § 35 i 1974 (lov nr. 335 af 19. juni 1974) blev det kommunalbestyrelsens ansvar og ikke som tidligere amtsrådets ansvar - at udarbejde forslag til planen for det kommunale skolevæsen.
Ved ændringen af § 35 i 1979 (lov nr. 528 af 28.
december 1979) udgik bestemmelsen om, at amtsrådets retningslinjer for den kommunale planlægning skulle godkendes af undervisningsministeriet.
Finansministeriets planredegørelse 3 om videreudvikling af de statslig-kommunale plansystemer (december 1983) satte spørgsmålstegn ved værdien af de eksisterende plansystemer.
Redegørelsen konkluderede, at planlægningen i dens hidtidige form måtte undergå en markant forvandling, hvor både indhold, form og tilblivelsesproces skulle ændres.
Plansystemerne måtte gennmgås kritisk og skulle renses for det, som hørte 70'ernes vækst, udbygning og bureaukratiske tendenser til.
Planredegørelsen foreslog også, at planrundernes omfang og hyppighed blev begrænset mest muligt, herunder gennem etablering af vågeblusplanlægning.
Det sidstnævnte synspunkt blev imødekommet i efteråret 1984 ved, at undervisningsministeriet efter samråd med de kommunale organisationer meddelte kommuner og amtskommuner, at de årlige justeringer af de kommunale og amtskommunale planer på undervisningsområdet ikke fremtidig ville blive krævet udarbejdet og indsendt til ministeriet.
Spørgsmålet om at bevare revisionen af planerne på undervisningsområdet, der efter den gældende § 35 skal ske med højst 5 års mellemrum, har dernæst været overvejet.
Erfaringerne for planlægningen på undervisningsområdet viser, at de enkelte kommuner og amtskommuner har haft meget varierende behov for at planlægge inden for de forskellige undervisningsområder, og dette har naturligt givet sig udslag i forskellig detaljeringsgrad i planerne.
Centrale krav til planernes indhold og form er derfor ud fra forskellige synspunkter ofte blevet oplevet som utilfredsstillende for kommuner og amtskommuner.
I erkendelse heraf indebærer forslaget ikke et krav om en fast forpligtelse til en statslig-kommunal planlægning, men alene en bemyndigelse til undervisningsministeren om at kunne tage initiativ til en sådan planlægning.
Om og hvor ofte et initiativ hertil skal tages, vil bero på, om der ud fra statslige og kommunale interesser skønnes at være fornødent behov for en sådan planlægning ud over kommuners og amtskommuners egen planlægning.
Undervisningsministeren vil træffe beslutning herom efter drøftelse med Kommunernes Landsforening og Amtsrådsforeningen i Danmark.
Forslaget indebærer endvidere, at undervisningsministerens godkendelse af planerne fremtidig bortfalder, men ministeriet vil i en dialog med kommuner og amtskommuner kunne redegøre for landspolitiske synspunkter ud fra planerne.
Efter den gældende § 35 spiller amtskommunerne en koordinerende rolle i planlægningen.
Amtskommunerne koordinerer således i fornødent omfang kommunernes forslag til planer indbyrdes og koordinerer endvidere forslagene med de amtskommunale planer.
Denne bestemmelse er ikke videreført i forslaget, da der også i denne henseende vil ske en forenkling og decentralisering.
Til nr. 35 Ad § 81 Den hidtidige bestemmelse i § 81 foreslås ophævet, jfr.
bemærkningerne til ændringsforslaget under nr. 20 ad § 48. Den nye bestemmelse, som foreslås indsat i § 81, må ses som led i regeringens moderniseringsbestræbelser.
Under ministeriets nuværende struktur er allerede de fleste af de udførende funktioner, der omfattes af loven, henlagt til de respektive direktorater i ministeriet, dvs. direktoratet for folkeskolen og seminarier m.v., direktoratet for folkeoplysning, frie grundskoler m.v., direktoratet for gymnasieskolerne og højere forberedelseseksamen og byggedirektoratet.
Den i stk. 2 foreslåede bemyndigelse tænkes anvendt til at afskære klageadgang til undervisningsministeriets departement i sager, som er behandlet og afgjort af vedkommende direktorat.
Til § 2 Det foreslåede ikrafttrædelsestidspunkt vil falde sammen med ikrafttrædelsestidspunktet for de ved lov nr. 270 af 6. juni 1985 foretagne ændringer af folkeskoleloven.
Den under § 1, nr. 28, foreslåede ændring vil eventuelt kunne få betydning for valgene til skolenævn og skoledirektionen i København efter det forestående valg til borgerrepræsentationen, og det foreslås derfor, at denne ændring træder i kraft snarest muligt efter lovens vedtagelse, dvs. ved bekendtgørelsen i Lovtidende.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget § 1 I lov om styrelsen af kommunernes skolevæsen og af virksomhed efter lov om fritidsundervisning m.v., jfr. lovbekendtgørelse nr. 24 af 20. januar 1978 som ændret ved lov nr. 528 af 28. december 1979 og § 2 i lov nr. 270 af 6. juni 1985, foretages følgende ændringer:
 1. I § 3, stk. 2, udgår », jfr. dog § 39, stk. 1 og 4«.
--/ § 3. - - Stk. 2. Kommunalbestyrelsen træffer beslutning om ungdomsskolevirksomheden  

 i kommunen på grundlag af skolekommissionens indstilling, jfr. dog § 39, stk.  

 1 og 4. - /-- 2. § 4 affattes således:
»§ 4. Kommunalbestyrelsen udarbejder projekt til opførelse af nye skoler samt udvidelse og ombygning af bestående skoler.
Stk. 2. Undervisningsministeren fastsætter regler om adgang for repræsentanter for lærere, elever og forældre samt for fritidsundervisningen m.v. til at medvirke i forbindelse med behandlingen af skolebyggeprojekter.« --/ § 4. Kommunalbestyrelsen udarbejder forslag til opførelse af nye skoler  

 samt udvidelse og ombygning af bestående skoler.
Byggeprogrammet med  

 dispositionsforslag forelægges amtsrådet til godkendelse, jfr. § 36.  

 Kommunalbestyrelsen udarbejder herefter det endelige projekt under  

 iagttagelse af de vilkår, der er knyttet til amtsrådets godkendelse.
 Stk. 2. Undervisningsministeren fastsætter nærmere regler om  

 fremgangsmåden ved udarbejdelsen af byggeprogrammet med dispositionsforslag,  

 herunder om adgangen for repræsentanter for lærere, elever og forældre samt  

 for fritidsundervisningen m.v. til at medvirke ved dette projektmateriales  

 behandling.
/-- 3. § 5 affattes således:
»§ 5. Kommunalbestyrelsen godkender interessegrupper for børn og unge, ungdomsklubber og fritidsundervisning for voksne, jfr. dog § 39.« --/ § 5. Kommunalbestyrelsen træffer beslutning om godkendelse af  

 ungdomsskolens almene kurser og fritidsvirksomhed.
 Stk. 2. Den træffer beslutning om godkendelse af interessegrupper for børn  

 og unge og ungdomsklubber.
 Stk. 3. Den træffer beslutning om godkendelse af aftenskoler,  

 aftenhøjskoler, studiekredse, foredragsrækker og interessegrupper for voksne,  

 jfr. dog § 39, stk. 3.
/-- 4. I § 10, stk. 7, indsættes efter »stedfortrædere«: »og  

 kan herunder fastsætte en dato for valgets afholdelse«.
--/ § 10. - - Stk. 7. Undervisningsministeren fastsætter nærmere regler om valg af  

 skolenævnets medlemmer og deres stedfortrædere.
/-- 5. § 14, stk. 2, affattes således:
»Stk. 2. Personer, der er fyldt 60 år, har dog ikke pligt til at modtage valg.
Den, der har været medlem af skolekommissionen eller et nævn i 2 hele, sammenhængende valgperioder, har ikke pligt til at modtage valg før efter udløbet af de 2 følgende valgperioder.« 6. I § 14 indsættes efter stk. 2 som nyt stk.:
»Stk. 3. Kommunalbestyrelsen træffer endvidere efter begæring beslutning om at fritage den, der på grund af sin helbredstilstand, varetagelse af andet offentligt hverv, forretninger eller lignende har rimelig grund til at ønske sig fritaget for valget.« --/ § 14. De af kommunalbestyrelsen i henhold til § 9 valgte medlemmer af  

 skolekommissionen har pligt til at modtage valg hertil.
Pligt til at modtage  

 valg til nævnene efter §§ 10 og 11 har personer, der har bopæl i kommunen.
Stk. 2. Fritagelsesbestemmelserne i den kommunale valglovs § 27, stk. 2,  

 1. pkt., og stk. 3, anvendes tilsvarende på de i Stk. 1 nævnte valg.
/-- 7. § 15, stk. 1, affattes således:
»Kommunalbestyrelsen træffer efter anmodning fra et medlem beslutning om fritagelse for medlemskab af skolekommissionen eller et nævn, såfremt medlemmet på grund af sin helbredstilstand, varetagelse af andet offentligt hverv, forretninger eller lignende har rimelig grund til at ønske sig fritaget for medlemskabet.« --/ § 15. Kommunalbestyrelsen afgør, om en anmodning fra et medlem om at  

 udtræde af skolekommissionen eller et nævn i løbet af valgperioden kan  

 imødekommes. - /-- 8. I § 27, stk. 15, ændres »og undervisning i fritiden« til:  

 », undervisning i fritiden og skolefritidsordning«.
 9. I § 27 indsættes efter stk. 15 som nyt stk.:
»Stk. 16. Skolenævnet træffer beslutning om tilrettelæggelse og indhold af fælles arrangementer for skolens elever.« Stk. 16 bliver herefter stk. 17.
--/ § 27. - - Stk. 15. Skolenævnet udtaler sig om de bestemmelser i det af  

 skolekommissionen udarbejdede udkast til kommunens skoleplan, der omhandler  

 skolernes navne og distrikter samt hver enkelt skoles omfang med hensyn til  

 undervisning i grundskolen og 10. klasse samt børnehaveklasser,  

 specialundervisning og undervisning i fritiden, for så vidt disse  

 bestemmelser vedrører den pågældende skole.
Stk. 16. Skolenævnet kan afgive udtalelser og stille forslag til  

 skolekommissionen og kommunalbestyrelsen om alle spørgsmål, der vedrører  

 skolen.
Det skal afgive erklæring i alle sager vedrørende skolen, der  

 forelægges det af skolekommissionen eller kommunalbestyrelsen.
/-- 10. § 29, stk. 5, affattes således:
»Stk. 5. Skolekommissionen skal indhente en udtalelse fra fritidsnævnet om de bestemmelser i udkastet til kommunens skoleplan, der vedrører elevernes undervisning i fritiden og skolefritidsordning.« --/ § 29. - - Stk. 5. Fritidsnævnets udrtalelse skal af skolekommissionen indhentes om  

 bestemmelserne vedrørende elevernes undervisning i deres fritid i udkastet  

 til kommunens skoleplan, såfremt særlige forhold taler derfor.
/-- 11. § 34 affattes således:
»§ 34. Amtsrådet kan vejlede kommunerne i amtsrådskredsen i spørgsmål om det kommunale skolevæsen og den virksomhed, der er nævnt i kapitel I-IV i lov om fritidsundervisning m.v.
Amtsrådet kan i forbindelse med sin vejledningsvirksomhed forlange enhver oplysning meddelt af de kommunale skolemyndigheder, som rådet skønner nødvendig for vejledningsvirksomheden.« --/ § 34. Amtsrådet fører tilsyn med, at de gældende bestemmelser for det  

 kommunale skolevæsen og den i kapitel I-IV i lov om fritidsundervisning m.v.  

 omhandlede virksomhed i amtsrådskredsen overholdes, og at påbudte  

 foranstaltninger iværksættes.
Amtsrådet er i så henseende berettiget til at  

 forlange alle oplysninger meddelt af de kommunale skolemyndigheder.
/-- 12. § 35 ophæves.
--/ § 35. For hver amtsrådskreds udarbejdes en samlet plan for udbygningen af  

 folkeskolevæsenet, ungdomsskolevirksomheden og anden offentlig  

 skoleundervisning.
Stk. 2. Kommunalbestyrelsen udarbejder forslag til planen for udbygningen  

 af den enkelte kommunes skolevæsen og indsender dette til amtsrådet.
Samtidig  

 foretager amtsrådet ved forhandling med kommunalbestyrelserne den fornødne  

 koordinering af kommunernes forslag indbyrdes og med det af amtsrådet  

 udarbejdede forslag til udbygningsplan for det amtskommunale skole- og  

 undervisningsvæsen.
Den samlede udbygningsplan forelægges  

 undervisningsministeren til godkendelse.
 Stk. 3. Udbygningsplanen optages til revision med højst 5 års mellemrum.
 Stk. 4. Undervisningsministeren fastsætter de nærmere regler om  

 fremgangsmåden ved udarbejdelse af udbygningsplaner, om tidsfristen herfor og  

 om planernes indhold.
/-- 13. § 36, stk. 2 og 3, ophæves.
 Stk. 4 og 5 bliver herefter stk. 2 og 3.
 14. § 36, stk. 5, der bliver stk. 3, affattes således:
»Stk. 3. Undervisningsministeren kan fastsætte regler om adgang for repræsentanter for lærere, elever og forældre samt for fritidsundervisningen m.v. til at medvirke i forbindelse med behandlingen af skolebyggeprojekter.« --/ § 36. Amtsrådet bistår kommunerne med rådgivning om projektering af skoler  

 i det omfang, kommunerne ønsker det.
Stk. 2. Amtsrådet godkender kommunernes byggeprogram med  

 dispositionsforslag til skolebyggeri.
Det påser herunder, at byggearbejdet er  

 i overensstemmelse med den udbygningsplan, der er godkendt for  

 amtsrådskredsen, jfr. § 35.
Stk. 3. Amtsrådet kan beslutte, at byggeprogram med dispositionsforslag  

 til mindre byggearbejder af ringe planlægningsmæssig betydning ikke skal  

 forelægges amtsrådet til godkendelse.
Træffer amtsrådet beslutning herom,  

 skal kommunerne underrette amtsrådet om sådanne byggearbejder, der herefter  

 ikke må påbegyndes inden udløbet af en af amtsrådet generelt fastsat frist.
 Stk. 4. Amtsrådet udarbejder projekt til opførelse af amtskommunale skoler  

 samt ombygning og udvidelse af bestående skoler.
 Stk. 5. Undervisningsministeren kan fastsætte nærmere regler om  

 fremgangsmåden ved udarbejdelse af projekter til amtskommunale skoler,  

 herunder om adgangen for repræsentanter for lærere, elever og forældre samt  

 for fritidsundervisningen m.v. til at medvirke ved projekternes behandling,  

 og om disse projekters godkendelse.
/-- 15. § 39 affattes således:
»§ 39. Amtsrådet godkender ledere og lærere ved fritidsundervisning for voksne.« --/ § 39. Amtsrådet træffer beslutning om godkendelse af ungdomsskolens  

 prøveforberedende undervisning og specialundervisning.
 Stk. 2. Det træffer beslutning om godkendelse af specialundervisning for  

 voksne.
 Stk. 3. Det træffer beslutning om godkendelse af ledere og lærere ved  

 fritidsundervisning for voksne.
 Stk. 4. Sager vedrørende godkendelse af ungdomsskolens erhvervsmæssige  

 grunduddannelser, ungdomskostskoler og erhvervsmæssige kursus forelægges  

 undervisningsministeren til afgørelse.
/-- 16. § 40, stk. 2, sidste pkt., affattes således:
»Planen indsendes til undervisningsministeriet.« --/ § 40. - - Stk. 2. Det udarbejder en plan for amtskommunens skolevæsen og  

 undervisningsvirksomhed m.v.
Planen skal indeholde oplysning om de enkelte  

 skoler og institutioner og deres virksomhed, antallet af leder- og  

 lærerstillinger og disses aflønning samt oplysning om, i hvilket omfang  

 amtskommunen har indgået overenskomst med staten, kommuner, private skoler  

 eller institutioner eller med en anden amtskommune om den specialundervisning  

 og anden specialpædagogiske bistand, som amtskommunen skal sørge for.  

 Undervisningsministeren kan fastsætte nærmere regler herom.
Planen forelægges  

 undervisningsministeren til godkendelse. - - /-- 17. I § 41, stk. 2, 2. pkt., indsættes efter »§ 14, stk. 2«:  

 »og 3« og i stk. 2, sidste pkt., indsættes efter »Afgørelser efter«:  

 »§ 14, stk. 3, og«.
--/ § 41. - - Stk. 2. Pligt til at modtage valg efter stk. 1, nr. 1 og 2, har personer,  

 der har bopæl i amtskommunen.
Bestemmelserne i § 14, stk. 2, § 15, stk. 1 og stk. 3-6, og § 18 finder tilsvarende  

 anvendelse for de i stk. 1, nr. 1 og 2, nævnte medlemmer.
Afgørelser efter §  

 15, stk. 1 og 6, træffes af amtsrådet. - - /-- 18. I § 42, stk. 5, ændres »§ 36, stk. 5« til: »§ 36, stk.  

 3«.
--/ § 42. - - Stk. 5. Det medvirker ved behandlingen af amtskommunale skolebyggesager i  

 overensstemmelse med de regler, der fastsættes i henhold til § 36, stk. 5. -  

 - /-- 19. § 45, stk. 3, ophæves.
--/ § 45. - - Stk. 3. Undervisningsministeren kan fastsætte regler om udbetaling af  

 lønninger til ledere og lærere ved amtsrådets foranstaltning.
/-- 20. § 48 ophæves.
--/ § 48. Amtsrådet kan bevilge tilskud til foranstaltninger til fremme af  

 skolevæsenet, fritidsundervisningen m.v. eller anden undervisningsvirksomhed  

 i amtsrådskredsen.
/-- 21. I § 55 udgår »med undervisningsministerens godkendelse«.
--/ § 55. Amtsrådet kan med undervisningsministerens godkendelse antage  

 fornøden faglig medhjælp for amtskonsulenterne og amtsskolepsykologen.
/-- 22. § 56 ophæves.
--/ § 56. Amtsrådet fastsætter de nærmere regler for amtskonsulenternes og  

 amtsskole- psykologens virksomhed i instrukser, der forelægges  

 undervisningsministeren til godkendelse.
/-- 23. § 58, stk. 2, affattes således:
»Stk. 2. Kommunalbestyrelsen kan beslutte, at der i stedet for en ledende skoleinspektør ansættes en skoledirektør til at varetage de i stk. 1 nævnte funktioner.« --/ § 58. - - Stk. 2. I større kommuner kan der i stedet for en ledende skoleinspektør  

 med undervisningsministerens godkendelse ansættes en skoledirektør til at  

 varetage de i stk. 1 nævnte funktioner.
/-- 24. I § 59, stk. 1, udgår »med undervisningsministerens  

 godkendelse«.
--/ § 59. Til at forestå det skolepsykologiske undersøgelses- og  

 rådgivningsarbejde samt tilrettelæggelsen af specialundervisningen ved  

 kommunale, statslige og private skoler og andre undervisningsinstitutioner i  

 en eller flere kommuner kan der under amtsrådet eller i en større kommune med  

 undervisningsministerens godkendelse ansættes en ledende skolepsykolog. - - /-- 25. I § 60, stk. 1, indsættes efter 1. pkt.:
»For lærere, der har faste undervisningstimer ved mere end en skole, fastsætter undervisningsministeren regler om medlemskab af lærerråd.« --/ § 60. Ved hver kommunal eller amtskommunal folkeskole med mere end to fast  

 ansatte lærere dannes et lærerråd, der består af lederen,  

 viceskoleinspektører, tjenestemandsansatte lærere, herunder skolepsykologer  

 og skolekonsulenter, der har faste undervisningstimer ved skolen, timelærere,  

 faglærere, årsvikarer samt ledere af børnehaveklasser. - - /-- 26. I § 65, stk. 1, indsættes efter 1. pkt.:
»Amtsrådets afgørelse kan ikke indbringes for anden administrativ myndighed.
Undervisningsministeren kan dog fastsætte regler om, at visse afgørelser kan indbringes for ministeren.« 27. I § 65, stk. 2, ændres », herunder afgørelser efter stk. 1,»  

 til:
 »i øvrigt«.
--/ § 65. Klage over afgørelser, der er truffet af de kommunale  

 skolemyndigheder, kan, medmindre andet er fastsat ved eller i henhold til  

 lov, inden 4 uger fra afgørelsens meddelelse indbringes for amtsrådet af de  

 myndigheder, organisationer eller personer, som afgørelsen angår.
 Stk. 2. Klage over amtsrådets afgørelser, herunder afgørelser efter stk.  

 1, kan, medmindre andet er fastsat ved eller i henhold til lov, inden 4 uger  

 fra afgørelsens meddelelse indbringes for undervisningsministeren af de  

 myndigheder, organisationer eller personer, som afgørelsen angår.
/-- 28. I § 68, stk. 3, 1. pkt., ændres »inden 3 måneder« til:  

 »snarest muligt«.
--/ § 68. - - Stk. 3. Valget af de i stk. 1, nr. 3, nævnte medlemmer gælder for 4 år og  

 foretages inden 3 måneder efter hvert almindeligt valg til  

 borgerrepræsentationen.
For hvert medlem vælges tillige en stedfortræder.  

 Udtræder et sådant medlem af det skolenævn, hvoraf det er medlem, udtræder  

 det tillige af skoledirektionen.
Skoledirektionen fungerer indtil udgangen af  

 den måned, i hvilken nye valg til denne har fundet sted. - - /-- 29. I § 72, stk. 15, ændres »og undervisning i fritiden« til:  

 », undervisning i fritiden og skolefritidsordning«.
--/ § 72. - - Stk. 15. Skolenævnet udtaler sig om de bestemmelser i det af  

 skoledirektionen udarbejdede udkast til kommunens skoleplan, der omhandler  

 skolernes navne og distrikter samt hver enkelt skoles omfang med hensyn til  

 undervisning i grundskolen og 10. klasse samt børnehaveklasser,  

 specialundervisning og undervisning i fritiden, for så vidt disse  

 bestemmelser vedrører den pågældende skole.
/-- 30. I § 72 indsættes efter stk. 15 som nyt stk.:
»Stk. 16. Skolenævnet træffer beslutning om tilrettelæggelse og indhold af fælles arrangementer for skolens elever.« 31. § 76, stk. 1, affattes således:
»Enhver, der er valgbar til skoledirektionen, skolenævnene, skolerådene efter § 72 a, stk. 1, nr. 1 og 2, ungdomsskolenævnet, fritidsnævnet eller voksenundervisningsnævnet, har pligt til at modtage valg, medmindre den valgte er fyldt 60 år.
Den, der har været medlem af skoledirektionen, et skolenævn, et skoleråd efter § 72 a, stk. 1, nr. 1 og 2, ungdomsskolenævnet, fritidsnævnet eller voksenundervisningsnævnet i 2 hele, sammenhængende valgperioder, har ikke pligt til at modtage valg før efter udløbet af de 2 følgende valgperioder.
Borgerrepræsentationen træffer endvidere efter begæring beslutning om at fritage den, der på grund af sin helbredstilstand, varetagelse af andet offentligt hverv, forretninger eller lignende har rimelig grund til at ønske sig fritaget for valget.« 32. § 76, stk. 2 og 3, affattes således:
»Stk. 2. Et medlem af skoledirektionen, der er valgt af borgerrepræsentationen, kan anmode borgerrepræsentationen om fritagelse for medlemskabet. § 76, stk. 1, 3. pkt., finder tilsvarende anvendelse.
Stk. 3. Et medlem af et skolenævn kan anmode nævnet om fritagelse for medlemskabet. § 76, stk. 1, 3. pkt., finder tilsvarende anvendelse.
Skolenævnets afgørelse kan indbringes for skoledirektionen.« --/ § 76. Enhver, der er valgbar til skoledirektionen, skolenævnene,  

 skolerådene efter § 72 a, stk. 1, nr. 1 og 2, ungdomsskolenævnet,  

 fritidsnævnet eller voksenundervisningsnævnet, har pligt til at modtage valg  

 hertil.
Fritagelsesbestemmelserne i § 27, stk. 2, 1. pkt., og stk. 3, i lov  

 om kommunale valg anvendes dog tilsvarende.
 Stk. 2. Ønsker et af de af borgerrepræsentationen valgte medlemmer af  

 skoledirektionen at nedlægge sit hverv, afgør borgerrepræsentationen, om  

 anmodningen kan imødekommes.
Stk. 3. Ønsker et medlem af et skolenævn at nedlægge sit hverv, afgør de  

 øvrige medlemmer af skolenævnet, om anmodningen kan imødekommes.
Skolenævnets  

 afgørelse kan indbringes for skoledirektionen. - - /-- 33. § 76, stk. 5, affattes således:
»Stk. 5. Medlemmer af ungdomsskolenævnet, fritidsnævnet, voksenundervisningsnævnet eller medlemmer af skoleråd valgt efter § 72 a, stk. 1, nr. 1 og 2, kan anmode borgerrepræsentationen om fritagelse for medlemskabet. § 76, stk. 1, 3. pkt., finder tilsvarende anvendelse.« --/ § 76. - - Stk. 5. Borgerrepræsentationen afgør, om en anmodning fra et medlem om at  

 udtræde af ungdomsskolenævnet, fritidsnævnet eller voksenundervisningsnævnet  

 i løbet af valgperioden skal imødekommes.
Det samme gæler de i § 72 a, stk.  

 1, nr. 1 og 2, nævnte medlemmer af et skoleråd. - - /-- 34. § 80 affattes således:
»§ 80. Undervisningsministeren kan fastsætte regler vedrørende kommunernes og amtskommunernes planlægning inden for undervisningsområdet.« --/ § 80. Undervisningsministeren kan fastsætte bestemmelser om skolelokalers  

 anvendelse til andet formål end undervisning.
/-- 35. § 81 affattes således:
»§ 81. Undervisningsministeren kan bemyndige ministeriets direktorater til at udøve de beføjelser, der i denne lov er tillagt ministeren.
Stk. 2. Undervisningsministeren kan fastsætte bestemmelser om adgangen til at klage over afgørelser, der er truffet i henhold til bemyndigelsen efter stk. 1, herunder om at afgørelser ikke skal kunne indbringes for ministeren.« --/ § 81. Staten kan yde tilskud til de i § 48 nævnte foranstaltninger til  

 fremme af skolevæsenet, fritidsundervisningen m.v. eller anden  

 undervisningsvirksomhed i amtsråds- kredsen.
Indstilling om ydelse af sådanne  

 tilskud forelægges af amtsrådet for undervisningsministeren, der træffer  

 bestemmelse om, hvorvidt der kan ydes tilskud i de enkelte tilfælde.
/-- § 2 Loven træder i kraft den 1. august 1986, § 1, nr. 28 træder dog i kraft ved bekendtgørelsen i Lovtidende.
