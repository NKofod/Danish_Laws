 INDBETALING AF STEMPELAFGIFT FASTSAT AF EN STEMPELMYNDIGHED.
§ 1.  Når en stempelmyndighed i medfør af  

 stempellovens § 23 har fastsat stempelafgiften for et dokument, giver  

 myndigheden den afgiftpligtige pålæg om at indbetale afgiften til amtstuen  

 (amtsskatteinspektoratet) inden 4 uger.
Samtidig sendes dokumentet til  

 amtstuen med ordre om at modtage og om fornødent inddrive det fastsatte  

 afgiftsbeløb (stempelordren).
 Stk. 2.  Ordrebeløbet føres på amtstuens konto nr.  

 28-31. Når beløbet er indgået, forsyner amtstuen dokumentet med tørstempel,  

 som anbringes på stempelmyndighedens påtegning om afgiftbeløbet, og  

 dokumentet udleveres eller tilsendes den afgiftspligtige eller den myndighed,  

 som er anført i stempelordren.
§ 2.  Betales ordrebeløbet ikke inden den af  

 stempelmyndigheden fastsatte frist, skal amtstuen straks ved anbefalet brev  

 opfordre den afgiftpligtige til at indbetale restancen senest 14 dage fra  

 skrivelsens dato.
Indgår restancen ikke inden denne frist, overgives sagen  

 til vedkommende foged til udpantning.
Stk. 2.  Afsluttes udpantningssagen, uden at der er  

 opnået fuld dækning, skal amtsstuen underrette stempelmyndigheden herom under  

 vedlæggelse af dokumentet.
Det udækkede beløb føres til afgang i regnskabet.
 GODTGØRELSE AF STEMPELAFGIFT.
 § 3.  Når en stempelmyndighed har truffet afgørelse om  

 godtgørelse af stempelafgift, jfr. stempellovens §§ 28-29, § 36 og § 91, stk.  

 2, eller af tinglysningsafgift, jfr. § 91, stk. 3, anviser myndigheden  

 godtgørelsesbeløbet til udbetaling af amtstuen og giver amtstuen  

 udbetalingsordre.
 Stk. 2.  Godtgørelsesbeløbet føres på amtstuens konto  

 nr. 28-29 (tinglysningsafgift) eller nr. 28-30 (stempelafgift).
 BETALING AF BØDER.
 § 4.  I medfør af stempellovens § 89 kan bødestraf for  

 overtrædelse af stempelloven afgøres uden retslig forfølgning, når den  

 pågældende betaler eller erklærer sig rede til at betale en ham af  

 stempelmyndigheden forelagt bøde.
 Stk. 2.  Af bødeforlægget vil der blive tilstillet  

 amtstuen en genpart med ordre om at modtage bødebeløbet, som føres på  

 amtstuens konto nr. 28-32.
 § 5.  Betales bøden ikke inden den fastsatte frist,  

 skal amtstuen straks underrette stempelmyndigheden herom, hvorefter bøden  

 føres til afgang, jfr. dog stk. 2.
Stk. 2.  Har den pågældende inden fristens udløb  

 erklæret sig rede til at betale bøden, vil amtstuen modtage meddelse herom,  

 hvorefter bøden, såfremt den ikke betales rettidigt, overgives til  

 vedkommende foged til inddrivelse ved udpantning.
I så fald føres bøden eller  

 den udækkede del først til afgang, når udpantningssagen er afsluttet, uden at  

 der er opnået (fuld) dækning.
 § 6: Amtstuen forsyner stempelmyndigheden med et passende oplag af  

 giroindbetalingskort til brug ved udsendelse af bødeforelæg.
 SKATTEDEPARTEMENTET, DEN 8. OKTOBER  

 1969.
Hans P.
Gøtrik.
/E.
Nygaard Hansen.
