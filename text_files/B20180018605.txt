Bekendtgørelse om formål, kompetencemål, færdigheds- og vidensområder og opmærksomhedspunkter i børnehaveklassen (Fælles Mål) I medfør af § 11, stk. 3, i lov om folkeskolen, jf. lovbekendtgørelse nr. 1510 af 14. december 2017, fastsættes efter bemyndigelse:
Strukturen i Fælles Mål § 1. Fælles Mål omfatter det formål for børnehaveklassen, der er fastsat i § 2, og som angiver formålet med, at eleverne undervises i børnehaveklassen, og hvordan undervisningen i børnehaveklassen bidrager til at opfylde folkeskolens formålsparagraf.
 Stk. 2. Fælles Mål omfatter endvidere de kompetencemål for børnehaveklassen, der er fastsat i bilag 1, og som er retningsgivende mål for, hvilke kompetencer eleverne skal have tilegnet sig ved afslutningen af børnehaveklassen inden for de grundlæggende faglige områder, kompetenceområder, som er fastsat i bilag 1.
 Stk. 3. Fælles Mål omfatter tillige den inddeling i færdigheds- og vidensområder, der er fastsat i bilag 1, og som omfatter de afgørende elementer af fagligt indhold inden for hvert kompetenceområde, ud fra hvilke undervisningen i børnehaveklassen skal tilrettelægges.
 Stk. 4. Fælles Mål omfatter endelig også de opmærksomhedspunkter, der er fastsat i bilag 1, og som fastsætter det forventede beherskelsesniveau af grundlæggende færdigheder og viden inden for kerneområder, som er en forudsætning for, at eleven kan få tilstrækkeligt udbytte af den efterfølgende undervisning.
Formål for børnehaveklassen § 2. Eleverne skal i børnehaveklassen have lagt fundamentet for deres alsidige udvikling ved at give den enkelte elev udfordringer, der udvikler elevens nysgerrighed, videbegær og lyst til at lære mere og gør eleven fortrolig med skolen.
Eleverne skal tilegne sig viden og færdigheder, som undervisningen i skolens grundlæggende fag kan bygge videre på.
Stk. 2. Børnehaveklassens pædagogiske profil skal skabe sammenhæng både mellem elevernes overgang fra hjem og dagtilbud til skolen og mellem børnehaveklassen og de efterfølgende klassetrin og skolefritidsordning/fritidshjem.
Leg skal udgøre et centralt element i undervisningen med vægt på legens egenværdi og læring gennem leg og legelignende aktiviteter.
Børnehaveklassen skal tage udgangspunkt i og videreudvikle færdigheder, viden og erfaringer, som eleverne har tilegnet sig i familie og dagtilbud og fritid.
 Stk. 3. Eleverne skal i børnehaveklassen udvikle lyst og engagement til og motivation for at beskæftige sig med skolens indhold, sociale fællesskab og særlige arbejdsformer og herved bidrage til grundlaget for elevernes videre skolegang.
Obligatorisk sprogvurdering § 3. I begyndelsen af børnehaveklassen foretages som led i undervisningen en sproglig vurdering af eleverne, således at undervisningen kan tage udgangspunkt i den enkelte elevs sproglige kompetencer og forudsætninger og princippet om undervisningsdifferentiering.
 Kompetencemål og færdigheds- og vidensområder mv.
 § 4. I bilag 1 til denne bekendtgørelse er fastsat kompetencemål, færdigheds- og vidensområder og opmærksomhedspunkter for børnehaveklassen.
Ikrafttræden § 5. Bekendtgørelsen træder i kraft den 15. marts 2018.
 Stk. 2. Bekendtgørelse nr. 855 af 1. juli 2014 om formål, kompetencemål og færdigheds- og vidensmål i børnehaveklassen (Fælles Mål) ophæves.
Styrelsen for Undervisning og Kvalitet, den 5. marts 2018 Søren Hartmann HedeDirektør / Christian Lamhauge Rasmussen Bilag 1 Børnehaveklassen Kompetencemål og færdigheds- og vidensområder for børnehaveklassen Kompetencemål for børnehaveklassen Sprog Eleven er opmærksom på forskellige måder at anvende sprog på.
Matematisk opmærksomhed Eleven kan anvende tal og geometrisk sprog i hverdagssituationer.
Naturfaglige fænomener Eleven kan ud fra viden og erfaring færdes iagttagende i naturen.
Kreative og musiske udtryksformer Eleven kan udtrykke sig i billeder, musik og drama.
Krop og bevægelse Eleven kan foretage valg, der styrker og udvikler kroppen.
Engagement og fællesskab Eleven kan bidrage til fællesskabet og drage omsorg for sig selv og andre.
Færdigheds- og vidensområder for kompetenceområdet sprog Samtale Fortælling Sproglig bevidsthed Opmærksomhedspunkt: Eleven kan genkende alle bogstavernes form, navn og lyd (undtagen q, w, x og z).
Skrivning Læsning It og digitale medier Færdigheds- og vidensområder for kompetenceområdet matematisk opmærksomhed Tal Opmærksomhedspunkt: Eleven kan genkende og ordne talsymbolerne og anvende dem til antalsbestemmelse.
