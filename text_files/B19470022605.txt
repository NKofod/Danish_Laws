 Efter indstilling af Naturfredningsraadet bestemmer Statsministeriet  

 herved i Henhold til § 28 i Lov nr. 140 af 7. Maj 1937 om Naturfredning, at  

 Forstranden Øst og Vest for Hirtshals indtil Horne Sogns Grænse mod  

 henholdsvis Asdal og Tornby Sogne, Hjørring Amt, fremtidig skal være fredet,  

 saaledes at de her henliggende saavel smaa som store Sten fra Istiden ingen  

 Sinde maa fjernes, flyttes, kløves, undergraves eller paa anden Maade gøres  

 til Genstand for noget Angreb, som kan paavirke den Naturtilstand, hvori de  

 hidtil har henligget.
 Overtrædelse af nærværende Bekendtgørelses Bestemmelser straffes i  

 Overensstemmelse med § 34 i Lov om Naturfredning.
 Denne bekendtgørelse træder straks i Kraft.
 Hvilket herved bringes til almindelig Kundskab.
 Statsministeriet, den 23. juli 1947.
 Knud Kristensen.
