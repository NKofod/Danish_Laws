Fremsat den 30. november 2000 af  

 Susanne Clemensen (CD),  

 Yvonne Herløv Andersen (CD),  

 Peter Duetoft (CD),  

 Annie Lunde Hansen (CD) og Lone Yalcinkaya&nbsp  

 ;(CD) Forslag til folketingsbeslutning om etablering af en bioteknologistyrelse under  

 Forskningsministeriet Folketinget opfordrer regeringen til at oprette en  

 bioteknologistyrelse under Forskningsministeriet til styrkelse af den  

 offentlige koordination på området, således at eksisterende  

 samarbejdsinitiativer kan udnyttes bedre og nye initiativer kan etableres,  

 når behov og muligheder opstår.
Hensigten er at forenkle og kvalificere sagsbehandlingen i sager, hvor gen- eller  

 bioteknologiske spørgsmål rejses i forbindelse med planter, dyr,  

 mikroorganismer, mennesker, fødevarer og det omgivende miljø,  

 således at såvel sikkerheds- og sundhedsmæssige aspekter  

 som økonomiske, etiske og juridiske konsekvenser medinddrages i en  

 samlet vurdering hos én myndighed, at overvåge udviklingen nationalt og internationalt i lyset af  

 de internationale konventioner, som Danmark har tiltrådt, at fremme en åben dialog om principielle etiske og tekniske  

 spørgsmål mellem alle interessenter og at styrke den danske udvikling på området i  

 overensstemmelse med den politiske prioritering bl.a. ved fremlæggelse  

 af en samlet udviklingsplan.
Styrelsen skal have til opgave at godkende forsøg  

 med genteknologisk modificering af planter, dyr og mennesker og  

 løbende at informere offentlighed og beslutningstagere om status  

 på området.
Det skal også være styrelsens opgave at  

 sikre et kvalificeret beslutningsgrundlag for politikere og andre myndigheder  

 vedrørende nye initiativer på området.
Bemærkninger til forslaget Den genteknologiske udvikling Den bioteknologiske udvikling, og især den  

 genteknologiske, stiller samfundet over for nye udfordringer af etisk og  

 ressourcemæssig karakter.
Der kan være tale om udvikling af nye  

 metoder til genetisk screening, nye metoder til fremstilling af  

 lægemidler, gensplejsede fødevarer eller helt nye  

 behandlingsformer som genterapi, xenotransplantation1)  eller transplantation af væv og  

 organer, der er fremstillet ved kloning af menneskelige stamceller.
Firmaer  

 og forskere ønsker at udvikle og markedsføre nye produkter  

 baseret på genteknologiske opfindelser.
Samtidig har sygdomsramte  

 mennesker eller andre, der har en særlig risiko for at udvikle sygdom,  

 et naturligt ønske om at drage nytte af nye fremskridt.
Over for disse hensyn er der imidlertid også andre  

 hensyn, som skal afvejes, når genteknologiske fremskridt skal anvendes  

 i praksis.
Det viste f.eks. debatten om ny lovgivning om genpatenter for  

 nylig.
Overordnet er det nødvendigt, at udviklingen sker i  

 overensstemmelse med de grundlæggende etiske normer, som vort samfund  

 bygger på.
Det er blandt andet afgørende at have sikkerhed for,  

 at de nye teknologier ikke medfører uacceptable risici, således  

 at folkesundheden eller den miljømæssige bæredygtighed  

 trues.
Det er vigtigt, at samfundets prioriteringer af de offentlige midlers  

 anvendelse i f.eks. det offentlige sundhedsvæsen eller den offentlige  

 forskning sker ud fra befolkningens ønsker om at styrke bestemte  

 udviklingsmål, f.eks. helbredelse af alvorlig sygdom, frem for blot at  

 være et resultat af kommercielle hensyn.
Derfor er det afgørende  

 for befolkningen, at der er åbenhed og mulighed for indsigt i,  

 hvorledes den bioteknologiske udvikling forløber generelt.  

 Særlig vigtig er indsigt i, hvorledes den offentlige indsats  

 prioriteres.
Nuværende aktører I Danmark foregår der ingen overordnet prioritering  

 af den offentlige forskning og udvikling inden for det genteknologiske  

 område.
Genteknologiske problemstillinger opstår inden for mange  

 forskellige ministeriers ressortområder, herunder Sundhedsministeriet,  

 Erhvervsministeriet, Forskningsministeriet, Miljøministeriet og  

 Fødevareministeriet.
Et samlet billede er derfor meget vanskeligt at  

 tegne.
Ud fra enkeltsager med baggrund i enten konkrete projekter  

 eller presseomtale er der fremvokset et usammenhængende kontrolapparat  

 af råd, nævn og styrelser, jf. sundhedsministerens  

 redegørelse om forskellige organers, nævns og råds  

 arbejds- og funktionsbeskrivelser optrykt som bilag 1. Den manglende  

 koordinering øger dels risikoen for, at ikke alle hensyn inddrages,  

 så visse risici undgår opmærksomhed, dels for at positive  

 udviklingsmuligheder ikke udnyttes.
Desuden vanskeliggør langvarig  

 sagsbehandling en konkurrencedygtig udvikling af nye teknologier herhjemme  

 sammenlignet med udlandet.
De principielle overvejelser, der ligger bag den konkrete  

 sagsbehandling, sker endvidere uden inddragelse af offentligheden.
Hermed  

 tabes en væsentlig mulighed for at inddrage politikere og befolkning i  

 etablering af den kurs, det danske samfund ønsker at forfølge  

 på dette område.
Tilsvarende har den offentlige debat heller  

 ingen mulighed for at kvalificere de principielle overvejelser i diverse  

 samarbejdsorganer i form af kontaktfora eller tværministerielle  

 arbejdsgrupper.
Henvisning af sådanne principielle diskussioner til  

 særlige organer med repræsentation af folk med særlige  

 forudsætninger, f.eks.
Det Etiske Råd, har vist sig at  

 løsrive diskussionerne fra både den folkelige bredde og de  

 reelle teknologiske spørgsmål.
Disse repræsentative  

 råd synes ofte at være på bagkant med de teknologiske  

 udfordringer og har vist sig uegnede til at klæde de politiske  

 beslutningstagere på i forhold til nye spørgsmål.
Dette  

 forringer mulighederne for at udstikke retningslinjer for fremadrettede  

 initiativer i offentligt regi og efterlader udviklingen uden indflydelse fra  

 offentligheden.
Danske erfaringer De danske erfaringer på området er  

 efterhånden mange, og de er alle præget af manglende  

 sammenhæng.
Politiske beslutningstagere mangler redskaber til at komme  

 på forkant med udviklingen og stilles i stedet hele tiden over for nye  

 scenarier, der gør en hurtig beslutning nødvendig, uden at der  

 på forhånd er etableret en forståelsesramme, der kan sikre  

 holdbare beslutninger og velovervejede prioriteringer.
Blandt de tidligste erfaringer kan nævnes det  

 forskningsmoratorium, der blev indført i Danmark i forbindelse med de  

 første reagensglasbefrugtninger herhjemme.
Den offentlige debat var  

 præget af bekymringer og ubesvarede spørgsmål, og et  

 moratorium blev indført ved lov for overhovedet at give politikere og  

 offentligheden tid til overvejelser.
En sådan indgriben i  

 forskningsfriheden er en absolut nødløsning, hvor der i stedet  

 burde have været etableret velgennemtænkte retningslinjer for den  

 bioteknologiske udvikling på fertilitetsområdet.
 Et andet eksempel er genterapi, hvor der i udlandet gennem  

 det sidste år er sket afgørende gennembrud, men hvor udviklingen  

 i Danmark er stagneret, dels på grund af manglende offentlig  

 prioritering af området, og dels som følge af de første  

 uheldige forsøg med genterapi, der herhjemme blev gjort ved  

 Århus Universitetshospital.
I 1997/98 forsøgte man her at behandle patienter  

 med hjernekræft ved at indsætte museceller i hjernen.  

 Forsøget blev afsluttet uden nævneværdige effekter -  

 hverken positive eller negative.
Men trods godkendelse fra alle relevante  

 myndigheder - herunder lokal- og centralvidenskabsetisk komite, Skov- og  

 Naturstyrelsen, Arbejdstilsynet og Sundhedsstyrelsen - er det  

 bemærkelsesværdigt, at man her gennemførte  

 xenotransplantation på mennesker uden nogen risikovurdering af dette  

 aspekt eller efterfølgende kontrol af de xenotransplanterede patienter  

 og deres omgivelser.
I modsætning hertil er xenotransplantation  

 internationalt belagt med meget store restriktioner på grund af  

 risikoen for katastrofale epidemier, og reelt har der de seneste år  

 hersket et forskningsmoratorium i udlandet, som vel at mærke er skabt i  

 enighed mellem forskere, firmaer og myndigheder.
Det andet genterapiforsøg på Århus  

 Universitetshospital blev gennemført i begyndelsen af 1999.  

 Forsøget blev imidlertid standset på grund af  

 uregelmæssigheder og skarpt kritiseret i pressen.
Efterfølgende  

 blev der udtrykt betydelig kritik af såvel den faglige standard som  

 myndighedernes sagsbehandling.
Et overordnet problem i denne sag viste sig at  

 være mangelen på kvalificeret dansk ekspertise og kapacitet til  

 at fremstille de vektorer2) , der  

 indgår i genterapi, hvilket henviste danske læger og deres  

 patienter til mere eller mindre betryggende udenlandske producenter af disse  

 vektorer.
Dette forsøg er efterfølgende blevet  

 politimæssigt efterforsket, hvilket har resulteret i en  

 bødestraf til Århus Universitetshospital.
Danske myndigheder har bl.a. som konsekvens af disse  

 erfaringer arbejdet med at opstille retningslinjer for  

 genterapiforsøg.
Sådanne retningslinjer afstemmes med  

 eksisterende danske regler og med de EU-retningslinjer, der allerede findes  

 på området, men der vil altid være behov for løbende  

 justeringer og opdateringer, efterhånden som de tekniske forhold  

 ændrer sig, og i takt med at nye muligheder opstår, jf. f.eks.  

 den aktuelle debat om kloning og genetisk modifikation af embryonale  

 stamceller.
Endelig kan man fra den anden ende af spektret nævne  

 udviklingen inden for genmodificerede fødevarer.
Herhjemme er  

 erfaringerne med udsætning af gensplejsede planter (eller dyr) endnu  

 kun begrænsede, men i udlandet er gensplejsede planter almindelige  

 også i produktionen af fødevarer.
Det har vist sig vanskeligt at  

 indføre disse produkter på det danske marked, fordi en  

 række spørgsmål forekommer uafklarede med hensyn til  

 risici og fordele, og befolkningens accept af disse produkter er lille.
Der  

 er rejst en række bekymringer vedrørende f.eks. spredning af  

 uønskede egenskaber fra kulturplanter til naturlig flora, mulig  

 spredning af allergener til ellers neutrale fødevarer og risiko for  

 afhængighed af bestemte frøproducenter.
De mange uafklarede  

 spørgsmål har nok været genstand for en betydelig debat,  

 men i det offentlige forum savnes en kvalificeret vejledning fra danske  

 myndigheder og en løbende dialog mellem forskere, politikere og  

 befolkningen om udviklingen på dette område.
Hvad enten det er  

 berettiget eller ej, så kan det konstateres, at tilliden til den danske  

 fødevaresikkerhed ikke fuldt ud er til stede i befolkningen.
Kvalificering og forenkling Der kunne nævnes mange flere eksempler på de  

 seneste års vanskelige spørgsmål, som den bio- og  

 genteknologiske udvikling har rejst, men ovenstående få eksempler  

 peger på, at der er alvorlige udækkede behov for koordinering,  

 kvalificering, information og debat.
Når nye gen- eller bioteknologiske  

 problemstillinger er opstået, har man hidtil svaret ved at oprette nye  

 råd og nævn.
F.eks.
BIOSAM som svar på debatten om kloning  

 af mennesker.
Denne fremgangsmåde er ikke holdbar i længden.  

 Også fremover vil man kunne forvente, at nye problemstillinger vil  

 opstå med baggrund i nye teknologiske landvindinger, og flere råd  

 og nævn vil snarere gøre forvirringen større end sikre  

 afbalancerede beslutninger, der er i overensstemmelse med befolkningens  

 ønsker.
Selv om der er betydelige forskelle på de konkrete  

 problemstillinger, når det drejer sig om så forskellige emner som  

 planter, dyr og mennesker, så er de grundlæggende tekniske  

 problemstillinger meget ens, og de etiske overvejelser har ofte den samme  

 karakter.
I et vidensamfund udgør værdier en central  

 referenceramme.
Det er derfor afgørende, at høj etisk  

 ekspertise knyttes til styrelsen, idet de bio- og genteknologiske  

 problemstillinger på internationalt niveau altid diskuteres samlet ud  

 fra såvel deres tekniske som deres etiske aspekter.
Integrationen af  

 etisk indsigt i styrelsen vil sikre, at Danmark kan få indflydelse  

 internationalt, hvor der i tiltagende grad bliver spurgt til  

 værdigrundlaget for forskning og industri.
Derfor vil en samling af det  

 genteknologiske område under én koordinerende myndighed med  

 ansvar for såvel en tværfaglig sagsbehandling som for information  

 og dialog både medføre en tiltrængt forenkling og  

 tilgodese de udækkede behov, der er så iøjnefaldende.
Det er åbenlyst, at de mange initiativer, der  

 allerede eksisterer på området, repræsenterer vigtige  

 ressourcer, som bør udnyttes i forbindelse med, at sagsbehandlingen  

 samles i én myndighed.
Det er således ikke meningen at fratage  

 det videnskabsetiske komitesystem ansvar eller kompetence, men derimod at  

 stille en fagligt kvalificeret sagsgennemgang til rådighed for  

 komitesystemet.
Tilsvarende vil en koordinerende myndighed skulle høre  

 relevante fagministerier inden for deres fagområde.
Men samlet set vil  

 der kunne opnås en forenkling af den konkrete sagsbehandling, som  

 både vil sikre en ensartet og højt kvalificeret behandling, og  

 som vil kunne mindske unødvendigt bureaukrati.
I den sammenhæng  

 er det væsentligt, at Danmark kan bidrage endnu mere konstruktivt til  

 det lovforberedende arbejde i Europarådets og EU-Kommissionens regi.  

 Her vil det være en uvurderlig fordel at kunne tilbyde en central  

 kontaktflade, idet der ofte kræves hurtige svar eller meget speciel  

 viden.
I begge tilfælde vil en bioteknologistyrelse kunne reagere  

 smidigt og kompetent til fordel for Danmarks placering i dette internationale  

 miljø.
Med baggrund i den indsigt i konkrete sager, som en  

 sådan myndighed vil opnå, kan der også defineres et ansvar  

 for at overvåge den teknologiske udvikling både nationalt og  

 internationalt og for at formidle denne indsigt til såvel politikere  

 som befolkning.
Et meget væsentligt ansvar vil være at sikre, at  

 teknologiske huller i dansk ekspertise ikke opstår.
Det vil derfor  

 være hensigtsmæssigt at give Bioteknologistyrelsen mulighed for  

 dels at fokusere den offentlige forskningsindsats på området ved  

 samarbejde med andre forskningsrelevante myndigheder og dels selv at tage  

 udrednings- og forskningsinitiativer på området.
Herigennem kan  

 der sikres et frugtbart samspil med den kommercielt finansierede forskning og  

 udvikling, og almeninteresser vil kunne varetages, uden at de  

 nødvendigvis har en kommerciel begrundelse.
Endelig må det være en afgørende vigtig  

 opgave for Bioteknologistyrelsen at sikre borgernes medinddragelse i de  

 overordnede principielle diskussioner om, hvilke udviklingsveje der skal  

 prioriteres herhjemme.
En tæt sammenhæng i Biotekonologistyrelsen  

 mellem den konkrete sagsbehandling og den faglige indsigt vil kunne  

 kvalificere den offentlige debat og sikre en tidlig varsling om nye  

 problemområder, så den offentlige debat får langt  

 større mulighed for at have reel indflydelse på udviklingen.
Samlet set vil en række eksisterende råd og  

 nævn kunne nedlægges, og deres ansvarsområder vil kunne  

 samles i én koordinerende myndighed.
I sig selv vil dette kunne skabe  

 den forenkling og det overblik, der mangler i dag, og det vil gøre det  

 muligt at komme på forkant med udviklingen, så politiske  

 beslutningstagere ikke vedvarende skal overrumples af nye  

 udviklingsscenarier.
For at sikre faglig kvalitet og politisk neutralitet  

 bør den koordinerende myndighed etableres som en styrelse under et  

 ministerium.
Her synes Forskningsministeriet velegnet, da det bio- og  

 genteknologiske områdes udvikling i udpræget grad afhænger  

 af forskningsindsatsen herhjemme og i udlandet.
Skriftlig fremsættelse Susanne Clemensen (CD):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om etablering af en  

 bioteknologistyrelse under Forskningsministeriet.
(Beslutningsforslag nr.
B 60).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
Bilag 1 Forslag om etablering af et genterapiråd Sundhedsministeriet 17. januar 2000 Folketingets Sundhedsudvalg Vedr.
B 15 forslag om etablering af et  

 genterapiråd.
 Under 1. behandlingen den 3. december 1999 af B 15  

 tilkendegav jeg, at jeg til brug for udvalgsbehandlingen gerne ville forsyne  

 udvalget med mere detaljerede oplysninger om de forskellige organers,  

 nævns og råds arbejds- og funktionsbeskrivelser, så  

 udvalget kan få et godt og fyldestgørende overblik over, hvad de  

 forskellige aktører på området arbejder med.
 Til dette brug vedlægges hermed   i 80 eksemplarer  

 en oversigt over arbejdsopgaverne for en række råd og nævn  

 samt samarbejdsorganer, der alle beskæftiger sig med og informerer om  

 genteknologi, herunder genterapi på mennesker, samt en beskrivelse af  

 de myndigheder, der godkender anvendelse af genteknologi.
Med venlig hilsen Carsten Koch   /   Iben Rostock-Jensen Sundhedsministeriet Den 12. januar 2000 Oversigt over diverse råd, nævn,  

 samarbejdsorganer og myndigheder, der beskæftiger sig med godkendelse,  

 rådgivning og information om genteknologi i forbindelse med  

 mennesker.
BIOSAM Oprettet: 1997 Hjemmelsgrundlag/baggrund: Samarbejdsorganet om  

 bioteknologi - i daglig tale BIOSAM - er nedsat af regeringen som  

 opfølgning på dagsorden om kloning vedtaget af Folketinget i  

 maj.
Folketinget vedtog under forespørgselsdebatten (F 64) en  

 opfordring til regeringen om at finde en metode, der kan sikre, at der i tide  

 kan gribes ind over for udviklinger, der krænker samfundets etiske  

 normer, samt skabe grundlag for en fornyet debat i befolkningen og i  

 Folketinget om de etiske grænser for forskningen.
Samarbejdsorganet består af følgende  

 institutioner: Etisk Råd, Dyreetisk  

 Råd, Dyreforsøgstilsynet (Rådet for Dyreforsøg),  

 Teknologirådet og Den Centrale Videnskabsetiske Komité Virksomhedsområde:
at sikre åbenhed og information til offentligheden om den  

 bioteknologiske forskning og om anvendelse af bioteknologi, herunder kloning  

 og ændring af genfunktion hos pattedyr, og at sikre, at der så  

 tidligt som muligt gøres opmærksom på udviklinger inden  

 for forskning og anvendelse af bioteknologi, der kan tænkes at  

 krænke samfundets etiske normer, herunder kloning og ændring af  

 genfunktion hos pattedyr.
 Tilgængelighed/hjemmeside: BIOSAM, hvis  

 sekretariat varetages af Teknologirådet, udgiver jævnligt  

 nyhedsbreve om udvalgte emner og har egen hjemmeside  

 http://www.tekno.dk/biosam/index.htm med diverse information.
Det Etiske Råd Oprettet: i 1987 Hjemmelsgrundlag/baggrund: lov om oprettelse af et Etisk  

 Råd Virksomhedsområde: Rådet skal i henhold til  

 loven afgive indstilling til sundhedsministeren bl.a. i  

 spørgsmål om fastsættelse af regler i forbindelse med  

 reproduktionsteknik, beskyttelse af fostre og kønsceller, herunder  

 genetisk behandling af kønsceller, ny diagnostik til at opspore  

 sygdom.
 Derudover skal Rådet samarbejde med de  

 videnskabsetiske komiteer i etiske spørgsmål om forsøg  

 på mennesker og rådgive offentlige myndigheder i  

 spørgsmål om videregivelse af og anvendelse af oplysninger om  

 arvelige sygdomme eller egenskaber mv.
 Rådet har herudover en forpligtelse til at  

 følge udviklingen på områderne nævnt ovenfor samt  

 til løbende at informere offentligheden samt tage initiativ til at de  

 etiske problemer, der opstår gøres til genstand for debat i  

 offentligheden.
 Tilgængelighed/hjemmeside: Rådet udgiver en  

 årsberetning og har egen hjemmeside med informationer og mulighed for  

 at se/udskrive alle rådets publikationer:  

 http://www.etiskraad.dk/.
Det videnskabsetiske komitésystem Oprettet: ved lov i 1992, men havde inden da  

 fungeret i en årrække på frivillig basis i  

 lægeforeningens regi.
 Hjemmelsgrundlag/baggrund: Lov om et  

 videnskabsetisk komitésystem og behandling af biomedicinske  

 forskningsprojekter.
 Virksomhedsområde: Alle forskningsprojekter,  

 der involverer levende mennesker, fostre og kønsceller, der agtes  

 anvendt til befrugtning, samt afdøde skal anmeldes og godkendes i  

 komitesystemet, før forsøget må udføres.  

 Komiteerne (8 regionale og én central komite) har til opgave at sikre  

 beskyttelsen af forsøgspersoner, der deltager i biomedicinske  

 forskningsprojekter og samtidig sikre, at der skabes mulighed for udvikling  

 af ny værdifuld viden.
 Komiteerne påser bl.a., at de ricisi, der er  

 forbundet med at gennemføre projektet, ikke i forhold til  

 forsøget er uforsvarlige, at der er procedurer for information af  

 forsøgspersonerne og indhentelse af samtykke, samt at en række  

 rettigheder for forsøgspersonerne er opfyldt.
Tilgængelighed/hjemmeside: Den centrale  

 videnskabsetiske komité udgiver hvert år en årsberetning  

 med gennemgang af indkomne sager og udvalgte problemstillinger i forbindelse  

 hermed.
Fakta om rådet kan findes på Forskningsministeriets  

 hjemmeside: www.fsk.dk, samt på  

 http://www.forskraad.dk/cvk/.
Teknologirådet Oprettet: 1995 Hjemmelsgrundlag/baggrund: Lov om  

 Teknologirådet, oprettet  som en afløser for  

 Teknologinævnet, der blev oprettet i 1986.
 Virksomhedsområde:
Teknologirådet er etableret med henblik på at udbrede  

 kendskabet til teknologi, dens muligheder og dens konsekvenser for både  

 mennesker, samfund og miljø. Teknologirådet er en selvejende  

 institution, der skal følge den teknologiske udvikling, fremme  

 debatten om teknologi, vurdere teknologiens muligheder og konsekvenser,  

 foranstalte teknologivurderinger samt rådgive Folketinget og regeringen  

 i teknologiske spørgsmål.
 Tilgængelighed/hjemmeside: Rådet  

 udgiver en årsberetning og har egen hjemmeside:  

 http://www.tekno.dk/ med fyldig information om Rådets  

 virksomhed, publikationer og arrangementer.
Kontaktforum mellem de godkendende myndigheder vedr. genterapi på  

 mennesker: Lægemiddelstyrelsen, Skov- og Naturstyrelsen,  

 Arbejdstilsynet, Den Centrale Videnskabsetiske Komité og  

 Sundhedsstyrelsen Oprettet: 1999 Hjemmelsgrundlag/baggrund: Forløbet af sagen  

 med involvering af flere forskellige myndigheder i forbindelse med  

 godkendelse af et biomedicinsk forskningsprojekt på Århus  

 Kommunehospital i sommeren 1999 afdækkede et behov for en tættere  

 koordinering mellem de godkendende myndigheder af bedømmelsen, hvilket  

 myndighederne selv har taget initiativ til.
Virksomhedsområde: Hensigten med dette  

 initiativ er at opnå en ensartet og konsistent bedømmelse af de  

 enkelte sager, samtidig med at den samlede ekspertise på området  

 kan få koordineret deres bedømmelser af evt. konkrete  

 ansøgninger om forsøg.
Derudover vil samarbejdet kunne bidrage  

 til en vidensopsamling og erfaringsudveksling på området.
Der vil  

 hermed ske en styrkelse bl.a. af de godkendende myndigheders arbejde.
Tilgængelighed/hjemmeside: De involverede  

 myndigheders hjemmesider indeholder ikke direkte oplysninger om arbejdet, men  

 ved henvendelse til de relevante fagpersoner kan yderligere oplysninger om  

 arbejdet oplyses.
Lægemiddelstyrelsen: www.dkma.dk,  

 Sundhedsstyrelsen: www.sst.dk, Skov- og Naturstyrelsen:  

www.sns.dk, Arbejdstilsynet: www.at.dk.
 Godkendende myndigheder på genteknologiområdet.
Skov- og Naturstyrelsen har i henhold Lov om  

 miljø og genteknologi ret til at foretage godkendelser af  

 genteknologisk materiale.
Grundlæggende sondrer reguleringen  

 mellem to typer af genteknologi:
A.
Genteknologi, der anvendes indesluttet i bl.a. laboratorier og  

 produktionstanke.
Det kan eksempelvis være medicinske forsøg,  

 dyreforsøg, anden laboratorieforskning samt produktion ved hjælp  

 af genmodificerede organismer.
A.
Genteknologi og genteknologiske produkter, der påtænkes  

 handlet frit på markedet, herunder produkter, som kan udsættes i  

 det omgivende miljø. Eksempler herpå er afgrøder,  

 fødevarer, dyrefoder og lægemidler.
 Lægemiddelstyrelsen skal i henhold til lov om  

 lægemidler godkende alle midler, der anvendes til behandling eller  

 helbredelse, dvs. også de midler, der i givet fald ville skulle  

 anvendes i forbindelse med både forsøg og behandling med  

 genterapi.
Arbejdstilsynet (Arbejdsministeriet) skal i henhold  

 til Lov om miljø og genteknologi, jf.
Lov om arbejdsmiljø,  

 godkende arbejdspladser, hvor der fremstilles eller anvendes genetisk  

 modificerede organismer.
Arbejdstilsynet er også ansvarlig for et samlet  

 register over alle genteknologiske aktiviteter, hvor der fremstilles eller  

 anvendes genetisk modificerede organismer.
Registreringen skal omfatte  

 oplysninger om laboratorier, forskning, produktion, stoffer, produkter og  

 levnedsmidler, der er klassificeret, anmeldt eller godkendt i medfør  

 af regler fastsat efter lov om arbejdsmiljø og lov om miljø og  

 genteknologi.
