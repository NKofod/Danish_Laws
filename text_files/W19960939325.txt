Ankestyrelsens principafgørelse O-66-96 om formandsafgørelse - fristoverskridelse - klagefrist - selvstændig kompetence - klageadgang - genoptagelse Resume:
 Ankestyrelsen har efter anmodning fra Folketingets Ombudsmand behandlet 3 sager, hvor klagen angik nævnsformandens beslutning omikke at se bort fra overskridelse af den i bistandsloven og pensions loven fastsatte klagefrist på 4 uger.
 Ankestyrelsen fandt, at der var klageadgang til styrelsen vedrørende nævnsformandens afgørelse  efter de samme regler, som gælder for den sag, om hvilken der var truffet afgørelse om ikke at se bort fra overskridelse af klagefristen.
 Der blev ved afgørelsen lagt vægt på, at kompetencen til at se bort fra overskridelse af klagefristen i henhold til bistandsloven og pensionsloven tilkom nævnet, og at nævnsformanden alene var tillagt kompetence til at træffe afgørelse på nævnets vegne.
Ankestyrelsen kan således efter bistandslovens § 15, stk. 3, 2. pkt., og pensionslovens § 50, stk. 3, 2. pkt., behandle en klage over nævnsformandens afgørelse om ikke at se bort fra overskridelse af klagefristen, dersom der i afvisningen af at dispensere fra fristen indgår aspekter af principiel eller generel betydning.
I sager, hvor der er almindelig klageadgang til Ankestyrelsen, er der også almindelig klageadgang over nævnsformandens afvisning af at dispensere fra klagefristen.
Hvis Ankestyrelsen finder, at nævnet med urette har afvist at dispensere fra fristen, bliver retsvirkningen, at nævnet skal realitetsbehandle sagen. *) Kassation:
Der er kommet nye regler på området Love:
Lov om social bistand - lovbekendtgørelse nr. 110 af 26. februar 1996 - § 15, stk. 3 og § 15, stk. 4 Lov om social pension - lovbekendtgørelse nr. 521 af 16. juni 1994 - § 50, stk. 3 og § 50, stk. 4 Note:
*)     Om klageadgang ved afslag på genoptagelse henvises til SM O- 67-96 Sagsfremstilling 1:
Sag nr. 1 - j. nr. 21064-95: En kommune havde den 17. oktober 1991 til en enlig mand ydet hjælptil betaling af depositum med tilbagebetalingspligt, jf. bistands lovens § 46, jf. § 26, stk. 1, nr. 1. Hjælpen blev ydet med pligt til tilbagebetaling, da den pågældende var blevet opsagt fra sit hidtidige lejemål på grund af sin uacceptable adfærd, der stod i forbindelse med et alkoholmisbrug.
Afgørelsen var ledsaget af en fyldestgørende klagevejledning.
Efter den pågældendes død klagede sønnen den 29. december 1994 over kommunens afgørelse.
Det blev i klagen bl.a. gjort gældende, at der i bistandslovens § 26, stk. 1, nr. 1, ikke var hjemmel til at yde hjælp til betaling af depositum med tilbagebetalingspligt.
Ved afgørelse af 4. maj 1995 meddelte ankenævnet under henvisning til bistandslovens § 15, stk. 4, at klagefristen var overskredet, og at man ikke havde fundet, at der var særlig grund til at se bort fra overskridelsen.
Afgørelsen blev truffet af nævnsformanden.
 Sagen blev behandlet i principielt møde med henblik på at afklare, hvorvidt en af nævnsformanden i henhold til bistandslovens § 15, stk. 4, sidste pkt., truffen afgørelse, hvorefter der ikke var fundetgrundlag for se bort fra overskridelse af klagefristen, kunne på klages til Ankestyrelsen, og til belysning af, hvad der måtte anses for at være en "særlig grund".
 Afgørelse:
 Ankestyrelsen fandt, at nævnsformandens afgørelse kunne påklages til styrelsen efter reglerne i bistandslovens § 15, stk. 3, 2. pkt., om sager af principiel eller generel betydning.
 Der blev herved lagt vægt på, at kompetencen til at se bort fra overskridelse af fristen ifølge bistandslovens § 15, stk. 4, 3. pkt., var hos nævnet, og at nævnsformanden i medfør af bestemmelsens stk. 4, sidste pkt., alene var tillagt kompetence til at træffe afgørelse på nævnets vegne.
 Ankestyrelsen fandt i den konkrete sag ikke grundlag for at se bort fra overskridelsen af den i bistandslovens § 15, stk. 4, fastsatte klagefrist på 4 uger.
 Der blev ved afgørelsen lagt vægt på, at kommunens afgørelse om at yde hjælp med tilbagebetalingspligt efter bistandslovens § 46, jf. § 26, stk. 1, nr. 1, var truffet på grundlag af en konkret skønsmæssig vurdering af årsagerne til opsigelsen af lejemålet, og at det af kommunen udøvede skøn ikke kunne anses for at være ulovligt eller åbenbart urimeligt, jf. bistandslovens § 15, stk. 5.
 Der blev endvidere lagt vægt på, at der ikke var oplyst omstændig heder, der gjorde det antageligt, at der skulle være særlig grund til at se bort fra den meget lange overskridelse af klagefristen.
 Ankestyrelsen tiltrådte således ankenævnets afgørelse.
 Sagsfremstilling 2:
Sag nr. 2 - j.nr. 21065-95:En kommune traf den 19. maj 1995 beslutning om, at en gift kontant hjælpsmodtager, hvis danskkundskaber var begrænsede, ikke var berettiget til hjælp til betaling af tandlægebehandling.
Der blev ved afgørelsen lagt vægt på, at ægtefællerne efter betaling af faste udgifter havde 5.715 kr. at leve for pr. måned.
Afgørelsen var ledsaget af en fyldestgørende klagevejledning.
Den 6. juni 1995 traf kommunen afgørelse om, at ægtefællerne ikke var berettiget til hjælp til betaling af et indskud til en ny lejlighed.
Der blev ved afgørelsen lagt vægt på, at ægtefællerne allerede havde en god bolig, og at der var tale om et lejemål til en væsentlig højere husleje.
Afgørelsen var ledsaget af en fyldestgørende klagevejledning.
Den 11. juli 1995 klagede ægtefællerne over kommunens afgørelser.
I klagen var det bl.a. anført, at man ønskede at klage over begge afgørelser, og at klagen var indgivet sent, da man havde afventet et overslag fra tandlægen.
 Ved afgørelse af 14. juli 1995 meddelte formanden for ankenævnet, at klagefristen var overskredet, og at man ikke havde fundet nogen særlig grund til at se bort fra, at den i bistandslovens § 15, stk. 4, fastsatte klagefrist på 4 uger var overskredet.
 Sagen blev behandlet i principielt møde med samme antagelsestema som sag nr. 1.
 Afgørelse:
 Ankestyrelsen traf afgørelse i sagen i overensstemmelse med afgørelsen i sag nr. 1.
 Der blev ved afgørelsen lagt vægt på, at kommunens afgørelser var ledsaget af klagevejledning, og at oplysningerne om, at ægtefællerne havde afventet et overslag fra tandlægen før indgivelse af klage, ikke var en sådan særlig grund, at der var grundlag for at se bort fra overskridelse af klagefristen.
 Der blev endvidere lagt vægt på, at ægtefællerne tidligere have fået behandlet et antal sager hos de sociale ankemyndigheder, hvorfor de uanset deres sproglige vanskeligheder ikke kunne antages at være uden kendskab til bistandslovens klageregler.
 Ankestyrelsen tiltrådte således ankenævnets afgørelse.
 Sagsfremstilling 3:
 Sag nr. 3 - j.nr. 21067-95: En kontanthjælpsmodtager blev den 20. maj 1985 varetægtsfængslet.
 Den 22. maj 1985 modtog kommunen underretning om fængslingen.
 Fra den 1. august 1985 fik den pågældende udbetalt forskud på førtidspension på grund af en psykisk lidelse.
 I september 1985 modtog kommunen fra Kriminalforsorgen underretning om, at arrestanten ikke var bekendt med, at pension udbetalt under varetægtsfængslingen ville blive krævet tilbagebetalt, dersom straffesagen førte til domfældelse.
I kommunens journalnotat af 1. oktober 1985 var det anført, at et brev om tilbagebetalingspligten snarest skulle afsendes.
Det fremgik imidlertid ikke af sagen, om brevet faktisk var blevet afsendt, og kommunen havde ikke kopi af brevet.
Den 8. oktober 1986 modtog kommunen underretning om, at den på gældende var idømt fængselsstraf.
Kommunen fremsendte samme dag under henvisning til pensionslovens § 46, stk. 5, meddelelse om, at udbetaling af pension ville blive bragt til ophør, idet der var afsagt fængselsdom.
Udbetalt pension vedrørende perioden 1. juli 1985 - 31. oktober 1986 blev krævet tilbagebetalt.
Afgørelsen var ikke ledsaget af klagevejledning.
 Den 4. juli 1988 opgjorde kommunen tilbagebetalingskravet til 57. 289 kr.
 I september 1990 blev den pågældende prøveløsladt, og udbetaling af pension blev genoptaget.
 Fra oktober 1990 blev der i den månedlige pension indeholdt 500 kr. til dækning af tilbagebetalingskravet.
Den 24. januar 1995 klagede pensionisten til ankenævnet over, at udbetalt pension vedrørende perioden 1. juli 1985 - 31. oktober 1986 blev krævet tilbagebetalt.
I klagen blev det bl.a. gjort gældende, at den pågældende aldrig var blevet gjort bekendt med tilbagebetalingspligten.
Ved afgørelse af 22. marts 1995 meddelte formanden for ankenævnet, at man ikke fandt grundlag for at tage stilling til den indsendte klage.
Der blev henvist til, at klagefristen var overskredet, og at klager havde udvist passivitet gennem en længere årrække i forbindelse med det fremsatte tilbagebetalingskrav.
 I klagen til Ankestyrelsen var det bl.a. anført, at den pågældende aldrig havde været passiv, men derimod syg.
 Sagen blev behandlet i principielt møde med henblik på at afklare, hvorvidt en af nævnsformanden i henhold til pensionslovens § 50, stk. 4, sidste pkt., truffen afgørelse, hvorefter der ikke var fundetgrundlag for se bort fra overskridelse af klagefristen, kunne på klages til Ankestyrelsen, og til belysning af, hvad der måtte anses for at være en "særlig grund".
 Afgørelse:
 Ankestyrelsen fandt, at nævnsformandens afgørelse kunne påklages til styrelsen efter reglerne i pensionslovens § 50, stk. 3, 2. pkt., om sager af principiel eller generel betydning.
 Der blev herved lagt vægt på, at kompetencen til at se bort fra overskridelse af fristen ifølge pensionslovens § 50, stk. 4, 3. pkt., var hos nævnet, og at nævnsformanden i medfør af bestemmelsens stk. 4, sidste pkt., alene var tillagt kompetence til at træffe afgørelse på nævnets vegne.
 Ankestyrelsen fandt, at der var grundlag for at se bort fra overskridelsen af den i bistandslovens § 50, stk. 4, fastsatte klage frist.
 Der blev herved lagt vægt på, at der ikke forelå dokumentation for, at den pågældende inden udgangen af den måned, der fulgte efter indsættelsesmåneden i 1985, var blevet underrettet om, at pension ville blive inddraget med tilbagevirkende kraft, dersom straffesagen førte til domfældelse.
Der blev endvidere lagt vægt på, at kommunens afgørelse af 8. oktober 1986 ikke var ledsaget af en klagevejledning, uanset der gjaldt en lovbestemt klagefrist for afgørelsen.
Endelig blev der lagt vægt på oplysningerne om, at den pågældende var tilkendt pension på grund af en psykisk lidelse.
 Ankestyrelsen hjemviste herefter sagen til realitetsbehandling i ankenævnet.
