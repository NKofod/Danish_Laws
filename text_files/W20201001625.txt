SPS - specialpædagogisk støtte - ombytning af tildelt støtte - er kompenseret - støtte ikke nødvendig Resumé:
 En ordblind elev på en ungdomsuddannelse var tidligere blevet bevilliget en it-rygsæk med windows-computer som kompensation for sin funktionsnedsættelse, og havde nu ansøgt om at få ombyttet it-rygsækken til en programpakke til sin egen Mac-computer.
 Efter reglerne om specialpædagogisk støtte skal elever med en funktionsnedsættelse eller tilsvarende svære vanskeligheder med behov for specialundervisning eller specialpædagogisk bistand i forbindelse med undervisningen have tilbud om specialpædagogisk støtte.
 Støtten kan for eksempel være hjælpemidler i form af it-rygsæk.
 Det er blandt andet en betingelse, at støtten er nødvendig, for at eleven kompenseres for sine vanskeligheder.
I denne sag var støtten ikke nødvendig, da eleven var kompenseret for funktionsnedsættelsen med den allerede tildelte støtte.
Der var således ikke længere behov for kompensation.
 Ankenævnet fandt desuden, at det forhold, at eleven tilbød at returnere de tildelte hjælpemidler ikke havde betydning for vurderingen, når styrelsen havde tilbudt eleven den kompensation, som var nødvendig.
Reglerne Love og bekendtgørelser Bekendtgørelse af lov om de gymnasiale uddannelser, lovbekendtgørelse nr. 1428 af 28. september 2020:
  § 61, stk. 1, om, at elever med funktionsnedsættelse eller tilsvarende svære vanskeligheder med behov for specialundervisning eller anden specialpædagogisk støtte i forbindelse med undervisningen skal havde tilbud om støtte.
 Sagsfremstilling:
Eleven havde tidligere søgt og fået bevilliget en it-rygsæk med en Windows-computer.
Eleven søgte nu om en programpakke til Mac i stedet.
Eleven tilbød at returnere den tildelte it-rygsæk til Windows.
 Styrelsen for Undervisning og Kvalitet gav afslag på ansøgning om ombytning af støtten, da eleven var kompenseret for sin funktionsnedsættelse med den allerede tildelte støtte.
Eleven klagede over afslaget og oplyste, at det var en fejl, at hun i første omgang havde søgt om en it-rygsæk og computer.
Hun vidste ikke, at man kunne søge om en it-pakke til sin egen Mac-computer.
 Afgørelse:
Ankenævnet for Statens Uddannelsesstøtteordninger fandt, at eleven var kompenseret for sin funktionsnedsættelse ved den allerede bevilligede støtte.
Eleven havde derfor ikke ret til at få ombyttet støtten.
 Ankenævnet for Statens Uddannelsesstøtteordninger stadfæstede derfor styrelsens afgørelse.
Begrundelse for afgørelsen Vi vurderer, at du ikke opfylder betingelserne for ret til den ansøgte specialpædagogiske støtte i form af it-pakke til Mac.
Funktionsnedsættelse og behov for støtte Vi har lagt til grund, at der er enighed om, at du har en støtteberettigende funktionsnedsættelse, som medfører et behov for støtte for at kunne gennemføre din uddannelse.
Støtte nødvendig Vi finder dog, at den ansøgte støtte i form af it-pakke til Mac ikke er nødvendig.
 Vi har herved lagt vægt på, at du tidligere er bevilliget en it-startpakke og computer.
Vi har også lagt vægt på, at der ikke er oplysninger i sagen, der tyder på, at det efter bevillingen er nødvendigt med yderligere eller anden støtte.
Vi finder således, at du er kompenseret ved den allerede tildelte støtte.
 Vi bemærker, at det ikke kan tillægges betydning, at du har tilbudt at returnere de bevilgede hjælpemidler, når styrelsen ved sin bevilling har tilbudt dig den støtte, som er nødvendig.
