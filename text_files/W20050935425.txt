Pressenævnet  

 fandt, at betegnelsen af [B], der er ansat i Københavns Kommune, som  

 spindoktor i en artikelserie, som i en faktaboks indeholder en  

 korrekt  

 redegørelse for hans arbejdsopgaver, må anses for udtryk for bladets  

 vurdering  

 af hans stilling på baggrund af arbejdsopgaverne.
Betegnelsen  

 spindoktor var  

 således ikke en faktuel oplysning, og Københavns Kommune var derfor ikke  

 berettiget  

 til genmæle over for den.
Nævnet fandt endvidere, at bladet ikke havde  

 tilsidesat god presseskik ved at fastholde sin vurdering, trods kommunens  

 indsigelse.
Kendelse  

 fra Pressenævnet i sag 2004-6-125 Københavns Kommune, Bygge- og teknikforvaltningen, har ved  

 advokat Finn Schwarz klaget til Pressenævnet over to artikler i B.T. den 22.  

 oktober og den 1. november 2004, idet man finder, at god presseskik er  

 tilsidesat.
Københavns Kommune, Bygge- og teknikforvaltningen, har endvidere  

 klaget over, at B.T. har afvist at bringe et genmæle vedrørende artiklen  

 bragt  

 den 22. oktober 2004.
Artiklen, den 22. oktober 2004, havde overskriften  

  

[A]s spindoktor: Lad de fattige sulte  

 ihjel  

  

 og følgende underrubrik: [A] har ekstremist som spindoktor.
Han  

 drømmer om at afskaffe staten.
Socialhjælp, offentlige sygehuse og  

 folkeskoler  

 skal også nedlægges, og fattige må sulte ihjel.
 Artiklen havde følgende ordlyd:
Hvis de fattige ikke kan  

 skaffe sig mad, så må de sulte ihjel.
Det mener en af [A]s spindoktorer.  

 Venstres overborgmesterhåb i København har en ekstremist ansat til at hjælpe  

 sig med at blive bykonge.
En mand, som hader hele det politiske system i  

 Danmark.
Manden, som skal hjælpe teknik- og byggeborgmester [A], hedder [B]  

 og er erklæret ultra-liberalist.
Han er så ekstrem i sine holdninger, at han  

 drømmer om at afskaffe statsmagten og enhver form for offentligt styre.
Skriver talerne [B] er ansat på borgmesterens kontor og har fået den noget  

 diffuse titel specialkonsulent.
Men den dækker blandt andet over,  

 at han  

 skriver [A]s taler.
Han sørger også for at besvare de breve, som borgerne skriver  

 til [A].
Desuden er det også ham, som tager sig af [A]s kontakt til pressen,  

 når den officielle pressechef er fraværende.
 Kort sagt fungerer han som en slags under-spindoktor ved siden  

 af den officielle pressechef, [D].
[B] er 29 år og uddannet cand.
Scient.pol. fra Københavns  

 Universitet.
Han har været ansat hos [A] i lidt over to år.
Men ved siden af arbejdet på Københavns Rådhus, så er 29-årige [B]  

 med i redaktionen på internetmagasinet Liberator.
Og det er her,  

 han i fuldt  

 flor udfolder sine ekstreme holdninger.
( ) Artiklen var ledsaget af en tekstboks med følgende ordlyd:
Fakta om spindoktoren B.T. har fået aktindsigt i [B]s personalemappe på Københavns  

 Rådhus.
Personalemappen dokumenterer, at [B] reelt fungerer som en  

 assisterende  

 spindoktor.
Her er, hvad der står i personalemappen:
 Arbejdsopgaver:
 At udarbejde taler, notater, skriftlige besvarelser, læserbreve  

 og lignende for borgmesteren på baggrund af input fra forvaltningen.
 At forberede borgmesterens møder, herunder lave resumé og  

 indhente eventuelle bemærkninger til dagsordenen fra forvaltningen.
 At deltage i møder sammen med borgmesteren og varetage eventuel  

 opfølgning i forhold til forvaltningen.
 At videreformidle pressehenvendelser til borgmesteren i  

 pressechefens fravær.
 Lønmæssige forhold:
 Grundløn 270.512 kr.
 Funktions/kvalifikationstillæg 21.540 kr.
 Funktions/kvalifikationstillæg 23.649 kr.
 Rådighedstillæg 30.585 kr.
Samlet årlig nettoløn 346.286 kr. Københavns Kommune anmodede ved brev af 28. oktober 2004 B.T. om  

 at berigtige artiklens oplysning om, at [B] fungerer som  

 underspindoktor og  

 anmodede alternativt om genmæle over for denne oplysning.
 Ved brev af 29. oktober 2004 afslog B.T. at bringe et genmæle  

 under henvisning til, at beskrivelsen en slags underspindoktor er  

 en  

 vurdering, og at den - hvis den opfattes som en faktuel oplysning - er helt  

 korrekt.
 Den 29. oktober 2004 bragte B.T. en uanmodet rettelse til artiklen  

 af 22. oktober 2004. Rettelsen lød som følger:
B.T. retter B.T. bragte 22. oktober en artikel om [B].
I artiklen var et  

 citat, som er taget fra et indlæg, [B] har skrevet på hjemmesiden  

 www.liberator.dk.
Citatet bringes her igen med de tre ord fremhævet med fed  

 skrift:
Jeg vil til enhver tid påstå, at mennesket som helhed- især de  

 svageste  er bedst tjent med et samfund, som forfølger princippet om  

 frihed  

 fra tvang og som bygger på ejendomsretten.
Det indebærer, at den, som ikke  

 har  

 mad til at stille sin sult, han dør, hvis ikke han formår at skaffe mad på  

 nogen måde, som udelukker tvang af andre.
Dette vil komme til udtryk i et  

 samfund baseret på ejendomsretten til sig selv og frugten af ens arbejde,  

 intet  

 andet  Jeg vil  dog det er da rent subjektivt  mene, at det  

 (sådan et  

 samfund,  

  

 red.  

  

 ) er bedst for menneskeheden. Overskriften på artiklen hed Lad de fattige sulte ihjel.  

 Ordene var en redaktionel sammenfatning af [B]s citat, men kom ved en  

 redigeringsfejl  

 til at stå i citationstegn. Den 1. november 2004 bragte B.T. desuden en artikel med  

 overskriften   

  

[C] gift med ekstremist  

  

 .  

 Det blev heri anført, at Det konservative folketingsmedlem   [B], som  

 er  

 spindoktor for Venstres [A] på Københavns Rådhus. Der var indsat et  

 billede af  

 artiklen af 22. oktober 2004, der trods rettelsen af 29. oktober 2004 igen  

 viste overskriften Lad de fattige sulte ihjel i citationstegn  

 uden oplysning  

 om rettelsen.
Københavns Kommune har anført, at det  uagtet at der ikke  

 findes en specifik definition på begrebet spindoktor  er  

 kommunens  

 opfattelse, at det er almindelig anerkendt, at begrebet indebærer  

 varetagelsen  

 af en proaktiv rolle i forhold til pressen.
Den eneste i Bygge- og  

 teknikforvaltningen, som varetager en sådan rolle, er forvaltningens  

 pressechef,  

 idet [B] i dennes fravær alene videreformidler pressehenvendelser til  

 borgmesteren.
Dette er således en opgave af administrativ karakter, som ikke  

 indebærer rådgivning.
Kommunen har derfor krav på genmæle.
 Kommunen har endvidere klaget over, at bladet har tilsidesat god  

 presseskik ved i artiklen af 1. november 2004 at udvide karakteristikken af  

[B]s  

 arbejdsområde til spindoktor på trods af kommunens brev af 28.  

 oktober 2004  

 og ved at gentage visningen af overskriften fra 22. oktober 2004 i  

 citationstegn.
B.T. har anført, at der ikke findes nogen fast definition af,  

 hvad en spindoktor er.
Ordet beskriver det stigende antal akademikere og  

 eksperter, som hjælper politikere med at markedsføre sig selv.  

 Eftersom ordet er opfundet af pressen til at  

 beskrive et fænomen, så vil der være tale om en vurdering fra pressens side.  

 Idet bladet har fremlagt de faktuelle forhold vedrørende [B]s arbejde, finder  

 B.T. at beskrivelsen af ham som spindoktor er en vurdering, som  

 der ikke kan  

 kræves genmæle mod, og som ikke indebærer en overtrædelse af god presseskik.
 I sagens behandling har følgende nævnsmedlemmer deltaget:
 Niels Grubbe,  

 Lotte Mejlhede, Lene Sarup og Ole Askvig.
 Pressenævnet udtaler:
Der er ikke knyttet nogen definition til stillingsbetegnelsen  

 spindoktor.
Nævnet finder, at betegnelsen af [B] som  

 spindoktor i en  

 artikelserie, som i en faktaboks indeholder en korrekt redegørelse for hans  

 arbejdsopgaver, må anses for udtryk for B.T.s vurdering af hans  

 stilling på  

 baggrund af arbejdsopgaverne.
Betegnelsen spindoktor er således  

 ikke en  

 faktuel oplysning, og Københavns Kommune er derfor ikke berettiget til  

 genmæle  

 over for den.
Nævnet finder endvidere, at B.T. ikke har tilsidesat god  

 presseskik ved at fastholde sin vurdering, trods kommunens indsigelse.
 Afgjort den 14. april 2005.
