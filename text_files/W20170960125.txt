Pressenævnets kendelse i sag nr. 17-70-01148 Klage over ordet grønlænderstiv behandles ikke En person klagede over citatet Mine spillere skal nok være grønlænderstive bragt i BT.
Personen var ikke selv omtalt eller afbildet i artiklen.
Personen havde derfor ikke en sådan retlig interesse, at der var grundlag for at behandle klagen.
 Pressenævnets formand, Hanne Schmidt, udtaler:
Klagen angår BTs videreformidling af ordet grønlænderstiv.
Klager er ikke selv omtalt eller afbildet i artiklen, og klagen indgives efter det oplyste på vegne af [Klager] som privatperson og ikke på vegne af organisationen Det Grønlandske Hus København.
Klagen vurderes derfor i forhold til [Klager].
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Henset til, at [Klager] ikke selv er omtalt eller afbildet i artiklen, har hun ikke en sådan direkte, væsentlig og individuel retlig interesse, at hun som privatperson kan anses for klageberettiget.
Der er derfor ikke grundlag for at behandle klagen i forhold til [Klager].
 Klagen afvises herefter uden nærmere behandling, jf. medieansvarsloven § 43, stk. 2, nr. 2.
 [Klager] har klaget til Pressenævnet over et citat i artiklen Helsingør-træner kan slet ikke tro det: Mine spillere skal nok være grønlænderstive bragt på bt.dk den 4. juni 2017, idet hun mener, at god presseskik er tilsidesat.
I den påklagede artikel interviewes Helsingør fodboldklubs træner efter, at klubben havde sikret sig oprykning til Superligaen.
Af artiklen fremgår bl.a. følgende:
»Vi skal for det første finde ud af, hvor vi skal spille.
Vi har 12-13 spillere, der har udløb, og vi har fået forkortet vores ferie med en uge.
Hvis vi synes, den her uge var svær, kommer vi til at møde noget, der er endnu mere svært.
Men lad os lige nyde tingene.
Jeg tror, at drengene skal være grønlænderstive i nat, og så mødes vi i morgen i Helsingør,« siger [Træneren], der selv rejser på ferie til Spanien i ti dage på tirsdag. 'Tiltrængt', betegner han det selv som.  [Klager] har til støtte for klagen anført, at BT viderebringer racistiske udtalelser, der er krænkende over for en hel befolkningsgruppe og et helt folk. [Klager] har oplyst, at hun tidligere har været direktør i Det Grønlandske Hus København.
 Pressenævnets formand, Hanne Schmidt, udtaler:
Klagen angår BTs videreformidling af ordet grønlænderstiv.
Klager er ikke selv omtalt eller afbildet i artiklen, og klagen indgives efter det oplyste på vegne af [Klager] som privatperson og ikke på vegne af organisationen Det Grønlandske Hus København.
Klagen vurderes derfor i forhold til [Klager].
Det er en betingelse for at klage til Pressenævnet, at klageren har retlig interesse i det forhold, der klages over.
Det indebærer, at man som person, virksomhed, organisation eller lignende skal være omtalt, afbildet eller på anden måde identificeret i mediet.
Det er ikke tilstrækkeligt blot at have interesse i det emne, der er behandlet.
Henset til, at [Klager] ikke selv er omtalt eller afbildet i artiklen, har hun ikke en sådan direkte, væsentlig og individuel retlig interesse, at hun som privatperson kan anses for klageberettiget.
Der er derfor ikke grundlag for at behandle klagen i forhold til [Klager].
 Klagen afvises herefter uden nærmere behandling, jf. medieansvarsloven § 43, stk. 2, nr. 2.
