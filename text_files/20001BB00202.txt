Fremsat den 30. maj 2001 af  

 Søren Kolstrup (EL) og Frank Aaen (EL) Forslag til folketingsbeslutning om større samfundsandel af Nordsøens olie- og  

 gasproduktion Folketinget opfordrer regeringen til at øge den  

 samfundsmæssige andel af indtægterne fra dansk olie- og  

 gasproduktion gennem en forhøjelse af produktionsafgiften og af  

 olierørledningsafgiften, indførelse af afgift på de arealer, som selskaber har  

 fået i koncession, indførelse af afgift på udledning af drivhusgasser samt  

 afgift på udledte tungmetaller og andre stoffer, der er til skade for  

 vandmiljøet, og at øge det eksisterende krav om statslig deltagelse i  

 efterforskning og produktion af olie og gas.
Bemærkninger til forslaget Olieselskabernes overskud fra olie- og  

 gasproduktionen har de senere år udviklet sig til et profitniveau, som  

 ligger betydeligt højere end det gængse niveau for den  

 øvrige industri.
I de årlige rapporter fra Energistyrelsen om  

 den danske olie- og gasproduktion er oplyst, at Dansk Undergrunds Consortium,  

 DUC, der består af Shell, Texaco og A.P.
Møller de senere  

 år har opnået et afkast efter skat (målt som forrentningen  

 af investeret kapital), som nærmer sig det dobbelte af, hvad den  

 øvrige industri opnår.
 Begrebet »overprofit« er bragt på banen, og  

 overvejelser om, hvorledes samfundet fremover kan sikre sig en inddragelse  

 heraf til medfinansiering af velfærdssamfundet, er sat i gang.
Som led i finanslovsaftalen for 2001 mellem regeringen, SF  

 og Enhedslisten blev det således aftalt, at regeringen vil  

 fremlægge udkast til et lovforslag, der indebærer en  

 skærpet beskatning af Nordsøens sorte guld.
Der sigtes mod en  

 effektiv beskatning af det, der diplomatisk kaldes for den  

 "overnormale" forrentning, men samtidig indskærpes, at den  

 nye beskatning kun skal gælde for fremtidige koncessioner.
To skridt  

 frem og et tilbage.
 Derfor står vi tilbage med spørgsmålet  

 om, hvorledes samfundet kan få en større andel af  

 værdierne, som hentes op gennem de eksisterende koncessionsaftaler;  

 ikke mindst koncessionen fra 1962 (med rettelser i 1981) til A.P.  

 Møller og partnere i DUC, Texaco og Shell, som udgør  

 broderparten med 61 pct. af DUC.
 I sin rapport til regeringen har Det Økonomiske  

 Råd i december 1999 således følt anledning til at  

 understrege, at det faktisk er det danske samfund   og ikke olieindustrien  

 som ejer værdierne nede under Nordsøens bund, og at det  

 måske var på tide, at samfundet tilegner sig en større  

 andel af de enorme værdier, der årligt hentes op.
 Også Arbejdernes Erhvervsråd har i rapporter  

 påpeget, at de vilkår, som samfundet har givet A.P.  

 Møller, er helt ude af trit med det omfang, som olie- og  

 gasproduktionen i dag har fået.
Baggrunden for disse meldinger skal ses i lyset af den  

 aktuelle situation.
Det går rigtig godt for olie- og gasselskaberne i  

 Nordsøen.
A.
P.
Møller og de to kompagnoner i DUC   Shell og  

 Texaco   høster enorme fortjenester.
Denne succes er en kombination af tre forhold: De danske  

 skatteregler er lempeligere end i Norge og Holland, olieprisen og  

 dollarkursen topper, og det samme gør produktionen, der for  

 længst har oversteget ikke alene det danske olie- og gasforbrug, men nu  

 er så stor, at den udgør langt mere end hele det danske  

 energiforbrug.
Danmark er blevet nettoeksportør af energi.
Det Økonomiske Råd skrev i december 1999 til  

 regeringen, at DUC-selskabernes fortjeneste ligger et pænt stykke over  

 fortjenesten i den almindelige danske industri.
I Energistyrelsens rapport  

 fra maj 2000 om de danske Nordsøaktiviteter kan læses, at  

 afkastet de seneste år for olieindustrien nærmer sig 18 pct. mod  

 et normalniveau for industrien generelt på omkring 10 pct.
Set over en  

 årrække kan aflæses et niveau, som ligger på omkring  

 50 pct. større afkast end fortjenesten i den almindelige danske  

 industri.
Med de milliardbeløb, der omsættes for i  

 Nordsøbranchen, er det endog meget store beløb, vi her ser i  

 egentlig overprofit.
 Enhedslisten har med en række spørgsmål  

 til regeringen gennem længere tid søgt at afdække en  

 række aspekter omkring den danske olie- og gasproduktion, herunder de  

 økonomiske aspekter såvel for olieselskaberne som for  

 samfundet.
I miljø- og energiministerens besvarelse af 3. maj  

 2001 af spørgsmål S 2533 er foretaget en opgørelse over  

 såvel statens som olieselskabernes økonomi.
I besvarelsen er  

 forudsat en oliepris på 28,36 US $ pr. tønde i 2000 og 25 US $  

 pr. tønde for efterfølgende år.
 Herunder vises i tre tabeller et uddrag fra  

 besvarelsen.
Tabel 1: DUC-selskabernes økonomi (fra 2000 Energistyrelsens  

 prognosetal) Beløb i mia. kr.
1995 1996 1997 1998 1999 2000 2001 2002 2003 2004 2005 Indtægt 8,6 11,6 14,0 11,1 14,3 Bruttoindtjening 6,6 8,6 10,0 9,0 11,3 Afskrivning 2,6 2,9 3,3 3,7 3,2 Resultat før skat og afgifter 4,2 5,7 6,7 5,2 8,1 15,9 (+ 2,6) 16,2 (+ 3,1) 14,9 (+ 2,8) 12,5 (+ 2,5) 11,6 (+ 2,3) 9,4 (+ 2,1) Resultat efter skat og afgifter 2,2 2,8 3,3 2,8 4,3 10,9 11,3 10,4 7,9 6,1 4,7 Kilde: Miljø- og energiminister Svend Aukens  

 besvarelse af 3. maj 2001 af spørgsmål S 2533 (Ovenstående er en sammenskrivning af  

 to tabeller i besvarelsen fra ministeren opdelt i før og efter 2000. I  

 resultatopgørelsen efter 2000 har ministeren imidlertid alene medtaget  

 skat og ikke afgiftsdelen.
Dette er der kompenseret for med tallene i  

 parentesen i tabellen ovenfor, hvilket f.eks. betyder, at væksten i  

 resultat før skat og afgifter fra 1999 til 2000 er 10,4 mia. kr. og  

 ikke 7,8, som det umiddelbart antydes i ministerens opgørelse.) Tabel 2: Øvrige selskabers økonomi (fra 2000  

 Energistyrelsens prognosetal) Beløb i mia. kr.
1999 2000 2001 2002 2003 2004 2005 Resultat før skat 0,4 1,6 0,3 2,2 1,1 1,7 2,3 Resultat efter skat 0,4 1,6 0,3 1,8 0,9 1,2 1,5 Kilde: Miljø- og energiminister Svend Aukens  

 besvarelse af 3. maj 2001 af spørgsmål S 2533 Tabel 3: Statens indtægter (fra 2000  

 Energistyrelsens prognosetal) Beløb i mia. kr.
1995 1996 1997 1998 1999 2000 2001 2002 2003 2004 2005 Kulbrinteskat 0,9 2,0 1,9 Selskabsskat 1,2 1,5 1,9 1,7 2,4 5,8 4,9 4,8 3,9 3,9 3,5 Produktions-afgift 0,7 0,7 1,0 1,2 0,9 1,2 2,0 1,9 1,6 1,5 1,4 Olierørledningsafgift 0,3 0,4 0,5 0,3 0,6 1,4 1,1 0,9 0,9 0,8 0,7 I alt 2,2 2,7 3,3 3,1 3,9 8,3 8,0 7,6 7,3 8,1 7,5 Kilde: Miljø- og energiminister Svend Aukens  

 besvarelse af 3. maj 2001 af spørgsmål S 2533 I tabel 1 vises DUC-selskabernes  

 økonomiske forhold, hvor det kan ses, at DUC s resultat er eksploderet  

 i 2000. Tallene i parentes skal lægges til, for at I tabel 2 vises de øvrige selskabers  

 økonomi, og det fremgår heraf, at disse selskabers  

 olie/gas-udvinding stort set ikke bidrager til fællesskabet før  

 fra 2005.
 I tabel 3 vises de statslige indtægter, der viser,  

 at til trods for, at DUC s resultat før skat og afgifter f.eks. vokser  

 med 10,4 mia. kr. fra 1999 til 2000 vokser samfundets andel kun med 4,4 mia.  

 kr.
 I 2001 øges DUC s resultat yderligere, mens  

 samfundets andel falder.
 Ministeriet forventer således, at DUC   efter at  

 samfundet har fået sit   stadig har 11,3 mia. kr. tilbage i ren  

 profit.
 11,3 mia. kr. er meget, og hvis man nedsætter DUC s  

 profit fra 18 pct. til 10 pct., kan samfundet få en del for de penge,  

 som ellers lander i lommen på storkapitalen:
 F.eks. koster det kun 1,1 mia. kr. at gøre al tandpleje gratis  

 for alle pensionister, og medicinen kan gøres gratis for 0,8 mia.  

 kr.
 Hvis man også giver alle folkepensionister gratis adgang til  

 briller, er der stadig omkring 9,5 mia. kr. tilbage.
 Hvis man yderligere tager 2,5 mia. kr., kan man nedsætte alle  

 billetpriser i tog og busser til det halve.
 Tilbage sidder DUC-parterne med et afkast, som stort set  

 svarer til, hvad den øvrige industri får.
 Enhedslisten har som mål at gennemføre en  

 socialisering af olie/gas-produktionen i Nordsøen, hvilket  

 indebærer såvel en økonomisk nationalisering som en  

 demokratisering, som sikrer borgerne en reel indflydelse på, hvorledes  

 Nordsøenergiens ressourcer bedst udnyttes af det danske samfund.
Enhedslistens mål er, at hele gevinsten fra  

 Nordsøens guld kan tilfalde samfundets fælles kasse.
Der er nok  

 af opgaver, der trænger til at blive løst.
 Dette ville være en naturlig konsekvens af den  

 konstatering, som Det Økonomiske Råd netop gør  

 opmærksom på: Det er faktisk det danske samfund   og ikke  

 olieindustrien   som ejer værdierne nede under Nordsøens bund.  

 Hertil kan tilføjes, at DUC for længst har fået sin   selv  

 med kapitalistisk logik   retmæssige andel af værdierne.
 Med dette beslutningsforslag sikres et første  

 skridt i denne proces; et beskedent indgreb, som i sit indhold alene  

 tilgodeser kravet om en normal og rimelig beskatning svarende til, hvad  

 regeringens eget økonomiske rådgivningsorgan, Det  

 Økonomiske Råd, har anbefalet.
Enhedslistens forslag tager således bl.a.  

 udgangspunkt i en sammenligning med, hvad vore nabolande har inddraget til  

 samfundets gavn.
Således er den danske stats andel af  

 produktionsværdien bemærkelsesværdigt lavere end niveauet i  

 Holland og Norge de seneste 10 år.
 I Holland ligger statens andel på hele 46 pct. af  

 produktionsværdien, i Norge på 31 pct., hvis man tager et  

 gennemsnit over de seneste 5 år, medens Danmark er nede på 23  

 pct.
Den officielle forklaring på denne situation lyder,  

 at investeringsrisikoen ved olie og gas i specielt den danske del af  

 Nordsøen er høj   langt højere end i Norge   hvor  

 fundene er større og derfor økonomisk mere attraktive.
Vil man  

 derfor have olieselskaberne til at være energiske i deres  

 eftersøgningsarbejde, skal der være en ekstra gevinst i sigte,  

 siges det.
 Denne forklaring har flere brist:
Den erklærede hensigt med den såkaldte  

 kulbrinteskat er udelukkende at snuppe en del af den profit, der er  

 væsentligt større end normalt for en virksomhed.
Den  

 øvrige beskatning tager mere end højde for omkostningerne og  

 risikoen.
For det andet er produktionen i dag væsentligt  

 højere end dengang, skattereglerne blev udformet.
De trænger  

 hårdt til en revision, der tager hensyn til den aktuelle produktion,  

 som er langt højere end Danmarks samlede energiforbrug.
Såfremt  

 vi ønsker en langsigtet selvforsyningsstrategi, bør reserverne  

 strækkes.
Et af midlerne hertil kan netop være at stramme op  

 på beskatningen.
 I dag fremmer den lave beskatning en høj  

 produktion, der tømmer lagrene hurtigt.
For det tredje er der jo ingen, der siger, vi  

 behøver at være afhængige af de multinationale selskabers  

 luner.
DONG, der er et statsejet selskab, kan blot forpligtes til at  

 øge sin indsats.
 Endelig kan der formentlig stilles  

 spørgsmålstegn ved, om det overhovedet er rigtigt, at  

 investeringsrisikoen er højere i netop den danske Nordsøsokkel  

 end i den øvrige Nordsø. Hidtil har dette alene været  

 fremført som et udokumenteret postulat.
 Beskatningssystemet er i dag sat sammen af 4  

 elementer:
Normal selskabsskat, som i øvrigt over en række år  

 er nedsat.
Senest fra 32 til 30 pct.
Den nedsatte erhvervsskat har  

 øget olieselskabernes profit yderligere på bekostning af  

 fællesskabet.
Olierørledningsafgiften (fortjenstelementet), som er en  

 5 pct.-afgift på værdien af den olie, der transportes via  

 olieledningen ind til kysten.
Denne afgift er ligeledes pålagt den  

 olie, der lastes på åbent hav ved såkaldt bøjelast  

 til et tanskskib.
Produktionsafgiften på 8,5 pct., som dog kun er lagt på  

 den oprindelige eneretsbevilling til DUC samt på koncessionshavere fra  

 2. udbudsrunde.
Koncessionshavere fra 3., 4. og 5. runde er ikke pålagt  

 produktionsafgift.
 Kulbrinteskatten, hvis formål var, at samfundet fik en  

 større andel, når oliepriserne var høje, men som pga.  

 gunstige afskrivningsregler i praksis ikke fungerer efter  

 hensigten.
Hvis vi skeler til Norge, har man også her  

 både selskabsskat og produktionsafgift.
Men herudover har Norge tre  

 andre beskatninger, som er værd at overveje.
 Den ene er en særskat   lidt efter de samme  

 grundtanker som i den danske kulbrinteskat, men med den helt afgørende  

 faktor, at det er en skat, hvis størrelse besluttes år for  

 år i det norske Storting.
Dette står i skærende kontrast til den danske  

 holdning om, at man ikke bør ændre på skatteforholdene for  

 de selskaber, man har givet koncession.
I Norge er der ingen selskaber, der  

 ved, hvor meget de skal betale i afgift, før Stortinget har taget sin  

 årlige drøftelse herom.
 Særskatten har siden 1993 udgjort det største  

 element i beskatningen af olieindustrien i Norge   større end  

 selskabsskatten.
 Endvidere har Norge såvel en arealafgift på  

 koncessionsarealer samt siden 1991 også en CO2-afgift  

 på CO2-udledningen fra olie/gas-produktionen.
Hertil kommer, at den norske stat er væsentligt mere  

 involveret i selve olieudvindingen   både via sit eget  

 investeringsselskab (SDØE = Statens Direkte Økonomiske  

 Engagement), som er partner i alle koncessioner siden 1973 med mindst 50 pct.  

 i hvert interessentskab, og via statens eget produktionsselskab Statoil.
Ved  

 de seneste koncessionsrunder er SDØE s andel dog sat ned.
 Til sammenligning udgør DONG s andel nu typisk 20  

 pct. i de interessentskaber, der får danske koncessioner.
 Dette beslutningsforslag er inspireret af de norske  

 forhold.
På spørgsmålet om, hvorvidt der kan  

 indføres en øget beskatning, kan henvises til skatteministerens  

 besvarelse af 13. juli 2000 af spørgsmål S 3181 om, hvorvidt de  

 nuværende koncessionsaftaler hindrer ændringer i beskatningen.
I  

 svaret oplyses følgende:
»De nuværende koncessioner indeholder ikke  

 eksplicitte bestemmelser, som hindrer indførelsen af nye skatter.
Det  

 kan således nævnes, at det i alle koncessioner meddelt efter 1981  

 er angivet, at tilladelsen er undergivet de til enhver tid i Danmark  

 gældende retsregler samt, at tilladelsen ikke medfører  

 begrænsninger i statens almindelige beskatningsret.
 Det skal imidlertid bemærkes, at den konkrete  

 udformning af en eventuel skat, herunder om den vil krænke  

 koncessionshavernes rettigheder, har betydning.
 Nogle af de gældende koncessioner, herunder  

 eneretsbevillingen af 8. juli 1962, indeholder bestemmelser om betaling af  

 produktionsafgift.
 Bevillingshavernes betaling af fortjenstelementet, som er  

 grundlag for rørledningsafgiften, er omfattet af aftalen af 19. maj  

 1981 mellem bevillingshaverne og staten. Ændring af denne aftale  

 kræver enighed mellem aftaleparterne.
Det kan oplyses, at der i kontrakterne mellem statens  

 selskab DONG Naturgas og DUC om DONG Naturgas  køb af naturgas  

 indgår en skatteklausul, som giver DUC mulighed for at overvælte  

 forøgelse af eksisterende eller introduktion af nye skatter »der  

 rammer DUC som naturgasproducent« på DONG Naturgas.
Skatteklausulen  

 gælder såvel skatte-/afgiftsforøgelser (hvor klausulen  

 kommer DUC til gode) som lempelser (hvor klausulen kommer DONG Naturgas til  

 gode). Selskabsskat og andre generelle skatter og afgifter er ikke omfattet  

 af skatteklausulen.« Det kan heraf konkluderes, at alene en ændring af  

 fortjenstelementet   dvs. 5 pct.-rørledningsafgiften   ikke kan  

 foretages, hvad angår DUC-koncessionen fra 1981, uden at DUC er  

 indforstået hermed.
Det fremgår endvidere, at hvad angår gasdelen  

 af produktionen, vil DUC kunne overføre en øget beskatning  

 herpå til DONG.
For at undgå, at denne overvæltning ikke  

 skal videreføres til forbrugerne, forudsættes, at staten  

 kompenserer sin merindtægt fra DUC s gasproduktion til DONG,  

 således at merbeskatningen af DUC s gas-produktion bliver  

 provenuneutral for staten.
Provenuet vil således alene komme via en  

 merbeskatning af DUC s olieproduktion samt de øvrige selskabers  

 samlede produktion.
Bemærkninger til forslagets enkelte elementer Ad pind 1 Det foreslås, at der gennemføres en  

 forhøjelse af henholdsvis produktionsafgiften og  

 olierørledningsafgiften, idet der tages hensyn til de bindinger, der  

 er i de eksisterende koncessionsaftaler.
I forhold til koncessionsaftalen med A.P.
Møller  

 indgår det i denne aftale, at en ændring af  

 olierørledningsafgiften forudsætter enighed herom mellem  

 aftaleparterne.
A.P.
Møller har således på dette  

 beskatningspunkt opnået vetoret mod en forhøjelse af  

 beskatningen (der henvises til skatteministerens svar af 13. juli 2000  

 på spørgsmål S 3181).
Omvendt indgår produktionsafgiften på 8,5 pct.  

 alene i koncessionsaftalen med A.P.
Møller (samt i en lidt anden  

 udgave (glideskala) i forbindelse med enkelte koncessionsaftaler fra de  

 første udbudsrunder).
 Nogle selskaber er således pålagt en  

 produktionsafgift, og alle er pålagt en olierørledningsafgift  

 på 5 pct., som til gengæld ikke kan hæves for alle uden  

 accept.
 Forslaget skal derfor forstås således, at der  

 gennemføres en generel forhøjelse af  

 olierørledningsafgiften.
 I det omfang koncessionshavere, der har vetoret over for  

 en forhøjelse af denne, ikke vil indgå en ny aftale herom,  

 reguleres i stedet skattemæssigt via en forhøjelse af  

 produktionsafgiften.
 Et rimeligt niveau for øget beskatning via  

 olierørledningsafgiften er en forhøjelse til 10 pct. fra det  

 nuværende niveau på 5 pct.
 De selskaber, som hverken via lov eller frivillighed  

 pålægges denne forhøjelse, pålægges i stedet  

 en forhøjet produktionsafgift, der økonomisk svarer hertil.
Ad pind 2 For samtlige koncessioner indføres en årlig  

 arealafgift, der over den 10-årige periode 2002-2012 stiger fra 7.000  

 kr. til 70.000 kr. pr. km2. Introduktion af en sådan  

 beskatning vil også på dette punkt indebære en  

 ajourføring med norske forhold.
Ad pind 3 Der indføres en CO2-afgift på  

 udledte drivhusgasser fra produktionen af olie og gas.
Den fastsættes  

 efter samme model som i Norge med en afgiftssats på 90 øre pr.  

 kubikmeter gas eller pr. liter olie, som forbrændes.
 Den norske CO2-afgiftssats har været  

 på 89 øre i både 1998 og 1999 og på 70 øre i  

 år 2000 (i henhold til de årlige »Faktahefter«, som udgives af  

 »Norsk Petroleumsvirksomhed«).
Ad pind 4 Erfaringerne fra Norge viser   hvilket også  

 understreges i DØR s rapport fra december 1999   at samfundet kan  

 sikre sig en øget andel af Nordsøens ressourcer gennem et  

 stigende statsligt engagement.
Såfremt DONG s engagement i efterforskningen af olie  

 og gas øges, i første række ved, at selskabet tildeles  

 rettigheder i de områder af Det Sammenhængende Område, som  

 A.P.
Møller skulle have afleveret i januar 2001, men hvor der er givet  

 3 års dispensation for udarbejdelse af produktionsplaner, vil  

 overskuddet kunne tilfalde staten.
Da DONG i dag drives efter forretningsmæssige  

 kriterier, er det formålstjenligt, at DONG s aktier deles op i dels  

 DONG-aktier, dels direkte Energistyrelsesaktier (EDØI =  

 Energistyrelsens Direkte Økonomiske Investeringer), hvis overskud  

 automatisk tilfalder staten.
Det var netop en sådan opdeling, den  

 norske regering foretog i 1985 ved en opdeling af STATOILs  

 ejerinteresser i en andel til STATOIL og en andel direkte underlagt staten  

 kaldet SDØE.
Endelig skal DONG og EDØI besidde en øget  

 andel af de selskaber, som tildeles nye koncessioner.
Der foreslås et  

 minimum på 50 pct.
Forslagsstillerne understreger, at alle Nordsøens  

 gas- og oliereserver ubeskåret tilhører fællesskabet.
DUC  

 og andre olie-/gasoperatørers rolle er alene på samfundets vegne  

 at hente disse værdier op til samfundets bedste.
Det er ikke  

 selskaberne, der ejer olien og gassen.
 På denne baggrund anses dette beslutningsforslag som  

 et mere beskedent skridt, der i første omgang kan tilnærme dansk  

 beskatningsniveau til beskatningstilstande, som man finder naturlige i en  

 række af vore omgivende lande.
Skriftlig fremsættelse Søren Kolstrup (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om større  

 samfundsandel af Nordsøens olie- og gasproduktion.
(Beslutningsforslag nr.
B 202).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
