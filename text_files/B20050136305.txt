Bekendtgørelse  

 om tilskud til kompetenceforbedring til gavn for udviklingen i  

 landdistrikterne I medfør af § 2, stk. 2, jf. stk. 1 nr. 2 og 6, § 16, §  

 20, stk. 1, § 22, stk. 2, § 24, stk. 1, § 25, stk. 1 og 2, og § 26, stk. 2, i  

 lov om støtte til udvikling af landdistrikterne (landdistriktsstøtteloven),  

 jf.  

 lovbekendtgørelse nr. 728 af 29. juni 2004, som ændret ved lov nr. 405 af 1.  

 juni 2005, fastsættes efter bemyndigelse:
Kapitel 1 Ordningens indhold § 1.  

  

 Direktoratet for FødevareErhverv kan inden for de af direktoratet fastsatte  

 årlige rammer efter ansøgning yde tilskud til kompetenceudvikling til gavn  

 for  

 udviklingen i landdistrikterne til 1)  

 	  

 personer, der er  

 involveret i primær jord- og skovbrugsvirksomhed, 2)  

 	  

 medarbejdere, der er  

 godkendt eller kan søge om godkendelse i henhold til bekendtgørelse om  

 godkendelse af virksomheder og deres medarbejdere til bedriftsrådgivning, og 3)  

 	  

 konsulenter eller  

 andre personer, der er involveret i aktiviteter vedrørende forbedring af  

 udviklingen  

 af landdistrikterne.
 Stk. 2.  

  

 Direktoratet  

 godkender efter ansøgning de tilskudsberettigede kompetenceudviklende  

 aktiviteter.
 Stk. 3.  

  

 Kommuner og  

 andre offentlige myndigheder kan deltage i finansieringen af aktiviteter  

 efter  

 stk. 1, nr. 3.
Kapitel 2 Administration Myndigheder og kontrol § 2.  

  

 Direktoratet for FødevareErhverv træffer afgørelser efter denne  

 bekendtgørelse.
Stk. 2.  

  

 Hvis den i § 1,  

 stk. 1, afsatte ramme ikke er tilstrækkelig til at meddele tilsagn til alle  

 ansøgninger,  

 går tidligere modtagne ansøgninger forud for senere.
Ansøgninger, der  

 modtages  

 samme dato, behandles ligeligt.
 § 3.  

  

 Direktoratet for FødevareErhverv foretager kontrol i forbindelse med  

 sagsbehandling og udbetaling af tilskud og forestår den fysiske kontrol og  

 den  

 efterfølgende kontrol.
 Stk. 2.  

  

 Direktoratet kan  

 til brug ved kontrollen indhente fornødne oplysninger fra andre myndigheder.
Kapitel 3 Ansøgning om godkendelse af  

 kompetenceudviklende aktiviteter § 4.  

  

 Ansøgning om godkendelse af kompetenceudviklende aktiviteter indgives til  

 Direktoratet for FødevareErhverv.
Ansøgning skal udfærdiges på et særligt  

 skema, der fås ved henvendelse til direktoratet.
Ansøgninger efter § 1, stk.  

 1,  

 nr. 2 og 3, modtages fra den 9. januar 2006.
 Stk. 2.  

  

 Ansøgningen kan  

 indgives af udbydere af kompetenceudviklende aktiviteter.
§ 5.  

  

 Ved  

 godkendelsen af aktiviteten vil Direktoratet for FødevareErhverv lægge særlig  

 vægt på, at 1)  

 	  

 aktiviteten, jf. § 1,  

 stk. 1, nr. 1, har et jordbrugs- eller skovbrugsfagligt indhold, 2)  

 	  

 aktiviteten, jf. § 1,  

 stk. 1, nr. 2, er rettet mod emner, der er indeholdt i bedriftsrådgivningen,  

 eller 3)  

 	  

 at aktiviteten, jf. §  

 1, stk. 1, nr. 3, er rettet mod emner, der kan medvirke til at forbedre  

 udviklingen  

 i landdistrikterne.
 Stk. 2.  

  

 Ved godkendelsen  

 vil direktoratet endvidere lægge vægt på deltagerantallet og aktivitetens  

 varighed.
 Stk. 3.  

  

 Udbyderen af den  

 kompetenceudviklende aktivitet skal udstede et særligt deltagerbevis til  

 deltagerne.
Kapitel 4 Betingelser for tilskud § 6.  

  

 Det  

 er en betingelse for tilskud til at deltage i kompetenceudviklende  

 aktiviteter  

 efter denne bekendtgørelse, at 1)  

 	  

 indholdet af den  

 kompetenceudviklende aktivitet er godkendt af Direktoratet for  

 FødevareErhverv, 2)  

 	  

 deltageren følger  

 hele aktivitetens forløb og modtager et deltagerbevis, 3)  

 	  

 deltageren var fyldt  

 16 år ved aktivitetens begyndelse, og 4)  

 	  

 der ikke er givet  

 tilsagn om støtte efter andre offentlige støtteordninger til dækning af  

 deltagerens  

 egenbetaling.
 Stk. 2.  

  

 Det er endvidere  

 en betingelse for tilsagn om tilskud efter § 1, stk. 1, nr. 2 og 3, at  

 udbetalingsanmodningen  

 er direktoratet i hænde senest den 15. september 2006.
Kapitel 5 Beregning af tilskuddet § 7.  

  

 Tilskuddet udgør 60 % af deltagerafgiften.
Der kan dog maksimalt ydes et  

 tilskud på 3.000 kr. pr. deltager pr. dag.
 Stk. 2.  

  

 For aktiviteter  

 efter § 1, stk. 1, nr. 1 og 2, der vedrører miljø, dyrevelfærd, økologi,  

 arbejdsmiljø,  

 driftsledelse samt natur og bæredygtighed, udgør tilskuddet dog 90 % af  

 deltagerafgiften, dog maksimalt 3.000 kr. pr. deltager pr. dag, jf. stk.1.
 Stk. 3.  

  

 Direktoratet kan  

 når aktiviteten skønnes ekstraordinært at ville gavne udviklingen i  

 landdistrikterne,  

 fastsætte en højere tilskudsprocent, end den der er nævnt i stk. 1.
 Stk. 4.  

  

 Hvis aktiviteter  

 efter § 1, stk. 1, nr. 3, finansieres af en kommune eller af andre offentlige  

 myndigheder end Direktoratet for FødevareErhverv, udgør tilskuddet 50 pct. af  

 finansieringen.
 Stk. 5.  

  

 De  

 tilskudsberettigede udgifter efter stk. 4, kan være 100 pct. offentligt  

 finansieret.
 Stk. 6.  

  

 Det samlede  

 tilskud til en aktivitet kan maksimalt udgøre 100 pct.
Kapitel 6 Udbetaling af tilskud § 8.  

  

 Udbetaling af tilskud sker til deltagerne, når aktiviteten er afholdt.  

 Deltageren i den tilskudsberettigede aktivitet indsender et særligt  

 ansøgningsskema, et deltagerbevis og en kvittering for betalingen af  

 deltagerafgiften til Direktoratet for FødevareErhverv.
Det særlige  

 ansøgningsskema fås ved henvendelse til direktoratet.
 § 9.  

  

 Det  

 er en betingelse for udbetaling af tilskuddet, at deltageren i aktiviteten  

 anviser en konto i et pengeinstitut, hvortil tilskuddet kan overføres.
Kapitel 7 Tilbagebetaling af tilskud § 10.  

  

 Direktoratet for FødevareErhverv kan bestemme, at udbetalt tilskud efter  

 denne  

 bekendtgørelse helt eller delvist skal tilbagebetales med tillæg af rente, 1)  

 	  

 hvis  

 tilskudsmodtageren har afgivet urigtige eller vildledende oplysninger eller  

 har  

 fortiet oplysninger af betydning for udbetalingen af tilskuddet, eller 2)  

 	  

 hvis betingelserne  

 for tilskuddet ikke er opfyldt.
 Stk. 2.  

  

 Rentetillægget  

 beregnes fra tidspunktet for meddelelse af tilbagebetalingskravet til  

 tilbagebetalingen  

 sker og med den rentesats, der er fastsat i henhold til § 5 i renteloven.
Kapitel 8 Udelukkelse § 11.  

  

 En  

 arrangør af en aktivitet kan udelukkes fra godkendelse af  

 kompetenceudviklende  

 aktiviteter, hvis denne med fortsæt eller grov uagtsomhed har afgivet  

 urigtige  

 oplysninger af betydning for udbetalingen af tilskud efter denne  

 bekendtgørelse.
En deltager i en aktivitet kan ligeledes udelukkes fra at få  

 tilskud, hvis denne med forsæt eller grov uagtsomhed har afgivet urigtige  

 oplysninger af betydning for modtagelsen af tilskud efter denne  

 bekendtgørelse.
 Stk. 2.  

  

 Udelukkelse sker  

 for det pågældende kalenderår, hvis der er tale om grov uagtsomhed, medens  

 udelukkelse også sker for det følgende år, hvis urigtige oplysninger er  

 afgivet  

 med forsæt.
Kapitel 9 Forenelighed og sammenhæng § 12.  

  

 Der kan ikke samtidig ydes støtte til en og samme foranstaltning i henhold  

 til  

 Rådets forordning (EF) nr. 1257/1999 om støtte til udvikling af  

 landdistrikterne fra Den Europæiske Udviklings- og Garantifond for Landbruget  

 (EUGFL) og om ændring og ophævelse af visse forordninger, og i henhold til  

 andre fællesskabsstøtteordninger.
 Stk. 2.  

  

 Støtte til flere  

 foranstaltninger i henhold til den i stk. 1, nævnte forordning kan kun  

 kombineres,  

 hvis foranstaltningerne hænger sammen og er indbyrdes forenelige.
Kapitel 10 Klageadgang § 13.  

  

 Klage  

 over afgørelser truffet efter denne bekendtgørelse indgives efter reglerne i  

 bekendtgørelse om Direktoratet for FødevareErhvervs opgaver og beføjelser.
Kapitel 11 Straffebestemmelser § 14.  

  

 Efter  

 § 26, stk. 1 i landdistriktsstøtteloven straffes med bøde den, der 1)  

 	  

 til brug for  

 afgørelser, der træffes i henhold til loven eller de i medfør af loven  

 fastsatte regler, afgiver urigtige eller vildledende oplysninger eller  

 fortier  

 oplysninger af betydning for afgørelsen, 2)  

 	  

 handler i strid med  

 de vilkår, der er fastsat i en sådan afgørelse, 3)  

 	  

 i øvrigt undlader at  

 give oplysninger, som den pågældende har pligt til at give i henhold til  

 loven  

 eller denne bekendtgørelse, 4)  

 	  

 afgiver urigtige  

 eller vildledende oplysninger om sådanne forhold.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
Kapitel 12 Ikrafttrædelse § 15.  

  

 Bekendtgørelsen  

 træder i kraft den 2. januar 2006.
Stk. 2.  

  

 Bekendtgørelse  

 nr. 731 af 7. juli 2005 om tilskud til kompetenceudvikling af jordbrugere og  

 bedriftsrådgivere ophæves.
For ansøgninger, der er indsendt før 31. december  

 2005 finder bekendtgørelsen dog fortsat anvendelse.
Bekendtgørelse nr. 971 af  

 27. oktober 2000 om tilskud til efteruddannelse inden for jordbrugserhvervene  

 finder fortsat anvendelse for så vidt angår ansøgninger om tilskud til  

 projekter (projekttilskud), der er godkendt inden den 31. december 2006.
