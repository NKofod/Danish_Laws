Varemærket proff for  

 rengøringsvirksomhed er forveksleligt med varemærket PROFF for  

 rengøringspræparater År 1997, den 30. juli afsagde  

 Patentankenævnet (Hans Chr.
Thomsen, Finn Mikkelsen, J.C.
Warnich-Hansen) følgende KENDELSE i sagen j.nr.
V 46/95:	Klage fra Dagligvare Gruppen K/S, Vejle, v/Ostenfeld Patentbureau A/S over Patentdirektoratets afgørelse af 5. maj 1995 vedrørende gyldigheden af varemærkeregi- strering VR 6093 1994 for Proff Int.
Rengøringsservice ApS,  

 		Gråsten, v/advokat Mogens Dam, Gråsten.
Den 16. marts 1994 indleverede Proff.
Int.  

 Rengøringsservice ApS, Gråsten v/advokat Mogens Dam, en  

 ansøgning om registrering af varemærket proff for klasse 37:
 Rengøringsvirksomhed.
 Varemærket blev registreret den 9. september 1994.
Den 5. oktober 1994 blev registreringen offentlig- gjort i Dansk Varemærketidende.
Ved skrivelse af 5. december 1994 nedlagde klageren,  

 Dagligvare Gruppen K/S, Vejle v/Th.
Ostenfeld Patentbureau, indsigelse mod  

 registreringens gyldighed.
 Som begrundelse for indsigelsen anførtes:
"....Indsigelsen baseres på vor klients  

 varemærke PROFF, der under nr.
VR 01.469 1985 blev registret den 17.  

 maj 1985 som et rent ordmærke bl.a. for  

 rengøringspræparater i klasse 3.
 Mellem de to varemærker, på den ene side  

 ordmærket PROFF og på den anden side det kombinerede ord- og  

 billedmærke indeholdende ordet proff skrevet med særlige  

 bogstaver, er der en så stor grad af mærkelighed, at den  

 grænser til identitet.
 Hertil kommer, at de varearter, der er omfattet af  

 indsigers varemærkeregistrering, efter vor opfattelse er så  

 nært beslægtet med de tjenesteydelser, der er omfattet af den  

 offentliggjorte registrering, nemlig rengøringsvirksomhed, at der  

 foreligger vareartslighed.
 Vi gør herefter gældende, at der er tale om  

 forvekslelige mærker, og i medfør af Varemærkelovens ? 15, stk. 1, skal vi anmode om , at det  

 offentliggjorte mærke nægtes registrering.
 Til støtte for vor opfattelse, at det  

 offentliggjorte varemærke bør nægtes registrering, skal vi  

 tillade os at henvise til nedenstående 3 afgørelser som  

 Patentdirektoratet har truffet i indsigelsessager, idet der i de  

 pågældende sager var tale om identiske eller kvasiidentiske  

 mærker og kollision mellem på den ene side varer og på den  

 anden side tjenesteydelser:
 Varemærket TORDENSKJOLD, der var registreret under  

 nr. 2186/74 og brugt for klasse 42: restaurations- og diskoteksvirksomhed,  

 var til hinder for registrering af varemærket TORDENSKJOLD for alle  

 varer i klasse 33. Direktoratets begrundelse for denne afgørelse  

 var:
 Ordet TORDENSKJOLD må anses for et særdeles  

 særpræget mærke for varer i kl. 33, og ved brugen af dette  

 bibringes publikum den opfattelse, at varer, der forhandles under  

 mærket, hidrører fra indsigeren eller forhandles med dennes  

 samtykke.
Varemærket CLINILAB, der under nr. 1074/72 var  

 registreret for varer i klasse 9, var til hinder for registrering af  

 varemærket CLINILAB for klasse 42: laboratorievirksomhed.
Direktoratets  

 begrundelse for denne afgørelse var:
 "Laboratorievirksomhed" må anses for så  

 nært beslægtet med "apparater og instrumenter til laboratorie- og  

 videnskabelig brug og dele deraf", at der er fare for, at brugen af  

 mærket CLINILAB for "laboratorievirksomhed" vil kunne bibringe publikum  

 den opfattelse, at brugeren enten har tilknytning til indsigerens virksomhed,  

 eller at mærket bruges med dennes samtykke.
Registrering af varemærket IWO under nr. 2/64-36 og  

 966/75 for klasse 1: bl.a. køleskabe, frysebokse og -skabe, klima-,  

 køle-, fryse- og ventilationsanlæg, var til hinder for  

 registrering af et kombineret ord- og figurmærke IRWO for klasse 42:  

 formidling af tekniske og kommercielle erfaringer på køleteknisk  

 område.
I denne sag var Direktoratets begrundelser som  

 følger:
 Varearterne må anses for så nært  

 beslægtet med de af anmeldelsen omfattede tjenesteydelser, at der  

 foreligger vareartslighed.
Vi tillader os herefter at gå ud fra, at  

 Direktoratet vi tage indsigelsen til følge og nægte registrering  

 af mærket." I skrivelse af 24. januar 1995 er mærkeindehaveren  

 fremkommet med følgende bemærkninger i anledning af  

 indsigelsen.
 "I Varemærkelovens ? 15, stk. 1, litra 1 og 2, er det  

 præciseret, på hvilke betingelser et varemærke er udelukket  

 fra registrering.
 I henhold til litra 1 er registrering ikke udelukket, blot  

 fordi et mærke er identisk med et ældre varemærke.
 Det kræves tillige, at der foreligger  

 vareartslighed.
 Litra 2 omtaler risikoen for forveksling, men også  

 her stilles der krav om vareartslighed som vilkår for at udelukke  

 registrering.
 For min klient, Proff International  

 Rengøringsservice ApS, gør jeg gældende, at indsigelsen  

 fra Dagligvare Gruppen K/S ikke bør tages tilfølge, idet  

 vilkårene for at udelukke registrering af min klients varemærke  

 ikke er til stede.
 Der er for det første tale om 2 helt forskellige  

 klasser, idet Dagligvare Gruppen har registreret navnet for bl.a. blegemidler  

 og andre midler til vask og rensning af tøj, hvorimod min klients  

 benyttelse af navnet alene sker for egentlig rengøringsvirksomhed.
 Der er således ikke tale om vareartslighed, og af  

 denne grund vil der heller ikke kunne være tale om forvekslelighed.
 Endvidere gør jeg gældende, at Dagligvare  

 Gruppens markedsføring af de anførte effekter i klasse 3 under  

 navnet Proff ikke er så kendt i offentligheden, at benyttelsen  

 bør medføre en udvidet beskyttelse.
 Ostenfeld anfører i indsigelsskrivelsen af  

 5.12.1994 3 varemærkesager til støtte for indsigelsen.
 Det er imidlertid min og min klients opfattelse, at de  

 anførte 3 sager er så specielle, at Ostenfeld ikke kan  

 analogisere fra disse sager til retsstillingen i nærværende  

 sag.
 Afgørelsen i sagen vedrørende  

 varemærket TORDENSKJOLD forekommer ret indlysende, idet der her er tale  

 om benyttelse af et navn, der er kendt af enhver.
 Da der tilmed var tale om konkurrence mellem restau-  

 rations- og diskoteksvirksomhed på ene side og på den anden side  

 salg af alkoholholdige drikke, vil der helt klart i de almindelige  

 forbrugeres bevidsthed blive draget en sammenligning, således at  

 forbrugeren meget nemt bibringes den opfattelse, at benyttelsen  

 hidrører fra indsigeren eller forhandles med dennes samtykke.
 Bortset fra et særdeles navnesærpræg vil  

 de samme betragtninger kunne fremføres for såvidt angår de  

 2 øvrige sager, som indsigeren har henvist til, henholdsvis CLINILAB  

 og IWO/IRWO.
 I sagerne CLINILAB og IWO/IRWO var der vægtige  

 grunde til at lægge vægt på varenes lighed som følge  

 af formål og anvendelsesområde.
 De betragtninger og vurderinger, der har ligget bag  

 afgørelserne i sagerne CLINILAB og IWO/IRWO, vil ikke i  

 nærværende sag kunne begrunde forbud mod registrering af min  

 klients varemærke.
 Når henses til formål og  

 anvendelsesområde er der umiddelbart en betydelig forskel mellem  

 på den ene side egentlig rengøringsvirksomhed og på den  

 anden side salg af blegemidler og andre midler til vask og rensning, og  

 allerede af den grund må det statueres, at der ikke foreligger  

 vareartslighed.
 Til støtte for min klients påstand henviser  

 jeg til i dommen i UfR 1983.824.
 I den anførte sag fandt Østre Landsret ikke  

 grundlag for at skride ind overfor benyttelsen af et navn, der  

 lydmæssigt var identisk med indsigerens varemærke, idet  

 Østre Landsret anførte, at der var tale om 2 helt forskellige  

 kategorier.
 Det er min vurdering, at der i nærværende sag  

 er lige så stor forskel på de 2 implicerede kategorier som i den  

 anførte Østre Landsrets dom.
På baggrund af det anførte skal jeg  

 henstille, at direktoratet opretholder registreringen af varemærket  

 Proff for min klient, Proff International Rengøringsservice ApS." Patentdirektoratet traf afgørelse i sagen den 5.  

 maj 1995 og afviste indsigelsen med følgende begrundelse:
"....To varemærker er forvekslelige i henhold til  

 varemærkelovens ? 15, stk. 1,  

 nr. 2, jf. ? 4, stk. 1, når  

 mærkerne ligner hinanden så meget, at der er risiko for  

 forveksling, og mærkerne vedrører varer eller tjenesteydelser af  

 samme eller lignende art.
Begge mærker består af ordet PROFF.  

 Betingelsen om mærkelighed er således opfyldt.
 Derimod findes der ikke at foreligge vareartslighed mellem  

 rengøringsmidler såsom sæbe, præparater til  

 rengøring, polering og fjernelse af pletter og selve serviceydelsen  

 rengøringsvirksomhed.
 Udbydere af henholdsvis rengøringsydelser og  

 rengøringsmidler henvender sig ikke til samme målgrupper og  

 sælges ikke ad samme kanaler.
Efter en samlet vurdering af de to mærker, finder  

 direktoratet således ikke, at der foreligge risiko for forveksling  

 mellem mærkerne...." Denne afgørelse har klageren ved skrivelse af 3.  

 juli 1995 indbragt for Patentankenævnet med påstand om, at  

 Direktoratets afgørelse omgøres.
 I ankebegrundelse af 14. september 1995 skriver klageren  

 som følger:
"Klager er indehaver af den i kopi vedlagte regi- strering VR 01.469 1985 (bilag 1). Denne dækker  

 ordmærket PROFF, der den 17. maj 1985 blev registreret for  

 bl.a.
klasse 3:	blegemidler og andre midler til vask og  

 rensning af tøj, præparater til rengøring, polering og  

 fjernelse af pletter samt slibemidler, sæbe typiske og almindelige præparater, der bruges i  

 forbindelse med alle former for rengøring.
Den 9. september 1994 blev varemærket proff, skrevet  

 med særlige bogstaver, registreret for klasse 37:	rengøringsvirksomhed.
 En kopi af den offentliggjorte registrering fremsendes  

 hermed (bilag 2).
Da der er tale om to identiske varemærker "PROFF",  

 er kravene ifølge den såkaldte "produktregel" til vareartslighed  

 mindre, end hvis der havde været tale om ikke-identiske mærker,  

 eller mærker der ikke lignede hinanden meget.
Den kendsgerning, at  

 klagerens mærke dækker varearter, mens  

 mærkeindehaverens mærke dækker tjenesteydelser,  

 udelukker ikke i sig selv, at der kan være tale om vareartslighed.
 Vi henviser i denne forbindelse til betænkning nr.  

 199 vedrørende en ny dansk lov om varemærker, hvor det på  

 side 110 er anført:
I visse tilfælde kan "vareartslighed" være til  

 stede mellem varer og tjenesteydelser.
Således kan f.eks. vaskemidler  

 og vaskemaskiner være at anse for "lignende varearter" i forhold til  

 sådanne tjenesteydelser, som udføres af et vaskeri.
 Allerede her kan der drages en parallel til den  

 foreliggende sag, idet f.eks. rengøringspræparater og  

 sæbe, som er dækket af klagers varemærkeregistrering,  

 må anses for at være "lignende varearter" i forhold til  

 sådanne tjenesteydelser, som udføres af en  

 rengøringsvirksomhed.
 Vi skal ligeledes henvise til Varemærker  

 Registreringspraksis 1880-1980, hvor der på side 53 er anført  

 følgende:
Særlig vanskelig er afgørelsen i de  

 tilfælde, hvor der skal tages stilling til, om varer kolliderer med  

 tjenesteydelser.
I almindelighed kræves identitet mellem  

 mærkerne, for at der kan antages at være kollision mellem varer -  

 f.eks. laboratorieudstyr og nærliggende tjenesteydelser -  

 laboratorievirksomhed.
Meget afhænger dog af, om det er stærke  

 eller svage mærker og de enkelte varers nærhed med visse  

 tjenesteydelser.
Som vejledning kan det siges, at såfremt en brug af  

 mærket for tjenesteydelser vil give anledning til den opfattelse, at  

 brugeren af dette har tilknytning til den virksomhed, der udøves af  

 indehaveren af mærket for varer (og naturligvis også omvendt),  

 vil der kunne være tale om at statuere forvekslelighed.
 I det foreliggende tilfælde er der efter vor  

 opfattelse belæg for at statuere forvekslelighed, idet der for det  

 første er tale om identiske varemærker, og  for det andet er en  

 væsentlig risiko for, at brugen af det identiske mærke for  

 tjenesteydelser vil give anledning til en opfattelse af, at brugeren (i dette  

 tilfælde mærkeindehaveren) har tilknytning til den virksomhed,  

 der udøves af indehaveren af mærket for varer (i dette  

 tilfælde klageren).
I vor indsigelsesskrivelse af 5. december 1994 har vi  

 allerede henvist til følgende tre afgørelser, som  

 Patentdirektoratet tidligere har truffet vedrørende identiske eller  

 kvasiidentiske mærker for på den ene side tjenesteydelser og  

 på den anden side varearter.
I alle tre tilfælde fandt  

 Patentdirektoratet, som det fremgår, at mærkerne var  

 forvekslelige:
 Patentdirektoratets begrundelse:
TORDENSKJOLD (kl. 33) = TORDENSKJOLD (kl. 42)	Ordet TORDENSKJOLD må anses  

 for et særdeles særpræget mærke for varer i kl. 33,  

 og ved brugen af dette bibringes publikum den opfattelse, at varer, der  

 forhandles under mærket, hidrører fra indsigeren eller  

 forhandles med dennes samtykke.
CLINILAB (kl. 42) = CLINILAB (kl. 9)	"Laboratorievirksomhed" må anses  

 for så nært beslægtet med "apparater og instrumenter til  

 laboratorie- og videnskabelig brug og dele deraf", at der er fare for, at  

 brugen af mærket CLINILAB for "laboratorievirksomhed" vil kunne  

 bibringe publikum den opfattelse, at brugeren enten har tilknytning til  

 indsigerens virksomhed, eller at mærket bruges med dennes  

 samtykke.
IRWO (fig) (kl. 42) = IWO (kl. 11)	Varearterne må anses for så  

 nært beslægtet med de af anmeldelsen omfattede tjenesteydelser,  

 at der foreligger vare-    artslighed.
Foruden disse tre afgørelser i indsigelsessager,  

 skal vi tillade os at henvise til nedenstående tre afgørelser  

 fra vor egen praksis, idet det skal tilføjes, at det her drejer sig om  

 afgørelser, som Patentdirektoratet har truffet i  

 ansøgningsfasen.
Den ene af de tre afgørelser stammer fra 1987,  

 mens de to sidstnævnte er truffet så sent som i 1993.
 Kopi af relevante sagsakter fra nedenstående sag  

 vedlægges som bilag 3:
1)	Ordmærket MERCURY blev den 2. april 1984  

 anmeldt til registrering for varer og tjenesteydelser i klasserne 9, 16 og  

 38, jf. vedlagte kopi af ansøgningsdokumentet.
Under  

 ansøgningens behandling fremdrog Patentdirektoratet bl.a. den i kopi  

 vedlagte registrering VR 00.360 1973, det kombinerede ord- og  

 billedmærke "mercury", der dækker alle varer i klasse  

 9.
 Efter at ansøgningen havde været behandlet  

 igennem nogen tid, forespurgte vi på vegne af ansøgeren, om  

 Patentdirektoratet ville frafalde henvisningen til VR 00.360 1973,  

 såfremt ansøgningen blev begrænset til at angå nogle  

 varearter i klasse 16 og tjenesteydelsen telekommunikationsvirksomhed i  

 klasse 38. Vi vedlægger kopi af Patentdirektoratets svar af 4.  

 august 1987, idet vi citerer derfra:
 ..men at der derimod ikke kan bortses fra den under VR  

 0360 1973 foretagne registrering, idet denne registrering angår det  

 identiske mærke "MERCURY" og omfatter alle varer i klasse 9, hvor der  

 kan være varer, der er ligeartede med tjenesteydelsen  

 telekommunikationsvirksomhed i klasse 38.
 Af denne afgørelse vil det for det første  

 ses, at Patentdirektoratet har fundet, at ordmærket MERCURY er identisk  

 med det kombinerede ord- og billedmærke mercury, og for det andet at  

 der var ligeartethed mellem varer i klasse 9 og tjenesteydelse i klasse 38.  

 Den pågældende sag var således fuldstændig parallel  

 til nærværende sag, og afgørelsen var:
 MERCURY (kl. 9) = "mercury" (fig) (kl. 38).
 Kopi af relevante sagsakter fra nedenstående sag  

 vedlægges som bilag 4:
2)	Den 28. juli 1992 anmeldtes ordmærket FESTIVAL  

 til registrering for tjenesteydelser i klasserne 39 og 42, jf. vedlagte kopi  

 af ansøgningsdokument og varefortegnelse.
Patentdirektoratet fremdrog  

 under ansøgningens behandling bl.a. de i kopi vedlagte  

 varemærkeregistreringer VR 05.132 1975 FESTIVAL for varer i klasse 30  

 og VR 00.841 1981 FESTIVAL for varer i klasse 12. Den 26. marts 1993  

 anførte Patentdirektoratet specielt med hensyn til de to ovenfor  

 nævnte registreringer, jf. vedlagte kopi Der er for så vidt angår VR 5132 1975 og VR  

 0841 1981 tale om identiske mærker, hvorfor nærværende  

 ansøgning må begrænses med hensyn til ligeartede  

 varer/tjenesteydelser.
 VR 5132 1975 er registreret for nærmere angivne  

 varer i klasse 30, og mærket søges registreret for bl.a.  

 restaurations-, bar- og cafe virksomhed i klasse 42. Det er fast praksis at  

 anse disse tjenesteydelser ligeartede med de varer, der sælges/serveres  

 ved udøvelse af heraf.
 På tilsvarende måde med hensyn til 0841 1981,  

 der er registreret for motorkøretøjer og dele (iiiak) dertil.  

 Nærværende ansøgning er søgt for bl.a. transport-  

 og forsendelsesvirksomhed i klasse 39. Disse tjenesteydelser er ligeartede  

 med transportmidler.
Også i denne sag fandt Patentdirektoratet, at der  

 var ligeartethed mellem på den ene side tjenesteydelser og på den  

 anden side varearter, fordi der var tale om identiske varemærker.
Den  

 citerede sag er således fuldstændig parallel til  

 nærværende sag, og afgørelserne var:
FESTIVAL (kl. 39 og 42) = FESTIVAL (kl. 12) FESTIVAL (kl. 39 og 42) = FESTIVAL (kl. 30).
 Kopi af relevante sagsakter fra nedenstående sag  

 vedlægges som bilag 5:
3)	Den 16. februar 1993 blev ordmærket AZUR  

 anmeldt til registrering for tjenesteydelser i klasserne 39 og 42, jf.  

 vedlagte kopi af ansøgningsdokumentet med varefortegnelse.
Under  

 ansøgningens behandlingen fremdrog Patentdirektoratet den i kopi  

 vedlagte registrering VR 06.395 1990 AZUR, der er registreret for varer i  

 klasse 12. Vi vedlægger kopi af Patentdirektoratets skrivelse af 14.  

 april 1993 og kan tilføje, at efter indhentning af samtykke fra  

 indehaveren af den ældre registrering blev ansøgers mærke  

 registreret.
Også i dette tilfælde var der således  

 tale om, at Patentdirektoratet fandt, at der var ligeartethed mellem på  

 den ene side varer og på den anden side tjenesteydelser, idet der var  

 tale om to identiske varemærker.
Denne sag er således også  

 parallel med nærværende sag, og afgørelsen var:
 AZUR (kl. 39 og 42) = AZUR (kl. 12).
 Vi skal endelig tillade os, ligeledes fra vor egen  

 praksis, at henvise til nedenstående afgørelse, som den 22. maj  

 1992 blev truffet i en indsigelsessag:
 Relevante sagsakter fra nedenstående indsigelsessag  

 vedlægges som bilag 6:
 4)	ordmærket SIGNAL blev den 17. maj 1985  

 registreret for alle varer i klasse 25 under VR 01.499 1985 (kopi vedlagt).  

 Den 12. juni 1991 blev en ansøgning, VA 05.456 1986 af ordmærket  

 SIGNAL offentliggjort (kopi vedlagt) for bl.a. varer i klasserne 23 og 24  

 samt tjenesteydelser i klasse 37.
Indehaveren af den ældre varemærkeregistrering  

 nedlagde indsigelse mod registrering af det identiske varemærke SIGNAL  

 for så vidt angår klasserne 23, 24 og 37 og den 22. maj 1992 traf  

 Patentdirektoratet afgørelse, idet indsigelsen blev taget til  

 følge.
Vi vedlægger kopi af Patentdirektoratets skrivelse af 22.  

 maj 1992, idet vi citerer fra andet afsnit på side 3:
 Direktoratet er endvidere enig i, at der er lighed mellem  

 beklædningsgenstande og reparationer af beklædningsgenstande,  

 hvilken tjenesteydelse henføres til klasse 37.
De to mærker må således anses for  

 forvekslelige.
Også denne afgørelse, der vedrørte to  

 identiske varemærker for på den ene side varer og på den  

 anden side tjenesteydelser, er fuldstændig parallel til  

 nærværende sag, og afgørelsen var:
 SIGNAL (kl. 25) = SIGNAL (kl. 37).
Sammenfattende må vi konkludere, at det er reglen  

 snarere end undtagelsen, at statuere forvekslelighed, når der er tale  

 om a)	identiske varemærker og b)	varer og tjenesteydelser, der efter deres art er  

 beslægtet med hinanden.
I den foreliggende sag er der således tale om a)	identiske varemærker "PROFF" og b)	varer f.eks. "rengøringspræparater og  

 sæbe", der efter deres art er ligeartede med tjenesteydelser, nemlig  

 "rengøringsvirksomhed".
 Da mærkeindehaveren i svarskriftet til  

 Patentdirektoratet af 24. januar 1995 har støttet sin påstand om  

 manglende forvekslelighed på dommen i U 1983 824, skal vi for god  

 ordens skyld anføre, at denne afgørelse efter vor opfattelse  

 ikke er relevant i den foreliggende sag, hvilket bedst fremgår ved at  

 citere resumeet fra Ugeskriftet:
Et medicinalfirma A havde registreret  

 varemærkerne "SOR-BITS" og "SORBITS" i varemærkeklasserne 5  

 og 30, men havde gennem mere end 16 år alene anvendt disse  

 varemærker på tyggegummivarer og ikke på andre  

 produkter henhørende til de pågældende  

 varemærkeklasser.
På den baggrund fandtes beskyttelsen af  

 de nævnte varemærke i hvert fald at måtte  

 begrænses såvidt , at der ikke ved fogedforbud  

 burde skrides ind overfor markedsføringen af et slankemiddel under  

 navnet "So-bit", der henhørte til en helt anden kategori af  

 varer end A's tyggegummivarer.
 Afgørelsen, der er Østre Landsrets  

 kæremålskendelse, vedrørte for det første  

ikke identiske varemærker, den vedrørte ikke  

 spørgsmålet om beslægtede varer og tjenesteydelser og  

 afgjorde for såvidt ikke endeligt spørgsmålet om  

 forvekslelighed, men udelukkende spørgsmålet om retsmidlet  

 fogedforbud var anvendeligt i den pågældende sag.
 Den pågældende kendelse kan efter vor  

 opfattelse således ikke tages til indtægt for, som  

 mærkeindehaveren gør det, at der ikke i nærværende  

 sag bør statueres forvekslelighed.
 Under henvisning til de ovenfor anførte argumenter  

 og de 7 citerede parallelle afgørelser, skal vi derfor anmode om, at  

 Patentankenævnet omgør Patentdirektoratets afgørelse af  

 5. maj 1995 og med henvisning til Varemærkelovens ? 15, stk. 1, nr. 1 og 2 erklærer  

 registrering VR 06.093 1994 ugyldig".
 Mærkeindehaveren har i skrivelse af 23. oktober 1995  

 nedlagt påstand om stadfæstelse og har anført:
 "....Til støtte for indklagedes påstand  

 henviser jeg til den argumentation, der er indeholdt i min skrivelse af 24.1.  

 d.å. til Patentdirektoratet.
 I klagerens begrundede klage af 14.9. d.å. henvises  

 påny side 3 og 4 til 3 afgørelser, som klageren fremdrog i  

 forbindelse med oprindelige indsigelse.
 Disse 3 sager, Tordenskjold, Clinilab, og Irwo/Iwo har jeg  

 kommenteret i min skrivelse af 24.1. d.å. til Patentdirektoratet og  

 henviser følgelig til nævnte skrivelse.
 Derudover har klageren fremdraget en række andre  

 sager, side 4 følgende, men efter min bedste overbevisning kan disse  

 sager blot anføres som eksempler på en fast praksis på de  

 pågældende områder og kan ikke i nærværende sag  

 tages til indtægt for klagerens standpunkt.
 Dette fremgår ret klart af referatet side 5 andet  

 afsnit af direktoratets skrivelse af 4.8.1987.
 Det fremhæves i Direktoratets skrivelse,  

 at:
"....og omfatter alle varer i klasse 9, hvor der kan  

 være varer, der er ligeartede med tjenesteydelsen  

 Telekommunikationsvirksomhed i klasse 38." Klageren påberåber sig, at nævnte sag er  

 fuldstændig parallel til nærværende sag.
 Det er imidlertid meget væsentligt at fastholde, at  

 i den omtalte sag var der tale om forholdsvis komplicerede tekniske forhold,  

 hvilket i langt højere grad end i nærværende sag kan danne  

 grundlag for forveksling.
 Klageren omtaler videre side 5 sagen Festival.
 Direktoratets afgørelse i denne sag blev begrundet  

 med en henvisning til fast praksis netop på dette område, hvor  

 det har været fast praksis at anse tjenesteydelser indenfor  

 restaurations, bar og cafevirksomhed som ligeartede med de varer, der  

 sælges/serveres ved udøvelse heraf.
 De samme bemærkninger kan anføres til de  

 øvrige eksempler, som klageren omtaler i sin begrundede  

 klageskrivelse.
 Følgelig gør jeg på indklagedes vegne  

 fortsat gældende, at "rengøringsartikler" ikke er ligeartede med  

 "rengøringsvirksomhed".
 Ved afgørelsen af spørgsmålet om,  

 hvorvidt der foreligger forvekslelighed, må der anlægges en  

 helhedsbedømmelse.
 Blandt andet kan det fremhæves, at der ikke  

 består noget tæt konkurrenceforhold mellem parterne i  

 nærværende sag.
 Dette indebærer blandt andet, at den i praksis  

 udviklede såkaldte "produktregel" ikke bør tillægges nogen  

 vægt ved afgørelsen i nærværende sag.
 Ved den helhedsbedømmelse, der skal lægges  

 til grund for afgørelsen, skal der endvidere tages hensyn til,  

 hvorvidt min klients brug af mærket for tjenesteydelser,  

 rengøringsvirksomhed, kan give anledning til den opfattelse, at min  

 klient har tilknytning til den virksomhed, der udøves af klageren.
 Ved denne bedømmelse skal man blandt andet se  

 på, hvorledes parterne markedsfører sig, ligesom man også  

 skal tage hensyn til kundekredsens sammensætning, og i  

 sidstnævnte henseende er det væsentligt at påpege, at min  

 klients virksomhed, rengøringsvirksomhed, fortrinsvis retter sig mod  

 større virksomheder og institutioner, ligesom en meget væsentlig  

 del af virksomheden omfatter rengøring efter brandskade eller anden  

 skadeforvoldelse.
 Min klients virksomhed henvender sig således ikke  

 primært til den almindelige forbruger.
 Allerede af den grund er der en væsentlig forskel  

 mellem nærværende sag og det eksempel, som klageren fremdrager  

 ved henvisning til betænkningen nr. 199 side 110 vedrørende  

 vaskemidler og vaskemaskiner overfor tjenesteydelser, der udføres af  

 et vaskeri.
 I nærværende sag er der lige så lidt  

 ligeartethed mellem parternes produktudbydelser som i VR 06.939 1989  

 (varemærkeindehaver SEGRA ApS), hvor klageren ikke fandt anledning til  

 at rejse indsigelse mod registreringen af varemærket Proff, jvf.  

 vedlagte kopi af skrivelse af 4.1. d.å. fra Ostenfeld til mit  

 kontor.
På denne baggrund fastholder jeg, at min klients  

 registrering af varemærket Proff for rengøringsvirksomhed  

 bør opretholdes." I anledning af klagen har Direktoratet ved skrivelse af 5.  

 juli 1996 afgivet følgende udtalelse:
"Det er direktoratets opfattelse, at der normalt ikke  

 foreligger kollision mellem varemærker registreret for varer og  

 varemærker registreret for tjenesteydelser, jf. side 59 i  

 "Varemærkeloven og Fællesmærkeloven med Kommentarer" af  

 Mogens Koktvedgaard og Knud Wallberg.
Kun i særlige tilfælde, som  

 i flere af de tilfælde, der er nævnt i klagerens skrivelse,  

 bør det statueres, at der foreligger varer af lignende art som  

 tjenesteydelser, og omvendt.
I det fremdragne eksempel MERCURY, hvor direktoratet har  

 fundet, at der foreligger forvekslelighed mellem varer i klasse 9 og en  

 tjenesteydelse i klasse 38, er det almindeligt kendt, at f.eks.  

 telefonapparater og tjenesteydelsen telefonkommunikation ofte tilbydes af  

 samme virksomhed.
Ved bedømmelsen af, hvorvidt der foreligger  

 artslighed, må der foretages en konkret vurdering i hvert enkelt  

 tilfælde, hvor der især må lægges vægt  

 på, om den ældre mærkeindehaver vil blive generet  

 erhvervsmæssigt ved brugen af det yngre mærke.
Uanset om  

 direktoratet eventuelt ved nogle af de fremdragne eksempler har givet for vid  

 beskyttelse for varer over for tjenesteydelser eller omvendt, er det fortsat  

 direktoratets opfattelse, at der i tilfældet  

 rengøringsvirksomhed over for rengøringspræparater ikke  

 foreligger ligeartethed, idet det ikke kan formodes, at det købende  

 publikum vil tro, at der er en forbindelse mellem virksomheder, der  

 producerer eller forhandler rengøringsmidler, og virksomheder, der  

 tilbyder rengøring.
Det henstilles derfor, at Ankenævnet  

 stadfæster den ved direktoratets skrivelse af 05 maj 1995 trufne  

 afgørelse, hvorefter indsigelsen ikke er taget til følge." Ankenævnet har behandlet sagen på sit  

 møde den 8. april 1997.
 Indklagede (mærkeindehaver) var ikke  

 mødt.
For klageren (indsiger) mødte cand.jur.
Inge  

 Leffers, som henholdt sig til og uddybede de til Patentdirektoratet og  

 Ankenævnet afgivne skriftlige indlæg, idet hun i forbindelse  

 hermed henviste til eksempler fra registreringspraksis.
Endvidere  

 kommenterede hun Patentdirektoratets høringsskrivelse af 5. juli 1996.
 Ankenævnet skal udtale:
 Ankenævnet finder, at der varemærkeretligt er  

 ligeartethed mellem rengøringsmidler og rengøringsvirksomhed.  

 Ankenævnet har bl.a. lagt vægt på, at det for nævnet  

 er oplyst, at rengøringsmidler i vid udstrækning leveres til  

 rengøringsvirksomheder med disses egne mærker eller uden  

 mærkning med henblik på mærkning med brugerens  

 mærke.
 Derfor bestemmes:
Varemærkeregistrering nr.
VR 6093/94 erklæres  

 ugyldig.
