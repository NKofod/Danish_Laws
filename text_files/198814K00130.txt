Nr BTL 130 Betænkning over Forslag til lov om ændring af lov om menighedsråd  

 (Samarbejde mellem menighedsråd m.v.)   

 Nr L 130 1988-89, 1. samling Afgivet af Kirkeudvalget Afgivet: 19890419 Udvalget har behandlet lovforslaget i en række møder og har herunder stillet spørgsmål til kirkeministeren, som denne har besvaret dels skriftligt, dels i samråd.
En række af disse spørgsmål og ministerens besvarelse heraf er optrykt som bilag til betænkningen.
 Udvalget har modtaget mundtlige og/eller skriftlige henvendelser fra:
Beck, Hans F., Veerst-Bække Sognepræsteembede, Billum Menighedsråd, Varde Provsti, Bække Menighedsråd, Dam, Poul, København, Den Danske Præsteforening, Den Sønderjydske Forening af Menighedsrådsmedlemmer, Distriktsforeningen for Bornholms menighedsrådsmedlemmer, FDF/FPF's hovedbestyrelse v/Jørgen Kreiner-Møller, Frandsen, H.
Qvist, provst, Ryomgård, Folkekirkemedlemmer i Hjørring, Haderslev Stift, biskoppen, Helsingør Stift, biskoppen, Helsingør Stift, samtlige provster, i Hovborg og Lindknud Menighedsråd, Hunderup Menighedsråd, Institut for Religionsstudier, Århus Universitet, Jakobsen, H.
P., sognepræst, Haderslev, Janderup Menighedsråd, Kirkeligt Centrum, Kristeligt Pressebureau, Lindknud Præsteembede, E.
Lund-Sørensen, landsretssagfører, Århus, Menighedsrådene for Malt og Folding sogne, Menighedsrådet ved Thorstrup kirke, Varde Provsti, Ribe Stift, Ribe Stift, biskoppen, Stenderup, Skovlund og Ansager Menighedsråd, Sædden Kirke, menighedsrådet, Tjæreborg Sogns Menighedsråd, Vester Vedsted Menighedsråd, Veerst Menighedsråd, Århus Stift, biskoppen, og Åstrup og Vester Starup Menighedsråd i Ribe Stift.
 Der er såvel gennem skriftlige og mundtlige henvendelser til udvalget som  

 gennem indlæg i dagspressen og tidsskrifter vist interesse for lovforslaget.  

 Udvalget har haft en grundig drøftelse af disse henvendelser og indlæg og har  

 på denne baggrund stillet en række spørgsmål til kirkeministeren.
Ministeren har over for udvalget tilkendegivet, at det ved godkendelse af  

 samarbejdsaftaler og dispensationer påhviler den parlamentarisk ansvarlige  

 minister at påse, at der ikke godkendes noget, som er i strid med  

 lovgivningens grundlæggende forudsætninger.
Det vil således være udelukket at  

 dispensere fra bestemmelsen om, at præsten i sin embedsvirksomhed er  

 uafhængig af menighedsrådet.
Ministeren har over for udvalget bekræftet, at samarbejdsaftaler, som ikke  

 kræver fravigelse af gældende regler, allerede kan indgås mellem menighedsråd  

 uden samtykke af andre end de samarbejdende menighedsråd.
Sådanne  

 samarbejdsaftaler skal ikke godkendes af ministeren efter lovforslaget, og de  

 kan ophæves uden samtykke fra højere myndighed.
Udvalget ønsker at præcisere, at frivilligt indgåede aftaler, der kræver  

 dispensation fra gældende lov, skal indeholde bestemmelser om samarbejdets  

 omfang og varighed.
Disse bestemmelser i aftalen skal tage hensyn til de  

 fælles forpligtelser, herunder de økonomiske forpligtelser.
 I de tilfælde, hvor sogne/menighedsråd er enige om at afslutte  

 samarbejdet, kan dette naturligvis ske efter fælles aftale uden ministerens  

 godkendelse.
Et flertal (udvalget med undtagelse af Fremskridtspartiets medlem)  

 kan tilslutte sig lovforslaget, der giver flere sogne mulighed for at  

 samarbejde og løse opgaver i fællesskab ud over de muligheder, der allerede  

 findes i dag.
Menighedsråd/sogne får således mulighed for at udnytte de  

 fysiske og økonomiske ressourcer i et frivilligt fællesskab.
 Herefter indstiller flertallet lovforslaget til vedtagelse uændret.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Allerede i dag er der mulighed for, at flere menighedsråd kan enes om at  

 søge stillinger i deres respektive sogne besat med samme personer.
Det er  

 ikke ualmindeligt, at de samme personer i menighedsråd i flersognspastorater  

 har erhvervet organist- eller kirkesangerstillinger i pastoratets sogne.
Sognemedhjælperordningen fungerer allerede tilfredsstillende i mange  

 sogne.
De nuværende sognemedhjælpere, der er ansat af menighedsråd, er  

 omfattet af straffelovens § 152 om forbud imod videregivelse eller udnyttelse  

 af fortrolige oplysninger.
Derfor finder Fremskridtspartiet, at yderligere  

 lovgivning på området er unødvendig.
Hans Kofoed (KF) Ikast (KF) Povl Brøndsted (V) fmd.
Inge Dahl-Sørensen  

 (V) Tove Niemann (FP) Larsen-Ledet (RV) Jette Pors (CD) Inger Stilling  

 Pedersen (KRF) Hanne Andersen (S) Graversen (S) Klaus Hækkerup (S) Arne  

 Jensen (S) Tove Lindbo Larsen (S) nfmd.
Grete Schødts (S) Inger Harms  

 (SF) Hanne Thanning Jacobsen (SF) Bilag Nogle af udvalgets spørgsmål til kirkeministeren og dennes besvarelse heraf Spørgsmål 8:
Der anmodes om en redegørelse om de allerede i dag ansatte  

 sognemedhjælpere eller lignende.
Redegørelsen bedes indeholde en opgørelse  

 over antallet af ansatte sognemedhjælpere eller lignende, disses  

 arbejdsopgaver og kompetenceområder samt en beskrivelse af, hvor en manglende  

 tavshedspligt kan indebære problemer for så vidt angår det sjælesørgende  

 arbejde.
 Svar:
Hovedparten af de eksisterende sognemedhjælperordninger må antages  

 etableret i samarbejde med og med støtte fra det sognemedhjælperudvalg, som  

 nedsattes i 1986 ved en samarbejdsaftale mellem Den Danske  

 Diakonissestiftelse, De Samvirkende Menighedsplejer og Kirkefondet, og  

 hvortil Skt.
Lukas Stiftelsen siden har sluttet sig.
Dette  

 sognemedhjælperudvalg udarbejdede i april 1988 vedlagte oversigt over  

 sognemedhjælperordninger i Danmark.
Oversigten indeholder oplysninger om  

 ansættelsesmyndighed, arbejdsopgaver og beskæftigelsesgrad samt  

 finansieringsgrundlag.
 Sognemedhjælpere, der er ansat af menighedsråd, er omfattet af  

 straffelovens § 152 om forbud imod videregivelse eller udnyttelse af  

 fortrolige oplysninger, som de pågældende bliver bekendt med gennem  

 ansættelsesforholdet.
 Det er mig ikke bekendt, at sognemedhjælperes overholdelse af  

 tavahedspligten skulle have voldt problemer i praksis.
 Spørgsmål 9:
Er ministeren bekendt med, at der i dag opslås stillinger på tværs af  

 sognene i forventning om lovens snarlige vedtagelse? Svar:
Der er allerede i dag mulighed for, at flere menighedsråd kan enes om at  

 søge stillinger i deres respektive sogne besat med samme person.
Eksempelvis  

 forekommer det ikke sjældent, at menighedsråd i et flersognspastorat søger  

 organist- eller kirkesangerstillingerne i pastoratets sogne varetaget af  

 samme person.
Der er altså i disse tilfælde tale om, at samme person påtager  

 sig flere ansættelsesforhold med forskellige arbejdsgivere med de problemer,  

 dette kan indebære i henseende til instruktionsbeføjelse m.v.
De implicerede  

 menighedsråd afgiver ingen kompetence, og forhold vedrørende den ansatte skal  

 behandles særskilt i hvert af rådene.
 Ved bestemmelserne i § 1, stk. 4, og § 3 i lov om bestyrelse og brug af  

 folkekirkens kirker m.m. er der allerede efter den gældende lovgivning  

 hjemmel til at fravige denne løse samarbejdsform for så vidt angår  

 kirkegårdsdrift, idet Kirkeministeriet kan godkende, at bestyrelsen af flere  

 kirkegårde henlægges under et fællesorgan.
 Det er mig ikke bekendt, at lovforslagets fremsættelse skulle have givet  

 anledning til opslag af stillinger fælles for flere sogne i videre omfang  

 eller med mere vidtgående indhold end hidtil.
 Spørgsmål 10:
Kræver det ikke en særlig lovgivning, såfremt en egentlig  

 sognemedhjælperordning søges indført? Svar:
Hvis der med en egentlig sognemedhjælperordning tænkes på etablering af en  

 særlig stillingskategori med et på forhånd fastlagt opgave- og ansvarsområde,  

 må spørgsmålet formentlig besvares bekræftende.
Begrebet sognemedhjælper er  

 imidlertid, således som det hidtil har været anvendt i praksis, ikke  

 entydigt, idet det anvendes om stillinger med væsentligt forskellige indhold  

 og ansættelsesvilkår, jf. den i svaret på spørgsmål 8 omtalte beretning.  

 Udtrykket sognemedhjælper må således i det hele anses for en praktisk samlet  

 betegnelse for varetagelsen af de forskelligartede opgaver i sognene, som  

 ikke dækkes af de nuværende officielle stillingskategorier.
Jeg vil ikke  

 finde det hensigtsmæssigt at ændre den bestående tilstand gennem lovgivning  

 om sognemedhjælpere som særlig stillingskategori med nærmere bestemt indhold.
 Spørgsmål 11:
Hvilken procedure følges ved afgørelsen af, om et lovforslag skal sendes  

 til høring? Svar:
 Der er ikke fastlagt eller foreskrevet nogen bestemt procedure ved  

 afgørelsen af, om og i bekræftende fald hos hvem et lovforslag skal sendes  

 til høring.
Med hensyn til L 130 er forholdet det, som jeg har peget på i de  

 indledende bemærkninger til mit svar af 24. januar 1989, punkt B, sidste  

 afsnit, at alle berørte myndigheder vil blive hørt om enhver samarbejdsaftale  

 eller dispensationsansøgning, som menighedsråd måtte forelægge i medfør af  

 den foreslåede hjemmel hertil.
Først da vil en høring have betydning, idet  

 lovens anvendelsesområde ganske vil komme til at bero på de forslag, som  

 menighedsrådene måtte fremsætte.
 Spørgsmål 13:
Er det ministerens hensigt at udvide det påtænkte frivillige samarbejde  

 mellem menighedsråd til også at omfatte samarbejde med andre lokale  

 foreninger, f.eks. beboerforeninger, eller med andre frivillige kirkelige  

 organisationer? Svar:
 Det vil ikke med den foreslåede dispensationsadgang være muligt for  

 ministeren at tillade, at kirkelige ligningsmidler anvendes til andet end  

 kirkelige formål.
 Med hensyn til eventuelt samarbejde med frivillige kirkelige  

 organisationer henviser jeg til mit nedenfor anførte svar på spørgsmål 14.
 Spørgsmål 14:
Hvilke muligheder eksisterer der i dag for ovennævnte slags samarbejde? Svar:
Det er i dag muligt for menighedsrådene inden for rådighedsbeløbets rammer  

 at yde tilskud til alle formål, der skønnes at fremme det kirkelige liv på  

 stedet, forudsat at menighedsrådets skøn i så henseende godkendes af  

 provstiudvalget.
Herunder kan der være tale om at støtte også initiativer,  

 der iværksættes af frie kirkelige organisationer på lokalt plan.
Lovforslaget sigter ikke specielt på at øge menighedsrådenes muligheder  

 for at bruge kirkelige ligningsmidler til at støtte frie kirkelige  

 organisationer.
Det kan naturligvis ikke udelukkes, at samarbejdende  

 menighedsråd ved omprioriteringer af deres budgetter kan afsætte flere midler  

 til særlige kirkelige initiativer, herunder et udvidet samarbejde med de frie  

 kirkelige organisationer.
Men der vil ikke blive ydet tilskud af  

 fællesfondsmidler i forbindelse med et sådant samarbejde.
 Spørgsmål 15:
Vil ministeren uddybe sine bemærkninger side 2, spalte 1, hvor der tales  

 om sognet »som den mindste enhed«, og derfor »kan sognets  

 beføjelser og initiativer kun blive begrænsede«, eller anser ministeren  

 store sogne for formålstjenlige? Svar:
 Mine bemærkninger om menighedsrådenes begrænsede økonomiske kompetence  

 skal ses på baggrund af, at sognet typisk er en mindre enhed i et større  

 kirkeligt ligningsområde (kommunen). Derfor må sognets egne ønsker ofte  

 nedprioriteres af hensyn til de øvrige sogne i ligningsområdet.
Jeg har i mine generelle bemærkninger i skrivelse af 24. januar 1989  

 understreget, at jeg ikke med det foreliggende lovforslag har fremlagt  

 et forslag til ændring af sognestrukturen.
Men jeg anser det for  

 hensigtsmæssigt, at der tilvejebringes hjemmel for et udvidet frivilligt  

 samarbejde på tværs af sognegrænser.
 Spørgsmål 16:
Hvorfor skal det være de fælles kirkelige ligningsmidler  

 (landskirkeskatten), der skal fremme ordninger, og ikke stiftsmidlerne, jf.  

 bemærkningerne til § 37 b? Svar:
 Landskirkeskatten udskrives med samme procent af den skattepligtige  

 indkomst i alle kommuner, og eventuelle tilskud af landskirkeskat vil derfor  

 have en udligningseffekt imellem ligningsområder med forskelligt  

 beskatningsgrundlag.
 Det er ikke tanken at yde varige tilskud til forsøgsordninger, kun  

 tilskud til igangsætning, hvor omprioritering af menighedsrådenes egne  

 budgetter nødvendigvis må ske over en vis periode.
»Stiftsmidlerne« er - ud over fællesfonden - kirkernes og  

 præsteembedernes kapitaler, der ikke kan tjene tilskudsformål.
Stifts  

fonds midler er i alt væsentligt tilskud fra de enkelte menighedsråds  

 rådighedsbeløb til »formål, der vedrører stiftet som helhed«.
 Spørgsmål 17:
Hvad ville der være til hinder for, at det var provsten, der godkendte  

 eventuelle samarbejdsaftaler, og provstiets revisor, der godkendte det  

 økonomiske i eventuelt samarbejde menighedsrådene imellem? Svar:
Som jeg har nævnt det i mit tidligere svar - de generelle bemærkninger  

 punkt B - bør bemyndigelse til at fravige gældende lovbestemmelser kun gives  

 til den parlamentarisk ansvarlige minister, ikke til andre kirkelige  

 myndigheder.
Men der er ikke noget i vejen for, at en samarbejdsaftale med  

 ministerens godkendelse kan delegere kompetence til lokale kirkelige  

 myndigheder.
I øvrigt vil som også tidligere anført alle berørte myndigheder,  

 herunder provstiudvalget, få lejlighed til at udtale sig om konkrete forslag  

 til samarbejdsaftaler og dispensationer.
 Spørgsmål 19:
Hvordan vil ministeren sikre, at forslaget bliver udgiftsneutralt med  

 hensyn både til landskirkeskatten og til den kommunale kirkeskat? Svar:
 Jeg har i mine generelle bemærkninger i skrivelse af 24. januar 1989,  

 punkt E, understreget, at det ikke er tanken med forslaget at yde varige  

 tilskud via landskirkeskatten til forsøgsordninger, men alene at skabe  

 hjemmel for ydelse af bevillingstilskud til hurtig igangsættelse af i øvrigt  

 hensigtsmæssige forsøg, hvor omlægning af menighedsrådenes budgetter  

 nødvendigvis må ske over en vis periode.
Det er heller ikke forslagets intention at øge de udgifter, der afholdes  

 af kirkekasserne.
Men forslaget muliggør, at samarbejdende menighedsråd kan  

omprioritere deres budgetter og derigennem afsætte midler til  

 initiativer, det på grund af det enkelte sogns størrelse ikke hidtil har  

 været muligt at iværksætte.
 Spørgsmål 20:
Ministeren bedes redegøre for, hvordan bemyndigelsen i § 37, stk. 3, vil  

 blive forvaltet.
Hvornår vil ministeren fravige reglerne i kapitel 1-9 i lov  

 om menighedsråd samt reglerne i lov om valg til menighedsråd, lov om  

 folkekirkens økonomi osv.? Svar:
Som anført i de indledende generelle bemærkninger i mit svar af 24. januar  

 1989 til Kirkeudvalget, punkt A og B, følger det af lovforslaget, at  

 ministeren kun får mulighed for at give dispensationer fra gældende  

 lovgivning, når det foreslås af menighedsrådene selv.
Der er tale om et  

 tilbud til menighedsrådene om at komme med forslag om samarbejdsaftaler eller  

 forsøgsordninger, og det er ministeren, der vil kunne drages til ansvar, hvis  

 der godkendes noget, der er i strid med lovgivningens grundlæggende  

 forudsætninger.
Det er på denne baggrund, at den konkrete stillingtagen til ansøgninger om  

 dispensation fra bestemmelserne i de enkelte kirkelige love vil ske.
Men  

 afgørelsen i det enkelte tilfælde vil først kunne træffes, når en begrundet  

 ansøgning foreligger.
 Spørgsmål 21:
Kan et større rådighedsbeløb kombineret med ændrede betingelser for  

 anvendelse af samme ikke træde i stedet for L 130? Svar:
 Det er - som også anført i mit foranstående svar på udvalgets spørgsmål 19  

 - ikke hensigten med forslaget at øge det enkelte menighedsråds budget, men  

 at gøre det muligt ved omprioritering af afsætte flere midler til at tage  

 særlige opgaver op i samarbejde med andre menighedsråd.
 En forøgelse af rådighedsbeløbet vil ikke kunne tilgodese lovforslagets  

 intentioner, idet der efter lovforslaget skabes hjemmel både for nye former  

 for frivilligt samarbejde mellem menighedsråd og for, at det enkelte  

 menighedsråd kan foreslå gennemførelse af moderniseringer og forbedringer af  

 sin kirkelige administration.
 Spørgsmål 24:
Ifølge § 37 a kan der i vedtægterne for samarbejde mellem 2 eller flere  

 sogne dispenseres fra reglerne i forskellige love.
Hvordan vil ministeren  

 sikre, at der ikke sker en diskriminering over for store sogne, der arbejder  

 inden for egne sognegrænser? Svar:
 Forslaget til § 37 a, stk. 7, jf. også bemærkningerne til denne  

 bestemmelse, skal sikre, at der også i store sogne - uden at samarbejdsaftale  

 er nødvendig - kan gives dispensationer fra gældende regler, såfremt der  

 kommer motiverede forslag herom.
 Spørgsmål 27:
 Ministeren bedes oplyse, i hvilket omfang bemyndigelsesbestemmelser i  

 lovforslaget vil blive bragt i anvendelse.
 Svar:
Det er væsentligt først at slå fast, at ministeren efter lovforslaget kun  

 er bemyndiget til at godkende, hvad menighedsråd søger om at få  

 godkendt.
Bemyndigelsens praktiske betydning vil altså helt afhænge af, i  

 hvilket omfang der er menighedsråd, som ønsker dispensationer fra gældende  

 bestemmelser.
 Som understreget i tidligere svar til udvalget vil den parlamentarisk  

 ansvarlige minister imidlertid være forpligtet til at påse, at der ikke  

 godkendes noget, som er i strid med lovgivningens grundlæggende  

 forudsætninger.
