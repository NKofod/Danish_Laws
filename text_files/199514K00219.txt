Nr BTL 219 Betænkning over Forslag til lov om ændring af lov om folkehøjskoler,  

 efterskoler, husholdningsskoler og håndarbejdsskoler (Habilitetskrav,  

 anbringelse af likvide midler, elevbetaling, bygningstilskud, elevstøtte,  

 refusion m.v.)   

 Nr L 219 1995-96, 1. samling Afgivet af Uddannelsesudvalget Afgivet: 19960524 Udvalget har behandlet lovforslaget i nogle møder og har herunder stillet spørgsmål til undervisningsministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Friskoleforening, Den Internationale Høj- og Efterskole på Nebbegård, Den Rejsende Højskole i Juelsminde, Den Rejsende Højskole på Sejrens Vej, Foreningen af Folkehøjskoler, Foreningen af Frie Ungdoms- og Efterskoler, Foreningen af Husholdnings- og Håndarbejdsskoler, Foreningen af Registrerede Revisorer, Foreningen af Statsautoriserede Revisorer, Foreningen for Folkehøjskoler, Hellebæk Friskole, Juelsminde Efterskole, Kirk, Tom, bestyrelsesformand ved Højskolen i Thy, og Ry Højskole.
 Der er af undervisningsministeren stillet ændringsforslag, hvorom henvises  

 til de ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 Et flertal (Socialdemokratiets, Venstres, Det Konservative Folkepartis,  

 Det Radikale Venstres, Fremskridtspartiets, Centrum-Demokraternes og Dansk  

 Folkepartis medlemmer af udvalget) udtaler:
 Begrundelsen for de foreslåede ændringer er, at man vil imødekomme  

 friskoleverdenens ønske om fortsat at have mulighed for at etablere nye  

 skoler.
Ved at fjerne 2-års-fristen for oprettelsen af nye frie skoler imødekommes  

 de skoler under oprettelse, der ville være kommet i klemme ved denne frist.  

 Til gengæld skærpes godkendelsesbetingelserne for alle frie kostskoler,  

 herunder også frie grundskoler med kostafdeling, idet det indføres som en  

 godkendelsesbetingelse, at skolerne skal eje en væsentlig del af deres  

 bygninger.
Dette vil for fremtidige skoler styrke selvejeaspektet.
For de  

 direkte i lovforslaget nævnte skoler indebærer det, at de ikke fremover kan  

 modtage statstilskud, men der er intet til hinder for, at der på samme  

 lokalitet fra 1. august 1997 kan søges om godkendelse af en ny skole på et  

 styrket selvejende grundlag, herunder - med bygninger, som i det væsentligste ejes af skolen, - med en ministerielt fastsat samlet bygningsudgift pr. elev, - med en bestyrelse sammensat af personer, der kun kan være medlem af en  

 bestyrelse inden for hver skoleform.
 Samme krav vil blive stillet til skoler, der søger godkendelse som  

 uddannelsesansvarlige i henhold til lov om den fri ungdomsuddannelse.
 Om elevernes stilling ved stop for tilskud udtaler flertallet, at  

 begrundelsen for ændringerne er, at man ved valg af en privat skole ikke har  

 nogen statslig garanteret sikkerhed for, at skolen ikke stopper sin  

 virksomhed.
Der lukker hvert år et mindre antal frie grundskoler, typisk fordi  

 elevgrundlaget og dermed økonomien nødvendiggør det.
Når det sker ved et  

 skoleårs afslutning, hvad det typisk gør, volder et skoleskift næppe større  

 problemer.
Ophold på efterskoler er typisk af et skoleårs varighed.
Kurser på  

 husholdnings- og håndarbejdsskoler er typisk af kortere varighed, men enkelte  

 skoler har også kurser af op til et skoleårs varighed, nogle få med  

 folkeskolens afsluttende prøver.
Skoleskift i forbindelse med skoleårets  

 afslutning anses ikke i denne sammenhæng som et problem.
Mange elever vil  

 slet ikke være interesserede i en ny skoleplads, men ønsker at komme videre i  

 uddannelsessystemet.
 Det store antal udenlandske elever på Tvindskolerne er et anliggende for  

 de respektive hjemlande.
 Der er mange andre kostskoler, der vil gøre en stor indsats for at skabe  

 plads til elever, som muligvis må flytte fra en Tvindskole.
På efterskolerne er der ca. 300 ledige pladser på forskellige skoler.
Til  

 august starter 4 nye efterskoler.
Hvad angår husholdnings- og  

 håndarbejdsskolerne, har stort set alle ledige pladser.
Mange elever vil videre i en ungdomsuddannelse, som i mange tilfælde kan  

 kombineres med brobygningsforløb, hvis eleverne ønsker det eller har behov  

 for det.
Den fri ungdomsuddannelse, hf-kurser og produktionsskoler er  

 ligeledes velegnede uddannelsessteder.
Den enkelte unge kan få nærmere  

 individuel rådgivning om uddannelsesmulighederne hos ungdomsvejledningen i  

 sin hjemkommune.
Det er drøftet med Kommunernes Landsforening, hvad der skal ske med de  

 elever, som kommunerne har betalt skoleopholdet for, især på de frie  

 grundskoler.
For disse elever skal der nok findes en løsning.
 For elever i den undervisningspligtige alder følger det af  

 folkeskoleloven, at folkeskolen er forpligtet til at modtage eleverne,  

 herunder at tilbyde dem folkeskolens afsluttende prøver, hvis de af en eller  

 anden grund forhindres i at gå på en privat skole.
Det er ikke muligt og heller ikke ønskeligt, at det ved lov pålægges de  

 frie skoler at optage bestemte elever.
Det bryder afgørende både med  

 lovgrundlaget og med de grundlæggende principper, der ligger til grund for  

 lovgivningen om de frie skoler.
Det er grundlæggende op til forældrene og  

 skolernes bestyrelser at afgøre, hvem der skal gå på de frie skoler.
Et mindretal (Socialistisk Folkepartis medlem af udvalget) finder, at  

 lovforslaget i virkeligheden burde være overflødigt.
Den frihed og det  

 ansvar, som den danske friskole- og højskolelovgivning bygger på, lever stort  

 set alle skoler da også op til.
 Men der har som bekendt været undtagelser, hvor der er sket misbrug af den  

 meget frie lovgivning, så det er nødvendigt med præciseringer og stramninger.
 Derfor kan Socialistisk Folkeparti også støtte de af  

 undervisningsministeren stillede ændringsforslag.
 Det er naturligvis ikke uden en vis bekymring, at Socialistisk Folkeparti  

 ser sig nødsaget til at støtte gennemførelsen af de foreslåede præciseringer  

 som nødvendige, og Socialistisk Folkeparti mener ikke, at disse stramninger  

 på nogen måde begrænser de frie skolers frihed med hensyn til skoleform,  

 pædagogik m.v., en frihed, som Socialistisk Folkeparti lægger umådelig megen  

 vægt på.
 Et andet mindretal (Enhedslistens medlem af udvalget) har i betænkningen  

 over L 268 - forslag til lov om ændring af lov om folkehøjskoler,  

 efterskoler, husholdningsskoler og håndarbejdsskoler, lov om friskoler og  

 private grundskoler m.v., lov om gymnasiet m.v. og lov om kursus til højere  

 forberedelseseksamen og om studieforberedende enkeltfagsundervisning for  

 voksne m.v. (Godkendelse, tilskud og bestemmelser om visse skoler) -  

 redegjort for sine overvejelser i forbindelse med hele lovkomplekset.  

 Enhedslisten finder, at lovforslagene L 218 og L 219 - forslag til lov om  

 ændring af lov om folkehøjskoler, efterskoler, husholdningsskoler og  

 håndarbejdsskoler. (Habilitetskrav, anbringelse af likvide midler,  

 elevbetaling, bygningstilskud, elevstøtte, refusion m.v.) - med de stillede  

 ændringsforslag er det rigtige middel til løsningen af de problemer, der er  

 blevet rejst.
 ÆndringsforslagAf undervisningsministeren, tiltrådt af  

udvalget :
 Til § 1 1) I det under nr. 3 foreslåede § 12, stk. 2,  

 ændres »udpeges til« til: »være«, og efter nr. 3  

 indsættes som nyt nummer:
»4) Den samme person kan ikke være medlem af bestyrelsen ved en anden  

 fri kostskole inden for samme skoleform.« 2) I nr. 3 indsættes efter det foreslåede § 12, stk. 2, som  

 nyt stykke:
»Stk. 3. Undervisningsministeren kan for tidligere og  

 nuværende kombinerede undervisningsinstitutioner oprettet før den 1. januar  

 1996 dispensere fra bestemmelsen i stk. 2.« 3) Det under nr. 9 foreslåede § 16 a, stk. 2,  

 affattes således:
»Stk. 2. Undervisningsministeren kan fastsætte nærmere regler  

 om huslejeaftaler, herunder i særlige tilfælde bestemme, at huslejeaftaler  

 skal indgås på andre vilkår end dem, der er nævnt i stk. 1.« 4) I den under nr. 9 foreslåede § 16 a indsættes  

 efter stk. 2 som nyt stykke:
»Stk. 3. For skoler, der påbegynder deres virksomhed efter  

 den 1. august 1996, kan undervisningsministeren fastsætte nærmere regler om  

 den maksimale udgift til bygninger og arealer, herunder bestemme, hvilke  

 udgiftsarter der er omfatter heraf.« 5) I den under nr. 10 foreslåede affattelse af § 19  

 affattes stk. 3 således:
»Stk. 3. Skolen kan i særlige tilfælde fritage eleven for  

 indtil halvdelen af elevbetalingen.« 6) I den under nr. 11 foreslåede § 19 a udgår  

stk. 2.
 7) I det under nr. 13 foreslåede § 20, stk. 3, 1.  

 pkt., ændres »skolens formål« til: »skolen«.
 8) I den under nr. 19 foreslåede affattelse af § 31  

 indsættes efter stk. 3 som nyt stykke:
»Stk. 4. I forbindelse med indsendelse af årsregnskab til  

 Undervisningsministeriet skal bestyrelsesmedlemmerne afgive en erklæring på  

 tro og love om, at de opfylder betingelserne for at være medlem af  

 bestyrelsen, jf. § 12, stk. 2 og 3.« Stk. 4 bliver herefter stk. 5.
 9) Nr. 28 affattes således:
 »28. § 41 affattes således:
»§ 41. Der kan ydes støtte til danske elevers deltagelse i  

 kurser på statsanerkendte folkehøjskoler i andre nordiske lande.«» Til § 2 10) Stk. 2 affattes således:
»Stk. 2. Omlægning af elevstøtten ved folkehøjskoler til  

 driftstilskud som affattet ved denne lovs § 1, nr. 6, 20, 21 og 28, har  

 virkning fra den 1. august 1997.« Bemærkninger Til nr. 1 Ændringsforslagets første del er en teknisk ændring.
Den anden  

 del er en stramning af habilitetsreglerne.
Det sikres herved, at en person  

 ikke varetager flere forskellige skolers interesser inden for samme  

 skoleform.
Til nr. 2 Det i lovforslaget fremsatte forslag om habilitetsregler for  

 medlemmer af bestyrelser ved de frie kostskoler har vist sig at få nogle  

 uheldige konsekvenser for visse skoler.
Det foreslås derfor, at  

 undervisningsministeren får en bemyndigelse til at dispensere fra  

 bestemmelsen for visse skoler oprettet før den 1. januar 1996.
Til nr. 3 Udgangspunktet for huslejeaftaler er, at de ikke må indgås på  

 vilkår, der er ringere, end sædvanlige markedsvilkår tilsiger.
Der gives  

 undervisningsministeren hjemmel til at fastsætte nærmere regler om  

 huslejeaftaler.
Der er her bl.a. tænkt på regler, der standardiserer  

 aftaleudformningen, f.eks. fastsætter bestemmelser om maksimal  

 opsigelsesfrist, og på regler, der eventuelt i særlige tilfælde fastsætter,  

 at aftalerne ikke må indgås på vilkår, der er ringere end de vilkår, der er  

 sædvanlige for skoler af den pågældende type og beliggenhed, eller at  

 huslejen skal være omkostningsbestemt.
I sidstnævnte tilfælde vil det altså  

 kunne stilles som krav, at lejeaftalen er mere favorabel for skolen, end hvad  

 de almindelige markedsvilkår tilsiger.
Hjemmelen vil kunne anvendes til at  

 fastsætte bestemmelser om, at huslejen ikke må overstige et niveau, hvor  

 udlejer får dækket sine omkostninger samt får en markedsmæssig forrentning af  

 den investerede kapital.
Der kan vise sig at være behov for bestemmelsen, når  

 virksomheder alene har til formål at leje skolebygninger ud til private  

 skoler og der på den måde kan være risiko for, at skolen og udlejer indgår i  

 et økonomisk fællesskab, der ikke er foreneligt med formålet med  

 selvejekonstruktionen for disse skoleformer.
Til nr. 4 Bestemmelsen har hidtil været fastsat ved bekendtgørelse, hvor  

 den har været anvendt ved godkendelse af nye frie kostskoler.
Følgende  

 udgiftsarter skal under alle omstændigheder medregnes: renter og afdrag af  

 lån samt leje af bygninger og arealer, leasing af nødvendigt inventar,  

 ejendomsskatter og ejendomsforsikring.
Ministeren kan fastsætte bestemmelse  

 om, at yderligere udgiftsarter skal medregnes, herunder også renter af andre  

 lån end lån med pant i bygninger.
Reglen sikrer, at skolernes økonomi ikke  

 udhules af uforsvarligt høje bygningsudgifter.
Til nr. 5 I lovforslaget blev det foreslået i nr. 10, at skolernes  

 mulighed for at give elever op til halv friplads blev begrænset til 5 pct. af  

 eleverne på et kursus.
Skoleforeningerne har argumenteret mod denne stramning  

 af reglen om friplads, idet de mener, at grænsen er sat for lavt, selv om de  

 er enige i, at fripladsmuligheden skal være meget begrænset.
Med den  

 foreslåede formulering kommer den gældende administrativt fastsatte  

 bestemmelse ind i selve lovteksten.
Det skal forstås således, at  

 Undervisningsministeriet kan kræve en redegørelse i hvert enkelt tilfælde.  

 Der vil ved en senere lejlighed blive fremsat lovforslag om en nærmere  

 begrænsning af skolernes mulighed for at yde delvis friplads.
Til nr. 6 Den i lovforslagets nr. 11 foreslåede begrænsning i gæsters  

 deltagelse i kurser er i modstrid med sædvanlig praksis på området, hvor det  

 ikke er ualmindeligt at lade 1-2 østeuropæere deltage helt eller delvis i et  

 kursus uden at betale og uden at tælle med i årselevtallet.
Det foreslås  

 derfor, at § 19 a, stk. 2, udgår, og der vil ved en senere lejlighed blive  

 fremsat lovforslag om en rimelig begrænsning af skolernes muligheder for at  

 have ikkebetalende deltagere på de kurser, der gennemføres efter lovens  

 bestemmelser.
 Til nr. 7 Det præciseres, at skolens midler skal forvaltes, så de bliver  

 til størst mulig gavn for skolen.
Til nr. 8 Undervisningsministeriet finder, at det er nødvendigt, at  

 bestyrelsens medlemmer i forbindelse med indsendelsen af årsregnskabet  

 afgiver en erklæring på tro og love over for Undervisningsministeriet om, at  

 de opfylder betingelserne for at være medlem af bestyrelsen.
Da revisor ikke  

 kan attestere, at bestyrelsesmedlemmerne opfylder habilitetsbestemmelserne,  

 kan ministeriet vanskeligt sikre sig dette på anden måde end den foreslåede.
Til nr. 9 Undervisningsministeren har foreslået, at den nuværende støtte  

 til elever på folkehøjskoler i de øvrige nordiske lande afløses af en  

 ordning, administreret af et nordisk samarbejdsorgan.
For at en sådan  

 støtteordning kan have hjemmel i lov, indsættes denne bestemmelse.
Den  

 hidtidige særlige rejsegodtgørelse til færøske elever ophæves, og beløbet  

 overføres til Færøerne som en del af bloktilskuddet.
Til nr. 10 § 2, stk. 2, i lovforslaget udgår som følge af ændringsforslag  

 nr. 2. Det nye § 2, stk. 2, om, at omlægningen af elevstøtte ved  

 folkehøjskoler til driftstilskud får virkning fra et senere tidspunkt, end  

 lovforslaget i øvrigt træder i kraft, er foreslået af praktiske grunde, idet  

 det ville være urimeligt både over for skoler og elever, hvis det skulle ske  

 allerede ved lovens ikrafttræden.
Datoen den 1. august 1997 er valgt af  

 praktiske/administrative grunde.
Med samme begrundelse foreslås det, at den  

 nye bestemmelse om elevstøtte til elever på højskoler i andre nordiske lande  

 får virkning fra den 1. august 1997.
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V) fmd.
Tom Behnke (FP) Ulla Tørnæs (V)  

 Frank Dahlgaard (KF) Lene Espersen (KF) John Vinther (KF) Kristian Thulesen  

 Dahl (DF) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i to møder.
 Der er af undervisningsministeren stillet ændringsforslag, hvorom henvises  

 til de ledsagende bemærkninger.
 Udvalget udtaler, at man forventer og forudsætter, at der fra  

 Undervisningsministeriets side føres et årvågent og tilbundsgående tilsyn med  

 skolerne, ikke blot i forbindelse med nye skolers oprettelse og godkendelse,  

 men også løbende derefter.
 Herefter indstiller udvalget lovforslaget til vedtagelse med  

 det af undervisningsministeren stillede ændringsforslag.
 ÆndringsforslagAf undervisningsministeren, tiltrådt af  

udvalget:
 Til § 2 1) Efter stk. 1 indsættes som nyt stykke:
»Stk. 2. Kravene til bestyrelsesmedlemmer i § 12, stk. 2, som  

 affattet ved denne lovs § 1, nr. 3, skal for skoler, som modtager tilskud,  

 senest være opfyldt den 1. august 1997.« Stk. 2-5 bliver herefter stk. 3-6.
Bemærkninger Til nr. 1 For så vidt angår habilitetskravene til medlemmer af  

 skolebestyrelsen og revisorer, fastsættes for igangværende skoler, at kravene  

 skal opfyldes inden den 1. august 1997. Bestemmelsen fandtes i lovforslaget,  

 som det blev fremsat, men er i ændringsforslaget til § 2 i betænkningen over  

 lovforslaget faldet ud ved en fejltagelse.
