 Bekendtgørelse om ændring af  

 bekendtgørelse om de  

 grundlæggende social- og sundhedsuddannelser inden for  

 bistands-, pleje- og omsorgsområdet m.v.
(Fritagelse for skoleundervisning) § 1 I bekendtgørelse nr. 799 af 21. november 1990, som ændret ved  

 bekendtgørelse nr. 633 af 3. september 1991, bekendtgørelse nr.  

 219 af 23. marts 1994, og bekendtgørelse nr. 1281 af 19. december  

 1996, om de grundlæggende social- og sundhedsuddannelser inden for  

 bistands-, pleje- og omsorgsområdet m.v., foretages følgende  

 ændringer:
 1. I § 37, stk. 1, affattes sidste sætning »jf. stk. 3 og 4«  

 således: »jf. stk. 3, 4 og 5.«.
 2. I § 37 indsættes efter stk. 4, som  

 nyt stykke:
 »Stk. 5. Undervisningsministeriet fastsætter efter  

 indstilling fra Rådet for Social- og Sundhedsuddannelserne med bindende  

 virkning for den ansættende kommunale myndigheds afgørelse efter  

 stk. 1, og for fællesbestyrelsens fastsættelse af vejledende  

 retningslinier jf. stk. 2, hvilke arbejdsmarkedsuddannelser, der kan give  

 fritagelse for dele af skoleundervisningen i de grundlæggende social-  

 og sundhedsuddannelser. «.
§ 2 Bekendtgørelsen træder i kraft den 1. november 2001.
