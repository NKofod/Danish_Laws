Vedtaget af Folketinget ved 2. (sidste) behandling den 3. maj 2011 Folketingsbeslutning om tillæg til unge under 25 år med psykiske lidelser, der modtager starthjælp Folketinget pålægger regeringen senest med virkning fra den 1. januar 2012 at fremsætte forslag til lov om ændring af lov om aktiv socialpolitik og integrationsloven, således at unge under 25 år med visse psykiske lidelser, der er omtalt i lov om aktiv socialpolitik § 25, stk. 2, nr. 2, og som modtager starthjælp eller introduktionsydelse, modtager hjælp efter regler for personer fyldt 25 år, der modtager starthjælp eller introduktionsydelse.
