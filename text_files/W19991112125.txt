Lån tilsidesat Reference:
SL § 4 LV 1998 A.1 A klagede for indkomståret 1993 over, at skatteankenævnet  

 havde tilsidesat en lånetransaktion og anset et beløb på  

 540.000 kr., for skattepligtig indkomst, jf. statsskattelovens § 4.
 Klagerens advokat nedlagde bl.a. påstand om, at ansættelsen  

 var ugyldigt foretaget, jf. skattestyrelseslovens § 35, stk. l.
 Det var oplyst, at skatteadministrationen den 18. april 1997 meddelte  

 klageren, at man påtænkte at foretage ansættelsen på  

 nærmere opgjort måde med en forhøjelse af  

 kapitalindkomsten på 540.000 kr. vedrørende maskeret udlodning  

 fra B ApS.
 Den 1. maj 1997 meddelte advokaten skriftligt skatteadministrationen, at  

 den ved agterskrivelse af 18. april 1997 påtænkte  

 forhøjelse var uigennemførlig, idet klageren ikke var  

 anpartshaver i B ApS.
 Den 14. juli 1997 meddelte skatteadministrationen herefter klageren, at  

 man under henvisning til advokatens indsigelse af 1. maj 1997  

 påtænkte at beskatte det omtalte beløb, 540.000 kr. som  

 skattepligtig gave fra B ApS.
 Den 21. juli 1997 protesterede advokaten mod agterskrivelsen af 14. juli  

 1997, idet han anførte:
"Da der for så vidt angår begge skatteydere er ændret  

 begrundelse i forhold til de den 18. april d.å. fremsendte  

 agterskrivelser, betragtes agterskrivelserne af 14. ds. som for sent  

 fremkomne, jf.
Skattestyrelseslovens § 35.
 Det bemærkes ex tuto, at jeg ikke kan tiltræde det nu  

 fremførte synspunkt, at der i stedet for maskeret udlodning er tale om  

 skattepligtig indkomst i henhold til Statsskattelovens § 4.
Synspunktet - der som anført er forkert - vil i øvrigt  

 føre til, at beløbet er fradragsberettiget for B ApS, idet  

 beløbet i givet fald ikke skal betragtes som gave, men som  

 løn." Den 23. juli 1997 meddelte skatteadministrationen klageren, at  

 ansættelsen var foretaget i overensstemmelse med agterskrivelsen af 14.  

 juli 1997.  Skatteadministrationen begrundede samtidig, hvorfor  

 administrationen ikke var enig i advokatens synspunkt om  

 fristoverskridelse.
 Den 19. august 1997 indbragte advokaten skatteadministrationens kendelse  

 af 23. juli 1997 for skatteankenævnet, hvorefter skatteankenævnet  

 i kendelse af 4. marts 1997 meddelte klageren følgende:
 "Ad.: Sagens formalitet.
På baggrund af de foreliggende oplysninger er det Ankenævnets  

 opfattelse herom, at det følger af Deres rådgivers korrespondance med  

 skatteadministrationen, at han ikke kan have været i tvivl om, at der  

 efter hans besvarelse af "agterskrivelse" nr. 1 (af 18. april 1997) har  

 pågået en fortsat sagsbehandling, der udspringer af agter 1,  

 hvoraf følger, at denne ikke er tilbagekaldt, Det skal for god ordens skyld lægges til, at Nævnet er enig i,  

 at begrundelsesspørgsmålet alene skal bedømmes efter  

 forvaltningslovens bestemmelser, efter skattestyrelsesloven i sin affattelse  

 ved lov nr. 824 af 19/12 1989 ikke mere indeholder særbestemmelser om  

 begrundelse af afgørelser.
Det følger heraf, at Deres repræsentants henvisninger til  

 bogen FORVALTNINGSRET SAGSBEHANDLING af Carl Aage Nørgaard og Jens  

 Garde, 3. rev. udg., side 208, er uden relevans, allerede fordi bogen er  

 udgivet før ændringen af skattestyrelsesloven." Advokaten anførte  i sin klage til Landsskatteretten bl.a.  

 følgende:
 "Ved agterskrivelse af 18. april 1997 foreslog Skatteadministrationen  

 ansættelsen ændret fra kr. 408.136,00 til kr. 948.136,00, idet  

 der som begrundelse blev angivet, at et af selskabet B ApS, ydet lån  

 skulle betragtes som maskeret udlodning til skatteyderen, hvilket var klart  

 uigennemførligt, allerede fordi skatteyderen ikke var anpartshaver i  

 det omtalte selskab.
 Ved skrivelse af 1. maj 1997 afviste undertegnede på skatteyderens  

 vegne den varslede forhøjelse.
Den 14. juli 1997 fremsendte Skatteadministrationen ny agterskrivelse,  

 idet begrundelsen for ændringen nu ikke længere var, at et  

 beløb stort kr. 540.000,00 skulle anses som maskeret udlodning, men nu  

 blev begrundet med, at et af B ApS til Mrs.
C ydet lån skal betragtes  

 som en af selskabet til skatteyderen ydet gave.
Det gøres for Landsskatteretten gældende, at agterskrivelsen af 18. april 1997 er tilbagekaldt ved fremsendelse af  

 agterskrivelsen af 14. juli 1997, at agterskrivelsen af 18. april 1997 i øvrigt er uden betydning, da  

 den i agterskrivelsen af 18. april 1997 varslede forhøjelse ikke var  

 foretaget senest den 1. august 1997, jf.
Skattestyrelsesloven § 35, stk.  

 l, at den i agterskrivelse af 18. april 1997 urigtige begrundelse må  

 sidestilles med manglende begrundelse.  Der henvises særligt til  

 "Forvaltningsret - Sagsbehandling" af Carl Aage Nørgaard og Jens  

 Garde, 4. udgave, side 246-247 og side 257-259, Hans Gammeltoft Hansen m.fl.  

  "Forvaltningsret", l. udgave side 373 f, TfS 1996.779, at agterskrivelsen af 14. juli 1997 er fremkommet for sent, jf.  

 Skattestyrelsesloven § 35, stk. l." Landsskatteretten bemærkede, at skattestyrelseslovens § 35, stk. l,  

 bestemte, at der senest den 30. april i det 4. år efter  

 indkomstårets udløb skulle afsendes varsel om forhøjelse  

 af en skatteansættelse, jf. § 3, stk. 4, l. pkt.
 § 3, stk. 4, l. pkt. var sålydende:
"Agter den kommunale skattemyndighed at foretage en skatteansættelse  

 på et andet grundlag end det, der er selvangivet, herunder  

 tilfælde, hvor behørig selvangivelse ikke foreligger, eller  

 agter den kommunale skattemyndighed at ændre en skatteansættelse,  

 skal den skattepligtige underrettes skriftligt derom." Denne betingelse var opfyldt ved agterskrivelsen af 18. april 1997.
Såfremt skatteyderen reagerede på agterskrivelsen, måtte  

 skattemyndigheden besvare henvendelsen og eventuelt tilkendegive et nyt  

 standpunkt.
Standpunktet og agterskrivelsen kunne fastholdes.
Der kunne  

 indtages et nyt standpunkt om forhøjelse eller forhøjelsen  

 kunne opgives.
 Skattestyrelseslovens § 35, stk. l, 2. pkt., stillede yderligere det krav,  

 at den varslede forhøjelse skulle være foretaget senest den 1.  

 august i det fjerde år efter indkomstårets udløb.  Dette  

 var sket ved skatteadministrationens kendelse af 23. juli 1997.
Landsskatteretten bemærkede videre, at den forhøjelse, som  

 skattemyndighederne foretog, i det væsentlige skulle være  

 begrundet i de faktiske oplysninger, som gav skattemyndighederne anledning  

 til at afsende agterskrivelsen, jf. udtrykket "den varslede  

 forhøjelse" i § 35, stk. l, 2. pkt.
En sådan overensstemmelse  

 med hensyn til de faktiske oplysninger forelå i den aktuelle  

 situation.
Det forhold, at skatteadministrationen over for klageren i sin skrivelse  

 af 14. juli 1997 betegnet som "agterskrivelse" erkendte, at den i  

 agterskrivelsen af 18. april 1997 foretagne retlige subsumtion ikke var  

 korrekt, medførte efter Landsskatterettens opfattelse ikke, at der  

 ikke var den fornødne og tilstrækkelige identitet mellem det  

 sagsfaktum på baggrund af hvilket, skatteadministrationen i  

 agterskrivelsen af 18. april 1997 og i kendelsen af 23. juli 1997 havde  

 vurderet de skattemæssige konsekvenser.
Det var i denne forbindelse  

 ikke afgørende, at beskatningen i agterskrivelsen af 18. april 1997  

 var påtænkt foretaget som kapitalindkomst (maskeret udlodning) og  

 i kendelsen af 14. juli 1997 var foretaget som personlig indkomst (gave).
 Landsskatteretten bemærkede herved videre, at den af agterskrivelsen  

 af 18. april 1997 ubestridt urigtige begrundelse, ikke kunne sidestilles med  

 manglende begrundelse, jf. forvaltningslovens §§ 22 og 24.
 Retten fandt således, at skatteadministrationens ansættelse af  

 23. juli 1997 var foretaget i overensstemmelse med skattestyrelseslovens §  

 35, stk. l, og at reglerne om begrundelsespligt i forvaltningslovens §§ 22 og  

 24 ikke medførte, at ansættelsen var ugyldigt foretaget.
