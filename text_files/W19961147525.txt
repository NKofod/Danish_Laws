Praksisændring, feriehusudlejning Reference:  Lov om afgift af lønsum m.v., § 1, stk. 2, nr. 2.
 Told- og Skattestyrelsen har på baggrund af en henvendelse fra  

 Feriehusudlejernes Brancheforening besluttet at ændre den hidtidige  

 praksis, hvorefter formidlere af udlejning af feriehuse anses for omfattet af  

 afgiftspligten efter § 1, stk. 1, 1. pkt., i lov om afgift af lønsum  

 m.v.
 Virksomheder, der udøver aktiviteter vedrørende formidling  

 af udlejning af feriehuse, kan herefter anses for omfattet af  

 fritagelsesbestemmelsen i lovens § 1, stk. 2, nr. 2, vedrørende  

 udlejning og bortforpagtning af fast ejendom.
 Styrelsen har herved henset til, at formidlere af persontransport direkte  

 til og fra udlandet efter den nugældende praksis anses for undtaget fra  

 afgiftspligten efter lovens § 1, stk. 2, nr. 3, i lighed med de virksomheder,  

 som udfører persontransporten.
