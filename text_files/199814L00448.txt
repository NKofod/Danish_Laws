Betænkning afgivet af Trafikudvalget den  

 4. maj 1999 Betænkning over Forslag til lov om havne Udvalget har behandlet lovforslaget i nogle møder  

 og har herunder stillet spørgsmål til trafikministeren, som  

 denne har besvaret dels skriftligt, dels i samråd.
Udvalgets  

 spørgsmål 67 og 69 samt ministerens svar herpå er optrykt  

 som bilag til betænkningen.
 Endvidere har udvalget modtaget skriftlige og/eller  

 mundtlige henvendelser fra:
Bilfærgernes Rederiforening, Danmarks Fiskeriforening, Danmarks Rederiforening, Dansk Stevedoreforening, Foreningen af Areallejere i Danske Havne, Hanstholm Kommune Nexø Kommune, NY-NITROGEN A/S, Fredericia, Rederiforeningen For Mindre Skibe, Sammenslutningen af Danske Havne og Århus Kommune.
 Der er af trafikministeren og af to mindretal stillet  

 ændringsforslag, hvorom henvises til de ledsagende  

 bemærkninger.
 Trafikministeren har i et notat af 28. april 1999  

 vedrørende kommunale selvstyrehavnes dispensationsmulighed til  

 udførelse af stevedorevirksomhed oplyst følgende:
» Endvidere er trafikministeren over for udvalget fremkommet  

 med følgende præcisering af bemærkningerne til  

 lovforslagets § 9, stk. 7:
» Udvalget har noteret sig trafikministerens oplysninger om,  

 at der med lovforslaget ikke er taget stilling til overdragelse af  

 statshavnene til lokalsamfundene, og at en sådan overdragelse af den  

 enkelte havn afhænger af de drøftelser, der er i gang mellem  

 Trafikministeriet og de enkelte kommuner, hvori statshavnene er beliggende.  

 Udvalget har endvidere noteret sig, at ministeren har tilkendegivet, at  

 overdragelse af den enkelte statshavn forudsætter, dels at kommunen vil  

 overtage havnen, dels at der er enighed mellem ministeren og den enkelte  

 kommune om betingelserne for overdragelsen, og endelig at de bevilgende  

 myndigheder kan tilslutte sig overdragelsen og betingelserne herfor.
Udvalget  

 har endelig noteret sig, at trafikministeren samtidig har oplyst, at et af de  

 elementer, der indgår i drøftelserne med kommunerne, er de  

 naturbetingede ekstraudgifter til sluser, oprensning, dækkende  

 værker, ydermoler, miljøforhold m.v., flere af statshavnene har  

 i forhold til andre havne alene på grund af deres særlige  

 beliggenhed.
Udgangspunktet er, at staten fortsat skal varetage disse opgaver  

 efter en eventuel overdragelse, jf. ministerens svar på  

 spørgsmål 49.
 Udvalget ønsker lovforslaget tilbage til udvalget  

 efter 2. behandling.
 Herefter indstiller et flertal (Socialdemokratiets,  

 Venstres, Det Konservative Folkepartis, Dansk Folkepartis,  

 Centrum-Demokraternes og Det Radikale Venstres medlemmer af udvalget)  

 lovforslaget til vedtagelse med de af trafikministeren stillede  

 ændringsforslag.
 Et mindretal (Socialistisk Folkepartis medlem af  

 udvalget) indstiller lovforslaget til vedtagelse med de af  

 trafikministeren, de af mindretallet og det under nr. 1 stillede  

 ændringsforslag.
Socialistisk Folkeparti finder, at havnenes  

 rammebetingelser med lovforslaget smidiggøres, således at  

 havnene og søtransporten kan udvikles og dermed sikre en  

 opprioritering af mere miljørigtige transportformer.
Det er vigtigt,  

 at der sker en effektivisering af havnedriften og de dertil knyttede  

 tjenesteydelser, således at havnene kan bidrage til at fremme  

 nærskibstrafikken.
Socialistisk Folkeparti ser derfor den nye havnelov  

 sammen med opbygningen af den åbne booking-central for  

 nærsøfart, som regeringen, Enhedslisten og Socialistisk  

 Folkeparti har aftalt i forbindelse med pinsepakkens kollektive  

 trafikinitiativer, som et led i en række nødvendige initiativer,  

 der kan fremme søtransporten.
Et andet mindretal (Enhedslistens medlem af  

 udvalget) indstiller lovforslaget til forkastelse ved 3. behandling.  

 Mindretallet kan stemme for de af trafikministeren og de af mindretallet  

 stillede ændringsforslag.
Såfremt de af mindretallet stillede  

 ændringsforslag forkastes, kan mindretallet stemme for de af  

 Socialistisk Folkeparti stillede ændringsforslag.
Enhedslisten finder det afgørende, at dansk  

 havnevæsen forbliver en del af fællesskabets infrastruktur.
Dette  

 synspunkt indebærer bl.a., at overskud i en havn, der er organiseret  

 som et aktieselskab, skal båndlægges til havnedrift og dertil  

 knyttede opgaver.
Da loven er af en sådan karakter, at dette synspunkt  

 hverken i sin helhed eller som et konkret ændringsforslag kan rummes  

 inden for lovens rammer, må Enhedslisten alene af denne grund afvise  

 lovforslaget.
Ændringsforslag Til § 2 Af	et mindretal (EL), tiltrådt af et mindretal  

 (SF):
 1) I stk. 1 indsættes efter 1. pkt. som nyt  

 punktum:
» Af	trafikministeren, tiltrådt af  

udvalget:
 2) I stk. 2 indsættes efter 1. pkt. som nyt  

 punktum:
» Til § 9 Af	et mindretal (SF):
 3) Stk. 5 affattes således:
» 4) Stk. 6 udgår.
 Stk. 7-11 bliver herefter stk. 6-10.
 Af	et mindretal (EL):
 5) I stk. 6 ændres »Såfremt forholdene i særlige tilfælde  

 tilsiger det« til: »Såfremt samfundsøkonomiske og  

 miljømæssige hensyn tilsiger det«.
 Af	et mindretal (SF):
Til § 10 6) Stk. 3 affattes således:
» Af	trafikministeren, tiltrådt af  

udvalget:
Til  § 19 7) I stk. 1 indsættes efter 1. pkt. som nyt  

 punktum:
» 8) Stk. 2 affattes således:
» Af	et mindretal (SF):
Til § 20 9) Stk. 1 udgår.
 Stk. 2 bliver herefter stk. 1.
 10) I stk. 2, der bliver stk. 1, ændres »§ 8, stk. 2, og § 9, stk. 5,« til: »og § 8, stk. 2,«.
 Af	trafikministeren, tiltrådt af  

udvalget:
Ny paragraf 11) Efter § 25 indsættes som ny paragraf:
» 1.	§ 3, stk. 3, affattes således:
» Bemærkninger Til nr. 1 og 5 Det ønskes med de stillede ændringsforslag  

 sikret, at de eksisterende havne ikke udsættes for ublu  

 konkurrence.
Til nr. 2, 7, 8 og 11 Hidtil har etablering af faste anlæg og opfyldning  

 på søterritoriet inden for en trafikhavns dækkende  

 værker kunnet udføres uden tilladelse fra Trafikministeriet.  

 Ændringsforslaget indebærer, at tidspunktet for  

 ikrafttræden af lovforslagets § 2, stk. 2, hvorefter der kan  

 kræves vurdering af de miljømæssige konsekvenser (VVM) af  

 sådanne ændringer og tilladelse fra Trafikministeriet, fremrykkes  

 til den 1. juni 1999. Det foreslås, at dette gøres ved at  

 indsætte bestemmelsen i lov om trafikhavne m.v., der gælder,  

 indtil lov om havne træder i kraft den 1. januar 2000.
 Det foreslås samtidig, at der gives trafikministeren  

 bemyndigelse til at fastsætte regler med henblik på  

 gennemførelsen af § 2, stk. 2. Bemyndigelsen tænkes udnyttet til  

 at fastsætte regler om pligt til at underrette myndighederne om planer  

 om anlæg, uddybning eller opfyldning inden for en havns dækkende  

 værker og om pligt til at afvente en afgørelse om, hvorvidt der  

 skal gennemføres en VVM-undersøgelse og eventuelt meddeles  

 tilladelse.
 Beføjelsen til at træffe afgørelse  

 vedrørende VVM-undersøgelse tænkes, for så vidt  

 angår bl.a. de her omhandlede sager, henlagt til Kystinspektoratet med  

 klageadgang til Trafikministeriet.
Til nr. 3 Med ændringsforslaget udvides begrebet  

 havnevirksomhed, således at der gives mulighed for, at havnevirksomhed,  

 der i dag omfatter kajer, bolværker og arealer, udvides til også  

 at omfatte stevedorevirksomhed, kraner, lager- og pakhusfaciliteter samt  

 bugsering og trosseføring.
Herudover gives mulighed for, at havnen  

 sammen med private virksomheder kan etablere fælles driftsselskaber i  

 selskabsform vedrørende håndtering og oplagring af gods samt  

 tilbud om totale transportløsninger.
Til nr. 4, 6, 9 og 10 Ændringerne er en konsekvens af ændringen  

 under nr. 3 Helge Mortensen (S),   

Holger Graversen (S),  Poul Andersen (S)  

 nfmd.  Jytte Wittrock (S), 
Søren Hansen (S),    

 Margrete Auken (SF),  Arne Melchior (CD),   

 fmd.    Vibeke Peschardt (RV), 
Søren Kolstrup (EL), 
Svend Heiselberg (V),    

 Kristian Jensen (V), 
Svend Erik Hovmand (V), 
Erik Jacobsen (V),  Kaj Ikast (KF), 
Brian Mikkelsen (KF),  Ole Donner (DF),  

  Klaus Kjær (DF) Fremskridtspartiet og Kristeligt Folkeparti havde ikke  

 medlemmer i udvalget.
Bilag Nogle af Trafikudvalgets spørgsmål og  

 trafikministerens svar herpå Spørgsmål 67:
 Ministeren bedes kommentere responsum om kommunalt styrede trafikhavnes  

 retsbeskyttelse afgivet til advokat Henning Gjerulff den 11. april 1999, jf.  

 L 162 - bilag 76.
 Spørgsmål 69:
Under henvisning til artikel fra Berlingske Tidende den 19. april 1999  

 »Havnelov i strid med grundloven« ønskes en udtalelse fra  

 Justitsministeriet om, hvorvidt havneloven på nogen måde kan  

 antages at være i strid med grundloven, jf. professor i statsret,  

 dr.jur.
Peter Germers responsum, bestilt af Dansk Stevedoreforening og  

 Foreningen af Areallejere i Danske Havne.
 Svar:
Lovforslaget er baseret på responsum af 3. juni 1998 fra  

 Kammeradvokaten.
I anledning af spørgsmål 67 er Kammeradvokaten  

 anmodet om et nyt responsum, som vedlægges, og hvortil jeg kan henholde  

 mig *. Der foreligger på denne baggrund efter min opfattelse ikke en  

 sådan tvivl om det retlige grundlag, at jeg finder grundlag for at  

 indhente en særlig udtalelse fra Justitsministeriet, jf.  

 spørgsmål 69.
 * Det nævnte responsum er ikke optrykt i bilaget til  

 betænkningen.
