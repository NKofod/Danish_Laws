Bekendtgørelse om bekæmpelse af Newcastle disease1) I medfør af § 27, stk. 2, § 29, § 30, stk. 1, §§ 33-34, § 37, § 44, stk. 1, § 67 og § 70, stk. 3, i lov om hold af dyr, jf. lovbekendtgørelse nr. 1 af 2. januar 2019, fastsættes efter bemyndigelse i henhold til § 7, nr. 1, og § 10, stk. 1, nr. 1 og 4, i bekendtgørelse nr. 1614 af 18. december 2018 om Fødevarestyrelsens opgaver og beføjelser:
Kapitel 1 Anvendelse § 1. Bekendtgørelsen vedrører bekæmpelse af:
1) Newcastle disease, herefter: ND, hos fjerkræ og andre fugle og 2) Paramyxovirus-1 infektion (duevariant), herefter: PMV-1, hos duer.
Definitioner § 2. Ved fjerkræ forstås høns, kalkuner, perlehøns, ænder, gæs, vagtler, duer, fasaner, agerhøns og strudsefugle.
 Stk. 2. Ved andre fugle forstås fugle, der ikke er fjerkræ.
 § 3. I denne bekendtgørelse forstås ved:
 1) Bruger: Enhver fysisk eller juridisk person, som midlertidigt eller permanent har ansvaret for en besætning.
 2) Husdyrbrug: Enhver lokaliltet, ejendom, konstruktion, eller i tilfælde af frilandsproduktion ethvert område, hvor der holdes dyr eller opbevares avlsmateriale midlertidigt eller permanent, undtagen:
a) husstande, hvor der udelukkende holdes selskabsdyr, eller b) dyrlægepraksis eller -klinik.
Kapitel 2 Anmeldepligt § 4. Ejeren eller brugeren af en fjerkræbesætning eller et hold af andre fugle skal straks tilkalde en dyrlæge ved mistanke om, at en af de i § 1 nævnte sygdomme forekommer blandt fjerkræet eller fuglene.
 Stk. 2. Tilkaldelse skal ske, når der blandt fjerkræet eller fuglene, uden kendt årsag og inden for et kort tidsrum, optræder kraftigt ydelsesfald eller væsentligt forøget sygelighed eller dødelighed.
 § 5. Opretholdes mistanken, eller får en dyrlæge i øvrigt i forbindelse med sit arbejde mistanke om forekomst af en af de i § 1 nævnte sygdomme, skal dyrlægen straks underrette Fødevarestyrelsen og efter dennes anvisning indsende materiale til undersøgelse på det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse.
 § 6. Som mistænkt anses de i §§ 4 og 5 nævnte fjerkræbesætninger eller hold af andre fugle og fjerkræbesætninger eller hold af andre fugle, der har været i smittefarlig kontakt med mistænkte eller smittede dyr.
 § 7. Personer, der har haft kontakt med fjerkræbesætninger eller hold af andre fugle, der er eller har været smittet med en af de i § 1 nævnte sygdomme, har pligt til at give Fødevarestyrelsen oplysninger om forhold af betydning for konstatering af smitteveje.
Kapitel 3 Mistanke om Newcastle disease hos fjerkræ § 8. Fødevarestyrelsen sætter en besætning med fjerkræ eller andre fugle i fangenskab, der mistænkes for at være smittet med ND, under offentligt tilsyn.
 § 9. I en fjerkræbesætning, der er sat under offentligt tilsyn, må:
1) fjerkræ ikke komme uden for de huse og indhegninger, hvor det holdes, 2) fjerkræ, fjerkræprodukter, foder, affald, maskiner og materiel ikke fjernes fra ejendommen uden Fødevarestyrelsens tilladelse, og 3) fjerkræ ikke komme ind på ejendommen.
 Stk. 2. Andre dyr, personer og køretøjer må ikke komme ind eller forlade ejendommen uden Fødevarestyrelsens tilladelse.
 Stk. 3. Der skal foretages smittebegrænsende foranstaltninger, herunder desinfektion af fodtøj og lignende, ved fjerkræhusenes, indhegningernes og ejendommens ind- og udgange efter Fødevarestyrelsens anvisning.
 Stk. 4. Fødevarestyrelsen kan påbyde ejeren eller brugeren af den i stk. 1 nævnte fjerkræbesætning at lade udtage og indsende materiale fra besætningen til undersøgelse på det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse.
Beskyttelses- og overvågningszone § 10. Såfremt Fødevarestyrelsen har begrundet mistanke om forekomst af ND hos fjerkræ, opretter Fødevarestyrelsen en beskyttelseszone omkring den mistænkte ejendom med en radius på minimum 3 km.
I beskyttelseszonen er det ikke tilladt at:
1) afholde dyrskuer, markeder eller udstillinger eller i øvrigt at bringe fjerkræ eller andre fugle sammen, 2) fjerne fjerkræ, fjerkrækød og æg fra den enkelte ejendom uden Fødevarestyrelsens tilladelse, 3) fjerne brugt strøelse og fjerkrægødning fra møddingen eller bringe brugt strøelse og fjerkrægødning ud af beskyttelseszonen uden Fødevarestyrelsens tilladelse, eller 4) indsætte fjerkræ på en ejendom uden Fødevarestyrelsens tilladelse.
Ligeledes er færdsel med fjerkræ i zonen forbudt undtagen af transit ad hovedfærdselsårer eller pr. jernbane ad hovedlinierne.
Enhver transport af fjerkræ og produkter heraf i zonen skal anmeldes til Fødevarestyrelsen.
Stk. 2. Ejeren eller brugeren af en fjerkræbesætning beliggende i zonen skal påse, at fjerkræ holdes indelukket i huse eller i de indhegninger, hvor dyrene normalt holdes.
Fødevarestyrelsen kan dog påbyde, at fjerkræ skal holdes indelukket i huse, såfremt Fødevarestyrelsen ikke finder det smittemæssigt forsvarligt at holde fjerkræ i indhegninger.
Stk. 3. Transportmidler, der anvendes til transport i zonen, jf. stk. 1, nr. 2-4, skal rengøres umiddelbart før og efter hver transport af fjerkræ eller fjerkræprodukter.
Såfremt der er tale om transport af fjerkræ, fjerkrækød, æg eller lignende fra et husdyrbrug i zonen, skal transportmidlet endvidere umiddelbart før transporten fra besætningen forsegles af Fødevarestyrelsen.
 Stk. 4. Fjerkræ med oprindelse i zonen, der er tilført et slagteri, skal 5 dage forinden flytning være testet, og der skal foreligge et negativt resultat.
 Stk. 5. Fjerkræ kødet må ikke bringes i handel i eller uden for EU, og skal forsynes med et sundhedsmærke, jf. bilag II til bekendtgørelse om dyresundhedsbestemmelser for behandling og markedsføring af animalske fødevarer.
 Stk. 6. Fjerkrækødet fremstilles, udskæres, transporters og opbevares adskilt fra kød bestemt til handel i eller uden for EU og bruges på en sådan måde, at det ikke kommer til at indgå i kødprodukter bestemt til handel i eller uden for EU, medmindre det er blevet underkastet en behandling, jf. bilag I til bekendtgørelse om dyresundhedsbestemmelser for behandling og markedsføring af animalske fødevarer.
 Stk. 7. Der skal foretages smittebeskyttende foranstaltninger, herunder desinfektion af fodtøj og lignende, ved de enkelte fjerkræhuses, indhegningers og ejendommes ind- og udgange efter fødevareregionens anvisning.
 Stk. 8. Beskyttelseszonen ophæves af Fødevarestyrelsen, når mistanken er afkræftet på det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse.
§ 11. Såfremt Fødevarestyrelsen har begrundet mistanke om ND hos fjerkræ, opretter styrelsen en overvågningszone omkring den mistænkte ejendom med radius på minimum 10 km.
I overvågningszonen er det ikke tilladt at:
1) afholde dyrskuer, markeder eller udstillinger eller i øvrigt at bringe fjerkræ eller andre fugle sammen, 2) fjerne fjerkræ, fjerkrækød og æg fra den enkelte ejendom uden fødevareregionens tilladelse, 3) bringe brugt strøelse og fjerkrægødning ud af zonen uden fødevareregionens tilladelse eller 4) indsætte fjerkræ på en ejendom uden fødevareregionens tilladelse.
Ligeledes er færdsel med fjerkræ i zonen forbudt undtagen af transit ad hovedfærdselsårer eller pr. jernbane ad hovedlinierne.
Enhver transport af fjerkræ og produkter heraf i zonen skal anmeldes til fødevareregionen.
Stk. 2. Transportmidler, der anvendes til transport i zonen, jf. stk. 1, nr. 2-4, skal rengøres umiddelbart før og efter hver transport af fjerkræ eller fjerkræprodukter.
Såfremt der er tale om transport af fjerkræ, fjerkrækød, æg eller lignende fra et husdyrbrug i zonen, skal transportmidlet endvidere umiddelbart før transporten fra besætningen forsegles af Fødevarestyrelsen.
 Stk. 3. Fjerkræ med oprindelse i zonen, der er tilført et slagteri, skal 5 dage forinden flytning være testet, og der skal foreligge et negativt resultat.
 Stk. 4. Fjerkræ kødet må ikke bringes i handel i eller uden for EU, og skal forsynes med et sundhedsmærke, jf. bilag II til bekendtgørelse om dyresundhedsbestemmelser for behandling og markedsføring af animalske fødevarer.
 Stk. 5. Fjerkrækødet fremstilles, udskæres, transporters og opbevares adskilt fra kød bestemt til handel i eller uden for EU og bruges på en sådan måde, at det ikke kommer til at indgå i kødprodukter bestemt til handel i eller uden for EU, medmindre det er blevet underkastet en behandling, jf. bilag I til bekendtgørelse om dyresundhedsbestemmelser for behandling og markedsføring af animalske fødevarer.
 Stk. 6. Alle husdyrbrug, der holder fjerkræ eller fjervildt i eller i en radius omkring overvågningszonen, kan forlanges registreret i Fødevarestyrelsen.
 Stk. 7. Overvågningszonen ophæves af Fødevarestyrelsen, når mistanken er afkræftet på det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse.
Kapitel 4 Udbrud af Newcaslte disease hos fjerkræ § 12. En fjerkræbesætning anses for smittet med ND, når diagnosen er stillet ved laboratoriemæssig undersøgelse af indsendt materiale fra den pågældende fjerkræbesætning på det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse.
 Stk. 2. Forekommer der i en fjerkræbesætning kliniske symptomer eller obduktionsfund, der efter Fødevarestyrelsens vurdering gør det overvejende sandsynligt, at der foreligger ND, kan besætningen anses for smittet, såfremt:
1) der har været kontakt til en fjerkræbesætning, der er konstateret smittet, eller 2) der efter Fødevarestyrelsens vurdering kan være tale om luftbåren smitte fra en besætning, hvor smitten er konstateret.
 § 13. I en fjerkræbesætning smittet med ND skal alt fjerkræ snarest aflives på stedet efter Fødevarestyrelsens anvisning.
 Stk. 2. Selvdødt eller aflivet fjerkræ samt æg skal destrueres efter Fødevarestyrelsens anvisning.
 Stk. 3. Fjerkræ, fjerkrækød eller æg, som er fjernet fra den smittede fjerkræbesætning inden for sygdommens formodede inkubationstid, skal destrueres efter Fødevarestyrelsens anvisning.
 § 14. Når en smittet fjerkræbesætning er aflivet, skal alle rum, hvori fjerkræet har opholdt sig, samt maskiner og materiel snarest rengøres og desinficeres efter Fødevarestyrelsens anvisning.
 Stk. 2. Gødning og andet kontamineret materiale fra ejendommen skal inden den i stk. 1 nævnte rengøring og desinfektion deponeres, destrueres, nedgraves eller på anden måde behandles efter Fødevarestyrelsens anvisning.
 § 15. Genindsættelse af fjerkræ på ejendommen må tidligst ske 21 dage efter, at Fødevarestyrelsen har godkendt den i § 14, stk. 1, nævnte rengøring og desinfektion.
Beskyttelses- og overvågningszone § 16. Når der er konstateret ND, opretter Fødevarestyrelsen en beskyttelseszone omkring den smitteramte ejendom med en minimumsradius på 3 km.
I beskyttelseszonen er det ikke tilladt at:
1) afholde skuer, markeder og udstillinger, eller i øvrigt at bringe fjerkræ og andre fugle sammen, 2) fjerne fjerkræ, fjerkrækød og æg fra den enkelte ejendom uden Fødevarestyrelsens tilladelse, 3) fjerne brugt strøelse og fjerkrægødning fra møddingen eller bringe brugt strøelse og fjerkrægødning ud af beskyttelseszonen uden Fødevarestyrelsens tilladelse, eller 4) indsætte fjerkræ på en ejendom uden Fødevarestyrelsens tilladelse.
Ligeledes er færdsel med fjerkræ i zonen forbudt undtagen i transit ad hovedfærdselsårer eller pr. jernbane ad hovedlinierne.
Enhver transport af fjerkræ og produkter heraf i zonen skal anmeldes til Fødevarestyrelsen.
Stk. 2. Ejeren eller brugeren af en fjerkræbesætning beliggende i zonen skal påse, at fjerkræ holdes indelukket i huse eller i de indhegninger, hvor dyrene normalt holdes.
Fødevarestyrelsen kan dog påbyde, at fjerkræ skal holdes indelukket i huse, såfremt Fødevarestyrelsen ikke finder det smittemæssigt forsvarligt at holde fjerkræ i indhegninger.
Stk. 3. Transportmidler, der anvendes til transport i zonen, jf. stk. 1, nr. 2-4, skal rengøres umiddelbart før og efter hver transport af fjerkræ eller fjerkræprodukter.
Såfremt der er tale om transport af fjerkræ, fjerkrækød, æg eller lignende fra et husdyrbrug i zonen, skal transportmidlet endvidere umiddelbart før transporten fra besætningen forsegles af Fødevarestyrelsen.
 Stk. 4. Fjerkræ med oprindelse i zonen, der er tilført et slagteri, skal 5 dage forinden flytning være testet, og der skal foreligge et negativt resultat.
 Stk. 5. Fjerkræ kødet ikke må bringes i handel i eller uden for EU, og skal forsynes med et sundhedsmærke, jf. bilag II til bekendtgørelse om dyresundhedsbestemmelser for behandling og markedsføring af animalske fødevarer.
 Stk. 6. Fjerkrækødet fremstilles, udskæres, transporters og opbevares adskilt fra kød bestemt til handel i eller uden for EU og bruges på en sådan måde, at det ikke kommer til at indgå i kødprodukter bestemt til handel i eller uden for EU, medmindre det er blevet underkastet en behandling, jf. bilag I til bekendtgørelse om dyresundhedsbestemmelser for behandling og markedsføring af animalske fødevarer.
 Stk. 7. Der skal foretages smittebeskyttende foranstaltninger, herunder desinfektion af fodtøj og lignende ved de enkelte fjerkræhuses, indhegningers og ejendommes ind- og udgange efter Fødevarestyrelsens anvisning.
 Stk. 8. Beskyttelseszonen ophæves tidligst 21 dage efter, at Fødevarestyrelsen har godkendt den i § 14, stk. 1, nævnte rengøring og desinfektion.
§ 17. Når der er konstateret ND, opretter Fødevarestyrelsen en overvågningszone omkring den smitteramte ejendom med en minimumsradius på 10 km.
I overvågningszonen må:
1) skuer, markeder og udstillinger ikke afholdes, og fjerkræ og andre fugle ikke i øvrigt bringes sammen, 2) fjerkræ, fjerkrækød og æg ikke fjernes fra de enkelte ejendomme uden Fødevarestyrelsens tilladelse, og 3) brugt strøelse og fjerkrægødning ikke bringes ud af området uden Fødevarestyrelsens tilladelse.
Stk. 2. Transportmidler, der anvendes til transport i zonen, jf. stk. 1, nr. 2-4, skal rengøres umiddelbart før og efter hver transport af fjerkræ eller fjerkræprodukter.
Såfremt der er tale om transport af fjerkræ, fjerkrækød, æg eller lignende fra et husdyrbrug i zonen, skal transportmidlet endvidere umiddelbart før transporten fra besætningen forsegles af Fødevarestyrelsen.
 Stk. 3. Fødevarevarestyrelsen kan påbyde, at fjerkræ i zonen holdes indelukket i huse.
 Stk. 4. Fjerkræ med oprindelse i zonen, der er tilført et slagteri, skal 5 dage forinden flytning være testet, og der skal foreligge et negativt resultat.
 Stk. 5. Fjerkræ kødet ikke må bringes i handel i eller uden for EU, og skal forsynes med et sundhedsmærke, jf. bilag II til bekendtgørelse om dyresundhedsbestemmelser for behandling og markedsføring af animalske fødevarer.
 Stk. 6. Fjerkrækødet fremstilles, udskæres, transporters og opbevares adskilt fra kød bestemt til handel i eller uden for EU og bruges på en sådan måde, at det ikke kommer til at indgå i kødprodukter bestemt til handel i eller uden for EU, medmindre det er blevet underkastet en behandling, jf. bilag I til bekendtgørelse om dyresundhedsbestemmelser for behandling og markedsføring af animalske fødevarer.
 Stk. 7. Overvågningszonen ophæves tidligst 30 dage efter, at Fødevarestyrelsen har godkendt den i § 14, stk. 1, nævnte rengøring og desinfektion.
Kapitel 5 Newcastle disease hos andre fugle samt PMV- 1 hos duer § 18. Ved mistanke, jf. § 4, om, at ND forekommer blandt andre fugle, eller at der forekommer PMV-1 hos duer, sættes fuglene henholdsvis duerne under offentligt tilsyn af Fødevarestyrelsen, indtil mistanken afkræftes, eller fuglene henholdsvis duerne konstateres smittet.
 Stk. 2. Ejeren eller brugeren af de i stk. 1 nævnte fugle eller duer skal sørge for, at:
1) ingen fugle eller duer forlader eller kommer ind på ejendommen, 2) gødning, æg og materiale, der har været i direkte kontakt med fuglene eller duerne, ikke fjernes fra ejendommen uden fødevareregionens tilladelse, og 3) der udtages og indsendes materiale til undersøgelse på det nationale referencelaboratorium eller et officielt laboratorium, der af Fødevarestyrelsen er udpeget til at foretage den pågældende analyse, efter Fødevarestyrelsens anvisninger.
 § 19. Bekræftes mistanken ved den laboratoriemæssige undersøgelse af det indsendte materiale, skal alle fuglene henholdsvis duerne snarest aflives på stedet efter Fødevarestyrelsens anvisning, jf. dog § 22.
 Stk. 2. Æg samt selvdøde eller aflivede fugle henholdsvis duer skal destrueres efter Fødevarestyrelsens anvisning.
 § 20. Når de smittede fugle eller duer er aflivet, skal alle rum, hvori fuglene eller duerne har opholdt sig, samt inventar, som har været i kontakt med fuglene eller duerne, snarest rengøres og desinficeres efter Fødevarestyrelsens anvisning.
 Stk. 2. Gødning og andet kontamineret materiale fra ejendommen skal deponeres, destrueres, nedgraves eller på anden måde behandles efter Fødevarestyrelsens anvisning.
 Stk. 3. Genindsættelse af fugle eller duer på ejendommen må tidligst ske 21 dage efter, at Fødevarestyrelsen har godkendt den i stk. 1 nævnte rengøring og desinfektion.
 § 21. Fødevarestyrelsen kan bestemme, at de smittede fugle eller duer ikke aflives men forbliver under Fødevarestyrelsens tilsyn.
 Stk. 2. Når Fødevarestyrelsen har konstateret, at de kliniske tegn på sygdom er forsvundet, skal alle rum, hvori fuglene eller duerne har opholdt sig, samt inventar, som fuglene eller duerne har været i kontakt med, snarest rengøres og desinficeres efter Fødevarestyrelsens anvisning.
 Stk. 3. Tilsynet ophæves tidligst 60 dage efter, at Fødevarestyrelsen har godkendt den i stk. 2 nævnte rengøring og desinfektion.
Kapitel 6 Nødvaccination § 22. Ved udbrud af ND kan Fødevarestyrelsen oprette en nødvaccinationszone, inden for hvilken ejerene eller brugerne af fjerkræbesætninger og af hold af andre fugle skal lade foretage vaccination af disse.
§ 23. Så længe nødvaccination foregår, må fjerkræ og andre fugle ikke fjernes fra en ejendom i nødvaccinationszonen uden Fødevarestyrelsens tilladelse.
Undtaget er dog fjerkræ, der sendes direkte til et slagteri eller en destruktionsanstalt beliggende inden for nødvaccinationszonen.
§ 24. Når nødvaccinationen er afsluttet, må fjerkræ og æg ikke føres ud af nødvaccinationszonen uden Fødevarestyrelsens tilladelse.
Undtaget er dog:
1) daggamle kyllinger, som sendes til et husdyrbrug, hvor de skal vaccineres, 2) fjerkræ, der har været vaccineret i mere end 21 dage, og som sendes direkte til slagteri, og 3) rugeæg, der stammer fra avlsfjerkræ, som er vaccineret mere end 21 dage forinden.
 Stk. 2. De i stk. 1, nr. 3, nævnte æg samt tilhørende emballage skal efter Fødevarestyrelsens anvisning desinficeres inden afsendelsen.
Stk. 3. Bestemmelserne i stk. 1 og 2 gælder i en periode på 3 måneder efter afslutning af vaccinationen.
Perioden kan forlænges med 3 måneder ad gangen.
Kapitel 7 Straffe- og ikrafttrædelsesbestemmelser § 25. Med bøde straffes den, der:
1) overtræder §§ 4-5, § 7, § 9, stk. 1-3, § 10, stk. 1, stk. 2, 1. pkt., eller stk. 3-7, § 11, stk. 1-5, §§ 13-15, § 16, stk. 1, stk. 2, 1. pkt. eller stk. 3-7, § 17, stk. 1-2 eller 4-6, § 18, stk. 2, §§ 19-20, § 21, stk. 2, § 23, 1. pkt., eller § 24, stk. 1, pkt. 1, eller 2) undlader at efterkomme påbud efter § 9, stk. 4, § 10, stk. 2, 2. pkt., § 16, stk. 2, 2. pkt. eller § 17, stk. 3.
 Stk. 2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 26. Bekendtgørelsen træder i kraft den 1. januar 2020.
 Stk. 2. Bekendtgørelse nr. 296 af 16. marts 2007 om bekæmpelse af Newcastle disease ophæves.
Fødevarestyrelsen, den 12. december 2019 P.D.V.
Hanne Larsen / Marianne Marer 1) Bekendtgørelsen indeholder bestemmelser, der gennemfører Rådets direktiv 92/66/EØF af 14. juli 1992 om fællesskabsforanstaltninger til bekæmpelse af Newcastle disease, EF- tidende 1992, nr.
L 260, s. 1, og indeholder bestemmelser, der gennemfører Kommissionens beslutning 95/117/EF af 30. marts 1995 om kriterierne for undersøgelse af slagtefjerkræ med oprindelse i et overvågningsområde for Newcastle disease i henhold til artikel 5, stk. 3, i Rådets direktiv 95/494/EØF, EF-tidende, 1995, nr.
L 80, s. 50-51.
