BEKENDTGØRELSE  

 OM ÆNDRING AF  

  

 DETAILFORSKRIFTER FOR KØRETØJER 2004 I Færdselsstyrelsens  

 bekendtgørelse af 9. marts 2004 om detailforskrifter for køretøjers  

 indretning  

 og udstyr indsættes følgende nye punkter: Pkt. 1.03.356 om definition af  

 sovebus,  

 pkt. 4.01.002 og 4.01.023 om ESP, pkt. 9.07.356 om udgange i sovebus og pkt.  

 10.01.356 om indre indretning af sovebus.
 GYLDIGHEDSOMRÅDE:
 Bekendtgørelsen gælder for  

 køretøjer, der registreres, godkendes eller tages i brug første gang på  

 ikrafttrædelsesdatoen eller senere.
 Bestemmelserne i pkt.  

 4.01.023 træder først i kraft den 1. juli 2005. Bestemmelserne i pkt.  

 9.07.356  

 og pkt. 10.01.356 gælder uanset første registreringsdato.
 Et hvert køretøj kan dog  

 straks indrettes i overensstemmelse med bekendtgørelsen.
 ÆNDRINGER:
 Ændringerne er markeret med  

 lodret streg i højre margen.
 IKRAFTTRÆDEN:
 Bekendtgørelsen træder i  

 kraft den 1. februar 2005.
Færdselsstyrelsen, den 16. november  

 2004 Carsten Falk Hansen /Ib Rasmussen 1.03 KØRETØJSARTER OG ANVENDELSER 356 SOVEBUS Sovebus er en personbil M2  

 eller M3 der er sådan indrettet, at alle eller nogle af passagersæderne kan  

 omdannes til liggepladser.
Sæde, hvor ryglænet kan lænes bagud indtil 45  

 grader, anses ikke som liggeplads.
 4.01.
STYREAPPARAT 4.01.002 ESP (1) ESP (elektronisk stabiliseringsprogram)  

 er et system som kan modvirke væltning og udskridning ved hjælp af  

 afbremsning af et eller flere hjul.
4.01.023 PERSONBIL M3 (1) Personbil M3 skal være  

 forsynet med ESP.
Bestemmelsen gælder ikke for bus, der er indrettet med  

 ståpladser.
9.07 UDGANGE I PERSONBIL M2/M3  

 M.V.
9.07.356 SOVEBUS 1) For sovebus skal de  

 respektive bestemmelser til henholdsvis personbil M2 og M3 også være opfyldt  

 med sæderne omdannet til liggepladser.
2) Midtergangen kan dog være  

 mindre end 400 mm bred ved de øverste køjer, såfremt - midtergangens bredde   

 såvel ved de nederste som ved de øverste køjer  er mindst 300 mm, og - alle vinduer ud for køjerne  

 er nødudgangsvinduer med værktøj til at knuse glasset anbragt ved hvert  

 vindue.
 10.01.
 INDRE INDRETNING M.V.
10.01.356 SOVEBUS 1) Sædekonstruktionens  

 indretning skal være forsynet med anordninger, der på en sikker måde  

 fastholder konstruktionen, også når sæderne er omdannet til liggepladser.
2) Foran liggepladser skal der  

 være anbragt sikkerhedsadskillelser, som kan hindre, at passagererne slynges  

 frem ved hård opbremsning eller kollision.
3) Sikkerhedsadskillelsens  

 overkant skal mindst have en højde over den usammenpressede sædehynde på 300  

 mm og skal dække hele liggepladsens bredde.
Mellemrummet mellem den  

 usammenpressede sædehyndes overkant og sikkerhedsadskillelsens underkant må  

 ikke overstige 70 mm.
4) Sikkerhedsadskillelsen skal  

 kunne modstå en statisk fremadrettet belastning på mindst 10 kN.
Prøvekraften  

 skal påføres i en højde på 250 mm over den usammenpressede sengehyndes  

 vandrette plan.
Sikkerhedsadskillelsen skal ved afprøvningen have en vandret  

 deformation på mindst 100 mm og højst 300 mm.
5) Sikkerhedsadskillelser, som  

 er testet og godkendt i henhold til den dynamiske test i de tyske  

 bestemmelser i § 35i, pkt. 4 i 15. Ergänzungslieferung StVZO af juni 1992,  

 kan anses for at opfylde de konstruktive bestemmelser i pkt. 4.
