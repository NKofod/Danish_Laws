Cirkulære om fordelingen af boliger i  

 Nyboder § 1. Nyboders Kommandantskab varetager  

 boliganvisningen for boligerne i Nyboder.
 § 2. Boligerne tildeles på grundlag af  

 modtagne ansøgninger og i overensstemmelse med de regler, der er  

 fastsat i nærværende kundgørelse.
 Stk. 2. Samtlige boliger opslås ved ledighed i  

 Forsvarskommandoens Boligavis, og ansøgninger herom sendes til  

 Nyboders Kommandantskab.
Stk. 3. Ved ansøgning om lejebolig, skal  

 ansøgeren anvende ansøgningsskemaet i Forsvarskommandoens  

 Boligavis.
Ansøgningen skal indeholde oplysninger om ansøgerens  

 navn, CPR-nr., grad/civile stilling,  

 udnævnelsesdato/ansættelsesdato, lønramme og tjenestested,  

 om det tjenstlige forhold som måtte begrunde ansøgningen, om  

 husstandens størrelse, herunder antallet af hjemmeboende børn  

 under 18 år, om ansøgerens nuværende boligforhold og  

 adresse, samt om andre særlige forhold, som måtte være af  

 betydning for ansøgningen.
 § 3. Boligerne tildeles de i §§ 4 til 5  

 nævnte personelgrupper således, at ansøgere omfattet af §  

 4 går frem for ansøgere omfattet af § 5, jf. dog § 7.
 § 4. Ansøgere fra søværnet,  

 der er tjenestegørende ved forsvarets myndigheder i  

 Storkøbenhavn eller ved søværnets eskadrer, prioriteres i  

 følgende 3 grupper (placeringen inden for den enkelte gruppe er uden  

 prioriteringsmæssig betydning):
1)	Officerer af kaptajnløjtnantsgrad og højere, samt  

 chefsergenter.
Herudover civile tjenestemænd i lønramme 20 og  

 højere, når disse har forrettet 5 års tjeneste i  

 boligberettigende stilling.
 2)	Premierløjtnanter, seniorsergenter, oversergenter,  

 marinespecialister, seniormekanikere, overmekanikere af 1. grad,  

 øvrigt militært personel med 20 års tjeneste i  

 boligberettigende stilling samt civile tjenestemænd i lønramme  

 20 og højere med mindre end 5 års boligberettigende tjeneste.  

 Herudover tjenestemandsansatte mekanikere samt civile tjenestemænd i  

 lønramme 7 til 19, når disse har forrettet 5 års tjeneste  

 i boligberettigende stilling.
 3)	Øvrigt personel.
 Stk. 2. Civilt personel, som ikke er ansat i  

 tjenestemandsstillinger, indordnes i de grupper, hvor det nærmest  

 tilsvarende personel i tjenestemandsstillinger findes opført.
 Stk. 3. Inden for grupperne  i stk. 1 og 2, prioriteres  

 ansøgerne efter følgende kriterier, således at  

 rækkefølgen angiver den vægt, som kriterierne  

 tillægges ved fordelingen:
 1)	Familieforhold, således at ansøgere med hjemmeboende  

 børn går frem for ansøgere uden hjemmeboende  

 børn.
 2)	Grad og lønramme.
 3)	Anciennitet i boligberettigende stilling.
 4)	Samlet skønsmæssig vurdering af ansøgerens  

 forhold, herunder ansøgerens bopæl på  

 ansøgningstidspunktet.
§ 5. Ansøgere ansat under  

 Forsvarsministeriet tjenestegørende i Storkøbenhavn, som ikke  

 kan henføres til den i § 4 nævnte personelgruppe, prioriteres i  

 overensstemmelse med de gældende retningslinier for fordelingen af  

 forsvarets øvrige lejeboliger.
Således skal tildelingen ske  

 efter følgende overordnede kriterier, angivet i prioriteret  

 rækkefølge:
 1)	Uansøgt forflyttelse.
 2)	Ansøgt forflyttelse.
 3)	Øvrige.
Stk. 2. Tildelingen sker herudover på baggrund af  

 en samlet skønsmæssig vurdering af ansøgerens forhold,  

 herunder vedkommendes familiemæssige forhold.
Der tages endvidere  

 hensyn til, om tildelingen må anses for ønskelig i forhold til  

 tjenesten.
 § 6. 1/1 og ¾ huse kan ikke tildeles enlige, og  

 tildeles i øvrigt i overensstemmelse med de i §§ 3   5 nævnte  

 regler under særlig hensyntagen til ansøgerens  

 familiemæssige forhold.
§ 7. De nuværende 207 mindste boliger  

 tildeles elever fra alle værn, incl.
Hjemmeværnet, der  

 gennemgår uddannelse ved forsvarets skoler i  

 Københavnsområdet af mindst 6 måneders varighed.
Stk. 2. Lejemålene tidsbegrænses svarende til  

 uddannelsens varighed.
Lejemålet skal dog senest fraflyttes 3  

 måneder efter uddannelsens afslutning eller afbrydelse.
 Stk. 3. Såfremt der er flere berettigede  

 ansøgere til en ledig bolig, skal der ved afgørelsen  

 lægges vægt på ansøgerens bopæl på  

 ansøgningstidspunktet og længden af den pågældendes  

 uddannelse m.v.
 Stk. 4. Såfremt der til en bolig ikke er  

 ansøgere fra den i stk. 1 nævnte gruppe, kan ansøgere fra  

 de i §§ 4 og 5 nævnte persongrupper komme i betragtning.
§ 8. Lejemålet etableres som led i  

 ansættelsesforholdet, jf.
Finansministeriets cirkulære om  

 tjeneste- og lejeboliger, LP. nr. 30/89 af 16. marts 1989. Lejeren skal  

 personligt bebo boligen.
Stk. 2. Lejemål indgået efter 31. januar 1999  

 tidsbegrænses i lighed med lejemål for forsvarets øvrige  

 lejeboliger.
For tjenestegørende ved søværnets eskadrer  

 vil lejemålene dog kunne udstrækkes til den periode, hvor de  

 forretter tjeneste ved den pågældende eskadre med eventuel  

 gennemførelse af videre-, efter-, civiluddannelse eller omskoling.
 Stk. 3. Lejere, som har indgået lejemål inden  

 1. februar 1999 kan til og med 31. januar 2005 foretage interne flytninger i  

 Nyboder, uden at deres nye lejemål bliver gjort  

 tidsbegrænset.
 § 9. Kundgørelsen træder i kraft den 1. februar  

 1999. Kundgørelse for Forsvaret B. 4-3 af 20. december 1996  

 ophæves fra samme dato.
