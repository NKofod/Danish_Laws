Skriftlig fremsættelse (4. april  

 2002) Ministeren for videnskab, teknologi og udvikling Herved tillader jeg mig for Folketinget at  

 fremsætte:
 Forslag til lov om ændring af lov om konkurrence-  

 og forbrugerforhold på telemarkedet, lov om etablering og fælles  

 udnyttelse af master til radiokommunikationsformål m.v. og om  

 ophævelse af lov om Telestyrelsen.
(Lovforslag nr.
L 192).
Det overordnede formål med lovforslaget er at  

 foretage en tilpasning af dele af telelovgivningen til udviklingen og  

 konkurrencen på telemarkedet.
Lovforslaget indeholder ændringer  

 af 2 love og ophævelse af en tredje.
I lov om konkurrence- og forbrugerforhold på  

 telemarkedet foreslås enkelte ændringer.
Med de foreslåede  

 ændringer tilpasses loven, der trådte i kraft 1. juli 2000, til  

 udviklingen og konkurrencen på markedet.
Lovforslaget indeholder  

 således enkelte ændringer vedrørende fast  

 operatørvalg og videredirigering.
Endvidere skal lovændringen  

 gøre det muligt at efterleve internationale forpligtelser og aftaler.  

 Lovforslaget indeholder således en hjemmel, der sikrer overholdelse af  

 en EU-forordning, samt en tilpasning som konsekvens af en aftale med  

 Færøerne om overdragelse af kompetence til Landsstyret  

 vedrørende maritime nød- og sikkerhedstjenester.
Lovforslaget  

 indeholder derudover - i overensstemmelse med Retsplejerådets  

 anbefalinger - en ophævelse af pligten til at afgive mundtlig  

 forklaring i Telebrugernævnet.
I lov om etablering og fælles udnyttelse af master  

 til radiokommunikationsformål m.v. foreslås lovens  

 revisionsbestemmelse vedrørende afgørelses- og klagestrukturen  

 ophævet.
Det sker på baggrund af de hidtidige erfaringer med  

 loven.
Derudover indeholder forslaget enkelte ændringer som konsekvens  

 af ændringer i anden lovgivning.
Lov om Telestyrelsen foreslås ophævet.  

 Baggrunden er beslutningen om at oprette en ny IT- og Telestyrelse.
For at  

 skabe øget fleksibilitet med hensyn til udviklingen af styrelsen og  

 dens opgaver i lyset af den generelle udvikling på IT- og  

 teleområdet findes det ikke hensigtsmæssigt at have en  

 særlig lov om styrelsen.
Enkelte dele af loven videreføres i  

 andre dele af telereguleringen.
De øvrige dele er af en sådan  

 karakter, at lovgivning ikke er nødvendig.
Under hensyntagen til at ophævelsen af lov om  

 Telestyrelsen har sammenhæng med visse bestemmelser i forslag til lov  

 om radiofrekvenser, henstiller jeg til, at det høje Ting kan vedtage  

 det fremlagte lovforslag samtidig med forslag til lov om radiofrekvenser.  

 Årsagen til fremsættelsen efter 1. april er således  

 lovforslagets sammenhæng med forslag til lov om radiofrekvenser, der  

 fremsættes dags dato.
Lovforslaget ønskes behandlet i denne  

 folketingssamling.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til velvillig  

 behandling i det høje Ting.
