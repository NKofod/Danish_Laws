 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om Arbejdsmarkedets Tillægspension, jf. lovbekendtgørelse nr. 693 af  

 6. august 1992, som ændret ved § 32 i lov nr. 1090 af 23. december 1992,  

 foretages følgende ændringer:
 1. § 2 a, stk. 1, 1. pkt., affattes således:
»Medlemmer af en arbejdsløshedskasse for lønmodtagere omfattes af  

 ordningen under arbejdsløshed, hvis de er berettiget til dagpenge efter lov  

 om arbejdsformidling og arbejdsløshedsforsikring m.v.« 2. I § 2 a, stk. 3, indsættes efter »fra en  

 arbejdsløshedskasse«: »for lønmodtagere«.
§ 2 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 752 af 1. september 1992, som ændret ved lov nr. 1036  

 og nr. 1037 af 23. december 1992, foretages følgende ændringer:
 1. I § 76, stk. 1, 1. pkt., ændres »stk. 6 og 7«  

 til: »stk. 7 og 8«.
 2. I § 76 indsættes efter stk. 5 som nyt stykke:
»Stk. 6.  Til dækning af kassens udgifter til  

 finansiering af bidrag til Arbejdsmarkedets Tillægspension ved udbetaling af  

 dagpenge og kursusgodtgørelse, jf. lov om Arbejdsmarkedets Tillægspension § 2  

 a, stk. 1 og 3, kan kasser for lønmodtagere opkræve et særligt bidrag, jf. §  

 85 c, stk. 5. Bidraget kan ikke opkræves af efterlønsmodtagere og medlemmer,  

 der ikke kan pålægges bidrag efter stk. 7 og 8. Bidraget betragtes som en del  

 af medlemsbidraget, jf. § 78.« Stk. 6  og 7 bliver herefter stk. 7 og 8.
 3. I § 76, stk. 7, som bliver stk. 8, ændres »stk.  

 6« til: »stk. 7«.
 4. Efter § 85 b indsættes:
»Kapitel 12 a Bidrag til Arbejdsmarkedets Tillægspension § 85 c.  For ledige dagpengeberettigede medlemmer af  

 en arbejdsløshedskasse for lønmodtagere indbetales det bidrag, der er fastsat  

 efter § 15, stk. 1, i lov om Arbejdsmarkedets Tillægspension, jf. § 2 a i  

 samme lov, jf. dog stk. 3.
 Stk. 2.  Bestyrelsen for Arbejdsmarkedets Tillægspension  

 beregner størrelsen af bidraget for hver time, der udbetales dagpenge for.
Stk. 3.  Dagpengemodtageren betaler 1/3 af bidraget,  

 arbejdsløshedskasser for lønmodtagere betaler 1/3 af bidraget, og  

 arbejdsgivere omfattet af § 17 a i lov om Arbejdsmarkedets Tillægspension  

 betaler 1/3 af bidraget.
Hver bidragsandel for en uge nedrundes til nærmeste  

 hele kronebeløb.
Bidragene finansieres i overensstemmelse med de i stk. 4-6  

 fastsatte regler.
 Stk. 4.  Arbejdsløshedskassen fratrækker  

 dagpengemodtagerens del af bidraget ved udbetalingen af dagpenge med henblik  

 på indbetaling af bidraget til Arbejdsmarkedets Tillægspension efter hvert  

 kvartals udløb.
 Stk. 5.  Bidraget fra arbejdsløshedskasserne fastsættes  

 som et bidrag pr. medlem, og bidragets størrelse beregnes af direktøren for  

 Arbejdsløshedsforsikringen efter nærmere af arbejdsministeren fastsatte  

 regler.
Stk. 6.  Bidraget fra arbejdsgivere finansieres gennem  

 en modregning i kompensationsbeløbet efter lov om Arbejdsmarkedets  

 Tillægspension § 17 a forud for modregning i henhold til anden lovgivning.  

 Arbejdsministeren fastsætter bidraget efter indstilling fra Arbejdsmarkedets  

 Tillægspension.
Beløbet beregnes af Arbejdsmarkedets Tillægspension på  

 grundlag af de samlede bidrag til Arbejdsmarkedets Tillægspension, som er  

 modtaget fra arbejdsgiveren i de 3-måneders-perioder, der gælder for  

 beregning af kompensationsbeløbet, jf. § 17 a, stk. 2, i lov om  

 Arbejdsmarkedets Tillægspension.
Beløbet udgør årligt det af  

 arbejdsministeren fastsatte bidrag, for hver gang arbejdsgiveren indbetaler  

 et beløb, der svarer til årsbidraget efter § 15, stk. 1, i lov om  

 Arbejdsmarkedets Tillægspension.
 Stk. 7.  Arbejdsministeren fastsætter efter indstilling  

 fra direktøren for Arbejdsløshedsforsikringen og bestyrelsen for  

 Arbejdsmarkedets Tillægspension nærmere regler om indbetaling af bidrag efter  

 stk. 3-6 samt om indberetning herom til Arbejdsmarkedets Tillægspension.
Stk. 8.  Indbetaler kassen ikke bidrag rettidigt, finder  

 reglerne i § 17, stk. 2-5 og 7, i lov om Arbejdsmarkedets Tillægspension  

 tilsvarende anvendelse.« § 3 I lov om arbejdsmarkedsuddannelser, jf. lovbekendtgørelse nr. 737 af 4.  

 december 1988, som ændret ved § 71, stk. 3, i lov nr. 211 af 5. april 1989,  

 lov nr. 839 af 20. december 1989, § 2 i lov nr. 840 af 20. december 1989 og  

 lov nr. 374 af 6. juni 1991, foretages følgende ændringer:
 1. Efter § 53 indsættes:
 » § 53 a.  For kursister, der er medlemmer af en  

 arbejdsløshedskasse for lønmodtagere, og som modtager kursusgodtgørelse,  

 indbetales det bidrag, der er fastsat efter § 15, stk. 1, i lov om  

 Arbejdsmarkedets Tillægspension, jf. § 2 a i lov om Arbejdsmarkedets  

 Tillægspension.
 Stk. 2.  Bestyrelsen for Arbejdsmarkedets Tillægspension  

 beregner størrelsen af bidraget for hver time, der udbetales  

 kursusgodtgørelse for.
Stk. 3.  Kursisten betaler 1/3 af bidraget,  

 arbejdsløshedskasser for lønmodtagere betaler 1/3 af bidraget, og  

 arbejdsgivere omfattet af § 17 a i lov om Arbejdsmarkedets Tillægspension  

 betaler 1/3 af bidraget.
Bidragene finansieres i overensstemmelse med de i  

 stk. 4-6 fastsatte regler.
 Stk. 4.  Arbejdsløshedskassen fratrækker kursistens del  

 af bidraget ved udbetalingen af kursusgodtgørelse med henblik på indbetaling  

 af bidraget til Arbejdsmarkedets Tillægspension efter hvert kvartals udløb.
 Stk. 5.  Bidraget fra arbejdsløshedskasserne fastsættes  

 som et bidrag pr. medlem, og bidragets størrelse beregnes af direktøren for  

 Arbejdsløshedsforsikringen efter nærmere af arbejdsministeren fastsatte  

 regler.
Stk. 6.  Bidraget fra arbejdsgivere finansieres gennem  

 en modregning i kompensationsbeløbet efter lov om Arbejdsmarkedets  

 Tillægspension § 17 a og modregnes sammen med det i § 85 c, stk. 6, i lov om  

 arbejdsformidling og arbejdsløshedsforsikring m.v. nævnte beløb.
Beløbet  

 beregnes af Arbejdsmarkedets Tillægspension på grundlag af de samlede bidrag  

 til Arbejdsmarkedets Tillægspension, som er modtaget fra arbejdsgiveren i de  

 3-måneders-perioder, der gælder for beregning af kompensationsbeløbet, jf. §  

 17 a, stk. 2, i lov om Arbejdsmarkedets Tillægspension.
Beløbet udgør årligt  

 det af arbejdsministeren fastsatte bidrag, for hver gang arbejdsgiveren  

 indbetaler et beløb, der svarer til årsbidraget efter § 15, stk. 1, i lov om  

 Arbejdsmarkedets Tillægspension.
 Stk. 7.  Arbejdsministeren fastsætter efter indstilling  

 fra direktøren for Arbejdsløshedsforsikringen og bestyrelsen for  

 Arbejdsmarkedets Tillægspension nærmere regler om indbetaling af kursistens  

 og kassens eget bidrag samt om indberetning herom til Arbejdsmarkedets  

 Tillægspension.
Stk. 8.  Indbetaler kassen ikke bidrag rettidigt, finder  

 reglerne i § 17, stk. 2-5 og 7, i lov om Arbejdsmarkedets Tillægspension  

 tilsvarende anvendelse.« § 4 I lov om en arbejdsmarkedsuddannelsesfond, jf. lovbekendtgørelse nr. 2 af  

 1. januar 1993, foretages følgende ændringer:
 1. I § 2 indsættes efter stk. 1 som nye stykker:
» Stk. 2.  Undtaget fra betaling af bidrag efter  

 stk. 1 er lønmodtagere under arbejdsfravær på grund af sygdom, barsel eller  

 adoption, hvis de er berettiget til dagpenge efter lov om dagpenge ved sygdom  

 eller fødsel.
Det samme gælder ledige, som ville være omfattet af lov om  

 Arbejdsmarkedets Tillægspension § 2 a, stk. 1, hvis sygdom, barsel eller  

 adoption ikke havde foreligget, jf. lov om Arbejdsmarkedets Tillægspension §  

 2 a, stk. 2. Dog er lønmodtagere, der er arbejdsfraværende på grund af  

 sygdom, og som er berettiget til dagpenge efter § 3 i lov om dagpenge ved  

 sygdom eller fødsel, pligtige til indbetaling af bidrag efter stk. 1 i to  

 uger fra 1. hele fraværsdag at regne.
Stk. 3.  Undtaget fra betaling af bidrag efter stk. 1 er  

 ledige medlemmer af en arbejdsløshedskasse for lønmodtagere, hvis de er  

 berettiget til dagpenge efter lov om arbejdsformidling og  

 arbejdsløshedsforsikring m.v., ledige arbejdsløshedsforsikrede, som modtager  

 kursusgodtgørelse efter lov om arbejdsmarkedsuddannelser, og lønmodtagere i  

 beskæftigelse under kursusdeltagelse efter lov om arbejdsmarkedsuddannelser,  

 der modtager kursusgodtgørelse fra en arbejdsløshedskasse for lønmodtagere,  

 jf. lov om Arbejdsmarkedets Tillægspension § 2 a, stk. 1 og 3.« Stk. 2  og 3 bliver herefter stk. 4 og 5.
 2. § 2, stk. 3, der bliver stk. 5, affattes således:
»Stk. 5.  Arbejdsgiveren tilbageholder  

 lønmodtagernes bidrag ved lønudbetalingen.
Ved bidrag i medfør af § 2, stk.  

 2, 3. pkt., tilbageholder arbejdsgiveren lønmodtagerens bidrag i de af  

 arbejdsgiveren udbetalte sygedagpenge.« 3. § 5, stk. 1, affattes således:
»Arbejdsministeren fastsætter de nærmere regler om beregning,  

 opkrævning og betaling af bidrag herunder frist for betaling efter § 2, stk.  

 1 og stk. 2, 3. pkt.
Det kan ved disse regler bestemmes, at Arbejdsmarkedets  

 Tillægspension ved opkrævning af lønmodtagerbidrag kan foretage modregning i  

 kompensation for arbejdsgivernes bidrag til Arbejdsmarkedets Tillægspension i  

 henhold til § 17 a i lov om Arbejdsmarkedets Tillægspension, jf. dog § 85 c,  

 stk. 6, i lov om arbejdsformidling og arbejdsløshedsforsikring m.v.« § 5 Stk. 1.  Loven træder i kraft den 1. oktober 1993.
 Stk. 2.  Loven finder anvendelse ved udbetaling af  

 arbejdsløshedsdagpenge og kursusgodtgørelse, der vedrører perioden fra og med  

 den 4. oktober 1993.
 Stk. 3.  For personer omfattet af § 2, stk. 2, 3. pkt.,  

 i lov om en arbejdsmarkedsuddannelsesfond, som affattet ved denne lovs § 4,  

 nr. 1, tilbageholdes i sygedagpenge, der modtages fra og med begyndelsen af  

 den første hele uge efter 1. oktober 1993. Opkrævning sker på grundlag af  

 ATP-bidrag, som indbetales 1. oktober 1993 eller senere.
 Stk. 4.  Modregning af arbejdsgiverbidrag efter denne  

 lovs § 2, nr. 4, og § 3, nr. 1, sker første gang den 1. marts 1994 på  

 grundlag af ATP-bidrag modtaget i perioden 23. november 1993 - 22. februar  

 1994. Der beregnes ikke arbejdsgiverbidrag på grundlag af ATP-bidrag, der  

 vedrører tiden før 1. oktober 1993.
Givet på Christiansborg Slot, den 30.  

 juni 1993 Under Vor Kongelige Hånd og Segl MARGRETHE R.
