Fremsat den 7. februar 2007 af  

 socialministeren (Eva Kjer Hansen) Forslag til Lov  

 om ændring af lov om retssikkerhed og administration på det sociale område (Pligt til at  

 genvurdere hjælpen til personer, som udsættes af beboelseslejemål) § 1 I lov om retssikkerhed og administration på det sociale  

 område, jf. lovbekendtgørelse nr. 858 af 8. august 2006, som senest ændret  

 ved  

 § 2 i lov nr. 1585 af 20. december 2006, foretages følgende ændring:
 1.  

  

 Efter  

 § 5 indsættes:
 »  

 § 5 a.  

  

 Kommunen  

 skal straks behandle spørgsmål om hjælp, jf. § 5, når kommunen modtager  

 fogedrettens underretning om, at en borger udsættes af et beboelseslejemål,  

 og  

 der er børn eller unge under 18 år i husstanden, eller kommunen er i  

 besiddelse  

 af oplysninger om borgeren, som sandsynliggør, at borgeren har behov for  

 hjælp.
 Stk. 2.  

  

 Vurderer  

 kommunen, at der ikke er grundlag for at yde hjælp i forbindelse med  

 udsættelsen af lejemålet, træffer kommunalbestyrelsen afgørelse herom senest  

 14  

 dage efter fogedrettens underretning om gennemførelsen af fogedforretningen.
 Stk. 3.  

  

 Kommunen kan  

 efter forudgående samtykke fra borgeren orientere fogedretten om kommunens  

 afgørelse.
Stk. 4.  

  

 Kommunens  

 afgørelse efter stk. 2 kan indbringes for det sociale nævn efter reglerne i  

 kapitel 10.« § 2 Loven træder i kraft den 1. juli 2007.
Bemærkninger til lovforslaget Almindelige bemærkninger 1. Baggrund og formål Regeringen vil med dette lovforslag styrke borgernes  

 retssikkerhed, hvis der rejses en fogedsag om udsættelse af deres lejebolig.  

 Der har vist sig et behov for at give borgerne en ret til at få genvurderet  

 deres behov for hjælp, når de kommer i en situation, hvor der er risiko for,  

 at  

 de bliver udsat af en lejelejlighed fx på grund af betalingsmisligholdelse.  

 Domstolsstyrelsens statistik over fogedretternes udsættelse af lejere har  

 siden  

 første offentliggørelse i 2002 vist en stigning i antallet af udsættelser.  

 Fra  

 2002 til 2003 var stigningen ekstraordinært stor med godt 30 pct.
I 2004 og  

 2005 var stigningen på godt 4 pct. årligt.
I 2005 var der i alt 4.162  

 udsættelser.
På baggrund af debatten om Domstolsstyrelsens tal og stigningen  

 i antallet af udsættelser har Socialministeriet med bistand fra  

 Domstolsstyrelsen iværksat en spørgeskemaundersøgelse i 5 fogedretter om  

 fogedforretningens gennemførelse og dens baggrund i betalingsmisligholdelse,  

 husorden, mv.
Undersøgelsen blev gennemført i perioden maj  august 2006  

 i  

 retterne i København, Århus, Odense, Aalborg og Roskilde og omfattede 294  

 sager.
Spørgeskemaundersøgelsen viste bl.a., at kommunerne kun i  

 begrænset omfang er repræsenteret ved de udkørende fogedforretninger, selv om  

 kommunerne altid er orienteret om den forestående fogedforretning.
I samtlige  

 undersøgte udkørende fogedforretninger var kommunen repræsenteret i knap 5  

 pct.  

 af sagerne.
Hvis der var børn i husstanden, var kommunen repræsenteret i  

 cirka  

 hver femte sag.
På baggrund af stigningen i antallet af udsættelser vil  

 Socialministeriet udarbejde en generel orientering om muligheden for at få  

 rådgivning og hjælp i kommunerne, som fogedretterne skal udlevere til  

  

 alle  

  

 borgere, når de indleder  

 behandlingen af en sag om udsættelse af en lejer.
Denne orientering henvender  

 sig til alle, dvs. også til husstande uden børn, som kommunen ikke i forvejen  

 har oplysninger om.
Da udlevering af en generel orientering ikke i alle  

 tilfælde vil imødekomme borgernes behov, foreslås det, at der indføres en  

 forpligtelse for kommunerne til af egen drift at vurdere, om borgernes behov  

 for hjælp er ændret.
Herudover er det præciseret i Socialministeriets  

 vejledning om særlig støtte til børn og unge og deres familier, at  

 kommunernes  

 pligt til at føre tilsyn med børn og unge også gælder i udsættelsessager.
2. Gældende ret Efter § 5 i retssikkerhedsloven skal kommunerne altid  

 foretage en samlet vurdering af borgerens situation, når borgeren henvender  

 sig  

 til kommunen med et spørgsmål eller en ansøgning om hjælp.
Kommunen skal  

 vurdere spørgsmålet eller ansøgningen om hjælp i forhold til alle muligheder,  

 der findes for at give hjælp efter den sociale lovgivning, herunder  

 rådgivning  

 og vejledning.
Lovforslaget indebærer, at kommunerne ikke kun er forpligtede  

 til at behandle alle spørgsmål og ansøgninger om hjælp, som kommunerne  

 modtager  

 fra borgerne.
Efter forslaget skal kommunerne, på foranledning af en  

 underretning fra fogedretten om en udsættelse, af egen drift også vurdere  

 borgernes behov for ændret hjælp.
Når kommunen vurderer borgerens ret til tilbud efter den  

 sociale lovgivning har kommunen bl.a. mulighed for at træffe afgørelse om  

 administration af borgerens kontanthjælp eller sociale pension, således at  

 lejeren undgår restancer, fordi pensionen eller kontanthjælpen er anvendt til  

 andre formål.
Kommunen kan i helt særlige tilfælde yde borgeren et tilskud i  

 form af enkeltydelser eller personlige tillæg til dækning af en  

 huslejerestance.  

 Endelig har kommunen mulighed for at tilbyde ophold i forsorgshjem eller  

 midlertidigt husly mod betaling (husvildebolig). Kommunen skal desuden være  

 opmærksom på, om der kan søges om hjælp hos en anden myndighed eller efter  

 anden lovgivning.
Kommunen er efter lovgivningen forpligtet til løbende at følge  

 de sager, hvor borgerne modtager løbende sociale ydelser.
Forpligtelsen  

 følger  

 af § 10 i lov om aktiv socialpolitik, hvis borgeren modtager  

 kontanthjælp  

 eller starthjælp og følger af § 148, stk. 2, i lov om social service,  

 hvis  

 borgeren modtager sociale serviceydelser.
Kommunen er samtidig forpligtet til  

 at være opmærksom på, om der er grundlag for at yde andre former for hjælp.
Efter servicelovens § 146 har kommunen en generel  

 forpligtelse til at føre tilsyn med de forhold, hvorunder børn og unge lever  

 i  

 kommunen.
Forpligtelsen omfatter alle forhold, der har betydning for børn og  

 unges livsbetingelser i lokalområdet.
Forpligtelsen har også en mere konkret  

 karakter, idet kommunen specielt skal være opmærksom på omstændigheder, der  

 giver formodning om, at børn og unge har behov for individuel støtte.  

 Kommunen  

 skal undersøge forholdene og sætte ind med en tidlig indsats i de tilfælde,  

 hvor et barn eller en ung må formodes at have behov for særlig hjælp og  

 støtte.  

 Derudover kan der være en række specielle forhold, som betyder, at kommunen  

 skal være særligt opmærksom på et konkret barn eller en konkret ungs forhold.  

 Der kan eksempelvis være tale om børn fra familier, hvor forældrene har  

 særlige  

 problemer.
Her gælder det, at når en sagsbehandler eller lignende kommer i  

 kontakt med voksne med særlige sociale problemer, fx som følge af alkohol  

 eller  

 narkotikamisbrug eller en sindslidelse, er det vigtigt, at der spørges til,  

 om  

 der er børn i hjemmet, således at der kan iværksættes en familieorienteret og  

 forebyggende indsats over for børn og unge i disse familier.
Kommunerne har  

 således allerede på baggrund af tilsynsforpligtelsen en pligt til at føre  

 tilsyn med børn og unge i kommunen.
Det præciseres i lovteksten, at denne  

 tilsynsforpligtelse også gælder i forbindelse med udsættelsessager.
Herudover  

 er det præciseret i Socialministeriets vejledning om særlig støtte til børn  

 og  

 unge og deres familier, at kommunerne også i udsættelsessager har pligt til  

 at  

 føre tilsyn med børn og unge.
Herved understreges kommunernes forpligtelser  

 ved  

 underretning om børnesager og procedurerne præciseres.
3. Lovforslagets hovedindhold Det foreslås, at der indsættes en bestemmelse, hvorefter  

 kommunen skal vurdere, om borgerens behov for hjælp er ændret, når  

 fogedretten  

 behandler en sag om udsættelse af borgeren fra dennes lejebolig.
Kommunen vil  

 blive forpligtet til at vurdere borgerens behov for hjælp, såfremt kommunen i  

 øvrigt er i besiddelse af oplysninger, som sandsynliggør et behov for tilbud  

 efter den sociale lovgivning på grund af fogedsagen.
Udsættelse af en  

 lejebolig  

 er en indikation af, at borgeren kan have sociale problemer.
Der kan  

 eksempelvis være tale om tilfælde, hvor kommunen modtager underretning om  

 udsættelse af en borger, som modtager personlig og praktisk hjælp på grund af  

 en demensdiagnose eller tilfælde, hvor kommunen modtager underretning om  

 udsættelse af en psykisk syg, som har en støtte- og kontaktperson.
Der kan  

 også  

 være tale om en stofmisbruger, som er tilkendt et behandlingstilbud eller en  

 modtager af kontanthjælp eller starthjælp, som har behov for hjælp til  

 administration af ydelsen.
Kommunens forpligtelse til at revurdere den  

 igangværende indsats over for borgeren opstår, når kommunen modtager  

 fogedrettens underretning om, at fogedretten behandler en sag om udsættelse.
Det foreslås, at kommunen skal foretage vurderingen af  

 borgerens behov straks, så kommunen hurtigt har mulighed for at rådgive  

 borgeren eller træffe beslutning om hjælp til borgeren.
Borgeren vil i visse  

 situationer kunne undgå en senere udsættelse.
Kommunalbestyrelsen skal  

 således  

 ikke afvente, at borgeren selv retter henvendelse til kommunen og anmoder om  

 hjælp.
Når kommunen forpligtes til at  

 vurdere behovet for hjælp til børnefamilier eller revurdere borgerens sag og  

 får den mulighed for at rådgive borgeren forinden udsættelsen finder sted  

 eller  

 iværksætte andre forebyggende foranstaltninger.
Kommunen får fx anledning til  

 at træffe beslutning om administration af social pension eller kontanthjælp  

 eller rådgive borgeren om andre muligheder for hjælp til betaling af faste  

 udgifter, fx en administrationsaftale i et pengeinstitut.
 I overensstemmelse med kommunernes  

 generelle pligt efter lov om social service til at føre tilsyn med de  

 forhold,  

 hvorunder børn og unge under 18 år lever, præciseres det, at kommunen skal  

 vurdere barnets eller den unges behov for hjælp, når den modtager  

 fogedrettens  

 underretning om udsættelse af en husstand med børn eller unge under 18 år.
 Af satspuljen 2007 er der afsat 3 mio. kr. til initiativer, der  

 kan forebygge udsættelse af lejere og forbedringer af statistik på området.  

 Det  

 forventes derfor, at det vil blive muligt at få mere detaljerede oplysninger  

 om  

 udsættelserne, således at forebyggelsesindsatsen kan tilrettelægges mere  

 målrettet.
4. Økonomiske og administrative konsekvenser  

 for det offentlige Forslaget vurderes at medføre en merudgift på 5,0 mio. kr. fra  

 2008 og frem.
Merudgiften til kompensation for kommunernes administrative  

 merarbejde udgør 4,1 mio. kr.
Kompensationen forhandles med de kommunale  

 parter.
Den statslige merudgift til behandlingen af klager i de sociale nævn  

 og  

 i Ankestyrelsen er beregnet til 0,9 mio. kr.
I 2007 vil forslaget have  

 halvårsvirkning 5. Økonomiske konsekvenser for erhvervslivet Forslaget har ikke økonomiske konsekvenser for erhvervslivet.
6. Administrative konsekvenser for borgerne Forslaget har ikke administrative konsekvenser for borgerne.
7. Miljømæssige konsekvenser Forslaget har ikke miljømæssige konsekvenser.
8. Forholdet til EU-retten Forslaget indeholder ikke EU-retlige aspekter.
9. Hørte myndigheder og organisationer Statsministeriet, Finansministeriet, Økonomi- og  

 Erhvervsministeriet, Justitsministeriet, Ministeriet for Familie- og  

 Forbrugeranliggender, Ministeriet for Flygtninge, Indvandrere og Integration,  

 Beskæftigelsesministeriet, Indenrigs- og Sundhedsministeriet,  

 Undervisningsministeriet, Ankestyrelsen, Datatilsynet, Domstolsstyrelsen,  

 Danske Regioner, Advokatrådet, Dommerforeningen, Dansk  

 socialrådgiverforening,  

 Blå Kors Danmark, Børne- og kulturchefforeningen, Børnerådet, Børnesagens  

 Fællesråd, Center for Ligebehandling af Handicappede, Center for  

 Rusmiddelforskning, Center for Selvmordsforskning, Center for Små  

 Handicapgrupper, Centerlederforeningen Brugerforeningen for Aktive  

 Stofmisbrugere, Dansk Socialrådgiverforening, De Samvirkende  

 Invalideorganisationer, Den Danske Pårørendeforening af 1998, Den Uvildige  

 Konsulentordning på handicapområdet, Det Centrale Handicapråd, Foreningen af  

 Socialchefer i Danmark, Foreningen af Statsamtsmænd, Foreningen af  

 Statsamtsjurister, Sjældne Diagnoser, Kommunernes Landsforening, SVID  

 Sammenslutningen af værestedsbrugere i Danmark, SAND Sammenslutningen Af  

 Nærudvalg i Danmark, Landsforeningen af Nuværende og Tidligere  

 psykiatribrugere,  

 Landsforeningen Bedre Psykiatri, Landsforeningen af Pårørende til  

 Stofmisbrugere, Landsforeningen for Human Narkobehandling, Landsforeningen  

 SIND, Landsorganisationen af Kvindekrisecentre  LOKK, LOS,  

 Organisationen af  

 Selvejende Institutioner, Rådet for Socialt Udsatte, Sammenslutningen af  

 boformer efter servicelovens § 94 - SBS § 94, Sammenslutningen af  

 Ældreråd, Udviklings- og Formidlingscenteret på Handicapområdet, VFCU,  

 Ældremobiliseringen, ÆldreSagen, Ejendomsforeningen Danmark, Jydske  

 Grundejerforeninger,  

 Boligselskabernes Landsforening, Lejernes Landsorganisation, Danmarks  

 Lejerforeninger, BOSAM 10. Sammenfattende skema over lovforslagets  

 konsekvenser Positive konsekvenser/mindre udgifter Negative konsekvenser/merudgifter Økonomiske konsekvenser for stat, kommuner og regioner Ingen Ingen Økonomiske og administrative konsekvenser for det  

 offentlige Ingen Forslaget vurderes at medføre en merudgift på 5,0 mio.  

 kr. fra 2008 og frem.
Merudgiften til kompensation for kommunernes  

 administrative merarbejde udgør 4,1 mio. kr.
Kompensationen forhandles  

 med de kommunale parter.
Den statslige merudgift til behandlingen af  

 klager i de sociale nævn og i Ankestyrelsen er beregnet til 0,9 mio. kr.
I  

 2007 vil forslaget have halvårsvirkning Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Forslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Om § 5 a, stk. 1 Bestemmelsen indebærer, at kommunen straks efter underretning  

 om en udsættelse af en borger fra en lejebolig skal genvurdere borgerens ret  

 til hjælp efter den sociale lovgivning.
Kommunen skal vurdere borgerens behov  

 for hjælp ud fra de oplysninger om borgeren, som kommunen er i besiddelse af.  

 Hvis kommunen vurderer, at borgeren har brug for rådgivning eller anden hjælp  

 efter den sociale lovgivning, iværksættes rådgivningen eller kommunen træffer  

 afgørelser om tilbud om hjælp.
Borgeren har mulighed for at klage over  

 kommunens afgørelse efter de almindelige klageregler i lovens kapitel 10.
I forhold til børnefamilier skal kommunen vurdere, om  

 udsættelsen er tegn på, om der er andre problemer i familien, som kan give  

 anledning til at iværksætte et eller flere tiltag efter reglerne om særlig  

 støtte til børn og unge.
Der kan være tale om forebyggende foranstaltninger i  

 form af fx familierådgivning og i særligt alvorlige tilfælde kan en egentlig  

 anbringelse af barnet eller den unge uden for hjemmet komme på tale.
Det foreslås, at bestemmelsen indsættes som § 5 a, i lov  

 om retssikkerhed og administration på det sociale område.
Der henvises i  

 bestemmelsen til lovens § 5, hvorved det understreges, at kommunen skal  

 genvurdere borgerens situation i forhold til alle de muligheder, som findes i  

 den sociale lovgivning og på andre områder.
Om § 5 a, stk. 2 Det foreslås, at kommunen også skal træffe afgørelse i sagen,  

 hvis borgeren ikke er berettiget til rådgivning eller anden hjælp som følge  

 af  

 udsættelsen.
Kommunen skal træffe afgørelse i sagen senest 14 dage efter  

 fogedrettens underretning om gennemførelse af udsættelsesforretningen.
Om § 5 a, stk. 3 Det foreslås, at kommunen skal orientere fogedretten om  

 afgørelsen, hvis borgeren giver samtykke til dette, således at der etableres  

 et  

 bedre grundlag for at tilrettelægge det videre forløb i sagen.
Om § 5 a, stk. 4 Det foreslås, at borgeren får adgang til at klage over  

 kommunens afslag på hjælp til det sociale nævn efter reglerne i lovens  

 kapitel  

 10. Klagen har ikke opsættende virkning for udsættelsessagen.
Til § 2 Det foreslås, at loven træder i kraft den 1. juli 2007.
