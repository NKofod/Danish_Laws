Offererstatningslovens § 1, nævnets stillingtagen til, om skaden skyldes en straffelovsovertrædelse, nævnets j.nr. 11-520-21532 Ansøger kom til skade, da hun på knallert kørte ind i en container, der var ulovligt opstillet på vejen.
Skadevolder vedtog et bødeforlæg efter bekendtgørelse om opstilling af beholdere m.v.
Ansøger søgte efterfølgende om erstatning fra nævnet.
Nævnet overvejede, om forholdet kunne anses for at udgøre en overtrædelse af straffelovens § 249 om uagtsom legemsbeskadigelse.
Anklagemyndigheden havde ikke rejst tiltale herfor.
Efter det for nævnet oplyste havde ansøger ved hændelsen slået sin kæbe og sit knæ, dog uden at pådrage sig brud.
Hun havde været sengeliggende i 1 uge og havde derefter brugt krykker til at gå med i omkring 1 måned.
Nævnet fandt efter karakteren af ansøgers skader, at der ikke var tale om en overtrædelse af straffelovens § 249.
