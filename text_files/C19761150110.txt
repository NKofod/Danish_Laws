(Cirkulæreskrivelse til overøvrigheden) Efter ikrafttrædelsen af bekendtgørelse nr. 95 af 25. marts 1975 af lov om  

 midlertidig regulering af boligforholdene og bekendtgørelse nr. 96 af 25.  

 marts 1975 af lov om leje har justitsministeriet modtaget en del klager over,  

 at overøvrigheden har meddelt afslag på ansøgninger om fri proces for flere  

 lejere, der under samme sag er indstævnet for boligretten af udlejer med  

 påstand om, at en af huslejenævnet truffet afgørelse ændres.
Afslagene har  

 været begrundet med, at ansøgerne måtte antages i fællesskab at være i stand  

 til at bære de omkostninger, der er forbundet med sagen, jfr. § 6 i  

 justitsministeriets bekendtgørelse nr. 563 af 19. december 1969 om de  

 økonomiske betingelser for meddelelse af fri proces.
 De trufne afgørelser har været i overensstemmelse med justitsministeriets  

 hidtidige praksis vedrørende meddelelse af fri proces til lejere i  

 boligretssager til prøvelse af en af huslejenævnet truffet afgørelse.  

 Baggrunden for denne praksis har været, at lejerne efter justitsministeriets  

 opfattelse måtte antages at være i stand til i fællesskab at afholde  

 udgifterne ved sagens førelse, samt at huslejenævnet var medindstævnt i disse  

 sager, hvorfor advokatbistand for lejerne måtte skønnes mindre påkrævet.
 Efter gennemførelsen af bekendtgørelse nr. 95 af 25. marts 1975 af lov om  

 midlertidig regulering af boligforholdene er huslejenævnet ikke længere  

 medindstævnt ved indbringelse for domstolene af disse sager.
 Justitsministeriet har derfor overvejet, hvorvidt denne faktiske ændring  

 med hensyn til advokatbistand bør medføre en ændring i den hidtil fulgte  

 praksis.
 Justitsministeriet har indhentet en udtalelse om spørgsmålet fra  

 boligministeriet, der har udtalt, at man finder, at den foretagne ændring i  

 lejelovgivningen bør medføre en lempeligere praksis for så vidt angår  

 spørgsmålet om meddelelse af fri proces, herunder også en lempelse i de  

 tilfælde, hvor flere ansøgere i forening ansøger om fri proces.
 Justitsministeriet vil herefter i fremtiden følge den praksis, at der i  

 boligretssager, hvor huslejenævnets afgørelse indbringes for boligretten af  

 udlejer, og hvor lejerne påstår stadfæstelse af huslejenævnets afgørelse,  

 meddelels fri proces til de ansøgere (lejere), der hver for sig opfylder de  

 økonomiske betingelser for meddelelse af fri proces.
 Justitsministeriet skal under henvisning hertil anmode overøvrigheden om  

 at følge en tilsvarende praksis ved behandlingen af ansøgninger om fri proces  

 i de nævnte sager.
