 1.
 Som følge af de ændringer af tjenestemandspensionsloven, der er gennemført  

 ved lov nr. 381 af 6. juni 1991 og lov nr. 383 af 6. juni 1991, ændres  

 satserne for samordningsfradrag pr. 1. juli 1991.
 2.
 Ændringerne indebærer, at de hidtidige to satser for samordningsfradrag  

 ændres til en sats, nemlig den hidtidige samgiftesats.
 De pr. 1. juli 1991 gældende satser fremgår af bilag A til dette  

 cirkulære.
 Herudover følger det af lovændringerne, at det beregnede  

 samordningsfradrag fra 1. juli 1991 ikke kan overstige 25 pct. af  

 tjenestemandspensionen før samordningsfradrag.
For de tjenestemandspensionister, hvor samordningsfradraget hidtil har  

 oversteget dette maksimum, reduceres fradraget med det beløb, hvormed det  

 overstiger 25 pct. af pensionen.
Det samordningsfradrag, der herefter  

 trækkes, vil fremgå af meddelelsen til den enkelte tjenestemandspensionist.
 3.
Til orientering bemærkes, at folkepensionens grundbeløb pr. 1. juli 1991  

 er 45.396 kr. årlig, 3.783 kr. pr. måned for såvel enlige som samgifte  

 pensionister.
Erhvervsudygtighedsbeløbet er fra samme dato på 29.304 kr.  

 årlig, 2.442 kr. pr. måned.
Hvis begge ægtefæller får  

 erhvervsudygtighedsbeløbet udgør dette dog 21.204 kr. årlig, 1.767 kr. pr.  

 måned.
 Eventuelle tvivlsspørgsmål forelægges Finansministeriet, Administrations-  

 og Personaledepartementet.
 P.M.V.
 E.B.
