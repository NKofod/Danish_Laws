Emballage Reference:
 Detailsalgspakningslovens § 1, st. 2.
 Klagen til Landsskatteretten skyldtes, at A A/S var anset afgiftspligtige  

 efter detailsalgspakningslovens § 1, stk. 2, af beholdere med kemikalier, der  

 var under 20 liter.
Det var oplyst, at selskabet importerede kemikalier i flasker/dunke, der  

 anvendtes til fotofremkaldelse.
Emballagernes størrelse varierede fra  

 100 ml til 5 l.
Selskabet solgte varerne til grossister.
I henhold til  

 selskabets skøn var der kun ca. 1 % af videresalget af flasker/dunke,  

 der gik til detailsalg.
Det var oplyst, at selskabets totale omsætning af produkter, hvoraf  

 der skulle svares emballageafgift i 1998 indtil 31. august 1998 havde udgjort  

 3.460.000,00 kr. ekskl. moms.
Heraf havde omsætningen af produkter, der  

 både kunne anvendes til detail og engros udgjort 120.000,00 kr. ekskl.  

 moms.
Selskabet havde skønnet, at ca 75% af sidstnævnte  

 produkter var solgt til detailsalg, idet det var bemærket, at det var  

 særdeles vanskeligt at skønne over, hvor meget der reelt var  

 solgt til detailsalg.
Der var fra selskabet oplyst, at de produkter, der kunne anvendes i detail  

 såvel som engros, var produkter, der primært var rettet mod  

 foto-amatøren, der selv fremkaldte hjemme i køkkenet.
Dog  

 anvendte visse portræt- og reklamefotografer også produkterne for  

 opnåelse af "specielle" effekter, eller hvis de ikke normalt havde egen  

 film/papirfremkaldelse og hurtigt skulle have fremkaldt en film/et stykke  

 papir.
Anvendelsen af kemien skete primært i små skåle  

 eller mindre fremkaldetanke/maskiner beregnet for amatører.
For  

 så vidt angik de produkter, der udelukkende var til engros salg, var  

 det oplyst, at produkterne dels alene kunne anvendes i store printer- og  

 filmprocesser, der prismæssigt lå langt over, hvad  

 fotoamatører købte (fra 175.000 kr. op til ca. 1.200.000 kr.),  

 dels var produkterne ikke fra producenternes side produceret og emballeret  

 til detailbrug.
Produkterne blev kun solgt til fotohandlere med eget minilab  

 og til professionelle fotografer/institutioner med eget laboratorium.
 Selskabet havde udskrevet en liste over samtlige deres produkter og havde  

 angivet de produkter, der både anvendes til detail og til engros.
Told- og skatteregionen havde ved den påklagede ansættelse  

 anset selskabet for afgiftspligtig efter detailsalgspakningslovens § 1, stk.  

 2, af flasker/dunke under 20 liter, uanset hvilken kundegruppe de blev solgt  

 til.
Regionen havde ved afgørelsen henset til det nylig udsendte  

 nyhedsbrev om lovændringen (Jnr. 99/98-355-3 - februar 1998), hvori det  

 var anført, at "Alle flasker og dunke med et rumindhold op under 20  

 liter anses her for afgiftspligtige detailsalgsbeholdere.
Flasker og dunke  

 på 20 liter eller derover er derimod afgiftsfrie engrosbeholdere."  

 Regionen havde anført, at det samme fremgik af vejledningen VAV 32  

 side 7. Endelig var der henvist til referat fra et orienteringsmøde  

 hos en brancheforeningen, hvor det samme var anført.
Af dette referat  

 fremgik videre, at en tilsvarende opdeling efter rumindhold i det  

 vareområde, der indtil nu havde været afgiftspligtigt.
Regionen  

 havde herefter anført, at en opdeling imellem anvendelse til engros og  

 detail var uaktuel.
 Selskabets advokat havde over for Landsskatteretten nedlagt påstand  

 om, at A A/S alene var forpligtet til at svare emballageafgift af de flasker  

 og dunke, der blev videresolgt til detailsalg, jf. detailsalgspakningslovens  

 § 1, stk. 2.
Advokaten havde til støtte herfor anført, at A A/S som  

 registreret varemodtager skulle svare emballageafgift af de dunke og flasker,  

 der var beregnet til detailsalg, jf. afgiftslovens § 1, stk. 2. Selskabet  

 skulle således tage stilling til afgiftsberegningen ved  

 varemodtagelsen.
Den 26. marts 1998 rettede selskabet forespørgsel til  

 Told- og skatteregionen angående den korrekte afgrænsning mellem  

 flasker/dunke, der anvendtes til detailsalg og til engros.
Advokaten havde til støtte for påstanden videre gjort  

 gældende, at det af ordlyden i detailsalgspakningslovens § 1, stk. 2,  

 fremgik, at varen skulle være beregnet til detailsalg.
Det var endelig  

 anført, at Told- og Skattestyrelsen ikke administrativt var berettiget  

 til at ændre på lovens klare ordlyd.
 Landsskatteretten udtalte:
 Bekendtgørelse af lov om afgift af visse detailsalgspakninger og  

 poser af papir eller plast mv. § 1, stk. 2, havde følgende ordlyd:
 "Der svares endvidere afgift af flasker og dunke til andre varer end de i  

 stk. 1. nævnte, som er beregnet til detailsalg, og som har et  

 rumindhold på under 20 l".
 Retten fandt, at der ved vurderingen af afgiftspligten skulle henses til,  

 hvorvidt flasken eller dunken var beregnet til detailsalg, idet en ren  

 volumenmæssig afgrænsning ikke fandtes at være i  

 overensstemmelse med bestemmelsens ordlyd.
 For så vidt angik de produkter på produktlisterne, som  

 selskabet havde oplyst både blev solgt til detail og til engros, fandt  

 Landsskatteretten henset til, at selskabet ikke på nogen måde  

 havde dokumenteret, at en del heraf blev solgt engros, og i givet fald hvor  

 stor en del, at der skulle svares emballageafgift af samtlige disse oplistede  

 produkter, idet de ansås at være beregnet til detailsalg, jf.  

 detailsalgspakningslovens § 1, stk. 2.
 For så vidt angik de resterende produkter på de af selskabet  

 fremsendte produktlister, der ifølge selskabet udelukkende solgtes  

 engros, fandt retten under hensyn til det oplyste om produkternes karakter,  

 at det var godtgjort, at disse produkter ikke havde været beregnet til  

 detailsalg, hvorefter der ikke skulle svares emballageafgift heraf, jf.  

 detailsalgspakningslovens § 1, stk. 2.
