Vejledning Sukkerafgift - Fritagelses- og godtgørelsesordning for biavlere Ifølge § 26 i lov om afgift af sukker mm kan der udbetales biavlere en  

 afgiftsgodtgørelse for sukker, der anvendes til fodring af bier.
For erhvervsbiavlere er der gennemført en ordning med bevilling til  

 afgiftsfrit indkøb af sukker, mens der for øvrige biavlere er gennemført en  

 ordning, hvorefter den betalte sukkerafgift kan godtgøres.
Sukkerafgiften -  

 og dermed godtgørelsen - udgør fra 15 juni 1982 4 kr pr kg.
Erhvervsbiavlere - afgiftsfritagelse Erhvervsbiavlere kan få bevilling til indkøb af sukker uden afgift.
Som  

 erhvervsbiavlere anses i denne forbindelse biavlere, der er registreret efter  

 momsloven for salg af honning, og hvis forbrug af sukker til fodring af bier  

 udgør mere end 500 kg årlig.
Ansøgning Blanketter (L 8) til brug ved ansøgning om bevilling til afgiftsfritagelse  

 kan fås hos distriktstoldkamret.
Bevilling Distriktstoldkamret udsteder fritagelsesbevillingen.
Bevillingen vil bl a  

 være betinget af, at sukkeret indkøbes i engrospakninger hos en virksomhed,  

 der er registreret hos toldvæsenet efter sukkerafgiftsloven.
Som  

 engrospakninger til stødt melis og perlesukker anses sække mv indeholdende  

 mindst 25 kg.
Der er i bevillingen fastsat bestemmelser om regnskabsførelse  

 over sukkeret.
Øvrige biavlere - afgiftsgodtgørelse Ikke-momsregistrerede biavlere samt momsregistrerede biavlere, hvis årlige  

 sukkerforbrug til fodring af bier ikke overstiger 500 kg må købe sukkeret med  

 sukkerafgift.
Disse biavlere kan efter ansøgning få den betalte sukkerafgift  

 godtgjort.
Biavlere, der ikke er momsregistreret for salg af honning, og som derfor  

 ikke kan medregne moms af sukker til fodring af bier til den indgående  

 afgift, kan tillige få godtgjort momsen af sukkerafgiften.
Det vil med den  

 gældende momssats på 22 pct sige 88 øre pr kg.
 Godtgørelsesordningen administreres med assistance af Danmarks  

 Biavlerforening (for såvel medlemmer som ikke-medlemmer af foreningen), idet  

 dog ordningen for medlemmer af Københavns Amts Biavlerforening og medlemmer  

 af Danske Biavleres Landsforening administreres under medvirken af disse  

 foreninger.
Ansøgning Blanketter (L 10) til brug ved ansøgning om afgiftsgodtgørelse kan fås hos  

 Danmarks Biavlerforning, Københavns Amts Biavlerforening og Danske Biavleres  

 Landsforening eller hos distriktstoldkamret.
 Godtgørelsesansøgningen skal omfatte indkøb, der er foretaget inden for et  

 antal hele måneder (mindst 1 og højst 12).
 Ansøgningen forsynes med oplysning om navn, adresse, CPR-nummer og evt  

 VIRK-nr mv samt med oplysning om det tolddistrikt, hvor biavleren har bopæl.
Ansøgningen udfyldes i øvrigt på grundlag af originalregninger over  

 indkøbt sukker og skal for hvert indkøb indeholde oplysning om regningsdato,  

 indkøbssted, mængde og afgiftsbeløb.
Såfremt der er foretaget flere indkøb,  

 anføres endvidere den samlede mængde og det samlede afgiftsbeløb.
Biavlere, der ikke er momsregistreret for salg af honning, og som derfor  

 ikke kan medregne moms af sukker til fodring af bier til den indgående  

 afgift, skal i rubrikken »Godtgørelse for moms af sukkerafgiften«  

 anføre den indkøbte mængde sukker og momsen af sukkerafgiften.
Endelig  

 anføres det samlede godtgørelsesbeløb, der ønskes udbetalt.
 Ved underskrivelse af ansøgningen erklærer biavleren over for toldvæsenet,  

 at vedkommende ikke har bevilling til afgiftsfrit indkøb af sukker, og at  

 sukkeret udelukkende anvendes til fodring af bier i egen biavl.
Ansøgningen indsendes i 3 eksemplarer til den pågældende forening snarest  

 efter udløbet af den periode, ansøgningen omfatter.
Ansøgningen vedlægges  

 originaleksemplaret af de heri nævnte regninger.
Regningerne må være forsynet  

 med oplysning om biavlerens navn og adresse.
Udbetaling Kan ansøgningen godkendes, vil godtgørelsesbeløbet blive udbetalt til den  

 pågældende biavlerforening.
Ved udbetalingen til den enkelte biavler  

 tilbagesender foreningerne de indsendte regninger forsynet med  

 biavlerforeningens stempel til dokumentation for, at den ifølge regningerne  

 betalte afgift er godtgjort biavleren.
Samtidig får biavleren tilsendt en  

 blanket til brug ved senere ansøgning om godtgørelse.
Fællesbestemmelser Toldvæsenet har ret til at foretage eftersyn hos biavlere, der har  

 bevilling til afgiftsfritagelse eller anmoder om afgiftsgodtgørelse.
 Biavleren og eventuelle hos denne beskæftigede personer skal yde  

 toldvæsenet fornøden vejledning og hjælp ved eftersynene.
 Misbrug af bevillingen eller afgivelse af urigtige oplysninger i  

 forbindelse med ansøgning om afgiftsgodtgørelse kan straffes efter de  

 gældende bestemmelser.
