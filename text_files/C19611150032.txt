 Da det er forekommet, at sager om rømning efter sømandslovens § 73 er  

 afgjort med vedtagelse af bøder, der synes at være ansat noget lavt, skal jeg  

 henlede opmærksomheden på min C.skr. 229 10.12.1951 .... om bødekravene i  

 sager angående rømning, hvorefter bøde, når ikke særlig formildende  

 omstændigheder foreligger, i almindelighed bør fastsættes svarende til mindst  

 1 uges hyre for den pågældende. - Jeg skal dog tilføje, at der kan være grund  

 til at fastsætte bøderne noget højere, når rømning sker fra udenlandsk havn.
Såfremt der ikke kan rejses sigtelse for rømning efter § 73, er der  

 mulighed for i tilfælde af agterudsejling at rejse sigtelse efter  

 sømandslovens § 77 for grov forsømmelse.
Som eksempel på anvendelse af denne  

 bestemmelse henviser jeg til højsteretsdommen U 1960.190. Ved denne dom blev  

 en sømand, der var agterudsejlet i Durban, idømt en bøde på 250 kr.
Da det  

 ikke kunne godtgøres, at der forelå rømningshensigt, var der ikke rejst  

 tiltale for rømning, men på den anden side havde sømanden ikke  

 antageliggjort, at han havde nogen lovlig grund til at udeblive ved skibets  

 afsejling.
 (Se nu l. 320 13.6.1973, hvorefter rømning kun er strafbar, hvis den fører  

 tilfarefremkaldelse).
