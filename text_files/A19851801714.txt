 Denne datasammenskrivning omfatter lov om midlertidigt  

 fradrag for visse erhvervsmæssige investeringer, jfr. lovbekendtgørelse nr.  

 445 af 2. august 1982 med de ændringer, der følger af lov nr. 201 af 25. maj  

 1983.
 § 1.  Fradrag efter denne lov (investeringsfradrag)  

 kan foretages i anledning af investering i maskiner, inventar og lignende  

 driftsmidler, som afskrives under eet efter afskrivningslovens afsnit I, når  

 anskaffelsen af driftsmidlerne har fundet sted i perioden fra den 1. januar  

 1981 til den 31. december 1983. Fradrag kan dog ikke foretages ved  

 anskaffelse af driftsmidler, der er nævnt i stk. 2, eller ved anskaffelse af  

 driftsmidler til de virksomheder, der er nævnt i stk. 3.
Stk. 2.  Anskaffelse af automobiler, som er  

 indregistreret til privat personbefordring, til udlejning uden fører, som  

 skolevogne eller som last- eller varevogne, der er berigtiget med halv  

 omsætningsafgift, berettiger ikke til investeringsfradrag.
Det samme gælder  

 anskaffelse af driftsmidler, hvis anskaffelsessum efter afskrivningslovens §  

 3, stk. 1 eller 2, fuldt ud fradrages i den skattepligtige indkomst for  

 anskaffelsesåret.
 Stk. 3.  Anskaffelse af driftsmidler til følgende  

 virksomheder og personer giver ikke grundlag for investeringsfradrag:
 1. Banker, sparekasser, andelskasser, vekselerere,  

 bankierer, finansierings- og investeringsvirksomheder.
 2. Forsikringsselskaber.
 3. Bureauer (bl.a. vagtbureauer, rejsebureauer,  

 ægteskabsbureauer).
 4. Advokater, arkitekter, byplanlæggere, rådgivende  

 ingeniører, landinspektører, revisorer og regnskabskonsulenter,  

 ejendomshandlere, mæglere, ejendomsadministrationsvirksomheder og  

 reklamevirksomheder.
 5. Læger, tandlæger, kliniske tandteknikere,  

 kiropraktorer, terapeuter og dyrlæger.
 6. Herre- og damefrisører og skønhedssaloner.
 7. Forlystelser, herunder teaterforestillinger og  

 biografforestillinger.
 Stk. 4.  Såfremt en skattepligtig både driver en  

 erhvervsmæssig virksomhed, der berettiger til fradrag efter stk. 1, og en  

 virksomhed, der efter stk. 3 ikke berettiger til fradrag, berettiger alene  

 anskaffelser, der overvejende skal benyttes i den førstnævnte virksomhed, til  

 fradrag.
 Stk. 5.  For de i selskabsskattelovens § 1, stk. 1, nr.  

 3a) og 4), omhandlede indkøbsforeninger samt produktions- og salgsforeninger  

 gives investeringsfradraget som et særligt fradrag i den skattepligtige  

 indkomst, der er opgjort efter selskabsskattelovens §§ 14 og 15.
§ 2.  (* 1) Ved opgørelsen af den skattepligtige  

 indkomst for det indkomstår, hvori maskiner, inventar og lignende  

 driftsmidler er anskaffet, foretages et fradrag, der beregnes på grundlag af  

 det beløb, hvormed anskaffelsessummen for driftsmidler, der er anskaffet i  

 indkomståret, overstiger salgssummen for driftsmidler, der er solgt i samme  

 indkomstår.
For indkomstårene 1981 og 1982 udgør fradraget 5 pct. og for  

 indkomståret 1983 2 1/2 pct. af beregningsgrundlaget.
Anskaffelsessummen og  

 salgssummen for de driftsmidler, der er nævnt i § 1, stk. 2, og anskaffelses-  

 og salgssummer vedrørende driftsmidler i virksomhed, der er nævnt i § 1, stk.  

 3, medregnes ikke.
Stk. 2.  De anskaffelsessummer og salgssummer, der er  

 nævnt i stk. 1, 1. pkt., opgøres efter afskrivningslovens regler.
Udgifter  

 til forbedring sidestilles med anskaffelsessummer.
Med salgssummer  

 sidestilles ekspropriationserstatninger samt forsikrings- eller  

 erstatningssummer for skadelidte driftsmidler, der udgår af driften på grund  

 af skaden.
Afskrivningslovens regler om, hvornår et driftsmiddel anses for  

 anskaffet, finder anvendelse.
Stk. 3.  Der ydes ikke investeringsfradrag ved  

 overdragelse som arv, arveforskud eller gave.
Det samme gælder ved  

 overdragelser mellem en person og et selskab m.v. som nævnt i  

 selskabsskattelovens §§ 1 og 2 eller mellem sådanne selskaber m.v. indbyrdes,  

 hvis den ene af parterne i overdragelsen på grund af aktiebesiddelse,  

 vedtægtsbestemmelse, aftale eller fælles ledelse har en bestemmende  

 indflydelse på den anden parts handlemåde.
 Stk. 4.  Stk. 3, 2. pkt., anvendes ikke, hvis  

 overdragelsen af driftsmidlet er sket som led i overdragerens almindelige  

 erhvervsmæssige virksomhed.
§ 3.  Investeringsfradraget berører ikke størrelsen af  

 de afskrivninger, der kan foretages efter afskrivningsloven, eller reglerne i  

 lovens §§ 4 og 5 om tab på solgte og beskadigede driftsmidler og om negative  

 afskrivningssaldi.
Fradraget nedsætter ikke beregningsgrundlaget for  

 henlæggelse til investeringsfond.
Fradraget berører heller ikke opgørelsen af  

 fortjeneste og tab efter lov om særlig indkomstskat m.v. eller efter § 5,  

 stk. 1, litra a, i statsskattelov nr. 149 af 10. april 1922.
§ 4.  Ministeren for skatter og afgifter fastsætter de  

 nærmere forskrifter om, hvilke oplysninger de skattepligtige skal give de  

 skattelignende myndigheder til brug ved kontrol med overholdelsen af denne  

 lov, og fastsætter den form, hvori oplysningerne skal gives.
Afgivelse af de  

 nævnte oplysninger kan fremtvinges ved pålæg af en daglig bøde, der  

 fastsættes af ministeren for skatter og afgifter eller den, han bemyndiger  

 hertil.
 § 5.  Loven har virkning fra og med indkomståret 1981.
 § 6.  Loven gælder ikke for Færøerne og Grønland.
--- Lov nr. 196 af 18. maj 1982 (Lov om ændring af lov om midlertidigt fradrag  

 for visse erhvervsmæssige investeringer), hvis § 1 ændrer § 2, stk. 1,  

 indeholder i § 2 følgende bestemmelse:
§ 2 Loven træder i kraft dagen efter bekendtgørelsen i Lovtidende.
--------- Lov nr. 201 af 25. maj 1983, hvis § 5 har ændret § 1, stk. 2, indeholder i  

 §§ 7-8 følgende bestemmelser:
§ 7 Stk. 1.  § 1, nr. 4 og 5, og §§ 2 og 3 har virkning for  

 anskaffelser, der foretages i indkomståret 1983 og senere. § 1, nr. 1,2, 6,  

 7, 9, 10, 11, 12 og 13, og §§ 4 og 5 har virkning for anskaffelser, der  

 foretages den 17. maj 1983 eller senere, samt for forbedringsudgifter  

 vedrørende disse anskaffelser.
Bestemmelserne i § 1, nr. 3 og 8, har virkning  

 fra og med indkomståret 1983.
 Stk. 2.  § 6 har virkning for forbedringsudgifter, der  

 afholdes i indkomståret 1983 og senere.
§ 8 Stk. 1.  Anskaffelsessummer og forbedringsudgifter  

 vedrørende de før den 17. maj 1983 anskaffede automobiler og driftsmidler  

 m.v. afskrives efter de hidtil gældende regler.
Afstås et sådant automobil  

 eller driftsmiddel m.v., behandles afståelsen skattemæssigt efter de hidtil  

 gældende regler.
 Stk. 2.  På de før den 17. maj 1983 anskaffede  

 automobiler og driftsmidler m.v., jfr. stk. 1, finder de hidtil gældende  

 regler om opgørelse af den skattepligtige formue anvendelse.
 (* 1) § 2, stk. 1, 1.-2. pkt., i den her anførte affattelse finder  

 anvendelse fra og med indkomståret 1983, jfr. § 1 i lov nr. 196 af 18. maj  

 1982.
