Pressenævnets kendelse i sag nr. 14-70-00739 Resumé Klage kom syv måneder for sent Ekstrabladet.dk skrev i februar 2014 Rockere dømt: Stak offer 29 gange på værtshustoilet.
Her står, at klager er medlem af støttegruppen AK81. Det afviser klager.
Klagefristen er 12 uger, men Pressenævnet modtog først klagen i december.
Da fristen er overskredet, har Pressenævnet afvist at behandle sagen.
 Pressenævnets formand udtaler
:
En klage over overtrædelse af god presseskik kan indgives til mediet eller til Pressenævnet.
Fristen for at klage til Pressenævnet over mediets afgørelse er tolv uger efter modtagelsen af afgørelsen, jf. medieansvarsloven § 34, stk. 2.
 Da artiklen på www.ekstrabladet.dk er offentliggjort den 11. februar 2014, og klagen først er modtaget i Pressenævnet 
den 11. december 2014, er klagen derved indgivet for sent og afvises derfor, jf. medieansvarslovens § 34, stk. 2.
 [Klager] har ved advokat Morten Wosylus klaget til Pressenævnet over artiklen Rockere dømt: Stak offer 29 gange på værtshustoilet bragt den 11. februar 2014 på www.ekstrabladet.dk, idet han mener, at god presseskik er tilsidesat.
Advokat Morten Wosylus har til støtte for klagen anført, at det fremgår af artiklen, at [Klager] er medlem af støttegruppen AK81, hvilket ikke er korrekt.
Den ukorrekte oplysning udgør en krænkelse af [Klager].
 Pressenævnets formand udtaler:
En klage over overtrædelse af god presseskik kan indgives til mediet eller til Pressenævnet.
Fristen for at klage til Pressenævnet over mediets afgørelse er tolv uger efter modtagelsen af afgørelsen, jf. medieansvarsloven § 34, stk. 2.
 Da artiklen på www.ekstrabladet.dk er offentliggjort den 11. februar 2014, og klagen først er modtaget i Pressenævnet den 11. december 2014, er klagen derved indgivet for sent og afvises derfor, jf. medieansvarslovens § 34, stk. 2.
