Nr LSF 81 Forslag til Lov om ændring af helligdagsloven Fremsat af Pernille Frahm (SF) Birgitte Husmark (SF) Hanne Thanning  

 Jacobsen (SF) Gert Petersen (SF) Ebbe Strange (SF) Jens Thoft (SF) den 22. januar 1991 Vedtaget ved tredjebehandling den 3. maj 1991 Lov nr. 277 af 08/05/1991 § 1 I helligdagsloven, jf. lovbekendtgørelse nr. 279 af 17. juni 1983,  

 foretages følgende ændringer:
 1. § 2 ophæves.
 2. § 3, stk. 1, affattes således:
»Overtrædelse af loven straffes med bøde, medmindre højere straf er  

 forskyldt efter den øvrige lovgivning.« § 2 Loven træder i kraft den 1. juli 1991.
Oprindeligt fremsat forslag § 1 I helligdagsloven, jf. lovbekendtgørelse nr. 279 af 17. juni 1983,  

 foretages følgende ændringer:
 1. § 2 ophæves.
 2. § 3, stk. 1, affattes således:
»Overtrædelse af loven straffes med bøde, medmindre højere straf er  

 forskyldt efter den øvrige lovgivning.« § 2 Loven træder i kraft den 1. juli 1991.
Bemærkninger til lovforslaget Almindelige bemærkninger Helligdagsloven blev sidst revideret i 1983 på foranledning af SF og VS.  

 Dengang henviste forslagsstillerne til en redegørelse fra justitsministeren,  

 som skulle have været resultatet af en revision fra 1980. Denne redegørelse  

 var ikke fremkommet i 1982, da man igen tog fat på loven.
I de daværende bemærkninger fra oktober 1982 kan man læse, at loven stort  

 set ingen reel betydning har, da der i vidt onfang gives dispensation fra  

 loven, og at lovens betydning først og fremmest er at holde administrationen  

 beskæftiget.
Dette har med de fynske biografers aktion i julen vist sig ikke  

 at holde stik.
Biograferne kan vente en bøde for deres overtrædelse af  

 helligdagsloven.
 Den her foreslåede ændring skal ses som et forsøg på under respekt for  

 kirkelige handlinger at tilpasse helligdagsloven til det kulturmønster, der  

 findes i Danmark i dag.
 Ændrede familiemønstre og en større variation i religiøse og kulturelle  

 traditioner nødvendiggør en mindre restriktiv lov.
 Derudover skal lovforslaget ses som en støtte til det danske kulturliv og  

 dermed en udvidelse af de kulturelle tilbud på almindelige menneskers  

 fridage, tilbud, der med den nuværende lov begrænses til tv, radio og  

 hjemmevideo.
Bemærkninger til de enkelte paragraffer Til nr. 1 Ved fjernelse af § 2 består helligdagsloven alene af en paragraf, der  

 siger, at man ikke på helligdage må forstyrre de kirkelige handlinger.
Til nr. 2 Forslaget er alene en konsekvensændring.
