Sambeskatning, regnskabsår Et dansk skuffeselskab M A/S med regnskabsperiode 1. maj -  

 30. april, første regnskabsår dog fra stiftelsen den 1. november  

 1989 til 30. april 1991, havde den 16. juni 1990 købt det  

 igangværende norske selskab D A/S, hvis regnskabsår ligeledes  

 omfattede perioden 1. maj til 30. april.
Selskabets revisor henviste til, at Ligningsrådet  

 burde tillade sambeskatning ud fra en analogi til, at  

 'datter-skuffeselskaber' uhindret kan indgå i en sambeskatning, og at  

 datterselskabets underbalance først var opstået efter  

 moderselskabets overtagelse af D A/S.
Den indkomst, der ønskedes  

 sambeskattet, hidrørte således fra en 'normal' og sammenfaldende  

 regnskabsperiode på 12 måneder for både moder- og  

 datterselskab.
Ifølge sambeskatningsvilkår 1.1. skal  

 selskaberne have samme regnskabsår.
Sambeskatning kan dog tillades,  

 uanset om selskabernes regnskabsår ikke begynder samtidigt, hvis blot  

 de slutter samtidigt, og moderselskabet tillige har ejet aktierne eller  

 anparterne i datterselskabet i såvel hele moderselskabets  

 indkomstår som i hele datterselskabets indkomstår.
 Det fremgår endvidere, at sambeskatning kan  

 tillades, hvis moderselskabet erhverver aktierne i et selskab, som har  

 været uden aktivitet fra dets stiftelse, når bortses fra  

 forrentning af indskudskapitalen, et såkaldt skuffeselskab, hvis blot  

 selskabernes regnskabsår slutter samtidigt.
 Ligningsrådet fandt, at de eksempler, der var  

 nævnt i sambeskatningsvilkår 1.1. om lempelse af kravet om samme  

 regnskabsår, er en udtømmende eksemplificering, således at  

 reglen ikke kan anvendes analogt på et moderselskab, der er et  

 skuffeselskab.
 Ligningsrådet fandt derfor, at sambeskatning ikke  

 kunne tillades for skatteåret 1992/93.
