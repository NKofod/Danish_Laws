Resumé  



  

 En far ansøgte en privat skole om optagelse af sin søn på skolen.
Skolen  

 rettede i den forbindelse henvendelse til kommunen med ønske om indsigt i  

 forskellige sagsakter vedrørende drengen med henblik på at vurdere om skolen  

 kunne give ham et relevant undervisningstilbud.
Skolen oplyste over for  

 kommunen at faren havde givet samtykke til at skolen kunne indhente relevante  

 sagsakter fra kommunen.
Kommunen udleverede herefter forskellige dokumenter  

 til  

 skolen til gennemsyn.
Faren bestred efterfølgende at han havde givet samtykke  

 til at skolen kunne indhente oplysningerne.
Faren klagede over kommunen, først til tilsynsrådet og herefter  

 til Indenrigsministeriet.
Hverken tilsynsrådet eller Indenrigsministeriet  

 mente  

 der var grundlag for at udtale at kommunen havde handlet ulovligt ved at  

 udlevere oplysningerne.
Ombudsmanden udtalte at det havde været bedst stemmende med god  

 forvaltningsskik hvis kommunen inden den udleverede oplysningerne til skolen,  

 havde indhentet et skriftligt samtykke fra faren.
Ombudsmanden meddelte  

 tilsynsrådet og Indenrigsministeriet sin opfattelse, men udtalte ikke sin  

 opfattelse som en kritik af myndighederne.
Ombudsmanden mente at kommunen ud fra en almindelig  

 retsgrundsætning havde pligt til at tage notat om de oplysninger man modtog  

 fra  

 skolen, om at faren mundtligt havde givet samtykke til at skolen kunne  

 indhente  

 oplysninger.
Ombudsmanden mente endvidere at kommunen havde pligt til at tage  

 notat om hvilke oplysninger den udleverede til skolen i forbindelse med  

 skolens  

 henvendelse. (J.nr. 2000-1416-703).
Kommunes videregivelse af oplysninger til privat skole.
Krav  

 til samtykket.
Notatpligt Det fremgår af sagens akter  

 at A i efteråret 1997 rettede henvendelse til skolelederen på en privat skole  

 med forespørgsel om hvorvidt hans søn ville kunne optages på skolen.
I  

 forbindelse med forespørgslen anmodede skolelederen for den private skole  

 Pædagogisk Psykologisk Rådgivning under K Kommune om indsigt i forskellige  

 sagsakter vedrørende As søn med henblik på en vurdering af om den  

 private  

 skole ville kunne give ham et relevant undervisningstilbud.
Kommunen  

 udleverede  

 sagsakterne til skolelederen til gennemsyn.
Efter at skolelederen havde  

 foretaget en vurdering af sagen og givet afslag på at optage As søn på  

 skolen,  

 blev akterne tilbageleveret til kommunen.
Skolelederen oplyste over for  

 kommunen at A havde givet samtykke til at den private skole kunne indhente  

 relevante sagsakter fra kommunen.
A bestred efterfølgende at det var  

 tilfældet.
Den 4. august 1998 klagede A  

 til mig over at K Kommune havde udleveret fortrolige oplysninger om hans søn  

 til den private skole uden hans samtykke.
Jeg sendte den 25. august 1998  

 As  

 klage videre til skoleforvaltningen i K Kommune som en anmodning fra A om at  

 kommunen tog stilling til hans indsigelse.
Efter at A havde fået svar  

 fra kommunen, klagede han den 3. maj 1999 til tilsynsrådet over K Kommunes  

 behandling af sagen.
Tilsynsrådet indhentede en udtalelse af 16. august 1999  

 fra kommunen.
Udtalelsen var vedlagt et brev af 9. august 1999 fra en ledende  

 psykolog fra skolepsykologisk kontor.
Af brevet fremgår følgende vedrørende  

 hændelsesforløbet:
I slutningen af efteråret  

 1997, forespørger (A) skolelederen på den private skole om hans søn ville  

 kunne  

 optages på skolen.
I overensstemmelse med skolens optagelsesprocedure, gør  

 skolelederen for den private skole en eventuel optagelse af sønnen betinget  

 af,  

 at skolen får tilladelse til at indhente relevante oplysninger fra Pædagogisk  

 Psykologisk Rådgivning samt rette henvendelse til andre skoler, hvor sønnen  

 tidligere har gået.
Efter at have modtaget faderens accept anmoder skolen PPR  

 afdeling Vest, v/en psykolog om indsigt i relevante sagsakter med henblik på  

 en  

 vurdering af om skolen vil kunne give (A)s søn et relevant  

 undervisningstilbud.
Psykologen fremskaffer  

 vedlagte bilag som skolelederen får forevist samtidigt med, at psykologen  

 videregiver PPRs vurdering af sagen.
Skolelederen anmoder om at få lov  

 at  

 beholde de udleverede akter nogle få dage, for grundigt at kunne gennemlæse  

 disse,  

 og bedre begrunde sin stillingtagen til sagen overfor familien.
Dette ønske  

 imødekommes, og ifølge skolelederen modtager skolen fra (A) derudover  

 yderligere sagsakter herunder skoleudtalelser.
Umiddelbart efter at skolen  

 har  

 givet endeligt afslag på optagelsen af (A)s søn tilbageleveres de  

 udleverede  

 papirer.
Ovenstående hændelsesforløb  

 er gennemlæst og bekræftet af skolelederen på den private skole samt  

 psykologen  

 fra Pædagogisk Psykologisk Rådgivning, afdeling Vest. Tilsynsrådet besluttede den  

 24. marts 2000 at tilsynsrådet ikke havde grundlag for at udtale at K Kommune  

 havde handlet ulovligt i sagen.
Om baggrunden for beslutningen fremgår bl.a.  

 følgende:
Tilsynsrådet har gennemgået  

 de akter, der blev overgivet til den private skole.
Tilsynsrådet er enig med  

 Dem og (K) Kommune i, at de pågældende akter indeholder oplysninger om meget  

 personlige  

 forhold.
 I henhold til lov nr. 571 af  

 19. december 1985 (forvaltningsloven) § 28, stk. 2 kan der under visse  

 omstændigheder overgives oplysninger om private forhold til en anden  

 forvaltningsmyndighed.
 Akterne blev imidlertid  

 overgivet til en privatskole.
 I henhold til lov om  

 friskoler og private grundskoler, jf. lovbekendtgørelse nr. 512 af 2. juli  

 1998  

 § 5 skal frie grundskoler, der modtager tilskud efter loven, være selvejende  

 institutioner og skal i sit virke som uddannelsesinstitution være uafhængig.
 Lov om friskoler og private  

 grundskoler § 5 har følgende ordlyd:
§ 5.  

  

 Frie grundskoler, der modtager tilskud i henhold til denne  

 lov, skal være selvejende institutioner, hvis vedtægtsbestemmelser om  

 styrelse  

 og økonomiske forhold skal godkendes af undervisningsministeren.
Ministeren  

 kan  

 fastsætte nærmere regler om vedtægternes indhold.
 Stk. 2.  

  

 Skolen skal i sit virke som selvejende  

 uddannelsesinstitution være uafhængig, og skolens midler må alene komme  

 skolens  

 skole- og undervisningsvirksomhed til gode.
 Stk. 5.  

  

 Den overordnede ledelse af skolen varetages af en  

 bestyrelse, som er ansvarlig for skolens drift over for  

 undervisningsministeren.
 Tilsynet med den frie  

 grundskoles almindelige virksomhed føres af forældrekredsen.
Dog kan tilsynet  

 med om eleverne har et standpunkt, der svarer til folkeskolens standpunkt i  

 visse tilfælde føres af kommunalbestyrelsen.
 Tilsynsrådet finder, at den  

 private skole ikke er omfattet af den offentlige forvaltning, jf. herved  

 specielt lov om friskoler og den frie grundskole § 5.
 Hjemmelen til at overgive  

 private oplysninger til den private skole kan således ikke findes i  

 forvaltningslovens  

 § 28, stk. 2, idet denne bestemmelse alene finder anvendelse ved overgivelse  

 af  

 akter til en forvaltningsmyndighed.
 I forvaltningslovens § 27,  

 stk. 1, jfr. straffelovens § 152 og §§ 152 c-152f er der fastsat regler for  

 tavshedspligt, for personer der virker inden for den offentlige forvaltning.
 I henhold til disse  

 bestemmelser har den der virker inden for den offentlige forvaltning,  

 tavshedspligt,  

 når en oplysning ved lov eller anden gyldig bestemmelse er betegnet som  

 fortrolig, eller når det i øvrigt er nødvendigt at hemmeligholde oplysningen  

 for at varetage væsentlige hensyn til offentlige eller private interesser.
 Det vil derfor være et brud  

 på tavshedspligten, såfremt en person, der virker indenfor den offentlige  

 forvaltning  

  

 uberettiget  

  

 videregiver  

 fortrolige oplysninger.
 Der tages i de forvaltningsretlige  

 regler ikke stilling til, om et samtykke til videregivelse af en fortrolig  

 oplysning bevirker, at der er tale om en  

  

 berettiget  

  

 videregivelse og dermed ikke et brud  

 på tavshedspligten.
 Tilsynsrådet finder  

 imidlertid, at det er umiddelbart klart, at (K) Kommune var berettiget til at  

 give  

 materialet til lederen af den private skole til brug for lederens overvejelse  

 om, hvorvidt skolen kunne optage Deres søn, forudsat at De havde givet  

 samtykke  

 til, at kommunen udleverede materialet.
 (K) Kommune oplyser, at De  

 overfor den private skole havde givet Deres samtykke til, at der blev  

 indhentet  

 relevante oplysninger om Deres søn.
 De har overfor Tilsynsrådet  

 benægtet dette samtykke, således skriver De i brev af 7. september 1999 til  

 Tilsynsrådet:
Jeg har ikke givet min  

 tilladelse til at den private skole kunne få aktindsigt i journal fra K  

 Kommuneskole.  

 Jeg afviser fuldstændig den påstand man kommer med.
Papiret er taknemmeligt  

 så  

 man kan skrive hvad man vil. Tilsynsrådet har ikke  som  

 en domstol  mulighed for at foretage bevisførelse i en sag som denne.  

 Som  

 sagen foreligger for Tilsynsrådet, finder Tilsynsrådet det ikke muligt, at  

 fastslå, hvorvidt der er givet samtykke eller ej.
Tilsynsrådet har herefter  

 ikke grundlag for at udtale, at (K) Kommune i den  

 konkrete sag har handlet ulovligt. Den 3. april 2000 klagede De  

 til Indenrigsministeriet over tilsynsrådets udtalelse.
Den 18. april 2000  

 skrev  

 Indenrigsministeriet bl.a. følgende til Dem:
I sager, der rejses ved  

 ansøgning, kan der indhentes oplysninger om ansøgerens rent private forhold,  

 når denne har samtykket i indhentelsen, jf. § 29 i forvaltningsloven (lov nr.  

 571 af 19. december 1985 som senest ændret ved lov nr. 347 af 6. juni 1991).  

 Der er ikke krav om, at samtykket er skriftligt.
Hvis der er givet samtykke  

 til, at oplysninger om rent private forhold indhentes, er det ikke  

 nødvendigt,  

 at den myndighed som oplysninger indhentes hos, skal meddele samtykke til  

 videregivelsen  

 i henhold til § 28 i forvaltningsloven  der som udgangspunkt indeholder  

 et  

 krav om, at samtykket er skriftligt.
 Der henvises til John  

 Vogter, Forvaltningsloven med kommentarer, 1999, side 560 og side 571.
Forvaltningslovens regler om  

 indhentelse og videregivelse af oplysninger gælder for udveksling af  

 oplysninger mellem forvaltningsmyndigheder eller inden for en  

 forvaltningsmyndighed.
Når forvaltningsmyndigheder derimod videregiver  

 oplysninger til andre end forvaltningsmyndigheder, er det afgørende for,  

 hvorvidt videregivelsen kan ske, om denne er berettiget.
Principperne bag  

 reglerne  

 i forvaltningsloven om udveksling af oplysninger kan i den forbindelse danne  

 udgangspunkt for vurderingen.
 Dette vil i en sag som den  

 foreliggende indebære, at uanset om den private skole kan henregnes til den  

 offentlige forvaltning eller ej vil (K) Kommune  i det omfang De har  

 givet  

 samtykke til den private skole til, at skolen kan indhente oplysninger fra  

 kommunen  kunne videregive oplysninger til skolen uden kommunen  

 forinden  

 indhenter et (mundtligt eller skriftligt) samtykke fra Dem.
 Hertil kommer, at  

 Indenrigsministeriet  ligesom tilsynsrådet  ikke har mulighed for  

 at afklare,  

 hvilke af de i sagen foreliggende modstridende oplysninger om, hvorvidt De  

 har  

 givet den private skole samtykke til at indhente de omhandlede oplysninger,  

 der  

 er korrekte.
Indenrigsministeriet finder  

 på denne baggrund ikke grundlag for at foretage videre i anledning af Deres  

 henvendelse. Den 25. april 2000 klagede A  

 til mig over udtalelserne fra tilsynsrådet og Indenrigsministeriet.
I  

 anledning  

 af As klage bad jeg den 8. maj 2000 ministeriet og tilsynsrådet om  

 udtalelser.  

 Jeg bad myndighederne udtale sig om hvorvidt myndighederne i forbindelse med  

 vurderingen af spørgsmålet om hvorvidt K Kommunes videregivelse af  

 oplysningerne til den private skole var berettiget, overvejede om kommunen  

 forinden videregivelsen selv burde have indhentet et samtykke, eventuelt  

 skriftligt, eller som minimum have sikret sig at der forelå et samtykke til  

 indhentelsen.
Jeg modtog den 7. november  

 2000 fra Indenrigsministeriet udtalelser af 20. juni 2000, 18. august 2000 og  

 6. november 2000 fra henholdsvis K Kommune, tilsynsrådet og  

 Indenrigsministeriet.
Af udtalelsen fra Indenrigsministeriet fremgår bl.a.  

 følgende:
Ved brev af 20. juni 2000  

 har (K) Kommune bl.a. oplyst til tilsynsrådet, at kommunen, når den modtager  

 en  

 anmodning fra en skole om oplysninger til brug for behandling af en ansøgning  

 om optagelse på skolen, altid sikrer sig, at der foreligger fornødent  

 samtykke.  

 Hvorledes kommunen sikrer sig dette, afhænger af en konkret vurdering i det  

 enkelte tilfælde, og undertiden kræver kommunen et  mundtligt eller  

 skriftligt  

  samtykke direkte fra ansøgeren.
I andre tilfælde finder kommunen det  

 tilstrækkeligt, at den skole, der anmoder om oplysningerne, oplyser, at  

 ansøgeren har meddelt samtykke. (K) Kommune har endvidere oplyst, at man i  

 den  

 foreliggende sag på grundlag af kommunens kendskab til den private skole og  

 proceduren på skolen i sager som den foreliggende fandt det tilstrækkeligt at  

 lægge oplysningerne fra skolens leder om, at (A) havde meddelt samtykke, til  

 grund.
 Ved brev af 18. august 2000  

 til Indenrigsministeriet har Tilsynsrådet bl.a. meddelt, at tilsynsrådet kan  

 henholde sig til rådets udtalelse af 24. marts 2000. Tilsynsrådet har  

 endvidere  

 oplyst, at det efter rådets opfattelse kunne overvejes, hvorvidt (K) Kommunes  

 undladelse af at tage notat i henhold til offentlighedslovens § 6 burde have  

 været inddraget i sagen, men at tilsynsrådet under henvisning til sagens  

 karakter ikke fandt anledning til at gå nærmere ind i dette forhold under  

 sagens behandling.
 Indenrigsministeriet kan i  

 den anledning oplyse, at sagen har givet ministeriet anledning til følgende  

 overvejelser:
I sager, der rejses ved  

 ansøgning, kan der indhentes oplysninger om ansøgerens rent private forhold,  

 når denne har samtykket i indhentelsen, jf. § 29 i forvaltningsloven (lov nr.  

 571 af 19. december 1985 som senest ændret ved lov nr. 347 af 6. juni 1991).  

 Der er ikke krav om, at samtykket er skriftligt.
Hvis der er givet samtykke  

 til, at oplysninger om rent private forhold indhentes, er det ikke  

 nødvendigt,  

 at der over for den myndighed som oplysningerne indhentes hos, skal meddeles  

 samtykke til videregivelsen i henhold til § 28 i forvaltningsloven  der  

 som  

 udgangspunkt indeholder et krav om, at samtykket er skriftligt.
 Der henvises til John  

 Vogter, Forvaltningsloven med kommentarer, 1999, side 560 og side 571.
Forvaltningslovens § 28 om  

 indhentelse af oplysninger gælder for udveksling af oplysninger mellem  

 forvaltningsmyndigheder, og reglen i § 29 gælder tillige i et vist omfang for  

 udveksling af oplysninger inden for en forvaltningsmyndighed.
Når  

 forvaltningsmyndigheder derimod videregiver oplysninger til andre end  

 forvaltningsmyndigheder, er det afgørende for, hvorvidt videregivelsen kan  

 ske,  

 om denne er berettiget.
Principperne bag reglerne i forvaltningsloven om  

 udveksling af oplysninger kan i den forbindelse danne udgangspunkt for  

 vurderingen.
Der henvises til John Vogter, Forvaltningsloven med kommentarer,  

 1999, side 531.
 Der er efter  

 Indenrigsministeriets opfattelse ikke i henhold til forvaltningsloven   

 eller  

 hvis den private skole ikke kan henregnes til den offentlige forvaltning i  

 henhold til principperne bag reglerne i forvaltningsloven  krav om, at  

 (K)  

 Kommune skulle indhente et samtykke fra (A), inden kommunen udleverede  

 fortrolige oplysninger om (A)s søn til den private skole.
I forbindelse med afgørelsen  

 af, om fortrolige oplysninger kan udleveres, er forvaltningsmyndigheder,  

 herunder kommunale myndigheder, efter Indenrigsministeriets opfattelse bundet  

 af almindelige forvaltningsretlige principper, herunder officialmaksimen.  

 Officialmaksimens formål er at bidrage til at sikre, at myndighedernes  

 afgørelser er materielt lovlige og rigtige.
Det forudsætter ikke alene, at  

 alle  

 relevante forhold er belyst ved det foreliggende materiale, men også, at  

 oplysningerne er pålidelige.
Er der tvivl om holdbarheden af et væsentligt  

 faktum, hører det med til sagsoplysningen at søge denne tvivl afklaret,  

 således  

 at det ved en sædvanlig bevismæssig vurdering kan afgøres, om den pågældende  

 oplysning kan lægges til grund for afgørelsen.
 Der kan herved henvises til  

 Hans Gammeltoft-Hansen m.fl., Forvaltningsret, 1994, side 299.
 En myndighed, der udleverer  

 fortrolige oplysninger på baggrund af en oplysning om, at den, som  

 oplysningerne vedrører, har meddelt samtykke til udleveringen, vil på  

 grundlag  

 af officialmaksimen efter omstændighederne være forpligtet til  

 at undersøge oplysningen om samtykket  

 nærmere, eventuelt ved henvendelse til den, de fortrolige oplysninger  

 vedrører.
 (K) Kommune udleverede de  

 omhandlede oplysninger på baggrund af, at den private skole oplyste til  

 kommunen, at (A) havde meddelt samtykke hertil. (K) Kommune har oplyst til  

 Tilsynsrådet, at man blandt andet på baggrund af kommunens hidtidige  

 erfaringer  

 med den private skole fandt at kunne lægge det af skolens leder oplyste om  

 (A)s samtykke til grund.
Indenrigsministeriet finder  

 ikke grundlag for at fastslå, at der, da (K) Kommune udleverede de omhandlede  

 oplysninger til den private skole, har foreligget begrundet tvivl om  

 rigtigheden af skolens oplysning til kommunen om, at (A) havde givet samtykke  

 til udleveringen.
Indenrigsministeriet skal i den forbindelse bemærke, at  

 tilsynsrådenes tilsyn med kommunerne ikke omfatter spørgsmål om, hvorvidt  

 kommunens  

 dispositioner er rimelige eller hensigtsmæssige eller spørgsmål vedrørende  

 principperne om god forvaltningsskik.
 Indenrigsministeriet har   

 ligesom tilsynsrådet  endvidere ikke mulighed for at afklare, hvilke af  

 de i  

 sagen foreliggende modstridende oplysninger om, hvorvidt (A) har givet den  

 private skole samtykke til at indhente de omhandlede oplysninger, der er  

 korrekte.
 Indenrigsministeriet kan på  

 den baggrund henholde sig til ministeriets udtalelse af 18. april 2000.
 Tilsynsrådets bemærkning  

 vedrørende offentlighedslovens § 6 i rådets udtalelse af 18. august 2000  

 giver  

 endvidere Indenrigsministeriet anledning til følgende bemærkninger:
§ 6 i offentlighedsloven  

 (lov nr. 572 af 19. december 1985 som senest ændret ved lov nr. 276 af 13.  

 maj  

 1998) omhandler myndigheders notatpligt. § 6 i offentlighedsloven finder  

 anvendelse i tilfælde, hvor myndigheder modtager oplysninger, men ikke i  

 tilfælde, hvor myndigheder udleverer oplysninger.
I tilfælde, hvor  

 myndigheder  

 udleverer oplysninger, kan det dog følge af god forvaltningsskik, at  

 myndighederne bør foretage notat herom, jf. herved Folketingets Ombudsmands  

 beretning 1989, side 369*.
Den foreliggende sag giver  

 derfor efter Indenrigsministeriets opfattelse ikke de kommunale  

 tilsynsmyndigheder  

 anledning til at overveje spørgsmål om notatpligt nærmere, idet spørgsmål om  

 (K) Kommunes notatpligt i denne sag, hvor kommunen har udleveret fortrolige  

 oplysninger, vedrører principperne om god forvaltningsskik, der ikke er  

 omfattet af de kommunale tilsynsmyndigheders kompetence.
Hvorvidt den private  

 skole har haft notatpligt i sagen, er endvidere ikke et spørgsmål, som de  

 kommunale tilsynsmyndigheder kan tage stilling til, da tilsynet ikke omfatter  

 privatskoler. Jeg sendte udtalelserne til  

 A.
I brev af 15. november 2000 fastholdt A at han ikke på noget tidspunkt  

 havde  

 givet tilladelse til at han søns journal blev udleveret fra skolepsykologisk  

 kontor.
Skolelederen på den private skole havde over for ham givet udtryk for  

 at han ville tage kontakt til skoleforvaltningen for at flytte Deres  

 søn  

 over.
A påpegede at skoleforvaltningen ikke er det samme som  

 skolepsykologisk  

 kontor, og at det er normalt at kommunen indhenter en skriftligt tilladelse  

 til  

 at kunne udlevere materiale fra den ene forvaltning til den anden.
Ombudsmandens udtalelse I det følgende lægges til grund at den private skole ikke er omfattet  

 af forvaltningslovens regler.
Det lægges tillige til grund at der i det  

 materiale der blev videregivet, var indeholdt oplysninger om rent private  

 forhold.
Efter forvaltningslovens § 28, stk. 1, må en forvaltningsmyndighed ikke  

 videregive oplysninger om enkeltpersoners rent private forhold til en anden  

 forvaltningsmyndighed.
Videregivelse kan dog ske hvis en af betingelserne i §  

 28, stk. 2, er opfyldt, f.eks. hvis den oplysningerne vedrører, har givet  

 samtykke (nr. 1). Samtykket skal være skriftligt og indeholde nærmere  

 oplysninger (stk. 4).
Efter lovens § 29, stk. 1, må der i ansøgningssager ikke indhentes  

 oplysninger om ansøgernes rent private forhold hos en anden  

 forvaltningsmyndighed.
Indhentelse af sådanne oplysninger kan dog ske hvis en  

 af betingelserne i § 29, stk. 2, er opfyldt, f.eks. at ansøgeren har givet  

 samtykke hertil (nr. 1). Samtykket skal være konkretiseret, men derudover  

 stilles der ikke som i § 28 særlige krav til samtykket, herunder krav om at  

 det skal være skriftligt.
Et mundtligt samtykke er således tilstrækkeligt,  

 jf.
Folketingstidende 1985-86, Tillæg B, sp. 109, og Justitsministeriets  

 vejledning om forvaltningsloven (1986), pkt. 187.
 I ansøgningssager er der  

 ikke krav om at der skal indhentes samtykke både efter § 28 (til  

 videregivelsen)  

 og efter § 29 (til indhentelsen). Af de nævnte steder i forarbejderne og i  

 vejledningen til loven fremgår det at et samtykke efter § 29 er  

 tilstrækkeligt.
 Bestemmelserne i § 28 gælder  

 kun for videregivelse fra en forvaltningsmyndighed til en anden  

 forvaltningsmyndighed, og § 29 gælder imidlertid kun hvor en  

 forvaltningsmyndighed indhenter oplysninger fra en anden  

 forvaltningsmyndighed.
 Ved forvaltningsmyndigheders  

 videregivelse af fortrolige oplysninger til andre end  

 forvaltningsmyndigheder,  

 f.eks. som her en privatskole, må berettigelsen bedømmes på grundlag af de  

 almindelige tavshedspligtsbestemmelser i forvaltningslovens § 27 og i  

 straffelovens § 152. Herefter er det afgørende om videregivelsen kan anses  

 for  

 berettiget.
Det er et grundlæggende  

 princip  som også afspejles i §§ 28 og 29 i forvaltningsloven  at  

 personoplysninger,  

 herunder også oplysninger af meget følsom karakter, kan videregives til  

 enhver  

 anden brug hos såvel offentlige myndigheder som private når den oplysningerne  

 angår, har givet sit samtykke hertil.
Baggrunden herfor er bl.a. at den  

 oplysningerne angår, selv anses som rådig over oplysningerne, og at den  

 pågældende kan have behov for at oplysningerne videregives til andre, jf.  

 bl.a.  

 John Vogter, Forvaltningsloven med kommentarer, 3. udg. (1999), s. 470, og  

 Kaj  

 Larsen mfl., Forvaltningsret (1994), s. 139.
Ved videregivelse til  

 private er der ikke fastsat samtykkekrav svarende til forvaltningslovens §  

 28,  

 stk. 4. Reglerne i forvaltningslovens kapitel 8 (§§ 28-32) antages imidlertid  

 i  

 et vist omfang at finde tilsvarende anvendelse ved afgørelsen af hvorvidt  

 videregivelse af fortrolige oplysninger fra den offentlige forvaltning til  

 personer uden for den offentlige forvaltning kan anses for berettiget, jf.  

 bl.a.
Jon Andersen, Juristen 1991, s. 8f, og de sager der er refereret i  

 Folketingets Ombudsmands beretning for 1987, s. 194f*, og for 1991, s. 156f*.
 I sagen refereret i  

 beretningen for 1991, s. 156, udtalte jeg således at Den Sociale  

 Ankestyrelses  

 videregivelse af en afgørelseskopi til egen læge i førtidspensionssager  

 forudsatte et skriftligt samtykke på samme måde som hvis der havde været tale  

 om videregivelse til en anden forvaltningsmyndighed, jf. forvaltningslovens §  

 28, stk. 4, 2 pkt.
I den nævnte sag var der  

 tale om en situation hvor en myndighed uopfordret og på eget initiativ  

 videregav oplysninger til en privat.
I den foreliggende sag blev der  

 videregivet oplysninger på den private skoles initiativ til brug for  

 behandlingen af en ansøgning om optagelse på skolen.
Hvis den private skole  

 havde været en offentlig myndighed, kunne videregivelsen således have fundet  

 sted på baggrund af et mundtligt samtykke fra Dem, jf. forvaltningslovens §  

 29,  

 stk. 2, nr. 1.
 Private skoler modtager  

 tilskud fra det offentlige og er i et vist omfang også underlagt offentlig  

 kontrol, jf. lov om friskoler og private grundskoler (lovbekendtgørelse nr.  

 529  

 af 6. juni 2001). De opgaver der varetages af private skoler, svarer i vidt  

 omfang til de opgaver der varetages af folkeskolerne.
Ved lov nr. 478 af 31. maj  

 2000 blev lov om friskoler og private grundskoler ændret således at der bl.a.  

 blev indsat en bestemmelse i § 5, stk. 8, om at kapitel 8 i forvaltningsloven  

 om tavshedspligt mv. gælder for bestyrelsen, lederen og andre ansatte ved en  

 privat skole.
Loven trådte i kraft den 1. juli 2000. Inden det tidspunkt  

 havde  

 ansatte mfl. på en privat skole ikke tavshedspligt hverken efter  

 forvaltningslovens regler eller direkte efter reglerne i straffeloven.
Når henses til at ansatte  

 mfl. på den private skole på det tidspunkt da oplysningerne fra kommunen blev  

 videregivet til skolen, ikke var undergivet tavshedspligt, og til at de  

 oplysninger der blev videregivet, var personoplysninger af meget følsom  

 karakter, mener jeg at det havde været bedst stemmende med god  

 forvaltningsskik  

 om (K) Kommune forinden videregivelsen fandt sted, havde indhentet et  

 skriftligt samtykke fra Dem.
Se også Kaj Larsen mfl., Forvaltningsret (1994),  

 s. 139.
Jeg har gjort tilsynsrådet  

 og Indenrigsministeriet bekendt med min opfattelse.
Jeg har dog ikke udtalt  

 min  

 opfattelse som kritik af tilsynsrådet og Indenrigsministeriet idet det ligger  

 uden for de kommunale tilsynsmyndigheders kompetence at tage stilling til  

 spørgsmål om god forvaltningsskik.
Videregivelsen fra (K)  

 Kommune fandt i denne sag sted på baggrund af oplysninger om at der forelå et  

 mundtligt samtykke fra Dem.
Selv om det er min opfattelse at kommunen burde  

 have indhentet et skriftligt samtykke fra Dem, finder jeg anledning til at  

 komme med bemærkninger vedrørende spørgsmålet om notatpligt.
Det skyldes  

 bl.a.  

 at bemærkningerne er relevante i en situation hvor et skriftligt samtykke  

 blot  

 bliver forevist, men ikke udleveret til den myndighed som er blevet anmodet  

 om  

 at videregive oplysninger:
 Det følger af bestemmelsen i  

 offentlighedslovens § 6 at der i sager hvor der vil blive truffet afgørelse  

 af  

 en forvaltningsmyndighed, påhviler myndigheden en forpligtelse til at gøre  

 notat hvis myndigheden mundtligt modtager oplysninger vedrørende en sags  

 faktiske omstændigheder der er af betydning for sagens afgørelse, eller som  

 på  

 anden måde er bekendt med sådanne oplysninger.
Reglen i offentlighedslovens  

 § 6 om notatpligt finder således kun anvendelse i afgørelsessager og kun for  

 så  

 vidt angår oplysninger vedrørende en sags faktiske omstændigheder.  

 Bestemmelsen  

 må imidlertid anses som et udslag af en almindelig retsgrundsætning om at  

 offentlige myndigheder i alle sagstyper har pligt til at gøre notat om alle  

 væsentlige ekspeditioner og andre væsentlige elementer i en sagsbehandling,  

 jf.  

 f.eks.
Folketingets Ombudsmands beretning for 1989, s.138*. Pligten til at  

 tage  

 notat er normalt en forudsætning for en effektiv kontrol med om myndighederne  

 har handlet korrekt.
Pligten har således bevismæssig betydning.
(K) Kommune modtog  

 oplysninger fra den private skole, nemlig oplysninger om at De havde givet  

 samtykke til skolen til at den kunne indhente oplysninger fra Pædagogisk  

 Psykologisk Rådgivning og fra andre skoler hvor Deres søn havde gået.
Det er  

 min opfattelse at kommunen som et udslag af de nævnte almindelige  

 retsgrundsætninger havde pligt til at gøre notat om sådanne oplysninger.
Jeg  

 mener også at kommunen burde have taget notat om hvilke oplysninger kommunen  

 udleverede  

 til den private skole i forbindelse med skolens henvendelse.
Det er på den baggrund min  

 opfattelse at Tilsynsrådet og Indenrigsministeriet burde have påtalt at (K)  

 Kommune ikke havde taget notat om de oplysninger kommunen modtog fra den  

 private skole.
Jeg har gjort tilsynsrådet og Indenrigsministeriet bekendt med  

 min opfattelse. NOTER: (*)  

 FOB 1989, s. 138  

 og 369, FOB 1987, s.  

 194 og  

 FOB 1991, s. 156.
