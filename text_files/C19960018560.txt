Direktoratet for Arbejdsløshedsforsikringen har i bekendtgørelse nr. 667  

 af 10. juli 1996 fastsat regler om rådighed og selvforskyldt ledighed.
Til  

 brug herfor har direktoratet udarbejdet denne vejledning.
Rådighed Kapitel 1 omfatter de samlede rådighedsbetingelser, som  

 arbejdsløshedskassen skal påse, at medlemmet opfylder, inden dagpenge kan  

 udbetales.
Til § 2 Handlingsplanen er udgangspunktet for, hvad medlemmet står til rådighed  

 for, men medlemmet skal - uanset handlingsplanen - stå til rådighed for det  

 almindelige arbejdsmarked.
Medlemmet skal følge de tilbud, der indgår i den individuelle  

 handlingsplan.
Det indgår som en del af handlingsplanen, at medlemmet kan  

 formidles arbejde, jf. § 6, mens medlemmet deltager i tilbud.
Medlemmet er  

 dog under deltagelse i tilbud ikke forpligtet til at søge arbejde og deltage  

 i kurser, der fremmer den målsætning, der er aftalt i handlingsplanen,  

 medmindre medlemmet deltager i et tilbud og samtidig får dagpenge.
Der  

 henvises til § 8.
 Medlemmet kan formidles arbejde, jf. § 6, i perioder, hvor medlemmet ikke  

 deltager i tilbud efter handlingsplanen, og medlemmet skal, jf. § 7, i  

 perioderne søge arbejde og deltage i kurser, der fremmer den målsætning, der  

 er aftalt i handlingsplanen.
 Hvis medlemmet ikke har en individuel handlingsplan, kan medlemmet  

 formidles arbejde, jf. § 6, og medlemmet skal søge arbejde og deltage i  

 kurser, jf. § 7.
 Arbejdsformidlingen skal udvise fleksibilitet ved formidling af arbejde  

 til medlemmer, der deltager i tilbud efter en individuel handlingsplan.  

 Tilsvarende fleksibel administration skal udvises ved formidling af arbejde  

 til medlemmer, som er på uddannelsesorlov efter lov om orlov.  

 Arbejdsformidlingen kan konkret fravige kravet om, at medlemmet skal kunne  

 formidles arbejde under deltagelse i undervisning i henhold til en individuel  

 handlingsplan.
 Der henvises til Arbejdsmarkedsstyrelsens vejledning af 31. januar 1996 om  

 rådighedsforpligtelsen i forbindelse med tilbud efter lov om en aktiv  

 arbejdsmarkedspolitik, uddannelsesorlov efter lov om orlov og uddannelse  

 efter lov om arbejdsmarkedsuddannelser.
Til § 3 Om medlemmet har bopæl i Danmark afgøres efter principperne herom i  

 reglerne om optagelse.
Der skal være tale om en egentlig bopæl i Danmark, og  

 en postboksadresse eller poste restante er ikke tilstrækkelig.
Medlemmet skal  

 oplyse arbejdsløshedskassen og Arbejdsformidlingen om den reelle  

 bopælsadresse.
Medlemmet skal endvidere opholde sig i Danmark.
I forbindelse med ferieafholdelse i udlandet, anses betingelsen som  

 udgangspunkt for opfyldt, hvis medlemmet rejser til udlandet efter normal  

 arbejdstids ophør den sidste hverdag før påbegyndelsen af ferien.
Ved feriens  

 afslutning skal medlemmet vende hjem til Danmark i så god tid, at medlemmet  

 kan gøre sig bekendt med sin post og nå at påbegynde et eventuelt formidlet  

 arbejde ved arbejdstids begyndelse den første dag efter ferien.
 Bestemmelsen gælder kun, hvis der ikke efter andre regler er ret til  

 dagpenge, selv om bopælskravet ikke er opfyldt, eller medlemmet ikke opholder  

 sig i Danmark.
Til § 4 Arbejdsministeren, Arbejdsmarkedsstyrelsen og Arbejdsmarkedsrådene  

 fastsætter de nærmere regler for medlemmets kontakt til Arbejdsformidlingen.  

 Medlemmet skal møde til aktiviteter arrangeret af Arbejdsformidlingen, hvis  

 medlemmet skriftligt og personligt er indkaldt hertil af Arbejdsformidlingen.
 Der henvises til Arbejdsmarkedsstyrelsens bekendtgørelse om en aktiv  

 arbejdsmarkedsindsats.
Medlemmet skal tilmelde sig Arbejdsformidlingen, når medlemmet bliver  

 ledigt, medmindre der er givet tilladelse til, at tilmeldingen og kontakten  

 kan ske til et andet sted end Arbejdsformidlingen, eller til, at tilmeldingen  

 ikke skal ske straks, når ledigheden indtræder.
Tilmeldingen til  

 Arbejdsformidlingen som arbejdssøgende siger dog ikke i sig selv noget om  

 medlemmets rådighed, men tilmeldingen er en af flere betingelser for  

 udbetaling af dagpenge.
 Om konsekvenserne af at undlade at møde til samtaler og aktiviteter, som  

 Arbejdsformidlingen har indkaldt medlemmet til skriftligt og personligt,  

 henvises der til § 26, stk. 4 og 5.
Hvis arbejdsløshedskassen har udbetalt dagpenge til et medlem, der ikke  

 har været tilmeldt Arbejdsformidlingen, skal arbejdsløshedskassen kunne  

 dokumentere, at Arbejdsformidlingen har påtaget sig ansvaret for, at  

 medlemmet ikke har været tilmeldt Arbejdsformidlingen.
Arbejdsløshedskassen  

 skal notere, hvilke medlemmer der har fået dagpenge, selv om de ikke har  

 været tilmeldt Arbejdsformidlingen, således at arbejdsløshedskassen til  

 enhver tid kan oplyse, hvilke og hvor mange medlemmer det drejer sig om.
Til § 5 Medlemmet skal gøre sig bekendt med indholdet af den daglige post ved  

 enten selv at vente på den daglige postomdeling eller på anden måde at sikre  

 sig kendskab til den daglige post.
 Medmindre medlemmet er orienteret om andet hos Arbejdsformidlingen, skal  

 medlemmet kunne overtage arbejde eller møde til samtaler på  

 Arbejdsformidlingen eller aktiviteter efter lov om en aktiv  

 arbejdsmarkedspolitik ved arbejdstids begyndelse dagen efter, at medlemmet  

 har modtaget formidlingsbrevet/indkaldelsen.
Formålet med 1-dags-fristen er at give ledige medlemmer mulighed for at  

 indrette sig på at skulle i beskæftigelse, møde til samtaler m.v.
En  

 manglende overholdelse af fristen fra  

 Arbejdsformidlingens/arbejdsløshedskassens side medfører ikke, at den  

 foretagne formidling/mødeindkaldelse anses for ugyldig.
Et medlem, som  

 formidles arbejde med kortere varsel end det varsel, som er beskrevet i § 5,  

 og som kontakter arbejdsgiveren, omfattes derfor af karantænereglerne m.v.,  

 hvis medlemmet under samtalen afslår arbejdet uden en af de gyldige grunde,  

 der er nævnt i § 23.
 Hvis medlemmet ikke modtager et brev fra Arbejdsformidlingen på grund af  

 en adresseændring, som Arbejdsformidlingen ikke er blevet orienteret om,  

 opfylder medlemmet ikke betingelserne, og medlemmet vil i så fald ikke være  

 berettiget til arbejdsløshedsdagpenge fra fraflytningstidspunktet og indtil  

 ændringen meddeles Arbejdsformidlingen og kassen.
 Hvis medlemmet midlertidigt flytter inden for landets grænser, skal  

 medlemmet enten meddele adresseændringen til arbejdsløshedskassen og  

 Arbejdsformidlingen eller på anden måde sikre sig kendskab til den daglige  

 post.
Særligt om ferie Ifølge § 18, stk. 2, i Arbejdsmarkedsstyrelsens bekendtgørelse om en aktiv  

 arbejdsmarkedsindsats, har et ledigt medlem pligt til at give  

 Arbejdsformidlingen besked om afholdelse af ferie senest 14 dage før feriens  

 påbegyndelse.
Har medlemmet undladt at give Arbejdsformidlingen rettidig  

 besked om afholdelse af ferie, herunder ferie med feriedagpenge, kan  

 Arbejdsformidlingen formidle arbejde, afgive tilbud eller indkalde til  

 aktiviteter, der rækker ind over ferien.
Overskrider medlemmet  

 14-dages-fristen vil Arbejdsformidlingen såvel forud for som ved meddelelsen  

 kunne formidle medlemmet arbejde, afgive tilbud eller indkalde til  

 aktiviteter, der griber ind i ferieperioden.
Et medlem, der ikke har givet  

 rettidig besked om afholdelse af ferie, og som forud for feriens påbegyndelse  

 afslår et arbejde eller et tilbud med den begrundelse, at medlemmet skal  

 holde ferie, er omfattet af karantænereglerne m.v.
Hvis medlemmet bliver ledig mindre end 14 dage før afholdelse af en  

 planlagt ferie, skal medlemmet dog ikke kunne overtage formidlet arbejde  

 m.v., der rækker ind over feriens start, hvis medlemmet har givet  

 Arbejdsformidlingen besked om ferien umiddelbart efter ledighedens indtræden,  

 medmindre ferien respekteres af arbejdsgiveren.
Det samme gælder for et  

 medlem, der har overholdt 14-dages-fristen, og som bliver syg inden ferien og  

 senest ved sygdommens ophør giver Arbejdsformidlingen meddelelse om et nyt  

 tidspunkt for feriens afholdelse, der ligger inden for 14 dage.
 Hvis medlemmet er formidlet arbejdet, har fået tilbudet eller har modtaget  

 indkaldelsen til aktiviteten inden medlemmet har givet Arbejdsformidlingen  

 besked om ferie, skal medlemmet kunne overtage arbejdet eller deltage i  

 tilbudet eller aktiviteten, uanset om 14-dages-fristen er overholdt.
 Ønsker et medlem at afholde ferie i umiddelbar forlængelse af en periode,  

 hvor medlemmet ikke har været/skulle have været tilmeldt Arbejdsformidlingen,  

 for eksempel efter en periode med beskæftigelse, barsel eller længerevarende  

 sygdom, skal medlemmet ikke kunne overtage arbejde m.v., der rækker ind over  

 ferien, uanset at 14-dages-fristen ikke er overholdt, medmindre medlemmet er  

 blevet formidlet arbejdet, har fået tilbudet m.v. forud for den periode, hvor  

 medlemmet ikke har været/skulle have været tilmeldt Arbejdsformidlingen.
Et medlem, der formidles arbejde, får et tilbud eller indkaldes til en  

 aktivitet under afholdelse af ferie, har kun pligt til at overtage arbejdet,  

 påbegynde tilbudet eller møde til aktiviteten, hvis dette først skal ske  

 efter feriens afslutning.
Dette gælder, uanset om medlemmet har givet  

 Arbejdsformidlingen meddelelse om ferien.
Ved ferieafholdelse har medlemmet  

 således pligt til at vende hjem til bopælen eller på anden måde gøre sig  

 bekendt med sin post i så god tid før feriens afslutning, at medlemmet kan  

 overtage formidlet arbejde/møde til aktiviteter ved arbejdstids begyndelse  

 den første hverdag efter ferien.
Der henvises også til vejledningen til § 3.  

 Tilsvarende gælder ved afgivelse af tilbud m.v.
Til § 6 Løn- og arbejdsvilkår for det formidlede arbejde skal svare til, hvad der  

 efter overenskomsten mellem arbejdsgivere og lønmodtagere gælder for dette  

 arbejde, eller på ikke overenskomstdækkede områder svarende til, hvad der  

 gælder for tilsvarende arbejde.
 Fuld sædvanlig arbejdstid er for fuldtidsforsikrede medlemmer  

 fuldtidsarbejde og for deltidsforsikrede medlemmer arbejde med en sædvanlig  

 arbejdstid på til og med 6 timer i døgnet, og som beregnet i gennemsnit for 1  

 måned har en varighed på til og med 30 timer ugentligt, jf. § 67, stk. 1, i  

 lov om arbejdsløshedsforsikring m.v.
I kravet om at medlemmet skal kunne overtage arbejde, ligger fx, at  

 medlemmet skal have helbred til at klare et arbejde, og at der ikke må være  

 faktiske eller retlige hindringer for at kunne overtage arbejde.
Et medlems  

 sygdom eller handicap betyder således ikke automatisk, at medlemmet ikke står  

 til rådighed, når der dog findes arbejde, som medlemmet har vilje, evner og  

 kræfter til at klare.
Der skal ikke tages hensyn til, om der for tiden er ledige arbejdspladser  

 i området, men til om der er mulighed for beskæftigelse.
Rådighedsbegrebet er  

 som udgangspunkt uafhængigt af den aktuelle situation på arbejdsmarkedet, men  

 medlemmet står ikke til rådighed, hvis medlemmet bor et sted, hvor der reelt  

 ikke er mulighed for beskæftigelse.
I den situation kan medlemmet dog vælge  

 at stille sig til rådighed for et større geografisk eller fagligt område, som  

 medlemmet har kvalifikationer til at få arbejde inden for.
Til § 6, stk. 1 (Passende arbejde) Ved bedømmelsen af, om et arbejde er passende, skal der lægges vægt på  

 medlemmets hidtidige beskæftigelse, uddannelse og øvrige kvalifikationer.
 Har medlemmet en handlingsplan, er handlingsplanen udgangspunkt for, hvad  

 medlemmet står til rådighed for, jf. bekendtgørelsens § 2. Der kan ske en  

 udvidelse af området for passende arbejde, som medlemmet skal kunne overtage,  

 hvis handlingsplanens målsætning er, at medlemmet skal skifte fra et fagligt  

 område til et andet, og udvidelsen fremmer den målsætning, der er beskrevet i  

 handlingsplanen:
 Eksempler:
Til § 6, stk. 2 og 3 (Rimeligt arbejde) Ved bedømmelse af, om et arbejde er rimeligt, skal der i videst muligt  

 omfang tages hensyn til medlemmets alder, uddannelse, erhvervserfaring og  

 øvrige kvalifikationer.
Hensynet til den ledige skal dog afvejes mod  

 ledighedens længde og arbejdsmarkedssituationen i medlemmets geografiske  

 område.
 Et arbejde, som medlemmet hurtigt - ved hjælp af fx et kortere kursus -  

 vil kunne kvalificeres til at kunne varetage, vil også være et rimeligt  

 arbejde, hvis medlemmet bliver tilbudt den fornødne uddannelse i forbindelse  

 med formidlingen.
 De 12 måneder inden for de 15 måneder opgøres på grundlag af timer efter  

 principperne i §§ 125 og 126 i Arbejdsmarkedsstyrelsens bekendtgørelse om en  

 aktiv arbejdsmarkedsindsats.
Til § 6, stk. 4 (Transporttid) Et medlem, der skal kunne overtage passende arbejde, jf. stk. 1, må  

 acceptere arbejde i et geografisk område, hvor den samlede daglige  

 transporttid med offentlige transportmidler er maksimalt 3 timer.
Et medlem, der skal kunne overtage rimeligt arbejde, jf. stk. 2, må  

 acceptere arbejde i et større geografisk område.
Medlemmet skal kun overtage  

 arbejdet, hvis der er tale om en mindre overskridelse af de 3 timer, og hvis  

 Arbejdsformidlingen skønner, at der ikke findes medlemmer, der bor tættere på  

 arbejdspladsen, som kan formidles det pågældende arbejde.
 Har medlemmet bosat sig i et område, hvor det er nødvendigt med længere  

 transporttid end sædvanligt, må medlemmet acceptere denne transporttid.  

 Overskridelsens længde afhænger konkret af, hvor medlemmet har bosat sig.
 I opgørelsen af transporttiden indgår al den tid, som medlemmet bruger fra  

 hjemmet forlades til medlemmet igen er hjemme, herunder også eventuel  

 ventetid ved for eksempel togskifte.
Til § 7 Medlemmet skal stå til rådighed for det danske arbejdsmarked, og medlemmet  

 må derfor ikke kun søge arbejde i udlandet, herunder Grønland og Færøerne.
Medlemmet skal søge arbejde på den måde, der er normal inden for det  

 faglige område.
Medlemmet kan søge arbejde skriftligt, personligt eller  

 telefonisk.
Medlemmet kan derudover søge arbejde ved henvendelse til  

 bureauer, den faglige organisation, ved annoncering og ved uopfordrede  

 henvendelser, hvis det er normalt inden for det faglige område.
Det er det enkelte medlems situation og forholdene på det regionale  

 arbejdsmarked, der afgør, i hvilket omfang medlemmet skal søge arbejde.
Der  

 kan derfor ikke stilles krav om, at medlemmet søger et bestemt antal  

 stillinger.
Medlemmet skal søge realistisk arbejde - det vil sige arbejde, som  

 medlemmet kan varetage - hvis dette er udbudt inden for det faglige og  

 geografiske område.
Arbejdsløshedskassen skal i tvivlstilfælde undersøge, om  

 der har været udbudt stillinger.
Det faglige område afhænger af medlemmets hidtidige beskæftigelse,  

 uddannelse og øvrige kvalifikationer.
Hvis medlemmet, fx af personlige  

 grunde, ikke ønsker at være arbejdssøgende inden for en del af sit faglige  

 område, skal medlemmet, hvis der herefter ikke er et tilstrækkeligt antal  

 stillinger at søge, udvide sin arbejdssøgning til andre faglige områder.
Det  

 samme gælder, hvis medlemmet ikke kan overtage arbejde inden for en del af  

 sit faglige område.
 Medlemmet skal primært søge varigt arbejde, der kan udbydes hele året.
 Medlemmet skal kun søge passende arbejde, medmindre det er et led i en  

 individuel handlingsplan, at medlemmet skal søge rimeligt arbejde.
Medlemmet må ikke indstille sin arbejdssøgning, deltagelse i kurser m.m.,  

 fordi medlemmet fx skal begynde uddannelse, overgå til efterløn, delefterløn,  

 eller overgangsydelse, overtage andet arbejde eller begynde selvstændig  

 virksomhed.
Medlemmet skal derfor også søge realistisk arbejde i den  

 resterende del af ledighedsperioden.
 Et ledigt medlem, der har været selvstændig erhvervsdrivende, skal som  

 udgangspunkt søge lønarbejde inden for den branche, hvor medlemmet har været  

 beskæftiget som selvstændig erhvervsdrivende, og inden for det område, hvor  

 medlemmet er uddannet eller tidligere har haft lønarbejde.
Et medlem, der melder sig ledig fra et arbejde, som ikke kan henføres til  

 et bestemt fagligt område (fx professionelle fodboldspillere), skal søge  

 arbejde inden for det område, hvor medlemmet er uddannet eller tidligere har  

 haft lønarbejde.
Hvis medlemmet ikke har gennemført en uddannelse eller haft  

 et arbejde, skal medlemmet søge arbejde, som medlemmet kan bestride.
Til § 8 I perioder, hvor medlemmet deltager i et tilbud efter en individuel  

 handlingsplan kan medlemmet, afhængig af ledighedens længde, formidles  

 henholdsvis passende og rimeligt arbejde.
Modtager medlemmet dagpenge under  

 tilbudet, har medlemmet endvidere pligt til at søge arbejde.
Der henvises i  

 øvrigt til vejledningen til § 2.
Deltager medlemmet i en uddannelse efter en individuel handlingsplan, kan  

 Arbejdsformidlingen konkret fravige kravet om, at medlemmet skal kunne  

 overtage formidlet arbejde.
Vedrørende ledige medlemmer, som er på  

 uddannelsesorlov efter lov om orlov, henvises der til vejledningen til § 9.
 Bestemmelsen finder også anvendelse på unge under 25 år, der deltager i  

 tilbud om jobtræning efter § 32 b i lov om en aktiv arbejdsmarkedspolitik.
Unge under 25 år, der deltager i en uddannelse efter en individuel  

 uddannelsesplan, er ikke forpligtet til at søge arbejde eller overtage  

 formidlet arbejde.
Det samme gælder medlemmer over 25 år, der deltager i en  

 uddannelse efter en individuel uddannelsesplan efter reglerne om pligtmæssig  

 aktivering af unge under 25 år.
Til § 9 I perioder, hvor et ledigt medlem er på uddannelsesorlov efter lov om  

 orlov, kan medlemmet, afhængig af ledighedens længde, formidles henholdsvis  

 passende og rimeligt arbejde.
Dette gælder, selv om orloven ikke er bevilget  

 som led i en individuel handlingsplan.
Det gælder dog ikke i den udstrækning uddannelsen eller dele af denne  

 foregår i udlandet, hvis medlemmet samtidig har ophold i udlandet.
Det gælder  

 endvidere ikke i det omfang, Arbejdsformidlingen skriftligt har fraveget  

 rådighedskravet.
Det fremgår af Arbejdsministeriets bekendtgørelse om orlov  

 til uddannelse, sabbat og børnepasning, i hvilke tilfælde Arbejdsformidlingen  

 kan fravige dette krav.
Til § 11, stk. 1 Arbejdsløshedskassen skal i det konkrete tilfælde undersøge, om medlemmet  

 deltager i undervisning.
Det er ikke alene afgørende, om medlemmet er  

 tilmeldt undervisningsinstitutionen.
Dette skaber blot en formodning for, at  

 medlemmet deltager i undervisning.
I særlige tilfælde vil det være muligt for  

 medlemmet at godtgøre, at pågældende ikke deltager i undervisning, selv om  

 medlemmet er tilmeldt undervisningsinstitutionen.
 Dokumentationen kan fx bestå i at indhente en udtalelse fra  

 uddannelsesinstitutionen eller en tro- og loveerklæring fra medlemmet  

 sammenholdt med en studieforløbsbeskrivelse i bekendtgørelse eller lignende.
 Hvis § 11, stk. 1, efter den konkrete vurdering ikke er til hinder for  

 dagpengeudbetaling, skal kassen foretage en samlet skønsmæssig  

 rådighedsvurdering, jf. § 31, stk. 3.
 I denne samlede skønsmæssige vurdering skal bl.a indgå medlemmets  

 tidligere tilknytning til arbejdsmarkedet.
 Hvis et medlem, der er optaget som dimittend på baggrund af en  

 bachelorgrad, og som dokumenterer ikke at deltage i undervisning, melder sig  

 ledig og anmoder om dagpenge under specialeskrivning på  

 overbygningsuddannelsen, vil udgangspunktet være, at medlemmet ikke kan anses  

 for at stå til rådighed for arbejdsmarkedet, så længe medlemmet skriver  

 specialet, jf. bekendtgørelsens § 26, stk. 1.
Har medlemmet søgt arbejde og/eller haft arbejde samtidig med studiet, kan  

 medlemmet efter en konkret vurdering i særlige tilfælde anses for at stå til  

 rådighed for arbejdsmarkedet.
Arbejdsløshedskassen kan i disse tilfælde  

 eventuelt give medlemmet en frist på 3 måneder til at dokumentere sin  

 tilknytning til arbejdsmarkedet.
Der henvises til proceduren i § 33, stk.  

 2-4.
Til § 11, stk. 2 Der sigtes med bestemmelsen på traditionel aftenskoleundervisning efter  

 folkeoplysningsloven som fx engelsk og madlavning.
Det er uden betydning,  

 hvornår på dagen undervisningen foregår.
Det afgørende er, at der er tale om  

 hobbyprægede undervisningsforløb, som ikke er kompetencegivende, og hvortil  

 der ydes støtte i henhold til lov om støtte til folkeoplysning.
 Endvidere kan weekend-kurser på 20 timer eller mere, som arrangeres af  

 oplysningsforbundene, være omfattet af bestemmelsen, hvis der er tale om de  

 former for undervisning, som er nævnt ovenfor.
 Ligestillede kurser, der ikke er led i en kompetencegivende uddannelse, er  

 eksempelvis tillidsmandskurser og boligselskabernes fritidskurser for  

 boligbestyrelsesmedlemmer.
Til § 11, stk. 3 Dagpengeretten kan kun bevares ved deltagelse i undervisning under 20  

 timer ugentligt.
Der stilles samtidig krav om, at uddannelsen som sådan ikke  

 må være SU-berettigende.
Det vil sige, at dagpengeretten ikke kan bevares,  

 hvis uddannelsen udbydes som SUberettigende heltidsuddannelse.
Udbydes et uddannelsesforløb med over 20 timer ugentligt, kan medlemmet  

 ikke deltage i forløbet med bevarelse af dagpengeretten.
I særlige tilfælde  

 vil det være muligt for medlemmet at godtgøre, at medlemmet kun deltager i  

 undervisningen under 20 timer om ugen, uanset at forløbet udbydes med over 20  

 timer ugentligt.
Der skal i disse tilfælde være dokumentation for, at årsagen til, at  

 medlemmet kun deltager i undervisningen under 20 timer ugentligt, er, at  

 medlemmet undlader at deltage i et eller flere fag på uddannelsesforløbet.  

 Dokumentationen kan fx bestå i at indhente en udtalelse fra  

 uddannelsesinstitutionen om, at medlemmet ikke deltager i et eller flere fag,  

 sammenholdt med en studieforløbsbeskrivelse i bekendtgørelse eller lignende  

 og en tro- og loveerklæring fra medlemmet.
Endvidere skal medlemmet erklære  

 på tro og love, at medlemmet ikke vil tilmelde sig eksamen i det/de  

 pågældende fag.
I disse tilfælde er § 11, stk. 3, ikke til hinder for  

 dagpengeudbetaling.
 Eksempler på uddannelser, der ikke er SU-berettigende, og derfor kan  

 følges under 20 timer om ugen med bevarelse af dagpengeretten, er  

 merkonomuddannelsen og HD-studiet.
Dagpengeretten kan dog bevares ved deltagelse i undervisning svarende til  

 folkeskolens 8.-10. klassetrin, selvom undervisningen udgør mere end 20 timer  

 om ugen.
Undervisningen svarer til folkeskolens 8.-10. klassetrin, hvis  

 undervisningen er adgangsgivende til fortsat uddannelse svarende til, hvad  

 der opnås gennem folkeskolens afsluttende prøver, og hvis undervisningens  

 varighed og omfang ikke adskiller sig væsentligt fra forløbet i folkeskolen.  

 Dagpengeretten kan endvidere bevares under deltagelse i undervisning for  

 ordblinde og i danskkurser for indvandrere.
 Endvidere kan dagpengeretten bevares ved deltagelse i  

 HF-enkeltfagsundervisning under 20 timer om ugen, selv om uddannelsen er  

 SU-berettigende som følge af, at der er givet dispensation fra SU-reglerne.  

 Dagpengeretten bevares dog ikke, hvis der udbetales SU til medlemmet.
 Det er muligt at kombinere deltagelse i undervisning svarende til  

 folkeskolens 8.-10.klassetrin (uanset timetal) med deltagelse i  

 HF-enkeltfagsundervisning under 20 timer ugentligt med bevarelse af  

 dagpengeretten.
 Det er endvidere muligt at kombinere deltagelse i undervisning, der er  

 omfattet af stk. 3 med deltagelse i undervisning, der er omfattet af stk. 2  

 og stk. 5, med bevarelse af dagpengeretten.
20-timers-grænsen skal forstås som under 20 undervisningslektioner, uanset  

 at en lektion typisk er på 45 minutter.
I tilfælde af, at en lektion er på  

 mere end 60 minutter, er det dog undervisningens omfang opgjort i timer pr.  

 uge, der er afgørende for, om undervisningen kan følges med bevarelse af  

 dagpengeretten.
Til § 11, stk. 4 Hvis en uddannelse under lov om åben uddannelse ikke udbydes som  

 SU-berettigende heltidsuddannelse, kan dagpengeretten bevares ved deltagelse  

 i undervisningen under 20 timer ugentligt, jf. § 11, stk. 3.
Bestemmelsen åbner mulighed for, at medlemmer, der i forvejen har  

 gennemført en erhvervsmæssig uddannelse af 18 måneders varighed, kan  

 ajourføre og vedligeholde deres faglige kvalifikationer.
Et medlem kan  

 således med bevarelse af dagpengeretten følge et kursus under åben  

 uddannelse, hvis arbejdsløshedskassen efter en konkret vurdering finder, at  

 kurset har en vis tilknytning enten til medlemmets hidtidige uddannelse eller  

 til medlemmets faglige område.
Hvis undervisningen er 6 timer eller derunder om ugen (kalenderuge), er  

 det ikke nødvendigt at fremskaffe dokumentation for, hvad undervisningen  

 svarer til i studenterårsværk.
Er undervisningen på mere end 6 timer om ugen,  

 skal medlemmet gennem dokumentation fra uddannelsesinstitutionen kunne  

 godtgøre, at undervisningen højst svarer til 1/3 studenterårsværk.  

 Dokumentationen kan eksempelvis bestå af en skriftlig tilkendegivelse fra  

 uddannelsesinstitutionen om, at undervisningen svarer til 1/3  

 studenterårsværk.
Hvis et studenterårsværk eksempelvis svarer til undervisning 24 timer om  

 ugen, kan medlemmet således deltage i uddannelsen under åben uddannelse i  

 højst 8 timer om ugen.
Begrænsningen gælder for hver uge.
Ved timer forstås undervisningslektioner, uanset at en lektion typisk er  

 på 45 minutter.
I tilfælde af, at en lektion er på mere end 60 minutter, er  

 det dog undervisningens omfang opgjort i timer pr. uge, der er afgørende for,  

 om undervisningen kan følges med bevarelse af dagpengeretten.
 Det er muligt at kombinere detagelse i undervisning under åben uddannelse  

 med deltagelse i undervisning, der er omfattet af stk. 2 og stk. 5.
Til § 11, stk. 5 Medlemmet kan deltage i flere kurser af op til 2 ugers varighed, men  

 medlemmet kan ikke bevare dagpengeretten, hvis flere korterevarende kurser  

 stykkes sammen til et sammenhængende forløb af mere end 2 ugers varighed.
Det  

 er således en betingelse, at der er en periode af en vis varighed mellem de  

 korterevarende kurser.
 Det er muligt at følge et kursus arrangeret af arbejdsløshedskassen eller  

 medlemmets egen organisation med 2 ugers undervisning på 37 timer pr. uge og  

 de følgende uger med under 20 timer pr. uge.
 På samme måde kan et medlem følge kurser arrangeret af en anden  

 arbejdsløshedskasse eller faglig organisation i op til 2 uger, dog under  

 forudsætning af, at medlemmets arbejdsløshedskasse efter en konkret vurdering  

 finder, at kurset styrker medlemmets tilknytning til arbejdsmarkedet.
Til § 11, stk. 6 Bestemmelsen omfatter kun unge, der ikke har gennemført en uddannelse, der  

 berettiger til optagelse i en arbejdsløshedskasse.
Medlemmet skal være under  

 25 år i hele den periode, hvor medlemmet deltager i højskole-, daghøjskole-,  

 eller produktionsskoleforløb.
Hvis et medlem således fylder 25 år efter at  

 have deltaget i et højskoleforløb i 4 måneder, kan medlemmet ikke fortsætte i  

 højskoleforløbet med bevarelse af dagpengeretten.
Når medlemmet bliver omfattet af uddannelsespligten, kan medlemmet ikke  

 længere deltage i højskole-, daghøjskole-, eller produktionsskoleforløb med  

 bevarelse af dagpengeretten.
Dette gælder, selv om medlemmet modtager  

 dagpenge efter arbejdsløshedsforsikringslovens § 52 b, stk. 3. Hvis  

 Arbejdsformidlingen vælger at lade forløbet indgå som et tilbud efter § 32 a  

 i lov om en aktiv arbejdsmarkedspolitik, kan medlemmet dog fortsætte i  

 forløbet med uddannelsesgodtgørelse.
 Er medlemmet påbegyndt forløbet før den 1. januar 1996, henvises der til  

 vejledningen til § 42, stk. 3 og 4.
Til § 11, stk. 7 Kassen skal foretage en konkret vurdering af, om medlemmet har afbrudt et  

 arbejdsforhold for at påbegynde eller fortsætte undervisning.
I vurderingen  

 skal bl.a. indgå, om der er tale om et heltidsstudium, eller om uddannelsen  

 kan sidestilles med et heltidsstudium.
Hvis det i forbindelse med et medlems arbejdsophør konstateres, at  

 medlemmet har søgt optagelse eller er optaget på en uddannelsesinstitution,  

 skal arbejdsløshedskassen - uanset medlemmets begrundelse for opsigelsen -  

 undersøge om arbejdsophøret reelt er begrundet i påbegyndelse af uddannelse.  

 Det samme gælder, hvis medlemmet kort tid efter arbejdsophøret påbegynder en  

 uddannelse, som medlemmet ikke har oplyst om ved ledigmeldelsen.
I dette  

 tilfælde kan arbejdsløshedskassen fx indhente oplysninger om, hvornår  

 medlemmet har søgt optagelse på uddannelsen.
Til § 12 Ved sæsonarbejde forstås både et af årstiderne betinget arbejde og  

 arbejde, hvori en ulønnet arbejdsfri periode indgår som et tilbagevendende  

 element i beskæftigelsesvilkårene.
Det er også sæsonarbejde, hvis medlemmet  

 er ansat hos samme arbejdsgiver hele året, men der i beskæftigelsesvilkårene  

 indgår en tilbagevendende, delvis ulønnet og arbejdsfri periode.
Det er ikke sæsonarbejde, hvis medlemmet er beskæftiget med arbejdet hele  

 året, uanset at beskæftigelsen normalt udbydes som sæsonarbejde.
Det er  

 heller ikke sæsonarbejde, hvis en del af de ansatte inden for samme  

 arbejdsområde har fuldtidsarbejde i virksomheden hele året, men medlemmet kan  

 have forbeholdt sin arbejdskraft for arbejdsgiveren eller arbejdspladsen.
 I en vurdering af om der er tale om sæsonarbejde, indgår bl.a. oplysninger  

 om arbejdets art, den individuelle ansættelseskontrakt og en evt.  

 overenskomst for det pågældende arbejde.
 Hvis medlemmet får udbetalt sin løn med 1/12 af årslønnen hver måned, men  

 medlemmet har en eller flere forudsigelige arbejdsfrie perioder som et  

 tilbagevendende element i sine beskæftigelsesvilkår, har medlemmet ikke  

 sæsonarbejde, men medlemmet kan have begrænset sin rådighed til en bestemt  

 arbejdsplads, jf. § 12, stk. 2.
 Som eksempler på arbejde, der kan være sæsonarbejde, kan bl.a. nævnes  

 arbejde ved forlystelsesetablissementer, arbejde på campingpladser og  

 fritidsundervisning, idet den eller de arbejdsfrie perioder i  

 ansættelsesforhold som disse typisk vil være forudsigelige.
 Vurderingen af, om medlemmet har forbeholdt sin arbejdskraft for  

 sæsonarbejde, sker efter § 32.
Vurderingen af, om medlemmet har forbeholdt sin arbejdskraft for en  

 bestemt arbejdsgiver, en bestemt arbejdsplads eller et bestemt arbejdsområde,  

 sker efter § 31, stk. 3. Vurderingen af medlemmets rådighed for helårsarbejde  

 skal først foretages, hvis medlemmet i flere på hinanden følgende år har haft  

 arbejde med tilbagevendende ledighedsperioder, og der således kan observeres  

 et gentagelsesmønster.
Derefter skal rådighedsvurderingen foretages, når  

 medlemmet melder sig ledig, medmindre kassen inden for de seneste 6 måneder  

 har foretaget en tilsvarende rådighedsvurdering.
Særlige regler om rådighed Til § 14 Bestemmelsen omfatter de situationer, hvor et medlem afslår eller ophører  

 med et arbejde, et tilbud m.v., og hvor afslaget eller ophøret skyldes  

 medlemmets konkrete fremtidsplaner eller fremtidige forpligtelser, som klart  

 tyder på, at medlemmet ikke ønsker eller kan stå til rådighed i den  

 mellemliggende periode.
 Udover de situationer, der er nævnt i stk. 1, litra a-g, kan bestemmelsen  

 fx finde anvendelse i tilfælde, hvor et medlem afslår et formidlet arbejde,  

 fordi medlemmet skal afsone frihedsstraf eller aftjene værnepligt.
 Bestemmelsen gælder både i tilfælde, hvor et medlem direkte afslår et  

 formidlet arbejde, og i tilfælde, hvor medlemmet handler på en måde, der  

 efter en konkret vurdering må sidestilles med afslag.
 Anvendelse af bestemmelsen forudsætter, at der er egentlig  

 årsagssammenhæng mellem medlemmets afslag/ophør og medlemmets fremtidsplaner  

 eller fremtidige forpligtelser.
 Der skal endvidere være tale om en såkaldt mellemperiode mellem  

 afslaget/ophøret og påbegyndelsen af aktiviteten.
Ved afslaget/ophøret skal arbejdsløshedskassen vurdere, om medlemmet er  

 selvforskyldt ledig.
I givet fald pålægges medlemmet en sanktion for  

 selvforskyldt ledighed.
Medlemmet udelukkes endvidere fra dagpenge indtil  

 aktiviteten påbegyndes.
Falder forudsætningerne for afslaget eller ophøret bort, og medlemmet  

 dokumenterer dette, kan medlemmet igen få dagpenge, jf. § 14, stk. 3.  

 Dokumentationen kan i særlige tilfælde bestå i en tro- og loveerklæring fra  

 medlemmet.
Er medlemmet blevet pålagt en effektiv karantæne i forbindelse med  

 afslaget/ophøret - og er der ikke gået over 3 måneder fra afslaget/ophøret -  

 skal medlemmet først gennemgå karantænen, før dagpengeudbetalingen kan  

 påbegyndes.
 Eksempel.
Et ledigt medlem formidles den 25. juli et arbejde med påbegyndelse den 1.  

 august.
Medlemmet afslår det formidlede arbejde med den begrundelse, at  

 medlemmet allerede har fået arbejde andetsteds med påbegyndelse den 1.  

 september.
Medlemmet har ikke en gyldig grund efter § 23, stk. 1, til at afslå det  

 formidlede arbejde, hvorfor medlemmet skal pålægges 1 uges effektiv  

 karantæne.
Medlemmet skal samtidig i medfør af § 14, stk. 1, udelukkes fra  

 dagpenge fra afslaget den 25. juli og indtil den 1. september, hvor arbejdet  

 tiltrædes.
Får medlemmet fx den 15. august oplyst, at arbejdsforholdet den 1.  

 september alligevel ikke kommer i stand, og medlemmet dokumenterer dette, kan  

 medlemmet igen få dagpenge.
Dagpenge kan tidligst udbetales fra den 22.  

 august, idet medlemmet efter den 15. august først kan få dagpenge, når den  

 effektive karantæne er afviklet.
 Stk. 3  finder som udgangspunkt ikke anvendelse på  

 medlemmer, som i aktivperioden uden en gyldig grund, jf § 39, afslår at  

 medvirke til at udarbejde eller revidere en individuel handlingsplan eller  

 afslår et tilbud efter en individuel handlingsplan, idet disse medlemmer ved  

 afslaget har mistet retten til dagpenge, jf. § 36. Det samme gælder unge  

 under 25 år, der har mistet retten til dagpenge efter § 37.
Eksempel Et medlem i aktivperioden afslår den 1. februar et tilbud efter en  

 individuel handlingsplan med den begrundelse, at medlemmet skal påbegynde et  

 arbejde den 1. april.
Den 1. marts dokumenterer medlemmet, at  

 ansættelsesforholdet pr. 1. april alligevel ikke kommer i stand.
 Medlemmet har ikke en særlig grund efter § 39 til at afslå tilbudet, og  

 medlemmet mister retten til dagpenge jf. § 36. Det er derfor ikke nødvendigt  

 at træffe afgørelse om, at medlemmet også har mistet retten til dagpenge  

 efter § 14 i perioden 1. februar til 1. april.
 Da medlemmet den 1. marts dokumenterer, at forudsætningen for afslaget er  

 bortfaldet, kan medlemmet stadig ikke få dagpenge, idet medlemmet har mistet  

 retten til dagpenge, jf. § 36.
 Medlemmet kan dog få dagpenge, hvis medlemmet på tidspunktet for  

 forudsætningens bortfald opfylder betingelserne i § 40.
Særligt om ægtefælleflytning Et medlem, der er omfattet af stk. 1, litra g, kan tidligst få dagpenge  

 igen, når medlemmet er flyttet, under forudsætning af, at betingelserne for  

 ret til dagpenge i øvrigt er opfyldt.
Er medlemmet pålagt en effektiv  

 karantæne, kan medlemmet dog først få dagpenge, når karantænen er afviklet.
Særligt om orlov Hvis et medlem afslår et formidlet arbejde med den begrundelse, at  

 medlemmet har fået bevilget uddannelses- eller børnepasningsorlov, har  

 medlemmet ikke en gyldig grund og skal pålægges 1 uges effektiv karantæne for  

 selvforskyldt ledighed.
Medlemmet kan endvidere ikke få dagpenge fra  

 tidspunktet for afslaget, og indtil medlemmet går på orlov, jf. § 14, stk. 1.
Hvis et medlem under en ansættelsessamtale hos arbejdsgiveren - uden at  

 afslå arbejdet - oplyser om en planlagt uddannelses- eller børnepasningsorlov  

 og af den grund ikke ansættes, kan der konkret være grundlag for, at kassen  

 vurderer, om dette skal sidestilles med et afslag.
Ved børnepasningsorlov vil  

 dette dog ikke være nødvendigt, hvis der er tale om formidling af arbejde,  

 der rækker ind over børnepasningsorlovens påbegyndelse i tilfælde, hvor  

 medlemmet har fået bevilget orloven.
Det samme gælder, hvis  

 Arbejdsformidlingen har fraveget kravet om, at medlemmet skal stå til  

 rådighed for formidlet arbejde i tilfælde, hvor medlemmet har fået bevilget  

 uddannelsesorlov.
 Ved vurderingen af, om en oplysning om en planlagt orlov konkret kan  

 sidestilles med et afslag, skal der blandt andet tages hensyn til, om  

 oplysningen gives som svar på spørgsmål fra arbejdsgiveren og dermed som et  

 led i medlemmets almindelige oplysningspligt over for arbejdsgiveren.
Et medlem, der har afslået et formidlet arbejde med den begrundelse, at  

 medlemmet skal på orlov, kan efter praksis påbegynde orloven, selv om  

 medlemmet i medfør af § 14, stk. 1, har mistet retten til dagpenge i den  

 mellemliggende periode.
Medlemmet kan dog ikke få orlovsydelse i et antal  

 timer, der svarer til (den resterende del af) den effektive karantæne,  

 medmindre karantænen er helt afviklet eller forældet inden orlovens  

 påbegyndelse.
For så vidt angår medlemmer, der har fået bevilget - men endnu ikke er  

 påbegyndt - børnepasningsorlov for ledige, skal det bemærkes, at  

 Arbejdsformidlingen først og fremmest skal formidle ledige, der ikke har fået  

 bevilget børnepasningsorlov.
Endvidere skal Arbejdsformidlingen tage hensyn  

 til orlovsperiodens længde og lægge vægt på varigheden af det ordinære  

 arbejde.
 Har et medlem mistet retten til dagpenge efter § 14, fordi medlemmet har  

 afslået formidlet arbejde eller tilbud under henvisning til, at medlemmet  

 skal på børnepasningsorlov, og afslår medlemmet igen - inden medlemmet  

 påbegynder orloven - et formidlet arbejde eller tilbud med den samme  

 begrundelse, udløser dette ikke gentagelsesvirkningen efter § 25, stk. 2. Det  

 samme gælder, hvis Arbejdsformidlingen har fraveget kravet om, at medlemmet  

 skal stå til rådighed for formidlet arbejde i tilfælde, hvor medlemmet har  

 fået bevilget uddannelsesorlov.
Særligt om attest E 303 Hvis et medlem afslår eller opsiger et arbejde med henblik på at rejse til  

 udlandet for at søge arbejde med en attest E 303 i henhold til art. 69 i  

 EF-forordning 1408/71, har medlemmet ikke en gyldig grund og skal pålægges en  

 effektiv karantæne for selvforskyldt ledighed.
Medlemmet kan endvidere ikke  

 få dagpenge fra tidspunktet for afslaget eller ophøret, og indtil medlemmet  

 rejser, jf. § 14, stk. 1.
I dette tilfælde kan medlemmet ifølge praksis fortsat få udstedt en attest  

 E 303 - hvis betingelserne herfor i øvrigt er opfyldt - selv om medlemmet i  

 medfør af § 14, stk. 1, har mistet retten til dagpenge i den mellemliggende  

 periode.
Medlemmet kan dog ikke få dagpenge i henhold til attesten i et antal  

 timer, der svarer til (den resterende del af) den effektive karantæne,  

 medmindre karantænen er helt afviklet eller forældet inden attestens  

 påbegyndelse.
Til § 15 Bestemmelsen er en undtagelse fra hovedreglen om, at et medlem for at få  

 dagpenge skal opholde sig i Danmark.
 Hvis medlemmet opholder sig i udlandet i mere end 5 dage, mister medlemmet  

 retten til dagpenge fra afrejsedagen, og til medlemmet igen står til rådighed  

 for det danske arbejdsmarked.
 Bestemmelsen vedrører ikke medlemmets ret til at søge arbejde med en  

 attest E 303 i et land, hvor EF-forordning nr. 1408/71 finder anvendelse.
Til § 16 Bestemmelsen gælder, hvis medlemmet inden orlovsperiodens udløb beder om  

 dagpenge før genoptagelsen af det arbejde, som medlemmet har orlov fra.  

 Bestemmelsen gælder ikke, hvis medlemmet tager orlov fra sit arbejde med  

 henblik på at søge andet arbejde, og medlemmet beder om dagpenge fra orlovens  

 begyndelse.
Bestemmelsen gælder, hvis medlemmet inden en orlovsperiodes udløb ønsker  

 at stå til rådighed for arbejdsmarkedet, fx fordi medlemmet vender tilbage  

 fra et udlandsophold før genoptagelsen af det arbejde, som medlemmet har  

 orlov fra.
Arbejdsgiveren skal have afslået at lade medlemmet genoptage  

 arbejdet med det samme.
Til § 17 En frigørelsesattest - som findes på blanket AR 230 - skal kun bruges af  

 et fuldtidsforsikret medlem.
Et deltidsforsikret medlem har, uanset et  

 eventuelt opsigelsesvarsel, ret til supplerende dagpenge uden  

 frigørelsesattest med de begrænsninger, der følger af § 73 i lov om  

 arbejdsløshedsforsikring m.v.
Der stilles ikke krav om frigørelsesattest, hvis arbejdet udføres uden for  

 fagets normale arbejdstid eller det konkrete arbejde kan placeres uden for  

 fagets normale arbejdstid.
Arbejdsløshedskassen skal dog foretage en  

 vurdering af, om medlemmet kan overtage arbejde, jf. §§ 5 og 6.
 14-dages-fristen løber først fra det tidspunkt, hvor medlemmet skal have  

 en frigørelsesattest for at kunne få supplerende dagpenge.
14-dages-fristen anses for overholdt, hvis det i stillingsopslaget eller i  

 anden skriftlig form inden fristens udløb er meddelt fra arbejdsgiverens  

 side, at der vil blive udstedt frigørelsesattest, og denne snarest muligt  

 efterfølgende bliver indsendt til arbejdsløshedskassen.
Det er en betingelse  

 herfor, at stillingsopslaget eller den anden skriftlige dokumentation  

 fremlægges af medlemmet for arbejdsløshedskassen inden for 14-dages-fristen.
14-dages-fristen betyder, at arbejdsløshedskassen skal have den  

 underskrevne frigørelsesattest i hænde senest 10 hverdage (excl. lørdage)  

 efter, at ansættelsesforholdet er påbegyndt eller medlemmet skal have  

 frigørelsesattesten for at kunne få supplerende dagpenge.
Den dag medlemmet  

 påbegynder ansættelsen, medregnes i 14-dages-fristen.
Til § 18 Borgerligt ombud omfatter bl.a. hverv som kommunalbestyrelsesmedlem,  

 domsmand, nævning og tilforordnet ved valg.
Andet hverv i det offentliges  

 interesse omfatter fx hverv som vurderingsmand og det offentliges  

 repræsentant i institutioner, ankestyrelser m.v. samt lignende hverv, der kan  

 sidestilles med hverv, der er borgerligt ombud.
 Hverv, der kan medregnes til optjening af beskæftigelseskravet i lovens §  

 53, vil ikke være omfattet af § 18, medmindre de kan medregnes til optjening  

 af beskæftigelseskravet i henhold til særlig hjemmel i lovens § 56, 2. pkt.
 § 18  omfatter heller ikke hverv, som snarere må  

 sidestilles med fritidsaktiviteter, som fx medlem af hjemmeværnet.
 Der stilles ikke krav om frigørelsesattest for medlemmer, der har hverv,  

 der er omfattet af § 18.
Til § 19 En uddannelse skal for at kunne sidestilles med en erhvervsuddannelse  

 efter lov om erhvervsuddannelser begynde med et ulønnet skoleophold  

 efterfulgt af en lønnet praktikperiode eller omvendt, som det er op til  

 eleven at få etableret.
Eleven må i ledighedsperioden ikke være berettiget  

 til løn eller uddannelsesgodtgørelse.
Hvis et medlem har pligt til at stå til rådighed for formidlet arbejde  

 under uddannelsen, er medlemmet ikke omfattet af bestemmelsen.
Medlemmet vil  

 derfor kunne opnå ret til dagpenge i en mellemperiode mellem to dele af et  

 samlet uddannelsesforløb, uanset om mellemperioden er på under 4 uger eller  

 skyldes uddannelsesstedets ferieperiode.
Det er dog en betingelse, at  

 medlemmet i øvrigt har ret til dagpenge, herunder at medlemmet står til  

 rådighed for arbejdsmarkedet og er arbejdssøgende.
Arbejdsløshedskassen skal  

 derfor orientere medlemmet om rådighedsforpligtelsen i mellemperioden.
Til § 20 Ved dispensationen skal der lægges vægt på medlemmets tilknytning til  

 arbejdsmarkedet forud for medlemmets overgang til efterløn eller delefterløn.  

 Dispensation vil navnlig kunne komme på tale, hvis medlemmet i sæsonen har  

 haft arbejde, der svarer til fuldtidsbeskæftigelse som fuldtids- eller  

 deltidsforsikret.
 Medlemmet kan efter dispensationen overgå til efterløn som  

 fuldtidsforsikret, hvis medlemmet efter en almindelig rådighedsvurdering kan  

 anses for at stå til rådighed i et omfang, der svarer til fuldtidsforsikrede,  

 og ellers efter reglerne for deltidsforsikrede.
Selvforskyldt ledighed Bestemmelserne i dette kapitel gælder ikke medlemmer, som ophører med  

 selvstændig erhvervsvirksomhed.
Kapitlet omfatter heller ikke medlemmer, som i aktivperioden afslår at  

 medvirke til at udarbejde eller revidere en individuel handlingsplan eller  

 afslår et tilbud, som er givet i henhold til § 33 i lov om en aktiv  

 arbejdsmarkedspolitik.
Vedrørende disse medlemmer henvises til § 36.
Kapitlet omfatter endvidere ikke medlemmer under 25 år, der afslår tilbud  

 efter § 32 a og § 32 b i lov om en aktiv arbejdsmarkedspolitik, eller afslår  

 at medvirke til at udarbejde eller revidere en individuel uddannelsesplan  

 eller handlingsplan, der skal udarbejdes eller revideres forud for afgivelsen  

 af tilbudet.
Vedrørende disse medlemmer henvises til § 37.
Ophør med uddannelser, der regnes som arbejde efter § 53 i lov om  

 arbejdsløshedsforsikring m.v., er omfattet af kapitlet.
Tilsvarende gælder  

 omskoling og tilbud efter en individuel handlingsplan i henhold til lov om en  

 aktiv arbejdsmarkedspolitik, herunder jobtræning og uddannelse.
 Herudover er et arbejdsophør som udgangspunkt kun omfattet af kapitlet,  

 hvis arbejdet regnes som arbejde efter § 53 i lov om arbejdsløshedsforsikring  

 m.v.
 Kapitlet omfatter også ledige medlemmer, som ikke har ret til dagpenge, og  

 medlemmer, som i forbindelse med ledighed undlader at anmode om dagpenge.
 I relation til reglerne om selvforskyldt ledighed betragtes orlov med  

 orlovsydelse efter lov om orlov ikke som et arbejdsophør.
Til § 21 Medlemmet skal oplyse om en eventuel aftale om arbejde, uddannelse eller  

 planlagt ferie både til Arbejdsformidlingen og arbejdsløshedskassen.  

 Medlemmet har ikke en gyldig grund til at afslå et arbejde, hvis medlemmet  

 skal begynde det formidlede arbejde, før de nævnte begivenheder indtræder.  

 Medlemmet skal derfor henvende sig til arbejdsgiveren, der afgør, om  

 medlemmet kan ansættes eller ej.
Tilsvarende skal medlemmet henvende sig til  

 Arbejdsformidlingen, hvis medlemmet i den pågældende situation har modtaget  

 indkaldelse til udarbejdelse/revision af en individuel handlingsplan eller  

 til deltagelse i tilbud efter en handlingsplan.
Arbejdsformidlingen afgør i  

 disse tilfælde, om medlemmet skal have udarbejdet/revideret handlingsplanen,  

 eller om medlemmet skal begynde i tilbudet.
 Har medlemmet undladt at give Arbejdsformidlingen rettidig besked om  

 afholdelse af ferie, herunder ferie med feriedagpenge, kan  

 Arbejdsformidlingen formidle arbejde, der rækker ind over ferien, jf. § 5,  

 stk. 4.
Et medlem kan formidles arbejde, når medlemmet har fået udarbejdet en  

 individuel handlingsplan.
Dette gælder også i tilfælde, hvor medlemmet  

 deltager i jobtræning, individuel jobtræning eller uddannelse uden at modtage  

 dagpenge, eller hvor medlemmet får dagpenge under uddannelsen efter § 11. Der  

 henvises til vejledningen til § 2 og § 8.
Det sidestilles med afslag, hvis medlemmet udebliver fra en samtale om  

 formidlet arbejde hos Arbejdsformidlingen eller arbejdsgiveren, eller hvis  

 medlemmet handler på en måde, så arbejdsforholdet ikke kommer i stand.
Det  

 samme gælder, hvis medlemmet udebliver fra en samtale på Arbejdsformidlingen,  

 et tilbud om omskoling eller udarbejdelse/revision af en individuel  

 handlingsplan eller en samtale om afgivelse af tilbud efter handlingsplanen,  

 eller hvis medlemmet undlader at påbegynde et tilbud om omskoling eller et  

 tilbud efter handlingsplanen.
Ved udeblivelse fra en samtale om udarbejdelse eller revision af en  

 individuel handlingsplan, kan der i enkelte tilfælde være tale om, at  

 medlemmets udeblivelse ikke skal sidestilles med et afslag.
Der henvises til  

 vejledningen til § 38, som også gælder for dagpengeperioden.
 Bestemmelsens stk. 2 gælder også i tilfælde, hvor et medlem, der er  

 omfattet af ungeindsatsen, afbryder et tilbud efter en individuel  

 uddannelsesplan efter at have deltaget i uddannelsen i mere end 18 måneder.
 Arbejdsformidlingen har blandt andet pligt til at underrette  

 arbejdsløshedskassen, hvis et medlem afslår et formidlet arbejde over for  

 Arbejdsformidlingen eller arbejdsgiveren eller handler på en måde, der kan  

 sidestilles med afslag (negative formidlingsudfald).
Til § 22 Afgørelsen af, om afskedigelsen væsentligst skyldes medlemmets forhold,  

 vil ofte bero på en samlet vurdering af oplysningerne i den konkrete  

 situation, herunder arbejdsgiverens begrundelse for afskedigelsen og  

 medlemmets forklaring om hændelsesforløbet.
 Som eksempler på situationer, hvor der ikke er grundlag for at gøre  

 medlemmet ansvarlig for afskedigelsen, kan nævnes:
 - Afskedigelse på grund af arbejdsmangel og rationalisering.
 - Afskedigelse, som skyldes, at der i ansættelsesforholdet sker en  

 væsentlig ændring, der kræver medlemmets accept, og medlemmet ikke vil  

 acceptere ændringen.
 - Afskedigelse, hvor det ikke klart fremgår, at afskedigelsen væsentligst  

 skyldes medlemmet, fordi arbejdsgiveren afslår at belyse årsagen nærmere over  

 for arbejdsløshedskassen.
 Bestemmelsen finder også anvendelse i tilfælde, hvor det væsentligst  

 skyldes medlemmets forhold, at et tilbud efter en individuel handlingsplan  

 eller uddannelsesplan eller et tilbud om omskoling bringes til ophør.
Til § 23 Bestemmelsen er udtømmende.
 De gyldige grunde relaterer sig som hovedregel til arbejdsmarkedet og ikke  

 til medlemmets personlige forhold.
 Har medlemmet flere arbejdsforhold og en samlet ugentlig arbejdstid over  

 fagets normale arbejdstid, kan medlemmet uden konsekvenser opsige et  

 arbejdsforhold, hvis arbejdstiden derved bliver nedbragt til en arbejdstid,  

 der så vidt muligt svarer til fagets normale ugentlige arbejdstid.
Hvis arbejde og bopæl er sammenfaldende, kan medlemmet uden konsekvenser  

 ophøre med arbejdet, når medlemmet af grunde, som medlemmet ikke har  

 indflydelse på, ikke længere kan disponere over boligen.
Det gælder fx, hvis  

 boligen står over for at skulle på tvangsauktion.
 Hvis medlemmet på formidlingstidspunktet kan dokumentere at skulle  

 påbegynde arbejde senest samme dag, som det formidlede arbejde/den pågældende  

 aktivitet skal påbegyndes, har medlemmet ikke pligt til at overtage det  

 formidlede arbejde eller deltage i aktiviteten.
Til § 23, stk. 1, nr. 1 (helbred) Der er en standardlægeattest til brug for arbejdsløshedskassens  

 sagsbehandling ved medlemmets afslag og ophør på grund af helbred.
Medlemmet  

 kan få attesten hos arbejdsløshedskassen.
Attesten udfyldes sammen med lægen  

 og afleveres i arbejdsløshedskassen.
En kiropraktorerklæring sidestilles med  

 en lægeattest.
 Hvis lægen kun anbefaler, at medlemmet sygemelder sig, har medlemmet ikke  

 en gyldig grund til at opsige arbejdet.
 Kravet om, at medlemmet skal have forsøgt at få andet arbejde, gælder kun,  

 hvis der på arbejdspladsen findes andet arbejde, som medlemmet kan varetage.
 Den lægelige dokumentation bør normalt foreligge på tidspunktet for  

 afslaget eller ophøret, men arbejdsløshedskassen kan efter en konkret  

 vurdering også acceptere efterfølgende lægelig dokumentation, hvis denne  

 giver samme grad af sikkerhed for, at medlemmet ikke kunne/burde overtage  

 eller forblive i arbejdet på grund af helbredsmæssige forhold.
 Selv om medlemmet på grund af helbredsforhold har en gyldig grund til  

 afslaget eller ophøret, vil medlemmet kunne miste dagpengeretten, hvis  

 medlemmet ikke kan anses for at stå til rådighed for arbejdsmarkedet, jf. §  

 29, stk. 1.
Til § 23, stk. 1, nr. 2 (transport) Det fremgår af § 6, stk. 4, hvilken transporttid medlemmet skal acceptere.
 Ved kørelejlighed forstås en privat kørselsaftale, hvor transportmidlet  

 ikke tilhører medlemmet eller medlemmets ægtefælle eller samlever.
 Selv om medlemmet på grund af transportproblemer har en gyldig grund til  

 afslaget eller ophøret, vil medlemmet kunne miste dagpengeretten, hvis  

 medlemmet ikke kan anses for at stå til rådighed for arbejdsmarkedet, jf. §  

 29, stk. 1. Der henvises i øvrigt til vejledningen til § 6.
Til § 23, stk. 1, nr. 3 (pasning af familie) Selv om medlemmet på grund af pasningsproblemer har en gyldig grund til  

 afslaget eller ophøret, vil medlemmet kunne miste dagpengeretten, hvis  

 medlemmet ikke kan anses for at stå til rådighed for arbejdsmarkedet, jf. §  

 29, stk. 1.
Til § 23, stk. 1, nr. 4 (efterløn/delefterløn) Ved delefterløn kan bestemmelsen fx få betydning, hvis et medlem opsiger  

 et fuldtidsarbejde for at overtage anden beskæftigelse på nedsat tid og  

 samtidig overgår til delefterløn.
 Et medlem, der opsiger sit arbejde for at overgå til efterløn eller  

 delefterløn kan ikke få dagpenge i perioden indtil overgangstidspunktet, jf.  

 § 14, stk. 1.
Det er en forudsætning for anvendelse af bestemmelsen, at medlemmet rent  

 faktisk overgår til efterløn eller delefterløn.
Bortfalder denne forudsætning  

 efterfølgende, og har medlemmet ikke en anden gyldig grund til  

 ophøret/afslaget, anses medlemmet for selvforskyldt ledigt.
 Karensperioden på 1 uge for selvstændige erhvervsdrivende, jf. lovens §  

 63, stk. 3, gælder ikke for medlemmer, der ophører med virksomheden for at  

 overgå til efterløn eller delefterløn.
Til § 23, stk. 1, nr. 6 (tab af supplerende dagpenge) Medlemmet må tidligst afslå arbejdet eller opsige arbejdet til fratræden  

 samtidig med, at retten til supplerende dagpenge bortfalder.
»Erklæring om fratræden« - som findes på blanket AR 230 - kan  

 anvendes af et fuldtidsforsikret medlem, der arbejder på nedsat tid i et  

 ansættelsesforhold, hvor arbejdet kun kan opsiges til fratræden på et bestemt  

 tidspunkt i måneden.
Hvis arbejdsgiveren har underskrevet erklæringen, har  

 medlemmet mulighed for at opsige arbejdet til fratræden samtidig med, at  

 retten til supplerende dagpenge bortfalder, uanset hvornår i måneden de  

 supplerende dagpenge bortfalder.
 De 26 uger kan forlænges efter principperne i § 55, stk. 7, i lov om  

 arbejdsløshedsforsikring m.v.
 Medlemmet har dog ikke en gyldig grund, hvis medlemmet alligevel ikke  

 kunne få dagpenge som følge af reglerne om mindsteudbetaling.
Til § 23, stk. 1, nr. 7 (tab af supplerende dagpenge -  

 frigørelsesattest) Det er fx en gyldig grund, hvis medlemmet er fuldtidsforsikret og  

 formidles arbejde på mindre end fuld, sædvanlig arbejdstid, og arbejdsgiveren  

 ikke vil udstede en frigørelsesattest.
 Medlemmet har dog ikke en gyldig grund, hvis medlemmet alligevel ikke  

 kunne få dagpenge som følge af reglerne om mindsteudbetaling.
 Det er også en gyldig grund, hvis medlemmet er fuldtidsforsikret og  

 arbejder på mindre end fuld, sædvanlig arbejdstid, og der indtræder et  

 opsigelsesvarsel fra medlemmets side, og arbejdsgiveren afslår at udstede en  

 frigørelsesattest, når opsigelsesvarslet indtræder.
Det anses som en afskedigelse, der ikke væsentligst skyldes medlemmet,  

 hvis arbejdsgiveren tilbagekalder frigørelsesattesten.
Det gælder dog ikke,  

 hvis medlemmet forinden har afslået et tilbud om længere arbejdstid inden for  

 samme faglige område.
Bestemmelsen finder tilsvarende anvendelse, når medlemmet ved ansættelsen  

 ikke har behov for en frigørelsesattest, fordi medlemmet ikke har ret til  

 supplerende dagpenge.
Det gælder kun, hvis arbejdsgiveren ikke vil udstede en  

 frigørelsesattest, og den manglende frigørelsesattest nu er den eneste årsag  

 til, at medlemmet ikke har ret til supplerende dagpenge.
Til § 23, stk. 1, nr. 8 (arbejde i udlandet) Hvis medlemmet er omfattet af bestemmelsens litra a, b eller c, skal  

 medlemmet pålægges en karantæne på grund af selvforskyldt ledighed, hvis  

 medlemmet ikke har haft en gyldig grund til arbejdsophøret.
Bestemmelsens litra a finder kun anvendelse for så vidt angår medlemmer,  

 der under ansættelse i et andet EØS-land vender tilbage til deres bopæl i  

 Danmark mindst en gang om ugen, det vil sige grænsearbejdere.
Bestemmelsen  

 finder anvendelse, uanset om der er tale om en udenlandsk eller en dansk  

 arbejdsgiver.
 Hvis det i forbindelse med afgørelsen af, om et medlem har haft en gyldig  

 grund til arbejdsophøret, er nødvendigt at indhente oplysninger fra  

 arbejdsgiveren, skal arbejdsløshedskassen forsøge at indhente disse  

 oplysninger, uanset om der er tale om en udenlandsk arbejdsgiver. Ønsker en  

 udenlandsk arbejdsgiver ikke at afgive oplysninger, må sagen afgøres ud fra  

 medlemmets redegørelse og sagens øvrige oplysninger.
 Bestemmelsens litra b) og c) finder anvendelse for så vidt angår  

 medlemmer, der under arbejdet i udlandet har bevaret medlemskabet af en dansk  

 arbejdsløshedskasse, jf. direktoratets bekendtgørelse om  

 arbejdsløshedsforsikring ved arbejde inden for EØS og det øvrige udland samt  

 direktoratets vejledning om arbejdsløshedsforsikring i relation til  

 EØS-landene.
 Litra c) finder endvidere anvendelse for medlemmer, der må betragtes som  

 andre arbejdstagere end grænsegængere, jf. ovennævnte vejledning, det vil  

 sige medlemmer, der under deres ansættelse i et andet EØS-land vender tilbage  

 til deres bopæl i Danmark mindre end en gang om ugen.
 I øvrigt finder litra b) og c) kun anvendelse, hvis medlemmet har været  

 udsendt af den danske stat eller har haft arbejde hos en arbejdsgiver, der er  

 skattemæssigt registreret i Danmark.
Til § 23, stk. 1, nr. 9 (produktion af krigsmateriel) Hvis medlemmet gør gældende, at arbejdet består i udvikling og produktion  

 af krigsmateriel, skal arbejdsløshedskassen indhente en skriftlig erklæring  

 fra Justitsministeriet (Slotsholmsgade 10, 1216 København K), om den  

 pågældende virksomhed er omfattet af lov om krigsmateriel m.v.
Til § 23, stk. 1, nr. 10 (støtte efter lov om social bistand til  

 pasning af handicappet barn eller døende nærtstående) Der henvises til lov om social bistand §§ 48 a og 57 a.
Til § 23, stk. 1, nr. 11 (arbejdspladsen) Medlemmet har en gyldig grund til at opsige sit arbejde, hvis  

 arbejdsgiveren væsentligt misligholder ansættelsesforholdet, fx ved ikke at  

 udbetale løn, eller hvis løn- og ansættelsesvilkår væsentligt fraviger, hvad  

 arbejdsgiveren har stillet i udsigt.
 Hvis medlemmet har ret til at nægte at udføre et arbejde, men fortsat har  

 krav på løn (fx efter principperne om liv, ære og velfærd), vil medlemmet  

 ikke have en gyldig grund til at sige arbejdet op.
Til § 23, stk. 1, nr. 12 (ægtefælleflytning) Det er også omfattet af bestemmelsen, hvis ægtefællen eller samleveren  

 overtager arbejdet eller begynder uddannelsen i udlandet og flytter til  

 udlandet som følge heraf.
 For at kunne betragtes som samlevende skal der folkeregistermæssigt være  

 etableret en fælles bolig.
 Medlemmets flytning skal ske til en fælles adresse, hvor den daglige  

 transporttid til det nu opsagte arbejde skal ligge ud over, hvad medlemmet  

 skal acceptere efter § 6, stk. 4.
 Der skal være mere end sammenlagt 3 timers transporttid med offentlige  

 transportmidler fra den hidtidige bolig til ægtefællens eller samleverens nye  

 arbejde, uddannelse eller selvstændige virksomhed, jf. princippet i § 6, stk.  

 4.
 Ved begrebet »længerevarende uddannelse« forstås en uddannelse  

 af mindst 18 måneders varighed.
 Vedrørende begrebet »varigt arbejde« henvises til vejledningen  

 til § 23, stk. 2.
Hvis medlemmet ophører med sit arbejde før flytningen, er det en  

 betingelse, at der en sådan tidsmæssig sammenhæng mellem arbejdsophøret og  

 flytningen, at det kan anses for godtgjort, at flytningen er årsagen til  

 arbejdsophøret.
Medlemmet kan dog ikke få dagpenge i den mellemliggende  

 periode, jf. § 14, stk. 2.
Medlemmet må senest ophøre med arbejdet 2 år efter sin flytning.
Der skal  

 være sammenhæng mellem, at ægtefællen eller samleveren overtager arbejde,  

 begynder uddannelse eller begynder eller flytter selvstændig virksomhed, og  

 årsagen til ægtefællens eller samleverens flytning.
Der skal ligeledes være  

 sammenhæng mellem ægtefællens eller samleverens flytning og årsagen til  

 medlemmets flytning.
 Ægtefællen eller samleveren skal have indgået en bindende aftale om  

 arbejde af mere end 5 ugers varighed før medlemmets opsigelse.
 Det er en forudsætning, at ægtefællen eller samleveren faktisk overtager  

 arbejdet, begynder uddannelsen eller begynder eller flytter selvstændig  

 virksomhed, medmindre den manglende overtagelse, begyndelse eller flytning  

 ikke skyldes ægtefællens eller samleverens egne forhold.
 Forflyttelse i det hidtidige ansættelsesforhold til et nyt arbejdssted er  

 ligeledes omfattet af bestemmelsen.
Til § 23, stk. 1, nr. 13 (fratrædelsesordning) Den gyldige grund gælder medlemmets opsigelse som led i en  

 fratrædelsesordning for virksomheden, hvor medlemmet får en godtgørelse, der  

 medfører fradrag i dagpengene efter direktoratets bekendtgørelse om arbejdes  

 og indtægters betydning for arbejdsløshedsdagpengenes størrelse.
 Ved en fratrædelsesordning forstås en aftale mellem arbejdsgiveren og en  

 gruppe af medarbejdere eller disses repræsentanter om at nedbringe antallet  

 af ansatte i virksomheden og om i forbindelse hermed at udbetale en  

 godtgørelse til de medarbejdere, der fratræder.
Løn og godtgørelse skal give fuld økonomisk dækning i den periode,  

 arbejdsgiverens opsigelsesvarsel ville have løbet.
Hvis løn og godtgørelse  

 ikke giver fuld økonomisk dækning, mister medlemmet dog ikke dagpenge ud over  

 det tidspunkt, hvor medlemmet skulle være fratrådt, hvis arbejdsgiveren med  

 det gældende varsel havde opsagt medlemmet ved fratrædelsesaftalens  

 indgåelse, jf. princippet i § 28, stk. 5, om karantæne for et medlem, der er  

 afskediget af arbejdsgiveren, men accepterer et kortere opsigelsesvarsel.
Hvis medlemmet efter en særlig, individuel aftale med arbejdsgiveren får  

 en godtgørelse ved fratrædelsen, har medlemmet ikke en gyldig grund til  

 arbejdsophøret efter denne bestemmelse.
En karantæne skal regnes fra det  

 tidspunkt, hvor såvel medlemmet som arbejdsgiveren er frigjort fra  

 ansættelsesforholdet.
Der skal foretages fradrag i dagpengene for en sådan  

 godtgørelse efter de gældende regler.
 Godtgørelse efter funktionærlovens § 2 a er ikke omfattet af bestemmelsen.
Til § 23, stk. 1, nr. 14 (fysisk vold) Ved »i tilknytning til« forstås en periode på op til et par  

 måneder efter den fysiske volds udøvelse.
 Der er en standardlægeattest til brug for arbejdsløshedskassens  

 sagsbehandling i tilfælde af fysisk vold, jf. vejledningen til § 23, stk. 1,  

 nr. 1.
Dokumentationen fra politiet bør indeholde oplysninger om, at medlemmet  

 har været udsat for fysisk vold, hvor og hvornår den fysiske vold er udøvet,  

 og hvornår anmeldelsen har fundet sted.
Disse oplysninger findes på den  

 kvittering, som medlemmet eller anmelderen kan få hos politiet efter  

 anmeldelsen.
 Direktøren for arbejdsløshedsforsikringen kan bestemme, at det er en  

 gyldig grund, fx i tilfælde, hvor medlemmet har været truet med skydevåben og  

 derfor har været i overhængende livsfare, men det ikke ved standardlægeattest  

 kan dokumenteres, at medlemmet har været udsat for fysisk vold fra den  

 samboende ægtefælles eller samleverens side.
Til § 23, stk. 2 (almindelige jobskift m.v.) Bestemmelsen finder kun anvendelse i tilfælde, hvor medlemmet inden  

 opsigelsen har fundet et nyt arbejde, har fået tilsagn om optagelse på en  

 uddannelse eller har taget forberedende skridt til etablering af selvstændig  

 virksomhed som hovedbeskæftigelse.
»I forbindelse med« Det afgørende for, om bestemmelsen kan finde anvendelse, er, at der er  

 forbindelse mellem arbejdsophøret og medlemmets påbegyndelse af en af de i  

 stk. 2, litra a-d, nævnte aktiviteter.
 Det vil sige, at der både skal være tidsmæssig sammenhæng og  

 årsagssammenhæng mellem medlemmets arbejdsophør og medlemmets påbegyndelse af  

 aktiviteten.
Ved jobskifte forudsætter anvendelsen af bestemmelsen således, at årsagen  

 til, at medlemmet ophører med sit arbejde, er, at medlemmet har fundet et nyt  

 arbejde.
Medlemmet skal således have dokumentation for, at medlemmet har fået  

 et nyt arbejde, på det tidspunkt, hvor medlemmet opsiger sit arbejde.  

 Endvidere skal der være en tidsmæssig sammenhæng mellem medlemmets  

 arbejdsophør og medlemmets påbegyndelse af det nye arbejde.
 Bestemmelsen finder dog også anvendelse i tilfælde, hvor et medlem finder  

 sig nyt arbejde til påbegyndelse senest den følgende hverdag efter  

 arbejdsophøret, uanset om medlemmet selv har opsagt arbejdet eller er blevet  

 afskediget af en grund, der væsentligst skyldes medlemmet.
 Reglen finder tilsvarende anvendelse på situationer, hvor et medlem  

 ophører i tilbud efter en individuel handlingsplan eller uddannelsesplan, i  

 tilbud om omskoling eller med et puljejob i forbindelse med, at medlemmet  

 påbegynder ustøttet arbejde efter § 24, stk. 3. Også i disse situationer skal  

 der være tidsmæssig sammenhæng og årsagssammenhæng mellem ophøret og  

 påbegyndelsen af det ustøttede arbejde.
Ved ophør i tilbud forudsætter anvendelsen af bestemmelsen, at medlemmet  

 har fundet et nyt arbejde, har fået tilsagn om optagelse på en uddannelse  

 eller har taget forberedende skridt til etablering af selvstændig virksomhed  

 som hovedbeskæftigelse, inden medlemmet ophører i tilbudet.
Er medlemmet  

 omfattet af et opsigelsesvarsel i tilbudet, skal medlemmet dog have fundet  

 arbejdet m.v. på tidspunktet for opsigelsen.
 Hvis medlemmet ikke påbegynder en af de i stk. 2, litra a-d, nævnte  

 aktiviteter umiddelbart efter, at medlemmet er ophørt med arbejdet eller  

 tilbudet, kan medlemmet ikke få dagpenge i den mellemliggende periode, jf. §  

 14, stk. 2.
»Andet varigt arbejde« Som »varigt arbejde« anses arbejde i Danmark eller udlandet, der  

 forventes at blive af mere end 5 ugers varighed.
Det er forudsætningerne på  

 tidspunktet for opsigelsen med hensyn til varigheden af det fremtidige  

 arbejde, der lægges til grund.
 Et medlem kan overtage et nyt, varigt arbejde med samme eller længere  

 ugentlig arbejdstid uden at blive registreret for selvforskyldt ledighed.
 Hvis et fuldtidsforsikret medlem, der fx arbejder 20 timer om ugen,  

 ophører med arbejdet for at overtage et andet arbejde på 25 timer om ugen,  

 skal medlemmet ikke registreres for selvforskyldt ledighed, selv om det nye  

 arbejde vil kunne give medlemmet ret til supplerende dagpenge, idet medlemmet  

 overtager arbejde med et højere ugentligt timetal.
Ved overtagelse af arbejde med et lavere ugentligt timetal, er det en  

 betingelse, at det nye arbejde ikke har et omfang, der vil kunne give  

 medlemmet ret til supplerende dagpenge.
Vurderingen heraf sker på grundlag af  

 mindsteudbetalingsreglen, jf. direktoratets bekendtgørelse om supplerende  

 dagpenge.
Det er uden betydning, om medlemmet af andre grunde end  

 mindsteudbetalingsreglen ikke ville være berettiget til supplerende dagpenge,  

 fx fordi arbejdsgiveren ikke vil udstede frigørelsesattest.
 For et fuldtidsforsikret medlem, der arbejder 37 timer om ugen, betyder  

 bestemmelsen fx, at medlemmet uden karantænemæssige konsekvenser kan skifte  

 til et arbejde på 30 timer om ugen, mens medlemmet skal registreres for  

 selvforskyldt ledighed, hvis det nye arbejde har en ugentlig arbejdstid på 29  

 timer om ugen, uanset om medlemmet i forbindelse med jobskiftet anmoder om  

 supplerende dagpenge.
 Der stilles ikke krav til arbejdets varighed og/eller antal arbejdstimer  

 pr. uge, hvis arbejdet er formidlet af Arbejdsformidlingen eller  

 arbejdsløshedskassen.
Når et medlem melder sig ledig i arbejdsløshedskassen, skal kassen  

 undersøge eventuelle tidligere jobskift eller arbejdsophør på grund af  

 påbegyndelse af uddannelse inden for de seneste 12 måneder.
Hvis der er tale  

 om arbejde for udenlandske arbejdsgivere, skal arbejdsløshedskassen dog ikke  

 undersøge tidligere jobskifte eller arbejdsophør i et andet EØS-land, der  

 ligger mere end 3 måneder forud for medlemmets seneste jobskifte eller  

 arbejdsophør.
 Der skal endvidere ikke ske registrering af selvforskyldt ledighed på  

 grund af et tidligere jobskifte eller arbejdsophør, hvis det kan  

 dokumenteres, at medlemmet i forbindelse med jobskiftet eller arbejdsophøret  

 er blevet pålagt en sanktion i et andet EØS-land.
Uddannelse Ved »uddannelse af længere varighed« forstås en uddannelse af  

 mindst 1 års varighed.
En uddannelse, der består af et forårs- og et  

 efterårssemester anses for at have en varighed på 1 år.
Selvstændig virksomhed Bestemmelsen finder tilsvarende anvendelse på påbegyndelse af selvstændig  

 virksomhed som hovedbeskæftigelse, medmindre medlemmet modtager  

 etableringsydelse efter lov om en aktiv arbejdsmarkedspolitik eller  

 igangsætningsydelse efter lov om social bistand til etablering og drift af  

 virksomheden.
Til § 23, stk. 4 Bestemmelsen sigter på arbejdstyper, som efter tidligere regler blev  

 betragtet som bierhverv i forhold til arbejdsløshedsforsikringsloven.  

 Dispensationsadgangen vil kun blive udnyttet i særlige tilfælde, hvor det vil  

 være åbenbart urimeligt at registrere medlemmet for selvforskyldt ledighed,  

 fx hvis medlemmets bierhverv som fritidsvicevært er knyttet til en mindre  

 bolig, og medlemmet af familiemæssige grunde må flytte fra boligen.
Til § 24 Medlemmet kan ophøre i et tilbud om omskoling eller et tilbud efter lov om  

 en aktiv arbejdsmarkedspolitik for at overtage et varigt arbejde, der ikke  

 gives offentligt løntilskud til.
Det gælder også, hvis det arbejde, der  

 overtages, er på nedsat tid.
Er der tale om et formidlet arbejde, stilles der  

 ikke krav til arbejdets varighed.Vedrørende forståelsen af »varigt  

 arbejde« og »i forbindelse med« henvises til vejledningen til  

 § 23, stk. 2.
 Medlemmet har en gyldig grund til at afbryde en uddannelse efter en  

 individuel handlingsplan, hvis uddannelsesinstitutionen bekræfter, at  

 medlemmet ikke har de nødvendige færdigheder til at fuldføre uddannelsen.
Klager over Arbejdsformidlingens afgivelse af eller afslag på tilbud,  

 bortset fra klager over afgørelser om fastsættelse af arbejdstiden, kan  

 indbringes for Arbejdsmarkedsrådet.
Der henvises til klagereglerne i  

 Arbejdsmarkedsstyrelsens bekendtgørelse om en aktiv arbejdsmarkedsindsats.
Udbetaling af dagpenge Til § 25 Kravet om arbejde i stk. 3 og 4 opgøres på baggrund af timer, for hvilke  

 der udbetales løn.
Det arbejde, der kan medregnes til optjening af  

 dagpengeret, jf. direktoratets bekendtgørelse om beskæftigelseskrav,  

 dagpengeperiode og aktivperiode, indgår i opgørelsen, som sker efter  

 principperne i den nævnte bekendtgørelse.
10-ugers-perioden i stk. 3 og 4 kan forlænges ved sygdom eller  

 uarbejdsdygtighed, ved barsel, hvis medlemmet har holdt ferie inden for  

 ferielovens rammer, eller hvis der er søgnehelligdage eller  

 overenskomstmæssige fridage.
Der må ikke være udbetalt løn i perioderne.
 Hvis medlemmet opfylder kravet om arbejde efter stk. 3 og 4 ved at arbejde  

 i udlandet, skal arbejdsløshedskassen vurdere medlemmets rådighed efter  

 bekendtgørelsens § 31, stk. 3. I vurderingen af, om der fortsat er tvivl om  

 medlemmets rådighed efter arbejdet i udlandet, skal indgå de forhold, som  

 oprindeligt var baggrunden for medlemmets manglende rådighed.
Hvis et fuldtidsforsikret medlem, der ikke anses for at stå til rådighed  

 for arbejdsmarkedet, lader sig overflytte til deltidsforsikring, kan  

 medlemmet opfylde kravet om arbejde efter stk. 4 som deltidsforsikret.
Hvis  

 årsagen til, at et fuldtidsforsikret medlem ikke anses for at stå til  

 rådighed, er, at medlemmet ikke står til rådighed for fuldtidsarbejde, men  

 alene for deltidsarbejde, og medlemmet lader sig overflytte til  

 deltidsforsikring, bortfalder kravet om arbejde efter manglende rådighed.
 Hvis den manglende rådighed skyldes, at medlemmet har forbeholdt sin  

 arbejdskraft for en bestemt arbejdsgiver eller arbejdsplads - fx ægtefællens  

 selvstændige virksomhed - står medlemmet igen til rådighed efter stk. 6, hvis  

 virksomheden er ophørt, eller ægteskabet eller samlivet er ophævet, selv om  

 medlemmet ikke har opfyldt kravet om arbejde efter stk. 3 og 4.
 Efter stk. 7 kan medlemmet fx ikke opfylde kravet om arbejde efter  

 manglende rådighed ved sæsonarbejde, hvis årsagen til den manglende rådighed  

 var, at medlemmet havde forbeholdt sin arbejdskraft for sæsonarbejde.
Til § 26 Arbejdsløshedsforsikringslovens § 62, stk. 1, angiver nogle situationer,  

 hvor medlemmet ikke kan få dagpenge.
Det gælder fx, hvis medlemmet er syg  

 eller i øvrigt ude af stand til at påtage sig arbejde af normalt omfang,  

 aftjener værnepligt, ved domstols- eller administrativ afgørelse er berøvet  

 sin frihed eller forsørges på institution.
 Medlemmet anses for frihedsberøvet uanset frihedsberøvelsens art.  

 Bestemmelsen er dog ikke til hinder for, at et medlem, der er indsat til  

 afsoning på en pension under Kriminalforsorgen, hvor medlemmet har generel  

 tilladelse til udgang i forbindelse med arbejde uden for pensionen, kan anses  

 for at stå til rådighed for arbejdsmarkedet.
 Medlemmet kan heller ikke overtage arbejde, hvis medlemmet har  

 transportproblemer, der gør, at medlemmet ikke kan komme frem til arbejdet,  

 eller medlemmet mangler mulighed for pasning af børn eller andre  

 familiemedlemmer af husstanden, der kræver pleje.
Hvis medlemmet får økonomisk godtgørelse for tabt arbejdsfortjeneste efter  

 § 48 a, stk. 1, i lov om social bistand, skal arbejdsløshedskassen vurdere,  

 om medlemmet kan overtage arbejde på normale vilkår.
Hvis medlemmet går ned i  

 arbejdstid i forbindelse med, at medlemmet får godtgørelsen, har medlemmet  

 som udgangspunkt tilkendegivet, at medlemmet ikke kan overtage  

 fuldtidsarbejde.
Hvis medlemmet har retlige eller faktiske forpligtelser, som umiddelbart  

 hindrer overtagelse af arbejde, vil medlemmet kunne anses for at stå til  

 rådighed, hvis medlemmet kan frigøre sig fra forpligtelserne, når arbejdet  

 skal tiltrædes.
Ved retlige forpligtelser tænkes på forpligtelser, som  

 medfører et erstatningsansvar, hvis de ikke overholdes, fx misligholdelse af  

 en ansættelseskontrakt med opsigelsesvarsel.
Når arbejdsløshedskassen konstaterer, at et medlem ikke er i stand til at  

 overtage arbejde - fx på grund af sygdom - kan der være grundlag for at  

 undersøge, om dette også har været tilfældet i en periode før  

 konstateringstidspunktet.
Dette skyldes, at medlemmet ikke har været  

 berettiget til arbejdsløshedsdagpenge fra det tidspunkt, hvor det forhold,  

 som medfører, at medlemmet ikke kan overtage arbejde, indtrådte.
 Medlemmet kan igen få dagpenge, når medlemmet ikke længere er forhindret i  

 at overtage arbejde.
 Hvis et medlem udebliver fra et møde eller en aktivitet i  

 arbejdsløshedskassen eller på Arbejdsformidlingen, som er omfattet af stk.  

 3-5, skal arbejdsløshedskassen altid konkret vurdere, om medlemmets  

 udeblivelse giver anledning til tvivl om medlemmets rådighed, jf. § 31, stk.  

 3.
 Stk. 3  gælder ikke situationer, hvor  

 arbejdsløshedskassen har givet medlemmet et tilbud om at deltage i et møde  

 eller en aktivitet, men hvor medlemmet ikke har pligt til at møde.
 Stk. 4  og 5 skal ses i sammenhæng med, at ledige  

 medlemmer skal opretholde kontakten med Arbejdsformidlingen, jf. § 4 og  

 arbejdsløshedsforsikringslovens § 57, stk. 4.
 Medlemmet skal efter stk. 4 udelukkes fra retten til dagpenge indtil  

 medlemmet har genetableret kontakten ved at henvende sig til enten  

 Arbejdsformidlingen eller arbejdsløshedskassen vedrørende udeblivelsen.
 Skal medlemmet som følge af udeblivelsen efter stk. 4 pålægges en effektiv  

 karantæne, kan denne først afvikles efter medlemmets henvendelse til  

 Arbejdsformidlingen eller arbejdsløshedskassen.
Hvis medlemmets udeblivelse efter stk. 4 efter en konkret vurdering ikke  

 kan sidestilles med et afslag, skal medlemmet ikke pålægges en sanktion, men  

 medlemmet skal altid udelukkes fra retten til dagpenge i perioden fra  

 udeblivelsen og indtil medlemmet henvender sig til Arbejdsformidlingen eller  

 arbejdsløshedskassen, og medlemmet kan ikke få efterbetalt dagpengene.  

 Henvender medlemmet sig til Arbejdsformidlingen samme dag, som samtalen  

 skulle have været afholdt, men efter tidspunktet for samtalen, kan medlemmet  

 ikke få dagpenge for den pågældende dag.
Der henvises i øvrigt til  

 vejledningen til § 38.
 Efter stk. 5 kan et medlem, der er udeblevet fra andre møder eller  

 aktiviteter på Arbejdsformidlingen, som fx tema- eller informationsmøder, få  

 efterbetalt dagpengene - bortset fra for den eller de dage, som mødet eller  

 aktiviteterne varer - hvis medlemmet i øvrigt har stået til rådighed for  

 arbejdsmarkedet i udeblivelsesperioden.
Til § 27 Bestemmelsen finder ikke anvendelse på medlemmer, som i aktivperioden  

 afslår at medvirke til at udarbejde eller revidere en individuel  

 handlingsplan eller afslår et tilbud efter en individuel handlingsplan.
For  

 disse medlemmer henvises til § 36.
Bestemmelsen omfatter endvidere ikke medlemmer under 25 år, der afslår  

 tilbud efter § 32 a og § 32 b i lov om en aktiv arbejdsmarkedspolitik, eller  

 afslår at medvirke til at udarbejde eller revidere en individuel  

 uddannelsesplan, der skal udarbejdes eller revideres forud for afgivelsen af  

 tilbudet.
Vedrørende disse medlemmer henvises til § 37.
Hvis medlemmet uden en gyldig grund afslår et formidlet arbejde, mens  

 medlemmet deltager i jobtræning, individuel jobtræning, puljejob eller i en  

 uddannelse og samtidig får elevstøtte efter lov om arbejdsmarkedsuddannelser,  

 får karantænen først virkning fra det tidspunkt, hvor tilbudet ophører, og  

 3-måneders-perioden, inden for hvilken karantænen skal være afviklet  

 (forældelsesfristen), jf. stk. 5, samt perioden for gentagelsesvirkningen,  

 jf. § 25, stk. 2, regnes også først fra dette tidspunkt.
Hvis medlemmet  

 umiddelbart efter ophøret overtager varigt arbejde, skal der ikke ske  

 registrering af selvforskyldt ledighed, jf. § 23, stk. 2.
 Hvis medlemmet afslår et formidlet arbejde, mens medlemmet er på  

 uddannelsesgodtgørelse eller uddannelsesorlov som ledig, kan medlemmet ikke  

 få udbetalt uddannelsesgodtgørelse eller orlovsydelse i et antal timer,  

 svarende til karantænen.
Særligt om effektive karantæner Ved effektiv karantæne forstås, at karantænen kun kan afvikles i perioder,  

 hvor medlemmet ellers ville have været dagpengeberettiget.
Det vil som  

 udgangspunkt sige, at kun timer, hvor medlemmet er ledigt, tilmeldt  

 Arbejdsformidlingen og i øvrigt står til rådighed for arbejdsmarkedet, kan  

 medregnes til forbruget af karantænen.
Karantænen kan således ikke afvikles i  

 perioder, hvor medlemmet fx holder egen optjent ferie.
Er medlemmet ikke  

 indplaceret i dagpenge-/aktivperioden, kan karantænen endvidere afvikles i  

 perioder, hvor medlemmet har ret til andre ydelser, der udbetales af  

 arbejdsløshedskassen, bortset fra kursusgodtgørelse.
Er et medlem blevet pålagt en effektiv karantæne, kan medlemmet uanset  

 karantænen overgå til efterløn/delefterløn eller til en periode med  

 feriedagpenge, orlovsydelse til uddannelse eller børnepasning,  

 uddannelsesgodtgørelse eller etableringsydelse.
Medlemmet kan ikke få  

 udbetalt ydelsen i et antal timer svarende til (den resterende del af)  

 karantænen.
Vedrørende afslag/ophør, der skyldes, at medlemmet skal rejse til  

 udlandet og søge arbejde med en attest 303 efter art. 69 i EF-forordning  

 1408/71, henvises til vejledningen til § 14.
Effektiv karantæne for fuldtidsforsikrede svarer til 37 timer pr. uge, og  

 opgørelse af karantæne for deltidsforsikrede sker efter princippet i  

 direktoratets bekendtgørelse om supplerende dagpenge, hvor udgangspunktet er  

 den gennemsnitlige ugentlige arbejdstid, opgjort på grundlag af  

 beskæftigelsen i den periode, der danner grundlag for beregningen af  

 medlemmets dagpengesats.
Eksempelvis vil et deltidsforsikret medlem, der har  

 været beskæftiget gennemsnitlig 25 timer ugentlig, skulle pålægges en  

 effektiv karantæne ved selvforskyldt ledighed i forbindelse med et  

 arbejdsophør på 5 x 25 timer, svarende til 125 timer.
Opnår et fuldtidsforsikret medlem efter afslaget mindst 185 timers  

 beskæftigelse (svarende til 5 x 37 timer) uden offentlige tilskud, anses  

 karantænen for udstået.
Kravet om 5 x 37 timers ustøttet beskæftigelse gælder  

 ved såvel afslag som ophør.
Opnår et deltidsforsikret medlem ustøttet  

 arbejde, svarende til 5 gange den gennemsnitlige, ugentlige arbejdstid, der  

 ligger til grund for beregningen af medlemmets dagpengesats, anses karantænen  

 for udstået.
Princippet i direktoratets bekendtgørelse om supplerende  

 dagpenge finder anvendelse.
Beskæftigelsen opgøres efter § 2 i direktoratets bekendtgørelse om  

 beskæftigelseskrav, dagpengeperiode og aktivperiode.
Det vil som hovedregel  

 sige på baggrund af timer, for hvilke der udbetales løn.
Der stilles ikke  

 krav om, at beskæftigelsen skal være på 37 timer ugentligt/den gennemsnitlige  

 ugentlige arbejdstid.
For et fuldtidsforsikret medlem anses karantænen  

 således for afviklet, når medlemmet inden for forældelsesfristen på 3 måneder  

 har opnået 185 arbejdstimer.
Kravet om 185 timers arbejde kan dog ikke  

 opfyldes over en kortere periode end 5 uger.
Der kan derfor tidligst  

 udbetales dagpenge til medlemmet 5 uger efter afslaget eller ophøret, men der  

 stilles ikke krav om, at medlemmet har haft arbejde på den første og den  

 sidste dag i 5-ugers-perioden.
 Eksempel:
Et fuldtidsforsikret medlem ophører med et fuldtidsarbejde uden en gyldig  

 grund.
Dagen efter ophøret overtager medlemmet et arbejde på 20 timer om ugen  

 og anmoder om supplerende dagpenge.
Medlemmet skal pålægges 5 ugers effektiv karantæne.
Karantænen kan  

 afvikles med de ledige timer (17 timer pr. uge), eller med arbejdstimerne (20  

 timer pr. uge). I det konkrete eksempel kan medlemmet afvikle karantænen med  

 de ledige timer (185:17 = 11 uger) eller med arbejdstimer (185:20 = 9 uger og  

 3 dage).
 Er karantænen eller en del af denne ikke afviklet 3 måneder efter  

 afslaget, anses karantænen for udstået (forældelsesfristen).
Til § 28 Vedrørende forståelsen af begrebet »effektiv karantæne« og  

 afviklingen af denne henvises til vejledningen til § 27.
 Hvis medlemmet har indgået en aftale om ansættelse, men ikke møder op den  

 første arbejdsdag, er der tale om et arbejdsophør.
Den effektive karantæne kan tidligst få virkning fra det tidspunkt, hvor  

 både arbejdsgiveren og medlemmet er frigjort fra ansættelsesforholdet.
Det  

 vil typisk være det tidspunkt, hvor der ikke længere udbetales løn.
De 3  

 måneder, inden for hvilke karantænen skal være udstået (forældelsesfristen),  

 jf. stk. 7, og perioden for gentagelsesvirkningen, jf. § 25, stk. 2, regnes  

 også først fra dette tidspunkt.
 Hvis medlemmet har sagt sit arbejde op, men fortsætter i det samme eller  

 et tilsvarende ansættelsesforhold hos arbejdsgiveren i en kortere periode,  

 kan karantænen, forældelsesfristen og perioden for gentagelsesvirkningen  

 tidligst løbe fra den endelige fratrædelse.
Hvis medlemmet på samme tidspunkt og uden gyldig grund siger 2  

 deltidsstillinger op, pålægges medlemmet kun en effektiv karantæne på 5 uger.  

 Hvis medlemmet ikke fratræder de 2 stillinger på samme tidspunkt, får  

 karantænen tidligst virkning fra det tidspunkt, hvor der ikke længere  

 udbetales løn i det arbejdsforhold, som medlemmet først fratræder.
Medlemmet  

 kan herefter afvikle karantænen med de ledige timer, hvis medlemmet i øvrigt  

 opfylder betingelserne for at få supplerende dagpenge for disse timer.  

 Medlemmet skal derfor blandt andet være tilmeldt Arbejdsformidlingen, ligesom  

 medlemmet skal have en frigørelsesattest i det arbejdsforhold, som medlemmet  

 skal fratræde på et senere tidspunkt.
Karantænen kan ikke afvikles med  

 arbejdstimerne fra det arbejdsforhold, som medlemmet senest skal fratræde.
 Eksempel:
Et fuldtidsforsikret medlem opsiger den 30. april 2 deltidsstillinger på  

 henholdsvis 17 og 20 timer om ugen.
På grund af forskellige opsigelsesvarsler  

 fratræder medlemmet stillingen på 17 timer den 14. maj og stillingen på 20  

 timer den 31. maj.
Karantænen får virkning fra den 15. maj, og medlemmet kan begynde at  

 afvikle karantænen med de ledige timer (17 timer om ugen), hvis medlemmet  

 ville have haft ret til supplerende dagpenge fra denne dato, når der ses bort  

 fra karantænen.
Medlemmet kan derimod ikke begynde at afvikle karantænen med  

 arbejdstimerne (20 timer om ugen) fra den stilling, som medlemmet først kan  

 fratræde den 31. maj.
I § 28, stk. 2, er oplistet de perioder, hvorunder medlemmet skal pålægges  

 en effektiv karantæne, hvis medlemmet bliver selvforskyldt ledig fra et  

 arbejde.
Bestemmelsen finder blandt andet anvendelse i tilfælde, hvor et  

 medlem i en periode med fx uddannelsesgodtgørelse samtidig har et lønarbejde,  

 som medlemmet ophører med uden en gyldig grund.
I § 28, stk. 3, er det fastsat, i hvilke tilfælde karantænen først får  

 virkning fra det tidspunkt, hvor medlemmet ophører med orloven eller  

 tilbudet.
Karantænen får således først virkning efter tilbudets ophør i alle  

 de tilfælde, hvor medlemmet under tilbudet modtager en ydelse, der ikke  

 udbetales af arbejdsløshedskassen.
For så vidt angår lønmodtagere på orlov får karantænen først virkning  

 efter orlovens ophør, uanset om medlemmet opsiger det arbejde, som medlemmet  

 er på orlov fra, eller om medlemmet under orloven opsiger et andet arbejde,  

 som medlemmet er påbegyndt under orloven.
For så vidt angår ledige, der er på  

 orlov til børnepasning, får karantænen først virkning efter orloven.
 I de tilfælde, hvor karantænen først får virkning efter tilbudets eller  

 orlovens ophør, regnes forældelsesfristen og perioden for  

 gentagelsesvirkningen også først fra dette tidspunkt.
 Hvis medlemmet umiddelbart efter orlovens eller tilbudets ophør overtager  

 varigt arbejde, skal der ikke ske registrering af selvforskyldt ledighed, jf.  

 § 23, stk. 2.
 Medlemmet skal være opsagt af en grund, der ikke væsentligst skyldes  

 medlemmet, for at stk. 5 kan anvendes.
Medlemmet anses ikke for at have accepteret et for kort opsigelsesvarsel,  

 hvis medlemmet lægger sag an mod arbejdsgiveren for at få erstatning eller  

 godtgørelse, fordi opsigelsesvarslet ikke er overholdt.
I de situationer kan  

 der udbetales dagpenge med forbehold for tilbagebetaling, hvis medlemmet  

 senere får tilkendt erstatning eller godtgørelse.
Til § 29 Selvom medlemmet ikke er selvforskyldt ledigt, kan der være andre grunde  

 til, at medlemmet ikke kan få dagpenge.
Det gælder fx, hvis medlemmet er syg  

 eller har børnepasningsproblemer.
Der henvises i øvrigt til § 26, stk. 1, og  

 § 31, stk. 3.
Hvis årsagen til medlemmets selvforskyldte ledighed efter en konkret  

 vurdering medfører krav om arbejde efter manglende rådighed, gives der ikke  

 karantæne.
Det gælder også de situationer, hvor medlemmet har fået stillet et  

 krav om arbejde, fordi medlemmet har forbeholdt sin arbejdskraft for en  

 bestemt arbejdsgiver eller arbejdsplads, men hvor medlemmet efter § 25, stk.  

 6, igen kan anses for at stå til rådighed, når medlemmet dokumenterer, at  

 årsagen til den manglende rådighed ikke længere er til stede.
Når arbejdsløshedskassen konstaterer, at et medlem ikke er i stand til at  

 overtage arbejde - fx på grund af sygdom - kan der være grundlag for at  

 undersøge, om dette også har været tilfældet i en periode før  

 konstateringstidspunktet.
Dette skyldes, at medlemmet ikke har været  

 berettiget til arbejdsløshedsdagpenge fra det tidspunkt, hvor sygdommen eller  

 det forhold, som medfører, at medlemmet ikke kan overtage arbejde, indtrådte.
 Arbejdsløshedskassens administration m.v.
Til § 30 Arbejdsløshedskassen skal fx notere og opbevare underretninger fra  

 Arbejdsformidlingen om medlemmets deltagelse i eller manglende medvirken til  

 tilbud eller aktiviteter og om formidling af medlemmet og resultatet heraf.
 Hvis arbejdsløshedskassen selv formidler medlemmet arbejde, skal  

 arbejdsløshedskassen notere dette og resultatet af formidlingen.
Arbejdsløshedskassen skal notere og opbevare de oplysninger, medlemmet har  

 givet efter § 13, som har betydning for medlemmets rådighed.
Dette indebærer,  

 at arbejdsløshedskassen bl.a. skal notere, hvilke kurser medlemmet har  

 gennemført, og hvornår kurserne er gennemført.
Arbejdsløshedskassen skal også  

 notere medlemmets oplysninger om arbejdssøgning, så det fremgår, om medlemmet  

 opfylder § 7. Det vil sige, at arbejdsløshedskassen altid skal notere, hvor  

 mange stillinger medlemmet har søgt, hvornår stillingerne er søgt (indtil 6  

 måneder), og om det er arbejde inden for eller uden for medlemmets faglige  

 område.
Hvis antallet af stillinger ikke i tilstrækkelig grad viser, at  

 medlemmet er arbejdssøgende, kan arbejdsløshedskassen give en frist på 3  

 måneder, jf. § 33, stk. 2 og 3, og for denne periode skal medlemmet give  

 oplysninger om sin arbejdssøgning, med oplysning om arbejdets art,  

 arbejdsstedet, arbejdstiden og ansøgningsmåden.
 Arbejdsløshedskassen skal notere, om medlemmet har fulgt eller er ved at  

 få udarbejdet en individuel handlingsplan.
 Opbevaringen kan fx ske ved, at oplysningerne fremgår af  

 arbejdsløshedskassens EDB-system eller ved kopi eller notering på medlemmets  

 sag.
Til § 31, stk. 1 og 2 Vurderingen af medlemmets rådighed for arbejdsmarkedet kan eventuelt ske i  

 tilslutning til et vejledningsmøde efter § 65 i lov om  

 arbejdsløshedsforsikring m.v.
Hvis arbejdsløshedskassen allerede har  

 oplysninger, der i tilstrækkelig grad belyser medlemmets rådighed, kan  

 arbejdsløshedskassen rådighedsvurdere medlemmet på denne baggrund.
 Ledighedskravet i § 144, stk. 2, i Arbejdsmarkedsstyrelsens bekendtgørelse  

 om en aktiv arbejdsmarkedsindsats regnes i timer, jf. §§ 125 og 126 i  

 Arbejdsmarkedsstyrelsens bekendtgørelse om en aktiv arbejdsmarkedsindsats.
 Ledighedskravet i § 6, stk. 1, og § 18 i direktoratets bekendtgørelse om  

 beskæftigelseskrav, dagpengeperiode og aktivperiode regnes i uger, jf. § 55,  

 stk. 1, i lov om arbejdsløshedsforsikring m.v.
Til § 31, stk. 3 Der vil bl.a. opstå tvivl om medlemmets rådighed i følgende situationer:
Arbejdsløshedskassen skal også være opmærksom på andre forhold, der kan  

 skabe tvivl om medlemmets rådighed, fx at medlemmet med en gyldig grund har  

 afbrudt flere arbejdsforhold inden for en kortere periode, eller at medlemmet  

 anmoder om dagpenge, efter at medlemmet i en arbejdsfri periode ikke har  

 været tilmeldt Arbejdsformidlingen som arbejdssøgende.
Det kan desuden give  

 anledning til tvivl, hvis medlemmet gennem flere år har holdt ferie ud over  

 den periode, som ferieloven giver ret til, hvis medlemmet ikke vil medvirke  

 til en beskæftigelsesmæssig foranstaltning, som arbejdsløshedskassen  

 arrangerer, eller hvis medlemmet har været syg, mens medlemmet har opfyldt  

 kravet om arbejde efter § 25, stk. 3 eller 4.
 Det kan også give anledning til tvivl om medlemmets rådighed, hvis  

 arbejdsløshedskassen bliver opmærksom på, at medlemmet har tilmeldt sig  

 eksamen som såkaldt »privatist«, dvs. uden at have deltaget i den  

 forudgående undervisning.
Ad 1) Arbejdsløshedskassen skal undersøge årsagen til Arbejdsformidlingens  

 underretning.
 Hvis hændelsesforløbet ikke giver anledning til tvivl om medlemmets  

 rådighed, men fx kun giver anledning til karantæne, behøver  

 arbejdsløshedskassen ikke at foretage en egentlig rådighedsvurdering.  

 Arbejdsløshedskassen skal dog notere hændelsesforløbet og begrundelsen for,  

 at der ikke er tvivl.
 Hvis hændelsesforløbet giver anledning til tvivl, skal  

 arbejdsløshedskassen foretage en egentlig rådighedsvurdering, hvori samtlige  

 momenter skal indgå, og notere udfaldet heraf.
 Hvis arbejdsløshedskassen træffer afgørelse om, at medlemmet ikke står til  

 rådighed, fx fordi medlemmet har afslået at deltage i en aktivitet, kan  

 medlemmet ikke få dagpenge fra det tidspunkt, hvor arbejdsløshedskassen  

 modtog Arbejdsformidlingens underretning om afslaget.
 Hvis medlemmets manglende medvirken skyldes, at medlemmet ikke stod til  

 rådighed for arbejdsmarkedet den pågældende dag, fx på grund af  

 børnepasningsproblemer eller ophold i udlandet, anvendes de herfor gældende  

 regler for så vidt angår medlemmets dagpengeret på de dage, hvor medlemmet  

 ikke har kunnet overtage arbejde.
Ad 2) Begrundelsen er, at der er tvivl om medlemmets tilknytning til det øvrige  

 arbejdsmarked.
Arbejdsløshedskassen skal derfor tage medlemmets rådighed op  

 til vurdering og afgøre, om medlemmet har en så nær tilknytning til en  

 bestemt arbejdsgiver eller arbejdsplads eller et bestemt arbejdsområde, at  

 medlemmet ikke står til rådighed for det øvrige arbejdsmarked.
Hvis medlemmet i flere på hinanden følgende år har haft arbejde med  

 tilbagevendende ledighedsperioder, skal arbejdsløshedskassen vurdere  

 medlemmets rådighed for helårsarbejde.
I vurderingen skal indgå, om medlemmet  

 i ledighedsperioderne har søgt helårsarbejde.
Et medlem, der er beskæftiget i ægtefællens virksomhed, vil som  

 udgangspunkt blive omfattet af reglerne om arbejdsløshedsforsikring for  

 selvstændige erhvervsdrivende.
Et medlem kan dog under visse betingelser  

 anses for lønmodtager, selv om medlemmet er beskæftiget i ægtefællens  

 virksomhed.
Der henvises herom til de gældende regler om optagelse i en  

 arbejdsløshedskasse for selvstændige erhvervsdrivende.
Et medlem, der er  

 beskæftiget i en samlevers virksomhed, er ikke omfattet af reglerne om  

 arbejdsløshedsforsikring for selvstændige erhvervsdrivende.
 Der kan være tvivl om medlemmets rådighed, hvis medlemmet er lønmodtager  

 og bliver helt eller delvist ledigt fra lønarbejde i ægtefællens eller  

 samleverens virksomhed, eller medlemmet tager lønarbejde på nedsat tid i  

 virksomheden.
 Der er ikke tvivl om medlemmets rådighed, hvis ægtefællens eller  

 samleverens virksomhed er endeligt ophørt, jf. de gældende regler om ophør af  

 udøvelse af selvstændig virksomhed som hovedbeskæftigelse.
 Hvis virksomheden fortsættes af ægtefællen eller samleveren i uændret  

 form, skal karakteren af medlemmets arbejde, årsagen til ledigheden fra  

 virksomheden og omfanget og arten af medlemmets hidtidige tilknytning til  

 andre arbejdspladser indgå i vurderingen af medlemmets rådighed.
 De samme principper finder anvendelse, hvis medlemmet bliver delvist eller  

 midlertidigt ledigt fra lønarbejde i en selvstændig erhvervsvirksomhed, der  

 udøves af medlemmets, ægtefællens eller samleverens børn eller forældre,  

 eller medlemmet tager lønarbejde på nedsat tid i en sådan virksomhed.
Ad 3) I vurderingen skal indgå medlemmets - begrundelse for arbejdsskiftet, - forsøg på før arbejdsskiftet at få anden fuldtidsbeskæftigelse, - hidtidige tilknytning til arbejdsmarkedet, - mulighed for at få flere arbejdstimer i deltidsbeskæftigelsen inden for  

 en overskuelig tid, - fremtidige muligheder for fuldtidsbeskæftigelse såvel inden for det  

 faglige som det geografiske område, - vilje til eventuelt at overtage arbejde uden for det hidtidige  

 fagområde.
 Det har i den relation ingen betydning, om arbejdet er varigt eller af  

 løsere karakter.
Ad 4) Når medlemmet melder sig ledigt efter en periode med sygedagpenge, skal  

 arbejdsløshedskassen sikre sig dokumentation for, at dagpengeudbetalingerne  

 fra kommunen er ophørt.
Hvis medlemmet har været syg, skal arbejdsløshedskassen undersøge, om  

 medlemmet igen kan overtage arbejde, jf. §§ 5 og 6. Hvis medlemmet har været  

 syg i en længere periode, kan det være hensigtsmæssigt for  

 arbejdsløshedskassen at få dokumentation for, at medlemmet kan overtage  

 arbejde.
Arbejdsløshedskassen kan fx indhente en tro- og loveerklæring fra  

 medlemmet.
Hvis medlemmet i en meget lang periode - det vil i denne relation sige  

 mindst 2 år - har været uden tilknytning til arbejdsmarkedet på grund af  

 sygdom, og medlemmet melder sig rask og beder om dagpenge, skal  

 arbejdsløshedskassen vurdere medlemmets rådighed, og sygdommen skal indgå som  

 et væsentligt led.
Det samme gælder, hvis medlemmet melder sig rask i  

 forbindelse med, at medlemmets ret til sygedagpenge udløber som følge af  

 tidsbegrænsningen i sygedagpengereglerne - det vil som hovedregel sige efter  

 52 ugers sygedagpenge.
Vurderingen må bygge på såvel sygdommens art, varighed  

 og hyppighed som på medlemmets hidtidige tilknytning til arbejdsmarkedet og  

 fremtidige arbejdsmuligheder.
Bl.a. i den situation kan en lægeattest være  

 nødvendig for arbejdsløshedskassens vurdering af, om medlemmet står til  

 rådighed for arbejdsmarkedet.
Der er en standardlægeattest til brug ved arbejdsløshedskassens  

 rådighedsvurdering af et medlem efter længere tids sygdom (mere end 52 uger)  

 eller i ganske særlige tilfælde, hvor sygdommens karakter kan tænkes at  

 medføre eller have medført midlertidige eller varige indskrænkninger i  

 medlemmets erhvervsevne.
Medlemmet får attesten hos arbejdsløshedskassen.  

 Attesten udfyldes sammen med lægen og afleveres i arbejdsløshedskassen.
En  

 kiropraktorerklæring sidestilles med en lægeattest.
Hvis arbejdsløshedskassen i forbindelse med en vurdering af medlemmets  

 rådighed - hvor medlemmet har været væk fra arbejdsmarkedet på grund af  

 helbredsmæssige forhold i under 52 uger - ønsker at få en lægelig vurdering  

 af, om der er begrænsninger i medlemmets erhvervsevne, skal kassen fremsætte  

 en skriftlig og begrundet anmodning overfor medlemmets læge.  

 Arbejdsløshedskassen skal i anmodningen nærmere beskrive årsagen til og  

 formålet med, at en lægelig udtalelse ønskes.
Det skal fremgå af anmodningen,  

 at medlemmets samtykke forinden er indhentet.
Ad 5) Hvis arbejdsløshedskassen får kendskab til, at medlemmet har søgt om eller  

 modtager social pension, skal arbejdsløshedskassen straks undersøge årsagen  

 til pensionsansøgningen.
Social pension medfører ikke i sig selv, at  

 medlemmet ikke står til rådighed for arbejdsmarkedet, men årsagen til  

 ansøgningen/tildelingen kan gøre det.
 En pensionsansøgning, der alene er begrundet i økonomiske forhold,  

 medfører som udgangspunkt ikke tvivl om medlemmets rådighed.
I andre tilfælde skal arbejdsløshedskassen foretage en egentlig  

 rådighedsvurdering, hvor blandt andet årsagen til pensionsansøgningen indgår.  

 Rådighedsvurderingen skal vedrøre hele ledighedsperioden efter  

 pensionsansøgningen.
Det gælder også, selv om arbejdsløshedskassen uden  

 kendskab til pensionsansøgningen tidligere har foretaget en  

 rådighedsvurdering efter ansøgningstidspunktet.
Når pensionsansøgningen er helt eller delvis helbredsbegrundet, skal dette  

 indgå som et væsentligt led i rådighedsvurderingen.
Det skyldes, at  

 udgangspunktet her normalt vil være, at medlemmet ikke står til rådighed,  

 fordi medlemmet ikke er i stand til at påtage sig arbejde af et omfang, der  

 for fuldtidsforsikrede svarer til 37 timer om ugen og for deltidsforsikrede  

 svarer til 30 timer om ugen.
 Det skal indgå som et væsentligt led i rådighedsvurderingen, hvis  

 medlemmet har haft arbejde svarende til fuldt normalt omfang efter  

 ansøgningstidspunktet.
 Bestemmelsen omfatter også ændringer i pensionsforholdene.
 Der henvises til direktoratets bekendtgørelse om retten til dagpenge,  

 efterløn, delefterløn og overgangsydelse i forbindelse med social pension.
Ad 6) Efter direktoratets bekendtgørelse om en arbejdsløshedskasses  

 vejledningspligt skal medlemmet under et vejledningsmøde give  

 arbejdsløshedskassen alle oplysninger, der er relevante for  

 arbejdsløshedskassens vejledning af medlemmet, herunder blandt andet  

 oplysninger om arbejdssøgning og om deltagelse i kurser og andre  

 beskæftigelsesfremmende aktiviteter.
 Hvis medlemmets oplysninger fx giver anledning til tvivl med hensyn til,  

 om kravet i § 7 om arbejdssøgning er opfyldt, skal arbejdsløshedskassen  

 rådighedsvurdere medlemmet.
Til § 32 Der henvises til § 12, stk. 1.
Til § 33, stk. 1 (Rådighedsvurderingen efter § 31) En rådighedsvurdering er altid en konkret vurdering, hvor samtlige  

 relevante elementer skal indgå.
 Ved rådighedsvurderingen skal det indgå som et væsentligt led, hvis  

 medlemmet har en individuel handlingsplan, der indeholder tilbud, eller  

 medlemmet er ved at få udarbejdet en individuel handlingsplan.
 Hvis medlemmet deltager i tilbud efter en individuel handlingsplan på det  

 tidspunkt, hvor arbejdsløshedskassen skal rådighedsvurdere medlemmet, kan  

 medlemmet alene på det grundlag anses for at stå til rådighed.
Til § 33, stk. 1 (Rådighedsvurderingen efter § 32) En rådighedsvurdering er altid en konkret vurdering, hvor samtlige  

 relevante elementer skal indgå.
Ved vurderingen skal der lægges afgørende  

 vægt på, om medlemmet i ledighedsperioder har søgt arbejde, der ikke er  

 sæsonarbejde.
Det vil sige, at medlemmet har forsøgt at få fast  

 helårsarbejde.
 Det skal også indgå som et væsentligt led i rådighedsvurderingen, hvis  

 medlemmet for at overtage et sæsonarbejde har opsagt et helårsarbejde -  

 herunder også er ophørt med selvstændig virksomhed, som ikke er omfattet af  

 reglerne om bibeskæftigelse ved selvstændig virksomhed.
Medlemmet vil som udgangspunkt umiddelbart kunne anses for at have vist  

 sin rådighed for det øvrige arbejdsmarked, hvis medlemmet under sæsonarbejdet  

 har søgt arbejde, der kan udbydes hele året.
Medlemmet har dog ikke pligt til  

 at søge arbejde under sæsonarbejde, hvis medlemmet ikke får supplerende  

 dagpenge.
Til § 33, stk. 2 og 3 Meddelelsen om en frist forudsætter, at arbejdsløshedskassen ikke har  

 grundlag for umiddelbart at træffe afgørelse om, at medlemmet ikke står til  

 rådighed.
Fristens længde skal stå i forhold til medlemmets forventede  

 ledighedsperiode.
Ved sæsonarbejde vil den forventede ledighedsperiode ofte  

 være så kort, at det kun er relevant at give en frist på 1 måned.
Arbejdsløshedskassen kan fx give medlemmet en frist, hvis der er tvivl om  

 medlemmets arbejdssøgning, men medlemmet i øvrigt står til rådighed, og hvis  

 arbejdssøgning i fristperioden vil kunne afkræfte tvivlen.
En  

 arbejdsløshedskasse kan også give en frist, hvis medlemmet fx har en så nær  

 tilknytning til en arbejdsplads, at der er tvivl om medlemmets rådighed for  

 det øvrige arbejdsmarked, og hvis arbejdssøgning i fristperioden vil kunne  

 afkræfte tvivlen.
Meddelelsen om medlemmets frist til at bevise sin rådighed skal gives  

 skriftligt.
Medlemmet kan ikke klage over meddelelsen, hvis denne ikke  

 umiddelbart medfører konsekvenser for medlemmets dagpengeret, men alene må  

 betragtes som en meddelelse til medlemmet om, at hvis arbejdsløshedskassens  

 vejledning ikke følges, vil dette få indflydelse på arbejdsløshedskassens  

 rådighedsvurdering af medlemmet ved fristens udløb.
 Om kravene til medlemmets arbejdssøgning i fristperioden henvises der til  

 § 7. Hvis der ikke har været udbudt stillinger i fristperioden inden for  

 medlemmets faglige og geografiske område, har arbejdsløshedskassen ikke  

 grundlag for ikke at anse medlemmet for at stå til rådighed.  

 Arbejdsløshedskassen kan i den situation evt. give medlemmet en ny frist.
Arbejdsløshedskassen kan ikke anse medlemmet for ikke at stå til rådighed  

 inden fristens udløb alene på baggrund af for ringe arbejdssøgning i første  

 del af fristperioden.
Andre oplysninger om medlemmets forhold kan dog give  

 anledning til indgreb i dagpengeretten i fristperioden, fx hvis medlemmet er  

 syg eller har børnepasningsproblemer.
Der vil desuden kunne statueres  

 manglende rådighed i fristperioden som følge af en konkret vurdering efter §  

 31, stk. 3, fx på grundlag af manglende kontakt til Arbejdsformidlingen, ved  

 ledigmeldelse fra arbejde i familiens selvstændige virksomhed, eller hvis  

 arbejdsløshedskassen bliver opmærksom på andre forhold, der giver anledning  

 til tvivl om medlemmets rådighed.
 Ved rådighedsvurderingen efter fristens udløb, skal det indgå som et  

 væsentligt led, hvis medlemmet i fristperioden har henvendt sig til  

 Arbejdsformidlingen for at få udarbejdet en individuel handlingsplan, eller  

 medlemmet har deltaget i tilbud efter en individuel handlingsplan.
Til § 33, stk. 4 Det skal fremgå, på hvilket grundlag arbejdsløshedskassen har foretaget  

 rådighedsvurderingen.
Det skal blandt andet fremgå, om medlemmet opfylder  

 betingelserne for at kunne anses for arbejdssøgende, jf. § 7.
Arbejdsløshedskassen skal notere resultatet af rådighedsvurderingen og  

 begrundelsen for afgørelsen.
Som eksempler på begrundelse for en positiv  

 rådighedsvurdering kan nævnes, at der ikke eller kun i mindre omfang har  

 været opslået stillinger inden for medlemmets faglige og geografiske område,  

 og at der inden for medlemmets område kun udbydes stillinger i visse perioder  

 af året.
Som eksempler på begrundelse for en negativ rådighedsvurdering kan  

 nævnes, at medlemmet ikke har søgt realistiske stillinger, eller at medlemmet  

 ikke har søgt arbejde på den måde, det er normalt at søge arbejde på inden  

 for fagområdet.
Til § 34 Hvis arbejdsløshedskassen er i besiddelse af oplysninger om, at en  

 virksomhed er omfattet af lov om krigsmateriel m.v., må arbejdsløshedskassen  

 ikke videregive oplysningerne til private personer eller foreninger.
Derimod  

 skal arbejdsløshedskassen efter anmodning videregive oplysningerne til  

 Direktoratet for Arbejdsløshedsforsikringen.
Til § 35 Lov nr. 372 om registreret partnerskab trådte i kraft den 1. oktober 1989.
 Efter loven kan 2 personer af samme køn lade deres partnerskab registrere,  

 således at ægteskabets retsvirkninger overføres til partnerskabet bortset fra  

 de undtagelser, der er nævnt i lovteksten.
Til § 36 Det fremgår af § 33 i lov om en aktiv arbejdsmarkedspolitik, at ledige  

 medlemmer i aktivperioden har ret og pligt til tilbud i op til fuld tid.  

 Tilbudene kan omfatte information og vejledning, uddannelse,  

 etableringsydelse, jobtræning, individuel jobtræning og puljejob.
 Det fremgår endvidere af § 55, stk. 3, i lov om arbejdsløshedsforsikring  

 m.v., at afslag på et tilbud efter § 33 i lov om en aktiv  

 arbejdsmarkedspolitik medfører bortfald af dagpengeretten.
Bestemmelsen omfatter ikke medlemmer, der er fyldt 60 år.
For disse  

 medlemmer gælder samme regler som for medlemmer i dagpengeperioden.
 Hvis et medlem i aktivperioden udebliver fra en samtale på  

 Arbejdsformidlingen om udarbejdelse/revision af en individuel handlingsplan  

 eller et tilbud/en samtale om afgivelse af tilbud efter en individuel  

 handlingsplan, sidestilles det med afslag.
 For så vidt angår udeblivelse fra en samtale om udarbejdelse/revision af  

 en individuel handlingsplan henvises der dog til vejledningen til § 38.
Til § 37 Unge under 25 år, der ikke har en uddannelse, der berettiger til optagelse  

 i en arbejdsløshedskasse, og som har været ledige i samlet 6 måneder inden  

 for 9 måneder, har ret og pligt til tilbud på fuld tid i 18 måneder, jf. § 32  

 a og § 32 b i lov om en aktiv arbejdsmarkedspolitik.
Afslår medlemmet et  

 sådant tilbud, mister medlemmet ifølge § 55, stk. 3, i lov om  

 arbejdsløshedsforsikring m.v. retten til dagpenge.
Dette gælder dog ikke,  

 hvis medlemmet afslår et tilbud, der har en samlet varighed på mere end 18  

 måneder.
Det vil sige, at § 37 ikke finder anvendelse, hvis medlemmet afslår  

 et tilbud på mere end 18 måneder eller afslår et supplerende tilbud på  

 eksempelvis 6 måneder, hvis det supplerende tilbud bringer tilbudets samlede  

 varighed op på mere end 18 måneder.
Hvis medlemmet udebliver fra en samtale på Arbejdsformidlingen om  

 udarbejdelse/revision af en individuel uddannelsesplan eller et tilbud/en  

 samtale om afgivelse af tilbud efter en individuel uddannelsesplan,  

 sidestilles det med afslag.
Dette gælder kun ved tilbud, hvor der er eller  

 skal udarbejdes en individuel uddannelsesplan, jf.
Arbejdsmarkedsstyrelsens  

 vejledning af 19. april 1996 om ret og pligt til uddannelse for unge under 25  

 år.
Det gælder således ikke for så vidt angår udeblivelse fra et tilbud i det  

 ordinære uddannelsessystem, som ikke kræver udarbejdelse af en individuel  

 uddannelsesplan.
 For så vidt angår udeblivelse fra en samtale om udarbejdelse/revision af  

 en individuel uddannelsesplan henvises der dog til vejledningen til § 38, som  

 også gælder for dagpengeperioden.
Til § 38 (Udeblivelse fra en samtale om udarbejdelse eller revision af  

 en individuel handlingsplan eller uddannelsesplan) Det sidestilles med afslag, hvis medlemmet udebliver fra en samtale på  

 Arbejdsformidlingen om udarbejdelse/revision af en individuel handlingsplan  

 eller et tilbud/en samtale om afgivelse af tilbud efter handlingsplanen.
I tilfælde, hvor et medlem udebliver fra en samtale om en individuel  

 handlingsplan eller uddannelsesplan og henvender sig til Arbejdsformidlingen  

 eller arbejdsløshedskassen vedrørende udeblivelsen inden for en uge efter, at  

 medlemmet er udeblevet fra samtalen, med henblik på at få aftalt et nyt møde,  

 kan arbejdsløshedskassen - på baggrund af medlemmets forklaring om årsagen  

 til udeblivelsen - konkret tage stilling til, om udeblivelsen skal  

 sidestilles med et afslag.
Tilsvarende gælder, hvis der ikke er aftalt et nyt  

 møde, men hvor Arbejdsformidlingen skriftligt bekræfter, at medlemmet  

 opfylder de øvrige betingelser.
 Det afgørende er, at der igen etableres en egentlig kontakt mellem  

 medlemmet og Arbejdsformidlingen/arbejdsløshedskassen inden for en uge, men  

 det er uden betydning, om kontakten etableres på medlemmets,  

 arbejdsløshedskassens eller Arbejdsformidlingens initiativ.
Hvis arbejdsløshedskassen skriver til medlemmet i anledning af  

 udeblivelsen, anses der først at være etableret en egentlig kontakt mellem  

 medlemmet og arbejdsløshedskassen, når medlemmet har reageret på  

 arbejdsløshedskassens henvendelse.
Det er derfor ikke tilstrækkeligt, at  

 arbejdsløshedskassen - efter at have modtaget Arbejdsformidlingens  

 indberetning om udeblivelsen - skriver og anmoder medlemmet om at kontakte  

 arbejdsløshedskassen eksempelvis inden 8 dage, idet den egentlige kontakt  

 skal ligge inden for en uge efter udeblivelsen.
 Har medlemmet ikke haft kontakt med Arbejdsformidlingen, når der etableres  

 kontakt mellem medlemmet og arbejdsløshedskassen, skal arbejdsløshedskassen  

 sikre, at der straks bliver taget kontakt til Arbejdsformidlingen med henblik  

 på at få aftalt et nyt møde.
 Hvis arbejdsløshedskassen vurderer, at medlemmets udeblivelse ikke skal  

 sidestilles med et afslag på udarbejdelse/revision af en individuel  

 handlingsplan eller uddannelsesplan, fx fordi medlemmets udeblivelse skyldes  

 en forglemmelse, mister medlemmet ikke retten til dagpenge i henhold til §  

 36.
 Medlemmet mister dog retten til dagpenge fra tidspunktet for udeblivelsen  

 og frem til medlemmet henvender sig til Arbejdsformidlingen eller  

 arbejdsløshedskassen, jf. § 26, stk. 4.
 I andre tilfælde - herunder hvis medlemmet mere end en gang udebliver fra  

 en samtale om udarbejdelse/revision af en individuel handlingsplan eller  

 uddannelsesplan - kan arbejdsløshedskassen forelægge sagen for Direktoratet  

 for Arbejdsløshedsforsikringen, når det er arbejdsløshedskassens opfattelse,  

 at det i den konkrete sag ville forekomme urimeligt at sidestille  

 udeblivelsen med afslag.
 Ovennævnte praksis gælder alene ved udeblivelse fra samtale om  

 udarbejdelse/revision af en individuel handlingsplan/uddannelsesplan.  

 Udeblivelse fra et tilbud efter en individuel handlingsplan/uddannelsesplan  

 og udeblivelse fra en samtale om afgivelse af tilbud efter en individuel  

 handlingsplan/uddannelsesplan sidestilles altid med afslag.
Til § 39 Dagpengeretten bortfalder ikke, hvis afslaget er begrundet i en af de i  

 bestemmelsens stk. 1 nævnte grunde.
Et medlem, der afslår et tilbud af en af  

 de anførte grunde, vil dog i nogle tilfælde ikke være berettiget til dagpenge  

 på grund af manglende rådighed så længe den grund, der ligger til grund for  

 afslaget på tilbudet, ikke er bortfaldet.
 Stk. 1,  nr. 5, finder anvendelse på pludseligt opståede  

 - og for medlemmet upåregnelige - forhold, som faktisk eller retligt afskærer  

 medlemmet fra at deltage i tilbudet.
Et medlem, der på grund af sygdom afslår et tilbud efter § 32 a eller § 32  

 b eller § 33 i lov om en aktiv arbejdsmarkedspolitik, anses ikke for  

 selvforskyldt ledig, idet medlemmet ikke skal stå til rådighed for  

 arbejdsmarkedet i en sygdomsperiode.
Længerevarende eller hyppigt gentagne  

 tilfælde af sygdom kan dog give anledning til at vurdere, om medlemmet  

 opfylder betingelsen om at stå til rådighed for arbejdsmarkedet.
Der henvises  

 til vejledningen til § 31.
Retten til dagpenge bortfalder også ved ophør i et tilbud, der må  

 sidestilles med afslag på tilbud.
Dette kan fx være tilfældet, hvis medlemmet  

 opsiger tilbudet samme dag som tilbudet er påbegyndt, eller hvis medlemmet  

 påbegynder tilbudet selv om der foreligger grunde, der gør, at pågældende  

 reelt ikke er i stand til at deltage i tilbudet.
 I andre tilfælde af ophør i et tilbud finder de almindelige regler  

 anvendelse.
Til § 40 Et medlem, der mister dagpengeretten som følge af, at medlemmet afslår et  

 tilbud den 1. januar 1997 eller senere, vil først være dagpengeberettiget  

 igen, når medlemmet dokumenterer at have haft arbejde i 52/34 uger inden for  

 de seneste 3 år, alt efter om medlemmet er fuldtidsforsikret eller  

 deltidsforsikret.
Dette gælder også, hvis medlemmets ret til dagpenge er  

 bortfaldet som følge af, at medlemmets referenceperiode i aktivperioden er  

 udløbet efter afslaget på tilbudet.
 For så vidt angår et medlem, der afslår et tilbud før den 1. januar 1997,  

 kan medlemmet igen få dagpenge, når medlemmet har haft arbejde i 26/17 uger  

 inden for 3 år.
Arbejde, der ligger forud for et afslag på tilbud, kan medregnes ved  

 opfyldelse af beskæftigelseskravet, dog kun arbejde, der ligger efter  

 medlemmets seneste indplacering i dagpengeperioden.
Endvidere kan arbejdet  

 kun medregnes, hvis det ikke tidligere har været medregnet til at opnå ret  

 til dagpenge igen efter afslag på tilbud.
Vedrørende opgørelse af hidtidig  

 beskæftigelse m.v. henvises der til principperne i bekendtgørelsen om  

 beskæftigelseskrav, dagpengeperiode og aktivperiode.
Særlige problemer i relation til rådighed 1. Rådighed i forbindelse med overgang til efterløn  

 eller delefterløn Et medlem, der ønsker at overgå til efterløn eller  

 delefterløn, skal stå til rådighed for arbejdsmarkedet på  

 overgangstidspunktet.
Det er ikke tilstrækkeligt, at rådighedsbetingelsen er  

 opfyldt på ansøgningstidspunktet.
Et medlem, der ansøger om efterløn som fuldtidsforsikret, skal stå til  

 rådighed for fuldtidsarbejde.
Tilsvarende gælder for fuldtidsforsikrede  

 medlemmer, der ved overgangen til delefterløn har ret til at få opgjort den  

 hidtidige arbejdstid til mere end 30 timer pr. uge.
Et medlem, der ansøger om  

 efterløn eller delefterløn som deltidsforsikret, skal kun stå til rådighed  

 for deltidsarbejde.
Ved en rådighedsvurdering af et medlem i forbindelse med  

 overgang til efterløn eller delefterløn skal der især lægges vægt på, om  

 medlemmet har helbred til at klare et arbejde.
Et medlem, der ansøger om at overgå direkte til efterløn efter en periode  

 på delefterløn, behøver ikke at opfylde betingelserne for ret til dagpenge,  

 herunder rådighedsforpligtelsen, på overgangstidspunktet.
Der henvises til  

 direktoratets bekendtgørelse om delefterløn.
 Et medlem, der er ophørt i sin beskæftigelse og i en periode herefter ikke  

 ønsker at stå til rådighed for arbejdsmarkedet, fx fordi medlemmet modtager  

 fratrædelsesgodtgørelse, ventepenge eller lignende, vil efter en konkret  

 vurdering kunne anses for at stå til rådighed uden forinden at have været  

 tilmeldt Arbejdsformidlingen og været arbejdssøgende.
 Et medlem kan overgå til efterløn eller delefterløn, uanset medlemmet ikke  

 ville kunne anses for at stå til rådighed efter § 32, forudsat at medlemmet  

 ikke har fået et krav om arbejde efter manglende rådighed, jf. § 25. Med  

 hensyn til sæsonarbejde henvises til § 20.
Et medlem, der overgår til efterløn fra delpension, og som opfylder  

 betingelserne for ret til efterløn eller delefterløn som fuldtidsforsikret,  

 skal have stået til rådighed for fuldtidsarbejde på tidspunktet for  

 overgangen til delpension.
Tilsvarende gælder for medlemmer, der går fra  

 delpension til delefterløn, og som har ret til at få opgjort den hidtidige  

 arbejdstid til mere end 30 timer pr. uge.
På tidspunktet for overgangen til  

 efterløn eller delefterløn fra delpension er det tilstrækkeligt, at medlemmet  

 står til rådighed for deltidsarbejde.
2. Rådighed i forbindelse med udtræden af efterløns-  

 eller delefterlønsordningen Et medlem, der udtræder af efterløns- eller delefterlønsordningen for at  

 vende tilbage til arbejdsmarkedet, skal for at opnå ret til dagpenge stå til  

 rådighed for arbejdsmarkedet.
Medlemmets rådighed må konkret vurderes af  

 arbejdsløshedskassen efter de almindelige regler.
For et medlem, som har modtaget efterløn , vil det normalt være en  

 betingelse for igen at kunne få dagpenge, at medlemmet har haft mere end 300  

 timers arbejde inden for 10 uger, for deltidsforsikrede medlemmer dog mindst  

 150 timer inden for 10 uger.
Det skyldes, at medlemmet ved overgangen til  

 efterløn har tilkendegivet varigt at ville forlade arbejdsmarkedet.
 Det forhold, at et medlem i en periode har modtaget delefterløn ,  

 giver ikke i sig selv grundlag for at rejse tvivl om, hvorvidt medlemmet står  

 til rådighed for arbejdsmarkedet.
3. Rådighed i forbindelse med overgang til delpension Efter lov om delpension kan et medlem nedsætte sin arbejdstid med mindst  

 1/4 og modtage delpension i forhold til arbejdstidsnedsættelsen.
 Et medlem, der har nedsat sin arbejdstid for at modtage delpension, og som  

 ønsker at arbejde på nedsat tid, vil derfor kun kunne få supplerende dagpenge  

 i forhold til timetallet efter overgangen til delpension.
 Et medlem, der i forvejen modtager supplerende dagpenge, vil ikke kunne  

 nedsætte sin arbejdstid for at gå på delpension og samtidig modtage  

 supplerende dagpenge op til et timetal, der er højere end arbejdstiden efter  

 overgangen til delpension.
Et deltidsforsikret medlem, der modtager delpension, har begrænset sin  

 arbejdstid til højst 30 timer ugentligt som en betingelse for at modtage  

 delpension.
I tilfælde af at medlemmet bliver ledigt og fortsat oppebærer  

 delpension, er det tilstrækkeligt, at medlemmet står til rådighed i det  

 begrænsede timetal.
 Ved delpensionens bortfald skal medlemmet igen stå til rådighed i fuldt  

 omfang som deltidsforsikret.
4. Rådighed efter modtagelse af etableringsydelse Hvis der efter tildelingen, men før begyndelsen af en periode med  

 etableringsydelse efter reglerne i lov om en aktiv arbejdsmarkedspolitik,  

 opstår tvivl om et medlems rådighed, stilles der fortsat krav om bevis for  

 medlemmets rådighed, hvis medlemmet efterfølgende ønsker at modtage dagpenge.  

 Det er en betingelse, at medlemmet efter ydelsesperiodens udløb enten har  

 haft mere end 300 timers lønarbejde inden for 10 uger (ved efterfølgende  

 overgang til deltidsforsikring dog mindst 150 timer inden for 10 uger) eller  

 uafbrudt i 26 uger har drevet selvstændig erhvervsvirksomhed i væsentligt  

 omfang.
Driften af selvstændig virksomhed i etableringsydelsesperioden kan  

 ikke medregnes til opfyldelse af kravet om arbejde efter manglende rådighed,  

 jf. § 25, stk. 5.
5. Rådighed i forbindelse med udtræden af  

 overgangsydelsesordningen Et medlem, der udtræder af overgangsydelsesordningen, skal opfylde de  

 almindelige rådighedsregler for at få dagpenge.
Det forhold, at medlemmet har  

 modtaget overgangsydelse, medfører ikke i sig selv, at medlemmet ikke anses  

 for at stå til rådighed ved ledigmeldelsen.
Det er derfor ikke en betingelse  

 for igen at kunne få dagpenge, at medlemmet har haft mere end 300 timers  

 arbejde (for deltidsforsikrede mindst 150 timer) inden for 10 uger.
Øvrige bestemmelser Denne vejledning afløser Direktoratet for Arbejdsløshedsforsikringens  

 vejledning nr. 210 af 20. december 1995 om rådighed og selvforskyldt  

 ledighed.
Til § 42, stk. 3 og 4 (Overgangsordninger) Medlemmer, der er påbegyndt en uddannelse efter § 62 a før den 1. januar  

 1996 kan fortsætte - og færdiggøre - uddannelsen efter de hidtidige regler.  

 Dette gælder for alle uddannelsestyper, som før den 1. januar 1996 gav ret  

 til samtidig modtagelse af dagpenge.
 Bestemmelsen forudsætter, at uddannelsen er påbegyndt før den 1. januar  

 1996, og det er således ikke tilstrækkeligt, at medlemmet har tilmeldt sig  

 uddannelsen før denne dato.
 Der skal være tale om den samme uddannelse, og uddannelsen må ikke  

 afbrydes undervejs.
Under deltagelsen i undervisningen gælder lovens almindelige regler i  

 øvrigt.
Det betyder blandt andet, at unge under 25 år vil blive omfattet af  

 den særlige indsats i lovens kapitel 9 a.
Medlemmer, som omfattes af reglerne  

 i lovens § 52 b, vil have pligt til aktivering, når de har været ledige i  

 sammenlagt 6 måneder inden for 9 måneder efter den 4. oktober 1995.  

 Uddannelse med bevarelse af dagpengeretten tæller med ved opgørelsen af  

 ledigheden.
Er betingelserne i øvrigt opfyldt, kan Arbejdsformidlingen  

 beslutte, at den uddannelse, som den unge er i gang med efter § 62 a, skal  

 fortsætte som led i det 18 måneders forløb, som den unge skal gennemføre.
 I øvrigt kan unge, der er i gang med en uddannelse efter § 62 a, også i  

 den periode, hvor de modtager dagpenge efter lovens § 52 b, stk. 3, deltage i  

 undervisning med bevarelse af dagpengeretten.
Medlemmer, der efter overgangsordningen fortsætter en uddannelse efter de  

 hidtil gældende regler, vil uanset overgangsbestemmelsen blive omfattet af  

 reglerne om pligt til aktivering.
Er betingelserne i øvrigt opfyldt, vil  

 Arbejdsformidlingen også i disse tilfælde kunne lade uddannelsen, som  

 medlemmet er i gang med efter § 62 a, fortsætte som et led i aktiveringen.
Ledige medlemmer, som har indgivet ansøgning om orlovsydelse, og hvor  

 Arbejdsformidlingen eller arbejdsløshedskassen har registreret modtagelsen af  

 ansøgningen inden udgangen af 1995, har ret til at gennemføre orloven efter  

 de hidtidige regler.
I relation til rådighedsreglerne betyder dette, at disse  

 medlemmer ikke er omfattet af § 9 og således ikke forpligtet til at overtage  

 formidlet arbejde i orlovsperioden.
