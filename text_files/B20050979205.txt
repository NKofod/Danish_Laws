Meddelelser fra  

 Søfartsstyrelsen E.
Fiskeskibes bygning og udstyr m.v.
Kapitel E XXIV,  

 Forebyggelse  

 mod forurening med kloakspildevand  

  

 fra skibe, 1. januar 2005 Part 1 Behandling og opbevaring af kloakspildevand i  

 store skibe Afsnit 1 Generelt Regel  

 1 Definitioner I  

 dette kapitel betyder:
1  

 »Nyt skib«: Et skib, .1  

 for hvilket byggekontrakten er indgået, eller  hvis der ikke foreligger  

 en  

 byggekontrakt  hvis køl er lagt, eller som befinder sig på et  

 tilsvarende  

 byggestadium den 27. september 2003 eller senere; eller .2  

 der leveres den 27. september 2006 eller senere.
 2  

 »Eksisterende skib«: Et skib, der ikke er et nyt skib.
 3  

 »Kloakspildevand«:
.1  

 Afløbsstoffer og andet affald fra enhver form for toiletter og urinaler; .2  

 afløbsstoffer fra hospitalsrum (apotek, sygerum m.v.) udledt fra vaskekummer,  

 badekar og afløb anbragt i sådanne rum; .3  

 afløbsstoffer fra steder, hvor der findes levende dyr; eller .4  

 andet spildevand, når det er blandet med afløbsstoffer som defineret ovenfor.
 4  

 »Opbevaringstank«: En tank til opsamling og opbevaring af kloakspildevand.
5  

 »Nærmeste kyst«: Udtrykket »fra nærmeste kyst« betyder fra den basislinie,  

 hvorfra det pågældende territoriums territorialfarvand er fastsat i  

 overensstemmelse med international ret, i disse bestemmelser dog med den  

 tilføjelse at »fra nærmeste kyst« ud for Australiens nordøstlige kyst  

 betyder:  

 fra en linie trukket udfra den australske kyst fra  

 punktet 11º 00' sydlig bredde, 142º 08' østlig længde til  

 punktet 10º 35' sydlig bredde, 141º 55' østlig længde, derfra  

 til punktet 10º 00' sydlig bredde, 142º 00' østlig længde derfra  

 til punktet 9º 10' sydlig bredde, 143º 52' østlig længde derfra  

 til punktet 9º 00' sydlig bredde, 144º 30' østlig længde derfra  

 til punktet 10º 41' sydlig bredde, 145º 00' østlig længde derfra  

 til punktet 13º 00' sydlig bredde, 145º 00' østlig længde derfra  

 til punktet 15º 00' sydlig bredde, 146º 00' østlig længde derfra  

 til punktet 17º 30' sydlig bredde, 147º 00' østlig længde derfra  

 til punktet 21º 00' sydlig bredde, 152º 55' østlig længde derfra  

 til punktet 24º 30' sydlig bredde, 154º 00' østlig længde derfra  

 til punktet 24º 42' sydlig bredde, 153º 15' østlig længde på den australske  

 kyst.
 6  

 »International fart«: Fart fra et land, der er omfattet af denne konvention  

 (MARPOL), til en havn uden for et sådant land eller omvendt.
 7  

 »Personer«: Antal besætningsmedlemmer og passagerer.
 8  

 »Årsdag«: Den dag og måned hvert år, der svarer til udløbsdatoen af det  

 internationale certifikat om forebyggelse af forurening med kloakspildevand.
Regel  

 2 Anvendelse 1  

 Bestemmelserne i dette kapitel gælder for følgende skibe i  

  

 national  

1)
  

  og  

 international fart:
.1  

 nye skibe med en bruttotonnage på 400 og derover, og .2  

 nye skibe med en bruttotonnage på mindre end 400, som er godkendt til  

 befordring af mere end 15 personer, samt .2a  

 eksisterende skibe, som besejler østersøområdet og dansk søterritorium, med  

 en  

 bruttotonnage på 400 og derover, .2b  

 eksisterende skibe, som besejler østersøområdet og dansk søterritorium, med  

 en  

 bruttotonnage på mindre end 400, som er godkendt til befordring af mere end  

 15  

 personer, .3  

 eksisterende skibe med en bruttotonnage på 400 og derover senest den 27.  

 september 2008; og .4  

 eksisterende skibe med en bruttotonnage på mindre end 400, som er godkendt  

 til  

 befordring af mere end 15 personer, senest den 27. september 2008.
 2  

 Administrationen skal sikre, at eksisterende  

 skibe, som nævnt i denne regels stk. 1.3 og 1.4, hvis køl er lagt, eller som  

 befinder sig på et tilsvarende byggestadium før den 2. oktober 1983, så vidt  

 det er praktisk muligt, er således udstyret, at de kan udlede kloakspildevand  

 i  

 overensstemmelse med kravene i regel 11.
Regel  

 3 Undtagelser 1  

 Regel 11 gælder ikke for:
.1  

 udtømning af kloakspildevand fra et skib, som er nødvendig af hensyn til et  

 skibs eller de ombordværendes sikkerhed eller for at redde menneskeliv; eller .2  

 udtømning af kloakspildevand som følge af skade på et skib eller dets udstyr  

 under forudsætning af, at alle rimelige forholdsregler er blevet taget før og  

 efter skadens indtræden for at undgå udtømningen eller begrænse den til det  

 mindst mulige.
Afsnit 2 Syn og certifikater Regel  

 4 Syn 1  

 Ethvert skib, som ifølge regel 2 skal opfylde bestemmelserne i dette kapitel,  

 skal underkastes nedenfor anførte syn:
 .1 Et  

 første syn, før skibet sættes i fart, eller før det i regel 5 foreskrevne  

 certifikat udstedes første gang, som skal omfatte et fuldstændigt syn af dets  

 konstruktion, udstyr, anlæg, tilbehør, anordninger og materialer i den  

 udstrækning,  

 skibet omfattes af dette kapitel.  

 Dette syn skal være så effektivt, at det sikrer, at konstruktionen,  

 udstyret, anlægget, tilbehøret, systemerne, anordningerne og materialerne  

 fuldstændigt opfylder de pågældende bestemmelser i dette kapitel.
 .2 Et  

 fornyelsessyn med mellemrum, hvis længde fastsættes af Administrationen, som  

 ikke må overstige 5 år, undtagen hvor regel 8.2, 8.5, 8.6 eller 8.7 finder  

 anvendelse.  

 Dette fornyelsessyn  

 skal være så effektivt, at det sikrer, at konstruktionen, udstyret, anlægget,  

 tilbehøret, systemerne, anordningerne og materialet fuldstændigt opfylder de  

 pågældende bestemmelser i dette kapitel.
 .3 Et  

 yderligere syn, enten helt eller delvist alt efter omstændighederne, skal  

 afholdes efter en reparation, der er foretaget på basis af undersøgelser  

 foreskrevet i denne regels stk. 4, eller efter enhver anden vigtig reparation  

 eller fornyelse.  

 Synet  

 skal udføres således, at det sikres, at de nødvendige reparationer eller  

 fornyelser er blevet udført effektivt, at materialerne og den  

 håndværksmæssige  

 udførelse af sådanne reparationer eller fornyelser under alle forhold er  

 tilfredsstillende, og at skibet under alle forhold opfylder dette kapitels  

 bestemmelser.
 2  

 Administrationen skal iværksætte passende forholdsregler for skibe, der ikke  

 er  

 dækket af bestemmelserne i denne regels stk. 1 med henblik på at sikre, at de  

 relevante bestemmelser i dette kapitel opfyldes.
 3  

 Syn af skibe, der foretages med henblik på håndhævelsen af bestemmelserne i  

 dette kapitel, skal udføres af Administrationens embedsmænd.  

 Dog  

 kan  

 Administrationen overdrage synene  

 til inspektører, der er udnævnt til formålet, eller til organisationer, der  

 er  

 anerkendt af den.
 4 En  

 Administration, der udnævner inspektører eller anerkender organisationer til  

 at  

 udføre de i stk. 3 nævnte syn, skal som et minimum bemyndige enhver udnævnt  

 inspektør eller anerkendt organisation til:
.1 at  

 kræve reparation af et skib; og .2 at  

 udføre syn efter anmodning fra de behørige myndigheder i en havnestat.
 Administrationen  

 skal underrette Organisationen om de specifikke ansvarsområder og betingelser  

 for den myndighed, der er udgivet til de udnævnte inspektører eller  

 anerkendte  

 organisationer, og disse oplysninger skal tilstilles alle kontraherende  

 parter  

 til underretning af deres embedsmænd.
5  

 Når en inspektør eller anerkendt organisation fastslår, at skibets stand med  

 tilhørende udstyr ikke i det væsentlige svarer til oplysningerne i  

 certifikatet  

 eller er af en sådan beskaffenhed, at skibet ikke er egnet til at fortsætte  

 til søs uden at frembyde en urimelig fare for skade på havmiljøet, skal den  

 pågældende inspektør eller organisation omgående påse, at der foretages en  

 udbedring af fejlen, og i rette tid underrette Administrationen.  

 Hvis der ikke foretages en sådan  

 udbedring, bør certifikatet inddrages, og Administrationen omgående  

 underrettes; såfremt skibet befinder sig i en anden konventionsparts havn,  

 skal  

 de behørige myndigheder i havnestaten ligeledes underrettes omgående.
Når en  

 embedsmand fra Administrationen, en udnævnt inspektør eller anerkendt  

 organisation har underrettet de behørige myndigheder i havnestaten, skal den  

 berørte havnestats regering yde den nødvendige bistand til vedkommende  

 embedsmand, inspektør eller organisation til udførelse af vedkommendes  

 forpligtelser i henhold til denne regel.
Hvor dette finder anvendelse, skal  

 den  

 pågældende havnestats regering træffe sådanne foranstaltninger, som sikrer,  

 at  

 skibet ikke sejler, før det  

 kan  

 fortsætte til søs eller forlade  

 havnen med henblik på at fortsætte til det nærmeste reparationsværft uden at  

 frembyde en urimelig fare for skade på havmiljøet.
 6 I  

 alle tilfælde påtager Administrationen sig det fulde ansvar for synets  

 fuldstændighed og effektivitet og forpligter sig til at træffe de nødvendige  

 forholdsregler for at kunne opfylde dette.
 7  

 Tilstanden for skibet og dets udstyr skal opretholdes, således at det er i  

 overensstemmelse med bestemmelserne i dette kapitel, for at sikre, at skibet  

 i  

 alle henseender forbliver egnet til at fortsætte til søs uden at frembyde  

 nogen  

 urimelig fare for skade på havmiljøet.
 8  

 Når et syn af skibet efter denne regels stk. 1 er afsluttet, må der ikke uden  

 Administrationens godkendelse foretages nogen ændring i konstruktion, udstyr,  

 anlæg, tilbehør, anordninger eller materialer, som er omfattet af synet,  

 bortset fra direkte udskiftning af sådant udstyr og tilbehør.
9  

 Hvis et skib udsættes for en ulykke, eller hvis der opdages en fejl, som  

 væsentligt berører skibets stand eller effektiviteten eller fuldstændigheden  

 af  

 udstyr omfattet af dette kapitel, skal skibets fører eller reder aflægge  

 rapport  

 ved første lejlighed til Administrationen, den anerkendte organisation eller  

 den udnævnte inspektør, der er ansvarlig for udstedelsen af det relevante  

 certifikat, som derefter skal iværksætte en undersøgelse, der kan fastlægge,  

 hvorvidt et syn i henhold til denne regels stk. 1 er nødvendig.
Hvis skibet  

 befinder sig i et andet konventionslands havn, skal føreren eller rederen  

 tillige omgående underrette de behørige myndigheder i havnestaten, og den  

 udnævnte inspektør eller anerkendte organisation skal forvisse sig om, at en  

 sådan indberetning er indgivet.
Regel  

 5 Udstedelse eller påtegning af certifikat 1  

 Efter at der har været afholdt et første syn eller et fornyelsessyn i  

 overensstemmelse med bestemmelserne i regel 4, skal der udstedes et  

 internationalt  

 certifikat om forebyggelse af forurening med kloakspildevand til ethvert  

 skib,  

 der går i fart til havne eller offshore terminaler under andre  

 konventionslandes jurisdiktion.  

 For så vidt angår eksisterende skibe, skal dette krav gælde fra den 27.  

 september 2008.
 2 Et  

 sådant certifikat skal udstedes eller påtegnes af enten Administrationen  

 eller  

 af en person eller organisation  

2) , som er behørigt  

 bemyndiget af denne.  

 I  

 alle tilfælde påtager Administrationen sig det fulde ansvar for certifikatet.
Regel  

 6 Udstedelse eller påtegning af certifikat ved en anden regering 1 Et  

 konventionslands regering kan efter anmodning fra Administrationen lade  

 foretage syn på et skib, og, hvis den finder det godtgjort, at bestemmelserne  

 i  

 dette kapitel er overholdt, skal den udstede eller give bemyndigelse til  

 udstedelse af et internationalt certifikat om forebyggelse af forurening med  

 kloakspildevand til skibet i overensstemmelse med dette kapitel, samt, hvor  

 det  

 måtte være relevant, påtegne eller give bemyndigelse til at påtegne et sådant  

 certifikat.
 2 En  

 kopi af certifikatet samt en kopi af synsrapporten skal så hurtigt som muligt  

 tilstilles den Administration, der anmodede om synet.
 3 Et  

 således udstedt certifikat skal indeholde en påtegning om, at det er blevet  

 udstedt efter Administrationens anmodning, og det skal have samme gyldighed  

 og  

 nyde samme anerkendelse som et certifikat udstedt i henhold til regel 5.
 4  

 Der må ikke udstedes et internationalt certifikat om forebyggelse af  

 forurening  

 med kloakspildevand til et skib, som er berettiget til at føre en  

 ikke-kontraherende stats flag.
Regel  

 7 Certifikatets udformning Det  

 internationale certifikat om forebyggelse af forurening med kloakspildevand  

 skal udformes i overensstemmelse med den model, der er angivet i bilag  

 1C  

 til denne forskrift.  

 Hvis det anvendte sprog hverken er  

 engelsk, fransk eller spansk, skal teksten indeholde en oversættelse til et  

 af  

 disse sprog.
Regel  

 8 Certifikatets gyldighedsperiode 1 Et  

 internationalt certifikat om forebyggelse af forurening med kloakspildevand  

 skal udstedes for en af Administrationen nærmere fastsat periode, der ikke må  

 overstige 5 år fra udstedelsesdatoen.
 2.1  

 Uanset bestemmelserne i denne regels stk. 1 skal det nye certifikat, selv om  

 fornyelsessynet er udført inden for 3 måneder før det eksisterende  

 certifikats  

 udløbsdato, være gyldigt fra den dato, hvor fornyelsessyn blev afsluttet, til  

 en dato, som ikke må overstige 5 år fra det eksisterende certifikats  

 udløbsdato.
 2.2  

 Når fornyelsessynet er afsluttet efter det eksisterende certifikats  

 udløbsdato,  

 skal det nye certifikat være gyldigt fra den dato, hvor fornyelsessynet blev  

 afsluttet, til en dato, som ikke må overstige 5 år fra det eksisterende  

 certifikats udløbsdato.
 2.3  

 Når fornyelsessynet er afsluttet mere end 3 måneder før det eksisterende  

 certifikats udløbsdato, skal det nye certifikat være gyldigt fra den dato,  

 hvor  

 fornyelsessynet blev afsluttet, til en dato, som ikke må overstige 5 år fra  

 den  

 dato, hvor fornyelsessynet blev afsluttet.
 3  

 Hvis et certifikat er udstedt med en løbetid, som er mindre end 5 år, kan  

 Administrationen forlænge certifikatets gyldighedsperiode til den  

 maksimumsperiode,  

 som er angivet i denne regels stk. 1.
 4  

 Hvis et fornyelsessyn er afsluttet, og et nyt certifikat ikke kan udstedes  

 eller  

 anbringes om bord i skibet, før det eksisterende certifikat udløber, kan den  

 person eller organisation, som er autoriseret af Administrationen, forlænge  

 det  

 eksisterende certifikat.  

 Et sådant certifikat skal anerkendes som værende gyldigt for den angivne  

 periode, som ikke må overstige 5 måneder fra udløbsdatoen.
5  

 Hvis et skib befinder sig i en havn, hvor syn ikke kan afholdes, og  

 certifikatet er udløbet, kan Administrationen forlænge certifikatets  

 gyldighedsperiode, men denne forlængelse må kun tillades med det formål at  

 lade  

 skibet fuldføre rejsen til den havn, hvor synet kan finde sted, og da kun i  

 tilfælde, hvor det anses for forsvarligt og rimeligt at gøre det.  

 Intet certifikat må forlænges ud  

 over en periode på 3 måneder, og et skib, som har fået tilladt en sådan  

 forlængelse,  

 må ikke i kraft af forlængelsen forlade den havn, hvor synet skulle finde  

 sted,  

 uden et nyt certifikat.
Når fornyelsessynet er afsluttet, må det udstedte  

 certifikats gyldighedsperiode ikke overstige 5 år fra den dato, hvor det  

 eksisterende  

 certifikat udløb, før forlængelsen blev tilladt.
 6 Et  

 certifikat, som er udstedt til et skib, der foretager korte rejser, og som  

 ikke  

 er blevet forlænget i medfør af denne regels foregående bestemmelser, kan  

 forlænges af Administrationen i en periode op til 1 måned fra den udløbsdato,  

 som er angivet på det.  

 Når fornyelsessynet er afsluttet, skal det nye certifikat være gyldigt til  

 en dato, som ikke overstiger 5 år fra den dato, hvor det eksisterende  

 certifikat udløb, før forlængelsen blev tilladt.
 7 I  

 særlige tilfælde, som afgøres af Administrationen, behøver et nyt certifikats  

 gyldighedsperiode ikke at løbe fra det eksisterende certifikats udløbsperiode  

 som krævet i henhold til denne regels stk. 2.2, 5 eller 6.  

 I sådanne særlige tilfælde skal det  

 nye certifikats gyldighedsperiode ikke overstige 5 år fra den dato, hvor  

 fornyelsessynet  

 blev afsluttet.
 8 Et  

 certifikat, som er udstedt i henhold til regel 5 eller 6, skal ikke længere  

 være gyldigt i nogen af disse tilfælde:
 .1  

 Hvis de foreskrevne syn ikke er afsluttet inden for de perioder, der er  

 anført  

 i regel 4.1.
 .2  

 Når et skib overføres til et andet lands flag.  

 Et nyt certifikat må kun udstedes, når den regering,  

 der udsteder det nye certifikat, finder det godtgjort, at skibet fuldt ud  

 opfylder kravene i regel 4.7 og 4.8. Når overførselen sker mellem  

 konventionslande, og en anmodning fremsættes inden 3 måneder, efter at  

 overførslen har fundet sted, skal den regering, hvis flag skibet tidligere  

 var  

 berettiget til at føre, hurtigst muligt tilstille den nye administration en  

 kopi af det certifikat, som skibet havde inden overførslen, samt en kopi af  

 de  

 relevante synsrapporter, hvis de er til rådighed.
Afsnit 3 Udstyr og kontrol af udtømning Regel 9 Anlæg til  

 behandling af kloakspildevand 1  

 Ethvert skib, som ifølge regel 2 skal opfylde bestemmelserne i dette kapitel,  

 skal udstyres med et f følgende anlæg til behandling af kloakspildevand:
.1 et  

 anlæg til behandling af kloakspildevand af en type, der er godkendt af  

 Administrationen, og som opfylder de af Organisationen udviklede standarder  

 og  

 afprøvningsmetoder;  

3)  

  eller .2 et  

 anlæg til finfordeling og desinficering af kloakspildevand, der er godkendt  

 af  

 Administrationen.  

 Et  

 sådant anlæg skal være udstyret til Administrationens tilfredshed med  

 faciliteter til midlertidig opbevaring af kloakspildevand, når skibet er  

 mindre  

 end 3 sømil fra nærmeste kyst; eller .3 en  

 opbevaringstank med en kapacitet, der til Administrationens tilfredshed kan  

 anvendes til opbevaring af al kloakspildevand, idet der tages hensyn til  

 skibets anvendelse, antal personer om bord samt andre relevante faktorer  

4) .  

 Opbevaringstanken skal  

 være konstrueret til Administrationens tilfredshed og skal være udstyret med  

 visuel indikation af, hvor meget den indeholder.
Regel  

 10 Standard tilkoblingsforbindelser 1  

 For at rør i modtageanlæg kan forbindes med skibets rørledning til udtømning,  

 skal begge rørledninger være forsynet med en standard tilkoblingsmulighed i  

 overensstemmelse med følgende tabel:
Standarddimensioner  

 for tilkoblingsflange Beskrivelse Dimension Ydre diameter 210 mm Indre diameter I henhold til rørets ydre diameter Boltringens diameter 170 mm Flangeudskæringer 4 huller,  

 18 mm  

 i diameter, anbragt med  

 lige store mellemrum på en boltring af ovennævnte diameter udskåret til  

 flangeomkredsen.
Udskæringens bredde skal være  

 18 mm Flangetykkelse 16 mm Bolte og møtrikker: antal og diameter 4, hver på  

 16 mm  

 i diameter og i passende  

 længde Flangen skal være således konstrueret, at der kan anvendes rør med en  

 indvendig diameter op til  

 100 mm, og skal være  

 fremstillet af stål eller andet tilsvarende materiale, som har en glat  

 overflade.
Flangen med tilhørende pakning skal kunne holde til et arbejdstryk  

 på 6 kg/cm2.
 I  

 skibe med en dybde (moulded) på  

 5 meter  

 eller mindre kan den  

 indre diameter på tilkoblingsforbindelsen være  

 38  

 mm.
 2 I  

 skibe i fast fart, dvs. passagerfærger, kan skibets rørledning til udtømning  

 være udstyret med en anden tilkoblingsmulighed, der kan accepteres af  

 Administrationen, for eksempel en lynkobling.
Regel  

 11 Udtømning af kloakspildevand 1  

 Med forbehold for bestemmelserne i regel 3 må udtømning af kloakspildevand i  

 havet kun finde sted, såfremt .1  

 skibet udleder finfordelt og desinficeret kloakspildevand under anvendelse af  

 et af Administrationen godkendt anlæg i overensstemmelse med regel 9, stk.  

 1.2,  

 i en afstand af mere end 3 sømil fra den nærmeste kyst eller kloakspildevand,  

 der ikke er finfordelt eller desinficeret i en afstand af mere end 12 sømil  

 fra  

 den nærmeste kyst, forudsat at det kloakspildevand, der er blevet opbevaret i  

 opbevaringstanke, under alle omstændigheder ikke udledes på én gang, men ved  

 en  

 moderat udløbshastighed, når skibet er undervejs og skyder en fart af ikke  

 under 4 knob; udløbshastigheden skal godkendes af Administrationen på  

 grundlag  

 af standarder, der er udviklet af Organisationen; eller .2  

 skibet har et godkendt anlæg til behandling af kloakspildevand i brug, der er  

 blevet certificeret af Administrationen som værende i overensstemmelse med de  

 operationelle krav, der nævnes i regel 9, stk. 1.1; og .1  

 anlæggets afprøvningsresultater er angivet i certifikatet om forebyggelse af  

 forurening med kloakspildevand; og .2  

 herudover må spildevandet ikke frembringe synlige spor i havet eller  

 forårsage  

 misfarvning af det omgivende hav.
 2  

 Bestemmelserne i stk. 1 skal ikke gælde for skibe, der sejler i farvande, som  

 er under en anden stats jurisdiktion, og for besøgende skibe fra andre  

 stater,  

 mens de befinder sig i sådanne farvande, når disse skibe udleder  

 kloakspildevand  

 i overensstemmelse med mindre strenge krav, som kan pålægges af en sådan  

 anden  

 stat.
 3  

 Når kloakspildevandet blandes med affald eller spildevand, der er dækket af  

 andre kapitler i denne forskrift, skal kravene i disse kapitler tillige være  

 opfyldt.
Afsnit 4 Modtageanlæg Regel  

 12 Modtageanlæg 1  

 Regeringen i hvert enkelt konventionsland, som kræver, at skibe, der sejler i  

 farvande under dets jurisdiktion, og besøgende skibe, mens de er i dets  

 farvande, opfylder kravene i regel 11.1, påtager sig at sørge for, at der i  

 havne og ved terminaler findes anlæg til modtagelse af kloakspildevand i  

 overensstemmelse med behovet hos de skibe, der benytter dem, uden at  

 forårsage  

 unødige forsinkelser for dem.
 2  

 Hver konventionslands regering skal underrette Organisationen om alle de  

 tilfælde, hvor anlæg, der er etableret i henhold til denne regel, påstås at  

 være utilstrækkelige, således at den kan underrette andre konventionslandes  

 regeringer herom.
Bilag A Retningslinier for typeprøvning og godkendelse  

 af systemer til behandling og opbevaring af kloakspildevand Disse  

 retningslinier er udarbejdet på baggrund af »International Convention for the  

 Prevention of Pollution from Ships, 1973«, Annex IV (MARPOL 73/78, Annex IV),  

 »Recommendation on International Effluent Standards and Guidelines for  

 Performance Tests for Sewage Treatment Plants« (IMO's resolution MEPC.2(VI))  

 og  

 »Recommendation concerning the Application by the Baltic Sea States of  

 Guidelines for Type Testing and Approval of Sewage Treatment System« (Helcom  

 rekommendation nr. 1/5 vedtaget den 5. maj 1980).
INDHOLD 1  

 Anvendelse 2  

 Ansøgning om typegodkendelse 3  

 Afprøvning for typegodkendelse 4  

 Konstruktionskrav 5  

 Installationsbeskrivelse 6  

 Konstruktionskrav til installationen 7  

 Syn 8  

 Forklarende bemærkninger 1 Anvendelse Disse  

 retningslinier finder anvendelse på tre forskellige systemer, som fremgår af  

 nedennævnte tabel, hvor »ja« betyder, at pågældende system er omfattet af det  

 pågældende afsnit, og »nej« betyder, at det ikke er omfattet.
Afsnit Spildevandsbehandlingsanlæg Finfordelings- og desinficeringsanlæg Opbevaringstank 2 Ja Ja, undtagen 2.2.10 Nej 3 Ja, undtagen 3.7 og 3.8 Ja, undtagen 3.1 Nej 4 Ja Ja Nej 5 Ja Ja Ja, undtagen 5.6 6 Ja, undtagen 6.4, 6.5, 6.6, 6.7, 6.8, 6.9,6.10 og 6.11 Ja, undtagen 6.4, 6.5, 6.6, 6.7, 6.8, 6.9,6.10 og 6.11 Ja 7 Ja, undtagen 7.3.6 Ja, undtagen 7.3.6 Ja, undtagen 7.3.4, 7.3.5 og 7.3.6 2 Ansøgning om typegodkendelse Ansøgning  

 med bilag skal fremsendes til Søfartsstyrelsen i to eksemplarer.
 2.1  

 Ansøgningen skal indeholde følgende:
 .1  

 Beskrivelse af anlæggets behandlingsprincip og virkemåde, inklusive  

 skematiske  

 tegninger.
 .2  

 Materialebeskrivelse, herunder de materialer, som kommer i kontakt med  

 spildevandet og eventuelle kemikalier.
 .3  

 Installationsvejledning.
 .4  

 Driftsinstruktioner.
 .5  

 Vedligeholdelsesinstruktioner.
 .6  

 Liste over de vigtigste komponenter i behandlingen.
 .7  

 Eventuel dokumentation for erfaring med anlægget under drift i skibe.
 .8  

 Forslag til afprøvningsprogram i henhold til disse retningslinier.
 .9  

 Navnet på det institut, som ansøgeren foreslår skal udføre afprøvningen.
 .10  

 Navnet på det laboratorium, som ansøgeren foreslår skal udføre  

 vandanalyserne.
 2.2  

 De instruktioner, som er krævet i 2.1.3, 2.1.4 og 2.1.5, skal være de  

 instruktioner, som normalt leveres med hvert anlæg, og skal bl.a. indeholde  

 følgende  

 oplysninger:
 .1  

 Spildevandstype (sort, grå eller recirkulation).
 .2  

 Skyllevandstype (fersk eller salt).
 .3  

 Anlæggets kapacitet; normal, maksimum og minimum (antal personer,  

 gennemstrømningskapacitet/anlæg/time).
 .4  

 Den tid, anlægget kan arbejde med maksimum kapacitet.
 .5  

 Organisk konstruktionsbelastning.
 .6  

 Hvilke kemikalier der anvendes og i hvilken koncentration.
 .7  

 Instruktioner og advarsler i forbindelse med kemikaliernes anvendelse.
 .8  

 Diagram af spildevandets vej gennem anlægget samt elektrisk diagram.
 .9  

 Et simpelt arrangement for kontrol af det behandlede spildevand.
 .10  

 Instruktion for opbevaring eller behandling af tilbageblevne faste  

 bestanddele.
3 Afprøvning og typegodkendelse 3.1  

 Afprøvningen skal udføres i overensstemmelse med reglerne i IMO's resolution  

 MEPC.2(VI).
 3.2  

 Afprøvningsprogrammet skal godkendes af Søfartsstyrelsen.
 3.3  

 Anlæggets installation skal udføres i henhold til fabrikantens anvisninger  

 (afsnit 2.1.3, 2.1.4 og 2.1.5) og til Søfartsstyrelsens tilfredshed.
 3.4  

 Afprøvningen og analysen skal udføres af et institut og et laboratorium, som  

 er  

 anerkendt af Søfartsstyrelsen.
 3.5  

 Alle dele af anlægget, som vil indeholde eller blive gennemstrømmet af  

 spildevand, skal trykprøves i henhold til Søfartsstyrelsens bestemmelser.
 3.6  

 Hvor der er god grund til at betvivle et anlægs egnethed, efter at det er  

 installeret i et skib, selv om det er blevet afprøvet med tilfredsstillende  

 resultat i henhold til 3.1, skal Søfartsstyrelsen kontrollere anlægget efter  

 en  

 passende driftstid i skibet med henblik på at konstatere, om anlægget virker  

 tilfredsstillende, før den endelige typegodkendelse udstedes.
 3.7  

 Systemer til finfordeling og desinficering af kloakspildevand eller  

 ækvivalente anlæg skal opfylde følgende standarder:
.1  

 Fækale kolibakterier må ikke overstige  

 1000 M.P.N. (Most Probable Number) pr. 100 cm3 .2  

 Efter at en udtaget mængde på  

 1 liter  

 har passeret gennem en U.S.
Sieve No. 12 (en si  

 med maskestørrelse på  

 1,68 mm  

 ), skal det tilbageblevne  

 materiale på sien tørres ved 103 grader C i en ovn, indtil vægten er  

 konstant.  

 Restmængden må herefter ikke overstige 10%, dog højst 50 mg, af det totale  

 indhold af faste stoffer.
 3.8  

 Finfordelings- og desinficeringssystemer skal afprøves i henhold til reglerne  

 i  

 IMO's resolution MEPC.2(VI), Annex B, dog med følgende ændringer:
 .1  

 Afprøvningen skal så vidt muligt udføres, når anlægget er installeret på et  

 skib.
 .2  

 Afprøvningens varighed skal være mindst 2 døgn.
 .3  

 10 analyseprøver af afgangsspildevandet skal udtages.
 .4  

 2.5 og 2.8 i resolutionen finder ikke anvendelse.
4 Konstruktionskrav 4.1  

 Anlægget skal være udført således, at det kan modstå de mekaniske og  

 miljømæssige påvirkninger, som det vil blive udsat for under driften om bord  

 i  

 skibet.
 4.2  

 Anlægget skal virke effektivt ved en vinkel på 15 grader i forhold til et  

 hvilket som helst plan.
 4.3  

 Anlægget skal være udstyret til automatisk drift og med alarm, som angiver  

 eventuelle fejl.
 4.4  

 Anlægget skal være udstyret med åbninger af passende størrelse for tømning,  

 rengøring, inspektion og vedligehold.
 4.5  

 Anlægget skal være forsynet med luftrør til frit dæk fra alle dele, hvor  

 ildelugtende eller eksplosive gasarter kan undslippe.
 4.6  

 Analyseprøver skal let kunne udtages.
 4.7  

 Det elektriske udstyr skal udføres i overensstemmelse med Søfartsstyrelsens  

 bestemmelser.
 4.8  

 Anlægget skal være udstyret med en holdbar mærkeplade påført fabrikantens  

 navn,  

 anlæggets typebetegnelse, serienummer, kapacitet, fabrikationsdato og navnet  

 på  

 den administration, som har typegodkendt anlægget.
5 Installationsbeskrivelse 5.1  

 En installationsbeskrivelse for hvert anlæg skal fremsendes til  

 Søfartsstyrelsens  

 orientering og skal omfatte følgende:
 .1  

 Systemets type.
 .2  

 Skyllevandets art (fersk eller salt).
 .3  

 Kapacitet (normal-, maksimum- og minimumsbelastning samt maksimumbelastning i  

 maksimal tid).
 .4  

 Antal personer, som anlægget skal anvendes til.
 .5  

 Tegninger af installationen, herunder skematiske tegninger af rørsystemer med  

 alle detaljer, som er nødvendige for at kontrollere anlægget.
 .6  

 Fabrikat og typebetegnelse.
 .7  

 Opbevaringstankens rumindhold.
6 Krav til installationen 6.1  

 Installationen skal udføres således, at den er egnet til formålet og er  

 modstandsdygtig over for de medier, den er udsat for under driften i skibet.  

 (Skal udføres i henhold til nationale standarder).
 6.2  

 Luftrør skal være forsynet med trådnet for at forhindre, at en eventuel  

 antændelse af de brænbare gasser ikke breder sig til anlægget.
 6.3  

 Der skal være rimelig plads ved de komponenter på anlægget, som kræver  

 eftersyn.
 6.4  

 Opbevaringstanken skal være modstandsdygtig over for de medier, den udsættes  

 for.
 6.5  

 Opbevaringstanken med tilhørende udstyr skal kunne fungere ved en slagside på  

 15 grader og et trim på 7 grader.
 6.6  

 Opbevaringstanken skal være forsynet med alarmudstyr, som træder i funktion  

 ved  

 3/4 fuld tank.
 6.7  

 Opbevaringstanken skal være udført således, at den er modstandsdygtig over  

 for  

 spildevandet.
 6.8  

 Opbevaringstanken skal være forsynet med åbninger for tømning, rensning,  

 inspektion og vedligehold.
 6.9  

 Opbevaringstanken skal være forsynet med udstyr til renskylning og tømning.
 6.10  

 Opbevaringstanken skal være udstyret med luftrør, som er ført til fri luft.
 6.11  

 Opbevaringstanken skal være konstrueret til det muligt maksimale tryk.
 6.12  

 Der skal forefindes en rørledning og pumpe til udtømning af kloakspildevand  

 til  

 modtageanlæg i land.  

 Rørledningen skal være forsynet med en tilkoblingsflange med dimensioner,  

 som angivet i den tekniske forskrift om behandling og opbevaring af  

 kloakspildevand.  

 Anden  

 tilkoblingsmulighed kan anvendes i skibe i fast fart og indenrigsfart.
7 Syn 7.1  

 Ethvert anlæg skal trykprøves, før det sættes i drift, under overværelse af  

 en  

 repræsentant fra Søfartsstyrelsen eller en person, som er autoriseret af  

 Søfartsstyrelsen.
Alle dele af anlægget, hvor der vil forekomme  

 gennemstrømning  

 af spildevand, skal trykprøves.
 7.2  

 Anlægget skal synes, inden det sættes i drift, og derefter hvert femte år af  

 en  

 repræsentant fra Søfartsstyrelsen eller af en person, som er autoriseret af  

 Søfartsstyrelsen.
 7.3  

 Synet skal omfatte følgende:
 .1  

 Kontrol af, at installationen er udført i henhold til installationsplanen og  

 til fabrikantens forskrifter.
 .2  

 Kontrol af eventuelle katodebeskyttelser.
 .3  

 Kontrol af alarmfunktionerne.
 .4  

 Kontrol af funktionen af anlæggets vigtigste komponenter i henhold til  

 fabrikantens instruktion (afsnit 2.1.6).
 .5  

 Kontrol af, om doseringen af desinficeringsvæsken er korrekt.
 .6  

 Kontrol af eventuelle andre kemikaliekoncentrationer.
8  

 Forklarende bemærkninger 8.1  

 Begrebet »syn«, som forekommer i afsnit 3.6, omfatter i almindelighed ikke  

 udtagning af prøver til analyse.
 8.2  

 Når klor anvendes til desinficeringsmiddel, skal restmængden i det behandlede  

 spildevand være så lille som mulig og må under ingen omstændigheder overstige  

 0,5 mg/liter.
 8.3  

 Vinklen 15 grader som anført i forbindelse med visse afprøvninger i  

 afsnittene  

 4.2 og 6.5 er i henhold til IMO's regler for kloakspildevand, men det skal  

 imidlertid bemærkes, at IMO's regler for olieseparatorer er 22,5 grader.
 8.4  

 Permanent ventilation af opbevaringstanke bør overvejes i forbindelse med  

 fremtidige regelændringer, men det skal dog understreges, at opbevaringstanke  

 med tilhørende rørledninger skal udluftes grundigt og atmosfæren  

 kontrolleres,  

 forinden personer går ind i tanken.
Bilag B Retningslinier for kapacitetsberegning af  

 systemer for kloakspildevand Disse  

 retningslinier skal anvendes til beregning af størrelsen af systemer til  

 behandling og opbevaring af kloakspildevand, således at de opfylder  

 bestemmelserne i Søfartsstyrelsens tekniske forskrift nr. 1 af 15. februar  

 1990.  

 De bygger  

 på »Guidelines for  

 Capacity Calculation  

 of Sewage Systems on Board Passenger Ships« (Helcom rekommendation nr. 11/10  

 som vedtaget den 14. februar 1999).
Retningslinierne  

 indeholder regler for såvel sort som gråt kloakspildevand.  

 Sort kloakspildevand er defineret i  

 afsnit 1 i ovennævnte tekniske forskrift.  

 Gråt kloakspildevand er betegnelsen på afløbsvand  

 fra kabysser, vaskerier, baderum m.v.
Det er kun det sorte kloakspildevand,  

 som  

 kræves behandlet ifølge forskrifterne, men da sanitærsystemerne i mange skibe  

 er indrettet således, at det sorte og grå kloakspildevand ledes til samme  

 anlæg  

 eller tank, angiver nedennævnte tabel også beregningsværdier for sådanne  

 systemer.
 De  

 mest almindelige systemer, som anvendes om bord i skibe, er det  

 konventionelle  

 system og vakuumsystemet, men i enkelte skibe anvendes dog også  

 recirkulationssystemer.
 I  

 nedennævnte tabel angiver tallene liter pr. person pr. dag for de tre  

 systemer.
Systemer Sort vand Sort/gråt vand Konventionelt 70 230 Vakuum 25 185 Recirkulation 2 - De  

 nævnte tal kan fraviges i forbindelse med eventuelle andre toiletsystemer.
 Skibe  

 med anlæg til finfordeling og desinficering af kloakspildevand skal tillige  

 være udstyret med en passende opbevaringstank.
 Opbevaringstanke  

 skal som hovedregel være tilstrækkeligt store til at rumme kloakspildevand  

 til  

 1 døgns drift.
 Skibe  

 i dagfart såsom lystfiskerskibe kan efter omstændighederne forsynes med en  

 tankkapacitet på 12 timer.
 Passagerskibe  

 i fast fart mellem to havne skal mindst have en tankkapacitet til en  

 dobbelttur.
Part 2 Opbevaring af  

 kloakspildevand i mindre fartøjer Regel 1 Anvendelse Disse  

 bestemmelser finder anvendelse på alle typer fartøjer med en bruttotonnage  

 under 400, eller som er godkendt til befordring af under 15 personer, som er  

 forsynet med toilet, og som besejler østersøområdet og dansk søterritorium Regel 2 Definitioner 1  

 »Nyt fartøj«: Et fartøj, hvis køl er lagt eller som er produceret den 1.  

 januar  

 2000 eller senere.
 2  

 »Eksisterende fartøj«: Et fartøj som ikke er nyt.
 3  

 »Kloakspildevand« - Afløbsstoffer og andet affald fra toiletter og urinaler.
 4  

 »Fast installeret toiletsystem«.  

 Et toiletsystem, som består af toiletkumme,  

 opbevaringstank med tilhørende ventiler og rør og/eller slangeforbindelser  

 samt en landtilslutning.
 5  

 »Transportabelt toilet«: Et toiletsystem, som består af en toiletkumme med  

 tilhørende transportabel opbevaringstank uden søforbindelse, hvor tanken  

 manuelt kan tømmes ved hældning.
 6  

 »Landtilslutning«: Et standardkoblingsled hvorigennem opbevaringstanken kan  

 tømmes via eksternt pumpearrangement.
 7  

 »Søtoilet«: Et toiletsystem, som ikke er forsynet med opbevaringstank, og som  

 har direkte forbindelse til søen.
Regel 3 Krav til nye fartøjer Fast  

 installerede- og transportable toiletsystemer skal opfylde de tekniske krav i  

 den på byggetidspunktet seneste udgave af standarden ISO 8099.
Regel 4 Krav til eksisterende fartøjer 1  

 Eksisterende fartøjer skal opfylde bestemmelserne i regel 3 fra den 1. januar  

 2005, dog kan .1  

 eksisterende transportable toiletsystemer bibeholdes, .2  

 eksisterende skal fastinstallerede toiletsystemer bibeholdes, hvis systemet  

 forsynes med en landtilslutning i henhold til standarden ISO 8099; .3  

 eksisterende søtoiletter bibeholdes, hvis toilettet forsynes med en  

 opbevaringstank samt en landtilslutning i henhold til ISO 8099.
Regel 5 Anvendelse af produkter til desinficering og andre formål I  

 ethvert toiletsystem må der til desinficering og andre formål kun anvendes  

 produkter, som ikke er skadelige for havmiljøet.
 1)  

 Gælder dog ikke for  

 skibe i national fart i Grønland.
 2)  

 Der henvises til »the Guidelines for the authorization of organizations  

 acting  

 on behalf of the Administration«, som vedtaget af Organisationen ved  

 resolution  

 A.739(18), og »the Specifications on the survey and certification functions  

 of  

 recognized organizations acting on behalf of the Administration«, som  

 vedtaget  

 af Organisationen ved resolution A.789(19).
 3)  

 Der henvises til »the International Specifications for Effluent Standards,  

 Construction and Testing of Sewage Treatment Systems«, som vedtaget af  

 Organisationen ved resolution MEPC.2(VI) den 3. december 1976.  

 For så vidt angår  

 eksisterende skibe, er nationale specifikationer acceptable.  

  

 I bilag A er  

 retningslinier for typeprøvning og godkendelse af systemer til behandling og  

 opbevaring af kloakspildevand angivet.
