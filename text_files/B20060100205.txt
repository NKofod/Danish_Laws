Bekendtgørelse  

 om lægers anmeldelse af tilfælde af  

 Methicillinresistent  

 Staphylococcus  

 aureus  

 (MRSA) påvist hos personer I medfør af § 11 i lov om udøvelse af lægegerning,  

 jf. lovbekendtgørelse nr. 272 af 19. april 2001 og § 26 i lov nr. 114 af  

 21. marts 1979 om foranstaltninger mod smitsomme sygdomme fastsættes:
 § 1.  

  

 Den  

 læge, der foretager undersøgelse af en person for MRSA, skal, såfremt prøven  

 er  

 positiv for første gang eller personen får påvist en ny  

 subtype,  

 skriftligt anmelde dette.
 Stk. 2.  

  

 Den skriftlige anmeldelse  

 foretages til Statens Serum Institut, Epidemiologisk afdeling og til  

 embedslægeinstitutionen i den region (indtil 1. januar 2007 i det amt), hvor  

 personen opholder sig.
 Stk. 3.  

  

 Anmeldelse skal  

 ske på Sundhedsstyrelsens formular nr. 5001, som fremsendes fra laboratoriet,  

 jf. § 2.
 Stk. 4.  

  

 Der må kun  

 anmeldes ét tilfælde på hver formular.
 Stk. 5.  

  

 Tilfældet  

 skal anmeldes, uanset om det drejer sig om klinisk infektion eller  

 asymptomatisk  

 bærertilstand.
 § 2.  

  

 Såfremt  

 prøven er positiv for første gang, eller personen får påvist en ny  

 subtype, skal laboratoriet, efter selv at have udfyldt  

 laboratoriets del, sende Sundhedsstyrelsens formular nr. 5001 til den læge,  

 der  

 har indsendt prøven.
 Stk. 2.  

  

 Laboratoriet sender samtidig kopi af den af laboratoriet udfyldte formular  

 til  

 Statens Serum Institut.
 § 3.  

  

 Bekendtgørelsen træder i kraft  

 den 1. november 2006.
