Skriftlig fremsættelse (16. november 2005) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om ændring af lov om arbejdsskadesikring  

 (Fastsættelse af erstatning for tab af erhvervsevne til personer i fleksjob) (Lovforslag nr.
L 73).
 Reglerne om erstatning for tab af erhvervsevne til personer,  

 der efter en arbejdsskade er visiteret til fleksjob eller er i fleksjob,  

 justeres.
 Efter en højesteretsdom fra december 2003 skal arbejdsskadeerstatninger  

 til personer i fleksjob beregnes som om, der ikke er en indkomst fra  

 fleksjobbet, fordi fleksjob ifølge dommen skal betragtes som en social  

 ydelse.
 Højesteretsdommen betyder, at der i dag er eksempler på, at  

 personer i fleksjob, der samtidig modtager arbejdsskadeerstatning, kan opnå  

 en  

 samlet indtægt, der overstiger indtægten i det ordinære job før  

 arbejdsskaden.
 Forslaget har til formål at nedbringe antallet af sager  

 med kompensation over 100 pct. af hidtidig årsløn.
Der er ikke retssikkerhedsmæssige betænkeligheder ved  

 denne ændring, idet lovens regler om genoptagelse ikke ændres.
Det betyder,  

 at  

 tilskadekomne bevarer retten til at få genoptaget sin sag, hvis det viser  

 sig, at pågældende ikke kan bevare sit fleksjob.
 Det foreslås, at der træffes en midlertidig afgørelse om  

 erstatning for tab af erhvervsevne i de sager, hvor tilskadekomne er  

 visiteret  

 til fleksjob, men hvor der endnu ikke er skaffet et fleksjob til den  

 pågældende.
 Lovforslaget udmønter en del af finanslovforslaget for 2006.
 Det foreslås, at lovforslaget træder i kraft den 1. januar  

 2006 og alene gælder for nye sager.
 Idet jeg henviser til lovforslaget og bemærkningerne hertil,  

 skal jeg anbefale lovforslaget til Folketingets velvillige behandling.
