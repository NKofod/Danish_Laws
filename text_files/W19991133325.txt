 Der blev klaget over, at patienten i forbindelse med behandlingen hos  

 fysioterapeuten fik et brandsår forårsaget af  

 kortbølgebehandlingen, og at patienten flere gange måtte kalde,  

 før fysioterapeuten reagerede.
Kortbølgebehandling medførte  

 forbrænding Patientklagenævnet fandt, at fysioterapeuten ikke  

 havde udvist tilstrækkelig omhu og samvittighedsfuldhed ved sin  

 behandling af patienten, idet henvisende læge i diagnosefeltet på  

 henvisningen havde skrevet sukkersyge, at patienten tidligere havde  

 fået amputeret storetåen efter truende gangræn, og at foden  

 og underbenet var ødematøs hævet, hvorfor patienten  

 skulle have venepumpeøvelser.
Lægen havde således angivet  

 diagnose, og hvilken fysioterapeutisk behandling der skulle gives.
 Videre fandt nævnet, at fysioterapeuten burde have  

 konfereret med henvisende læge, om patienten kunne tåle  

 kortbølgebehandling, da kortbølgebehandling er kontraindiceret  

 ved føleforstyrrelser og karlidelser.
 Ligeledes fandt nævnet, at fysioterapeuten burde  

 have undersøgt både følesans og cirkulation i benet,  

 før fysioterapeuten besluttede sig for kortbølgebehandling,  

 idet hun var vidende om, at patienten havde sukkersyge og havde fået  

 amputeret en tå.
Nævnet kunne oplyse, at kortbølger er  

 radiobølger med en bestemt frekvens.
Kortbølge giver en  

 dybtgående varmebehandling.
Når kortbølge via elektroder  

 overføres til patienten, sker der fysiologiske processer i  

 vævet, og blodcirkulationen øges, så vævet opvarmes.  

 Da man ikke har et objektivt mål for varmeudviklingen i vævet,  

 må terapeuten i sin dosering rette sig efter patientens  

 varmefornemmelse.
Patienten skal føle en mild, behagelig varme og ikke  

 mere, ellers er der risiko for forbrænding.
For at patienten skal kunne  

 angive, om varmen er mild og behagelig, kræves det, at patienten har  

 normal følesans.
Det var nævnets opfattelse, at kontraindikationer  

 for kortbølgebehandling blandt andet er nedsat følesans og  

 nedsat cirkulation, idet patienter med nedsat følesans kan have  

 vanskeligt ved at føle, om varmen er for stærk.
Der kan derfor  

 være fare for forbrænding.
Hvis patienten har en karlidelse, som  

 medfører nedsat cirkulation, vil varmebefordringen mindskes.
Man kan  

 da få opvarmet vævene kraftigt med fare for forbrænding.  

 Endvidere vil varmen stimulere stofskiftet på stedet og kræve  

 større iltforsyning til vævene, hvilket ikke kan honoreres  

 på grund af den nedsatte blodgennemstrømning.
 Nævnet kunne tillige oplyse, at sukkersyge blandt  

 andet kan medføre føleforstyrrelser og karforandringer.
Endelig var det nævnets vurdering, at det, når  

 en patient lades alene i et behandlingsapparat, f.eks. et  

 kortbølgeapparat er vigtigt, at patienten enten selv kan afbryde  

 apparatet eller hurtigt kan komme i kontakt med behandleren.
På  

 klinikken, hvor den aktuelle behandling fandt sted, havde man skønnet,  

 at ringeapparater ikke var nødvendige, fordi man mente at kunne  

 høre, når patienterne kaldte.
Patienten anførte i den  

 aktuelle sag at have kaldt flere gange, før hun blev hørt.
Det  

 er mangel på omhu, hvis hun ikke har kunnet komme i kontakt med  

 fysioterapeuten, da hun var ladt alene under  

 kortbølgebehandlingen.
