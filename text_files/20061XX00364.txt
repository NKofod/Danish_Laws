Skriftlig fremsættelse (12. april 2007) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af lov om betaling for visse uddannelsesaktiviteter i forbindelse med  

 lov om en aktiv beskæftigelsesindsats m.m. (Andre aktørers inddragelse i  

 beskæftigelsesindsatsen) (Lovforslag nr.
L 209).
 Lovforslaget er en opfølgning på aftalen »Flere i arbejde«, der  

 som et element har, at andre aktører skal inddrages i hele den  

 beskæftigelsespolitiske indsats.
Efter lovforslaget får andre aktører, der varetager opgaver som  

 led i den aktive beskæftigelsesindsats efter aftale med staten i jobcenteret  

 eller kommunen, de samme muligheder som staten i jobcenteret eller kommunerne  

 med hensyn til at bruge uddannelsesaktiviteter som led i indsatsen.
Samtidig  

 sikres det, at uddannelsesinstitutionerne modtager betaling svarende til de  

 tilskud mv. for uddannelsen, som de i henhold til lovgivningen er berettiget  

 til.
 Idet jeg henviser til lovforslaget med bemærkninger, tillader  

 jeg mig at anbefale lovforslaget til hurtig og velvillig behandling i det  

 høje  

 Ting.
