 Til Vejledning angaaende Stadsadvokaternes og Politiets Forhold ved de  

 Sager, der i Medfør af Retsplejelovens § 925 bliver at paadømme ved  

 Underretten uden Anklageskrift og uden Domsforhandling, skal jeg meddelel  

 følgende:
 Naar Undersøgelsen i Sagen er saa vidt fremmet, at Paadømmelse kan finde  

 Sted og Betingelserne for at anvende den i Retsplejelovens § 925 omtalte  

 Fremgangsmaade iøvrigt foreligger, meddeler Politimesteren (i København  

 Politidirektøren), uden at Indsendelse af Sagen til vedkommende Stadsadvokat  

 er fornøden, Samtykke til, at Sagen paakendes uden Anklageskrift og uden  

 Domsforhandling.
 Saafremt der i det enkelte Forhold i Sagen er en uvæsentlig  

 Uoverensstemmelse mellem det, Sigtede har tilstaaet og det, han sigtes for  

 (f.Eks. hvis Anmelderen i en Tyverisag bestemt fastholder, at der ved  

 Tyveriet er stjaalet mere, men dog ikke væsentligt mere, end af Sigtede  

 tilstaaet), er det ikke nødvendigt af den Grund at indsende Sagen til  

 Stadsadvokaten, men Politimesteren (Politidirektøren) bør i saadanne Tilfælde  

 til Retsbogen bemærke, at Tiltalens Genstand kun er det, hvori Sigtede har  

 tilstaaet sig skyldig.
 Hvis Sigtede under Sagen har tilstaaet sig skyldig i flere Forhold, men  

 yderligere sigtes for et eller nogle enkelte Forhold af samme Slags, som de  

 Forhold, hvori han har tilstaaet sig skyldig, og det skønnes, at Straffen  

 ikke vilde blive højere, selv om disse Forhold medtoges, er Indsendelse til  

 Stadsadvokaten heller ikke nødvendig, men Tiltalens Genstand bør da  

 ligeledes, som ovenfor anført, indskrænkes til det, hvori Sigtede har  

 tilstaaet sig skyldig.
