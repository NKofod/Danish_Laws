Bekendtgørelse om afgrænsning af  

 værdipapirer omfattet af flere aktivgrupper I medfør af § 128, stk. 9 og § 260, stk. 3 i  

 lov om forsikringsvirksomhed, jf. lovbekendtgørelse nr. 684 af 23.  

 august 1999, § 46, stk. 3 og § 71, stk. 5 i lov om tilsyn  

 med firmapensionskasser, jf. lovbekendtgørelse nr. 486 af 17. juni  

 1999, § 6, stk. 11 og § 14 i lov om Lønmodtagernes  

 Dyrtidsfond, jf. lovbekendtgørelse nr. 281 af 1. maj 1995, § 26,  

 stk. 13 og § 32 i lov om Arbejdsmarkedets Tillægspension, jf.  

 lovbekendtgørelse nr. 752 af 20. oktober 1998 og § 57I,  

 stk. 8 i lov om sikring mod følger af arbejdsskade, jf.  

 lovbekendtgørelse nr. 1058 af 17. december 1998 fastsættes:
 § 1. Denne bekendtgørelse finder anvendelse  

 på de af § 2 omfattede værdipapirer tilhørende  

 forsikringsselskaber med vedtægtsmæssigt hjemsted her i landet,  

 tværgående pensionskasser, firmapensionskasser,  

 Lønmodtagernes Dyrtidsfond, Arbejdsmarkedets Tillægspension og  

 Arbejdsmarkedets Erhvervssygdomssikring, jfr. § 8.
 § 2. Bestemmelserne i denne bekendtgørelse  

 omfatter:
1)	børsnoterede, indeksrelaterede obligationer, jfr. §§ 3-4  

 og 2)	visse konvertible obligationer og gældsbreve, jfr.  

 §§ 5-6.
Aktie-indeksrelaterede obligationer § 3. Ved aktie-indeksrelaterede obligationer  

 forstås i denne bekendtgørelse børsnoterede  

 obligationer:
1)	der indfries på et på forhånd fastsat tidspunkt  

 med en på udstedelsestidspunktet tilkendegivet indfrielseskurs, 2)	hvor den i nr. 1 omhandlede indfrielseskurs forøges med et  

 tillæg, hvis størrelse beregnes på grundlag af udviklingen  

 i et eller flere i udstedelsesvilkårene fastlagte aktiekursindeks i en  

 i vilkårene angivet periode, 3)	hvor det i nr. 2 omhandlede tillæg ikke kan opnå en  

 negativ værdi, og 4)	de i henhold til obligationerne skyldige beløb er  

 tilgodehavender, eksklusive tilgodehavender der er efterstillet andre  

 kreditorer, hos kreditinstitutter under offentligt tilsyn i lande omfattet af  

 Zone A eller er garanteret af kreditinstitutter eller forsikringsselskaber  

 under offentligt tilsyn i lande omfattet af Zone A.
 § 4. Den andel af den regnskabsmæssige  

 værdi af de af § 3 omfattede obligationer, der udgøres af  

 værdien af det i § 3, nr. 2 omhandlede tillæg kan ved  

 afgørelsen af, hvorvidt placeringsreglerne for de aktiver, der skal  

 dække de forsikringsmæssige forpligtelser er overholdt  

 henføres enten til de af lov om forsikringsvirksomhed § 128,  

 stk. 1, nr. 10 eller 12 omfattede aktiver, afhængig af de indeks,  

 på grundlag af hvilke tillægget beregnes.
 Stk. 2. Beregnes tillægget på grundlag af  

 både aktieindeks på fondsbørser i lande omfattet af Zone A  

 og aktieindeks på fondsbørser i lande uden for Zone A,  

 henføres værdien af det af § 3, nr. 2 omfattede  

 tillæg til kapitalandele og andre værdipapirer, der er noteret  

 på en fondsbørs i lande uden for Zone A.
 Stk. 3. Værdien af de af § 3 omfattede obligationer  

 med fradrag af værdien af det i henhold til stk. 2 og 3 beregnede  

 tillæg kan ved afgørelsen af, hvorvidt placeringsreglerne for de  

 aktiver, der skal dække de forsikringsmæssige forpligtelser er  

 overholdt, henføres til de af lov om forsikringsvirksomhed § 128,  

 stk. 1, nr. 4 omfattede aktiver.
 Stk. 4. Tilsvarende bestemmelser gælder for  

 firmapensionskasser, ATP, LD og Arbejdsmarkedets Erhvervssygdomssikring.
Konvertible obligationer § 5. Ved konvertible obligationer i denne  

 bekendtgørelse forstås 1)	obligationer eller andre gældsbreve, der giver  

 långiveren ret til at konvertere sin fordring til aktier i det  

 udstedende selskab, jfr. bekendtgørelse nr. 545 af 20. juni 1996 med  

 senere ændring af lov om aktieselskaber § 41 og 2)	hvor det beløb hvormed obligationen indfries på det  

 på forhånd aftalte indfrielsestidspunkt er garanteret af  

 kreditinstitutter eller forsikringsselskaber under offentligt tilsyn i lande  

 omfattet af Zone A, i det omfang retten til konvertering ikke  

 udnyttes.
§ 6. Den andel af den regnskabsmæssige  

 værdi af de af § 5 omfattede obligationer, der udgøres af  

 en positiv værdi af den til fordringen knyttede aktietegningsret kan  

 ved afgørelsen af, hvorvidt placeringsreglerne for de aktiver, der  

 skal dække de forsikringsmæssige forpligtelser er overholdt enten  

 henføres til 1)	aktier og andre kapitalandele noteret på en fondsbørs i  

 lande omfattet af Zone A, 2)	aktier og andre kapitalandele noteret på en fondsbørs i  

 lande uden for Zone A udstedt af udstedere, der er hjemmehørende i  

 lande uden for Zone A eller 3)	unoterede kapitalandele og værdipapirer, herunder  

 kapitalandele, der omsættes på en autoriseret  

 markedsplads afhængig af den kategori til hvilken de ved konverteringen tegnede  

 aktier hører.
 Stk. 2. Værdien af de af § 5 omfattede obligationer  

 med fradrag af værdien af den i stk. 2 omhandlede aktietegningsret  

 kan henføres til tilgodehavender, der er garanteret af  

 kreditinstitutter eller forsikringsselskaber under offentligt tilsyn i lande  

 omfattet af Zone A.
 Stk. 3. Tilsvarende bestemmelser gælder for  

 firmapensionskasser, ATP, LD og Arbejdsmarkedets Erhvervssygdomsikring.
 § 7. Overtrædelse af §§ 4 og 6 straffes  

 med bøde.
 Stk. 2. Er overtrædelse som nævnt i stk. 1  

 begået af et aktieselskab, et gensidigt selskab, en pensionskasse eller  

 lignende, kan der pålægges selskabet eller pensionskassen som  

 sådant bødeansvar for overtrædelse af  

 bekendtgørelsens bestemmelser.
 § 8. Bekendtgørelsen træder i kraft den 1. januar  

 2000 og gælder forsikringsselskabers, tværgående  

 pensionskassers, firmapensionskassers, Lønmodtagernes Dyrtidsfonds,  

 ATP's og Arbejdsmarkedets Erhvervssygdomssikrings erhvervelse af de af  

 bekendtgørelsen omfattede obligationer udstedt efter denne dato.
