Udtalt, at et privat forskningsprojekt ved *Odense *Universitet kunne  

 videreføres i offentligt regi ved universitetet og med universitetet som  

 registeransvarlig myndighed Odense Universitet rettede henvendelse til Registertilsynet med anmodning  

 om tilladelse til at fortsætte en privat database  

 (lægemiddelbivirkningsregister) i universitetets regi som en offentlig  

 forskningsdatabase, der skulle føres på *Odense *Universitet.
Databasen var oprindeligt anmeldt til Registertilsynet som et privat  

 forskningsprojekt.
Registertilsynet havde i den forbindelse fastsat vilkår  

 for projektets førelse.
 Det fremgik af *Odense *Universitets henvendelse, at databasens formål  

 alene var at samle receptoplysninger til brug for farmakoepidemiologisk  

 forskning.
 Oplysningerne i databasen ønskedes tilvejebragt ved overførsel af  

 edb-kodede recepter fra *Fyns *Amts *Sygesikring via de fynske apotekers  

 indberetning.
 I databasen ønskedes registreret oplysninger om medicinforbrug med henblik  

 på gennemførelse af undersøgelser vedrørende forholdet mellem medicinforbrug  

 og bivirkninger.
 Sagen blev behandlet på et møde i Registerrådet.
 Registertilsynet udtalte herefter, at man henset til registerets formål  

 ikke havde indvendinger imod, at databasen videreførtes i offentligt regi ved  

 *Odense *Universitet og med *Odense *Universitet som registeransvarlig  

 myndighed.
 Registertilsynet henledte opmærksomheden på, at registre, der føres for en  

 statslig myndighed, kun må oprettes i henhold til godkendelse af vedkommende  

 minister, jf. lov om offentlige myndigheders registre § 4, stk. 1.
 *Odense *Universitet har efterfølgende fastsat forskrifter for registeret  

 i overensstemmelse med en af Registertilsynet afgivet udtalelse.
 (*1) Registertilsynets Årsberetning 1993 side 48.
