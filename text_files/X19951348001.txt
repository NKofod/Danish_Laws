Ankenævnet godkendte partiet som værende egnet til menneskeføde Ingen ANKENÆVNET FOR FISKERIVARER Onsdag den 24. maj 1995 afholdtes møde i Ankenævnet for Fiskerivarer til  

 behandling af en af Markus Aaen & Søn A/S Fiskeeksport den 21. marts 1995  

 indgivet anke over en af Fiskerikontrollen i Frederikshavn den 13. marts 1995  

 truffen afgørelse, hvorefter et parti på 366 tønder saltet rogn er erklæret  

 uegnet til menneskeføde og henvist til tilvirkning i destruktionsanstalt  

 eller lignende, jf. § 3, stk. 2, litra a, jf. stk. 3, jf. § 2, stk. 6, i lkb.  

 nr. 649 af 4. august 1993 om kvalitetskontrol med fisk og fiskevarer.
AFGØRELSE Ankenævnet var enig om, at rognen, som den blev præsenteret for  

 nævnet, var egnet til menneskeføde med henvisning til, at man ved  

 fremstillingsprocessen, som den blev beskrevet, sørgede for, at eventuel  

 dårlig emballage ikke kom i kontakt med det indhold, der gik videre i  

 fremstillingsprocessen.
 Sagsfremstilling m.v.
Fiskerikontrollen har bl.a. oplyst, at trætønderne var gamle og sorte  

 (fremskreden råd), og at jernbåndene var meget rustne og enkelte næsten  

 gennemtærede.
Partiet manglede mærkning, men Fiskerikontrollen fik oplyst, at  

 produktionsperioden strakte sig fra 1991 til 1993.
 På Fiskerikontrollens foranledning åbnedes enkelte tønder, og det viste  

 sig at rognen var misfarvet og meget sur på nær en enkelt tønde.
 Virksomheden fik herefter tilbud om at sortere partiet i en god og en  

 dårlig kvalitet.
Den 13. marts 1995 kontrollerede Fiskerikontrollen igen partiet, og der  

 blev her åbnet 5 tønder rogn, hvoraf kun en enkelt var anvendbar til  

 mennneskelig konsum.
Hertil kommer at emballagens dårlige tilstand gjorde, at  

 når en tønde blev åbnet, blev rognen uundgåeligt forurenet, dels af rådne  

 træstumper, dels af rustpartikler fra de meget anløbne jernbånd.
 Virksomheden har anket sagen med den begrundelse, at man ikke mener, at  

 der er noget unormalt ved rognen.
 Fiskerikontrollen havde udtaget repræsentative prøver til brug ved  

 ankesagens behandling.
 Ved sagens behandling var Fiskerikontrollen repræsenteret ved  

 fiskerikontrollør Poul Erik Kirkedal.
 Markus Aaen & Søn A/S Fiskerieksport var repræsenteret ved  

 direktør John Aaen.
