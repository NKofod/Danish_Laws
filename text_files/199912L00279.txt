Fremsat den 25. april 2000 af  

 Kirsten Jacobsen (FRI), Kim Behnke (FRI),  

 Tom Behnke (FRI) og Thorkild B.
Fransgaard (FRI) Forslag til Lov om ændring af lov om byfornyelse (Ændret byrdefordeling ved store  

 ombygningsudgifter) § 1 I lov om byfornyelse, jf. lovbekendtgørelse nr. 664 af 17. august  

 1999, som ændret ved § 4 i lov nr. 1086 af 29. december 1999, foretages  

 følgende ændringer:
 1. I § 87, stk. 4, ændres », jf. § 63, stk. 1«  

 til: »efter § 63, stk. 1, jf. § 89  

 a, stk. 3 «.
 2. I § 87, stk. 5, indsættes efter »§ 66«: », jf. dog § 89 a, stk. 5«.
 3. I § 88, stk. 1, indsættes efter »staten«: », jf. dog § 89 a, stk. 3 og 4«.
 4. I § 88, stk. 4, indsættes efter »§ 65«: », jf. dog § 89  

 a, stk. 6 «.
 5. Efter § 89 indsættes som nye paragraffer:
»§ 89 a.
Overstiger de godkendte forbedringsudgifter til  

 beboelse, jf. § 58, stk. 1, et af by- og boligministeren fastsat niveau, jf.  

 § 9, stk. 1, nr. 9, finder stk. 2-6 anvendelse.
De godkendte  

 forbedringsudgifter tillægges sådanne forbedringsudgifter, som er  

 afholdt på ejendommens beboelse i en periode på indtil 3 år  

 før tidspunktet for kommunalbestyrelsens meddelelse af tilsagn, jf. §  

 91, stk. 3. Ejendommens beboelsesareal opgøres efter bestemmelserne i  

 Boligstyrelsens bekendtgørelse nr. 311 af 27. juni 1983 om beregning  

 af arealet af boliger og erhvervslokaler.
Stk. 2. Forskelsbeløb efter stk. 1 omfatter  

 udgifter som nævnt i § 59, stk. 2, 3. og 4. pkt., eller § 59, stk. 4,  

 2. pkt.
Er disse udgifter mindre end forskelsbeløbet, omfatter  

 forskelsbeløbet tillige udgifter som nævnt i § 59, stk. 2, 1. og  

 2. pkt., eller § 59, stk. 4, 1. pkt.
 Stk. 3. Kommunalbestyrelsen refunderer statskassen det i  

 § 63, stk. 1, nævnte ydelsesbidrag til den del af  

 forskelsbeløbet efter stk. 1, der vedrører udgifter omfattet af  

 § 59, stk. 2, 3. og 4. pkt., eller § 59, stk. 4, 2. pkt.
 Stk. 4. Kommunalbestyrelsen refunderer statskassen det i  

 § 64, stk. 1, nævnte ydelsesbidrag til den del af  

 forskelsbeløbet efter stk. 1, der vedrører udgifter omfattet af  

 § 59, stk. 2, 1. og 2. pkt., eller § 59, stk. 4, 1. pkt.
 Stk. 5. Statens tab på garantier efter § 66  

 refunderes fuldt ud af kommunalbestyrelsen for den del af lånet, som er  

 omfattet af kommunalbestyrelsens refusion efter stk. 3. Den del af  

 lånet, som ikke dækkes af kommunalbestyrelsens refusion efter 1.  

 pkt., har panteret forud for den dækkede del.
Stk. 6. Kommunalbestyrelsens tab på garantier efter  

 § 65 for den del af lånet, der er omfattet af kommunalbestyrelsens  

 refusion efter stk. 4, refunderes ikke af staten.
Den del af lånet, som  

 ikke dækkes af kommunalbestyrelsens refusion efter 1. pkt., har  

 panteret forud for den dækkede del.
 Stk. 7. By- og boligministeren kan fastsætte  

 nærmere regler om de forhold, der er nævnt i stk. 1-6.
 § 89 b. § 89 a finder ikke anvendelse på bygninger, som  

 på tidspunktet for kommunalbestyrelsens tilsagn efter § 91, stk. 3, er  

 fredede eller bevaringsværdige.
Stk. 2. By- og Boligministeren fastsætter  

 nærmere regler om de forhold, der er nævnt i stk. 1, herunder om  

 afgrænsningen af bevaringsværdige bygninger.« § 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. § 89 a finder ikke anvendelse på ejendomme,  

 som er omfattet af beslutninger efter kapitel 3 og 4, som er truffet  

 før lovens ikrafttræden, samt for ejendomme, der før  

 lovens ikrafttræden er omfattet af et i henhold til § 12, stk. 1,  

 bekendtgjort forslag til beslutning.
Bemærkninger til lovforslaget Almindelige bemærkninger Forslaget er en revideret genfremsættelse af L 211  

 fra folketingsåret 1995-96. Se Folketingstidende 1995-96, Folketingets  

 forhandlinger side 4112 og 5027 og Tillæg A side 4289.
En lang række ombygninger med offentlig  

 støtte efter byfornyelsesloven koster langt mere, end det koster at  

 opføre helt nyt byggeri.
Ombygningsudgifter på 12.000 kr.,  

 15.000 kr., 20.000 kr., ja helt op til 35.000 kr. pr. m2 er om  

 ikke typiske så dog ikke usædvanlige.
Dette skal ses i forhold  

 til, at det koster i størrelsesordenen 10.000-11.000 kr. pr.  

 m2 at opføre nyt almennyttigt byggeri, når det er  

 dyrest.
En alt for stor del af ressourcerne til byfornyelse  

 anvendes således samfundsøkonomisk urentabelt, idet der i mange  

 tilfælde betales langt mere for en tidssvarende bolig, end det er  

 nødvendigt.
Nyere eksempler fra medierne viser således, at  

 enkeltlejligheder i københavnsområdet er byfornyet for  

 både 2 og 3 mio. kr.
Det betyder også, at det går  

 unødvendigt langsomt med at forbedre boligstandarden.
I perioden  

 1990-95 er der givet tilsagn på i alt ca. 3,1 mia. kr. til ombygninger,  

 som ligger over 10.000 kr. pr. m2 . Det svarer til ca. 30 pct. af  

 samtlige tilsagn til ombygningsudgifter efter byfornyelsesloven i perioden.
I  

 perioden 1996-99 (4 år) har der været afsat ca. 8.700 mia. kr.  

 til offentlig byfornyelse.
En del af disse midler kunne være anvendt  

 langt mere hensigtsmæssigt, således at et større antal  

 boliger kunne være blevet gjort tidssvarende.
En af grundene til, at dette samfundsøkonomisk set  

 helt åbenlyse spild af ressourcer finder sted, er, at det  

 støttesystem, som er opbygget omkring den offentlige byfornyelse, ikke  

 indeholder den rette motivation til at holde igen.
Eller rettere sagt,  

 betalingen og ansvaret for at gennemføre ombygninger til de  

 nævnte høje omkostninger følges ikke ad.
Støttesystemet har for de høje  

 ombygningsudgifter den konsekvens, at den del af udgiften, der typisk ligger  

 ud over 6.000-8.000 kr. pr. m², ikke har nogen huslejeeffekt, men alene  

 betales af det offentlige.
Endvidere er det sådan, at staten betaler en  

 stor del af den offentlige støtte, samtidig med at den ikke har nogen  

 indflydelse på ombygningsudgiftens størrelse.
Denne er i praksis  

 alene et anliggende for kommunen.
Det vil sige, at der ikke er nogen  

 motivation for kommunen til at holde igen, idet det relativt set ikke er  

 byrdefuldt for kommunen at beslutte at gennemføre sådanne  

 omkostningskrævende ombygninger.
 Der bør derfor etableres en ordning, som mere  

 effektivt er i stand til at regulere den ovennævnte adfærd.  

 Principielt kan en sådan ordning etableres med to sigtepunkter.
På den ene side kunne en ordning gå ud  

 på at afskære den offentlige støtte til den del af  

 udgifterne, som overstiger et bestemt beløb.
En sådan ordning  

 vil imidlertid være så ufleksibel og firkantet, at den vil blive  

 meget vanskelig at administrere i praksis.
 På den anden side kunne motivationen til at holde  

 igen styrkes enten ved, at beboerne skulle betale mere, eller ved at  

 ændre byrdefordelingen mellem stat og kommune, således at  

 kommunen kommer til at betale mere i forbindelse med de store omkostninger.
Det er tvivlsomt, om en styrkelse af motivationen hos  

 beboerne i form af højere beboerbetaling overhovedet vil være  

 effektiv.
Det forudsætter store ændringer i  

 lejefastsættelsessystemet, herunder en væsentlig forøgelse  

 af det maksimale lejeniveau og beboerbetaling for en del af  

 vedligeholdelsesudgifterne.
Tilbage er kommunen.
Byfornyelsesloven er en decentral  

 lov, som henlægger alle væsentlige afgørelser  

 vedrørende gennemførelsen af byfornyelsen til  

 kommunalbestyrelsen, således også alle afgørelser  

 vedrørende omfang og kvalitet af ombygningerne, og dermed også  

 alle afgørelser om ombygningsudgifternes størrelse.
 Der foreslås derfor en ordning, hvorefter kommunen  

 afholder al offentlig støtte inklusive eventuelle tab på  

 garantier efter loven til den del af de godkendte forbedringsudgifter, der  

 dels er anvendt til ombygning af boliger og dels overstiger beløbet i  

 § 8 i bekendtgørelse nr. 459 af 14. juni 1999 om  

 huslejefastsættelse, nybyggeri m.v. efter lov om byfornyelse.
Med henblik på at sikre, at et projekt ikke blot  

 deles i etaper for at komme under dette beløb, foreslås det  

 endvidere, at der i forbindelse med afgørelsen af, om omkostningerne  

 ligger under eller over beløbet i ovennævnte  

 bekendtgørelses § 8, tillægges den godkendte forbedringsudgift  

 de forbedringsudgifter, som inden for en periode på 3 år  

 før tilsagnstidspunktet er afholdt på ejendommens boliger.
Ved  

 forbedringsudgifter forstås alle udgifter afholdt af ejeren på  

 ejendommen, herunder vedligeholdelsesudgifter og andre udgifter efter  

 lejelovgivningen, samt alle udgifter, hvortil der er ydet offentlig  

 støtte.
 Der er således tale om en ordning, som i princippet  

 allerede er indført, for så vidt angår det almennyttige  

 nybyggeri, idet rammebeløbet kun er vejledende for kommunens  

 godkendelse af anskaffelsessummen, og idet kommunen alene bærer de  

 offentlige udgifter til støtte til den del af anskaffelsessummen, som  

 ligger ud over det vejledende rammebeløb.
Da det ikke er hensigten at ændre den gældende  

 adfærd i forbindelse med fredede og egentlige bevaringsværdige  

 bygninger, foreslås det, at den ændrede byrdefordeling ikke skal  

 gælde for sådanne bygninger.
Disse bygninger er også ofte  

 dyrere at byforny på grund af konstruktioner og fredningskrav.
Bemærkninger til lovforslagets enkelte  

 bestemmelser Til § 1 Til nr. 1-4 I §§ 87 og  88, som omhandler støttens fordeling  

 mellem stat og kommune, indsættes de relevante steder henvisning til  

 den foreslåede ændrede byrdefordeling.
Til nr. 5 Med bestemmelserne i § 89 a foreslås indført  

 en ændret byrdefordeling mellem stat og kommune, for så vidt  

 angår den offentlige støtte til store ombygningsudgifter.
Det  

 foreslås, at såfremt de godkendte forbedringsudgifter til  

 beboelse med tillæg af forbedringsudgifter, som i en periode på  

 indtil 3 år før tilsagnstidspunktet er afholdt på  

 ejendommens boliger, overstiger det beløbet i § 8 i  

 bekendtgørelse nr. 459 af 14. juni 1999 om huslejefastsættelse,  

 nybyggeri m.v. efter lov om byfornyelse, afholder kommunen al offentlig  

 støtte m.v. til det overskydende forskelsbeløb.
 Det drejer sig om tabserstatning til ejerboliger og om  

 ydelsesstøtte til tabsgivende udgifter (stk. 3), om  

 ydelsesstøtte og ydelsesbidrag til forbedringsudgifter (stk. 4), om  

 eventuelle tab på garantier for tabslån (stk. 5) og om eventuelle  

 tab på garantier for værdiforøgende lån (stk.  

 6).
 Udgangspunktet for beregning af den del af  

 ombygningsudgifterne, som kommunen skal betale al støtte til  

 (forskelsbeløbet), er således på den ene side den samlede  

 godkendte forbedringsudgift, dvs. uden fradrag, som er anvendt til ombygning  

 af ejendommens boliger, og på den anden side det vejledende  

 rammebeløb.
Det foreslås endvidere, at opgørelsen af  

 ejendommens boligareal skal ske efter samme retningslinjer, som er  

 gældende i lejelovgivningen, jf.
Boligstyrelsens bekendtgørelse  

 nr. 311 af 27. juni 1983 om beregning af arealer af boliger og  

 erhvervslokaler.
For at undgå tvivl om, hvorvidt  

 forskelsbeløbet skal opgøres som en værdiforøgende  

 eller ikkeværdiforøgende udgift eller som en kombination, og  

 dermed for at undgå tvivl om, hvilken type støtte kommunen skal  

 betale, er det i stk. 2 fastsat, at forskelsbeløbet som udgangspunkt  

 omfatter ikkeværdiforøgende udgifter (tab). Kun i det omfang der  

 i den konkrete ombygningssag ikke er tab  »nok« til at udfylde hele  

 forskelsbeløbet, omfatter forskelsbeløbet også en del af  

 de værdiforøgende udgifter.
I praksis vil det være  

 sådan, at forskelsbeløbet alene udgøres af  

 ikkeværdiforøgende udgifter, men det er fundet  

 hensigtsmæssigt for fuldstændighedens skyld tillige at  

 fastsætte bestemmelser for den situation, at de  

 værdiforøgende udgifter overstiger rammebeløbet.
I § 89 b foreslås det, at fredede og  

 bevaringsværdige bygninger bliver undtaget den ændrede  

 byrdefordeling.
Det er samtidig foreslået, at by- og boligministeren  

 fastsætter nærmere bestemmelser herom, herunder om  

 afgrænsningen af bevaringsværdige bygninger.
Det foreslås, at sådanne bestemmelser kommer  

 til at ligge tæt op ad den afgrænsning, som var gældende  

 under den tidligere lov om statstilskud til forbedringsarbejder, den  

 såkaldte 10.000 kr.-ordning.
Fredede bygninger repræsenterer ikke  

 noget afgrænsningsproblem i denne forbindelse, idet  

 forudsætningen her er, at de er fredet i henhold til  

 bygningsfredningsloven.
 Bevaringsværdige bygninger foreslås  

 afgrænset som følger:
 1.	Bygninger, der efter gældende lokalplaner og  

 byplanvedtægt skal bevares og derfor ikke må nedrives uden  

 kommunalbestyrelsens samtykke.
 2.	Bygninger, der er omfattet af tinglyste bestemmelser i medfør  

 af den tidligere landsbyggelovs § 43, stk. 1, litra c, om bevaring af  

 bebyggelsens ydre fremtræden.
 3.	Bygninger, der har fået en bevaringsværdi fra 1 til og  

 med 3 i SAVE-registreringen i forbindelse med kommunernes og Miljø- og  

 Energiministeriets udarbejdelse af kommuneatlas.
 4.	Bygninger, som kommunalbestyrelsen i øvrigt efter en konkret  

 vurdering finder er bevaringsværdige, med en bevaringsværdi fra 1  

 til og med 3 fastsat efter kriterierne i SAVE-systemet.
 SAVE er en forkortelse af det engelske navn, Survey of  

 Architectural Values in the Environment, og er det system, Miljø- og  

 Energiministeriet anvender i forbindelse med kortlægning og  

 registrering af byers og bygningers bevaringsværdi.
 Eneste forskel i forhold til den tidligere omtalte  

 tilskudsordning er, at bevaringsværdien skal ligge mellem 1 og 3 og  

 ikke mellem 1 og 4.
 Baggrunden herfor er, at alene bygninger med »høj  

 bevaringsværdi« skal undtages den ændrede  

 byrdefordeling.
Til nr. 6 Det foreslås, at kommunalbestyrelsen i sin  

 indberetning til By- og Boligministeriet skal medtage oplysninger om  

 størrelsen af beløb omfattet af den ændrede  

 byrdefordeling.
Til § 2 Loven foreslås at træde i kraft dagen efter  

 bekendtgørelsen i Lovtidende.
 Der foreslås endvidere en overgangsbestemmelse, som  

 omfatter to grupper af bygninger.
 For det første foreslås det, at ejendomme  

 omfattet af en beslutning efter loven, som er truffet inden lovens  

 ikrafttræden, skal følge den gældende byrdefordeling.
 For det andet foreslås den gældende  

 byrdefordeling videreført for ejendomme, som er kommet så langt  

 i planlægningen, at der er offentliggjort forslag til beslutning om  

 ombygning.
Skriftlig fremsættelse Kirsten Jacobsen (FRI):
 Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om byfornyelse.  

 (Ændret byrdefordeling ved store ombygningsudgifter).
(Lovforslag nr.
L 279).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
