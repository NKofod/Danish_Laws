 Cirkulæreskrivelse om meddelelse om  

 placering af "karensugen" ved ophør med selvstændig  

 virksomhed.
 Kommentarer m.v.:
 "Karensugen" kan ikke placeres forud for det tidspunkt, hvor medlemmets  

 personlige arbejde i virksomheden anses for ophørt mere end  

 midlertidigt, jf. arbejdsløshedsforsikringslovens § 57, stk. 3.
 Meddelelse om afgørelsen:
 Et medlem ledigmeldte sig fra en virksomhed, der blev drevet i  

 aktieselskabsform.
Virksomhedens maskiner og varelager blev solgt den 31. december 1990.  

 Medlemmet angav på ledighedserklæringen den 31. januar 1991 som  

 sidste arbejdsdag i virksomheden.
Det var oplyst, at januar måned blev  

 brugt til afvikling og oprydning samt afvikling af restferie.
 Aktieselskabet blev efterfølgende omdannet til et ejendomsselskab,  

 der skulle sælge virksomhedens bygninger og derefter likvideres.
 Medlemmets 1. ledighedsdag blev fastsat til den 1. februar 1991.
 Arbejdsmarkedets Ankenævn tiltrådte direktoratets  

 afgørelse, hvorefter medlemmets "karensuge" skulle placeres i  

 tidsrummet 1. - 7. februar 1991.
