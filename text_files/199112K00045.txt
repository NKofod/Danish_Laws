Nr LSF 45 Forslag til Lov om fisketegn m.v.
Fremsat af Jørgen Kvist Jensen (KRF) Lysholm Christensen (KRF) Glønborg  

 (KRF) Kofod-Svendsen (KRF) den 8. oktober 1991 Vedtaget ved tredjebehandling den 26. marts 1992 Lov nr. 227 af 08/04/1992 § 1. Ingen person, der er fyldt 18 år og ikke fyldt 67 år, må uden at have erhvervet fisketegn udøve sports- eller lystfiskeri i saltvandsområder på dansk fiskeriterritorium eller i naturlige ferske vande samt i kanaler, grøfter og lignende kunstigt frembragte ferske vande, der indgår som led i eller træder i stedet for dele af et naturligt vandløbssystem.
Der kræves dog ikke fisketegn i vande, der ejes af enkeltpersoner, det offentlige, selskaber el. lign., og som ikke har afløb til sø, å eller strand, eller hvis afløb er af en sådan beskaffenhed, at fisk ikke kan passere det.
 Stk. 2. Undtaget fra bestemmelsen i stk. 1 er ejere af den grund,  

 der ligger nærmest ved fiskevandet, samt deres husstand.
 Stk. 3. Ved sports- og lystfiskeri forstås fiskeri med stang, pilk  

 eller lignende lette håndredskaber.
 Stk. 4. Den, som mod eller uden vederlag stiller fiskeret til  

 rådighed for eller transporterer en anden person under fiskeri, har pligt til  

 at kontrollere, at vedkommende har betalt fisketegnslicens, jf. § 2. I  

 tilfælde, hvor en forening eller anden sammenslutning har lejet fiskeret, er  

 det lejeren, som udøver kontrollen.
 Stk. 5. Fisketegn er et vilkår for retten til udøvelse af sports-  

 eller lystfiskeri, men giver ikke den, som har erhvervet fisketegn, ret til  

 fiskeri i vande, hvortil vedkommende i øvrigt ikke har adkomst.
 § 2. Fisketegnslicensen indbetales til Fiskeriministeriet.
Stk. 2. Beviset for, at den pågældende har erhvervet fisketegn, er  

 kvittering med navn og adresse.
Fisketegnet er gyldigt fra datoen for  

 kvitteringen.
Kvitteringen for betalt bidrag skal sammen med behørig  

 legitimation medbringes under fiskeriet.
Kvitteringen må ikke overdrages til  

 andre.
 Stk. 3. Fiskeriministeren fastsætter nærmere regler for  

 indbetalingen og administrationen af ordningen i øvrigt.
 § 3. Fiskeriministeren fastsætter størrelsen af licensbeløbet.  

 Beløbet fastsættes under hensyn til de med ordningen forbundne omkostninger  

 og under hensyn til den periode, hvori fisketegnet har gyldighed.
 Stk. 2. Der kan erhverves fisketegn med følgende  

 gyldighedsperiode:
1) 12 måneder fra kvitteringsdato, 2) 1 uge fra kvitteringsdato eller 3) datoen for kvitteringens udstedelse.
 Stk. 3. For 1993 udgør licensbeløbet 100 kr. for 12 måneder, 75  

 kr. for 1 uge og 25 kr. for dagslicens.
 § 4. Personer, der har betalt fiskeplejebidrag i henhold til  

 saltvandsfiskerilovens regler for den pågældende periode, kan fiske uden at  

 have erhvervet fisketegn i henhold til § 1. Kvittering for fiskeplejebidrag  

 og behørig legitimation skal medbringes under fiskeri.
§ 5. Midlerne fra fisketegnslicensen anvendes til fiskepleje,  

 herunder til udsætning af yngel og sættefisk.
Der kan dog desuden anvendes  

 midler til forskning i udsætning og til etablering af administration og  

 kontrol af ordningen samt til information herom.
 Stk. 2. Fiskeriministeren træffer efter indhentet udtalelse fra  

 det i § 12 a i lov om saltvandsfiskeri nævnte udvalg afgørelse om anvendelsen  

 af midlerne fra fisketegnslicensen, jf. stk. 1. Det skal herunder tilstræbes,  

 at den samlede fiskeplejeindsats i videst muligt omfang tilgodeser et bredt  

 udsnit af fiskearter og geografiske områder omfattet af lov om  

 saltvandsfiskeri og lov om ferskvandsfiskeri.
 § 6. Tilsynet med overholdelsen af bestemmelserne i loven og de i  

 medfør heraf fastsatte bestemmelser påhviler fiskerikontrollen og de af  

 Fiskeriministeriet autoriserede fiskeriopsynsmænd.
Stk. 2. Politiet yder tilsynsmyndigheden bistand ved udøvelsen af  

 dens opgaver.
Justitsministeren kan efter forhandling med fiskeriministeren  

 fastsætte nærmere regler herom.
§ 7. Personer, som udøver sports- og lystfiskeri, og som ikke  

 efterkommer tilsynsmyndighedens krav om at forevise såvel kvittering som  

 legitimation, skal senest 14 dage efter påkrav indbetale et licensbeløb, der  

 svarer til det dobbelte af fisketegnslicensen for 12 måneder.
Hvis bidrag  

 allerede var betalt, da fiskeriet fandt sted, og kvittering forevises sammen  

 med legitimation på den lokale fiskerikontrolstation senest 14 dage efter  

 påkrav, skal der indbetales halvt bidrag for 12 måneder.
 Stk. 2. Fisketegnslicensen efter stk. 1 tillægges udpantningsret.
 § 8. Loven træder i kraft den 1. januar 1993.
Oprindeligt fremsat forslag § 1. Ingen person, der er fyldt 18 år, må uden at have erhvervet fisketegn udøve sports- eller lystfiskeri i saltvandsområder på dansk fiskeriterritorium eller i ferske vande.
 Stk. 2. Undtaget fra bestemmelsen i stk. 1 er lodsejere og disses  

 ægtefæller, dog kun for så vidt angår fiskeri på eller fra lodsejerens egen  

 grund.
 Stk. 3. Ved sports- og lystfiskeri forstås fiskeri med stang, pilk  

 eller lignende lette håndredskaber.
 Stk. 4. Den, som mod eller uden vederlag stiller fiskeret til  

 rådighed for en anden person, har pligt til at kontrollere, at vedkommende  

 har betalt fisketegnslicens, jf. § 2. I tilfælde, hvor en forening eller  

 anden sammenslutning har lejet fiskeret, er det lejeren, som udøver  

 kontrollen.
 Stk. 5. Fisketegn er et vilkår for retten til udøvelse af sports-  

 eller lystfiskeri, men giver ikke den, som har erhvervet fisketegn, ret til  

 fiskeri i vande, hvortil vedkommende i øvrigt ikke har adkomst.
 § 2. Fisketegn erhverves ved til en af Fiskeriministeriet oprettet  

 girokonto at indbetale et licensbeløb, jf. § 3.
 Stk. 2. Kvittering for betaling af licensbeløbet tjener sammen med  

 behørig legitimation som bevis for, at fisketegn er erhvervet.
 Stk. 3. Fiskeriministeren bemyndiges til at træffe nærmere  

 bestemmelse om den praktiske erhvervelse og udformning af fisketegnet og om  

 administration af ordningen i øvrigt.
 § 3. Licensbeløbet er 100 kr. for kalenderåret 1992.
 Stk. 2. Fiskeriministeren bemyndiges til for de efterfølgende  

 kalenderår at træffe bestemmelse om størrelsen af det i stk. 1 nævnte beløb  

 under hensyntagen til de med ordningen forbundne omkostninger.
§ 4. Fisketegnet skal sammen med behørig legitimation altid  

 medbringes under fiskeri.
Fisketegnet skal på forlangende sammen med behørig  

 dokumentation forevises tilsynsmyndigheden.
Stk. 2. Personer, der antræffes under fiskeri uden gyldigt  

 fisketegn, skal inden 8 dage fremvise dette for den lokale  

 fiskerikontrolstation.
Sker dette ikke, betragtes forholdet som fiskeri uden  

 erhvervet fisketegn.
 Stk. 3. Fiskeri uden erhvervet fisketegn i de tilfælde, hvor  

 fisketegn er vilkår for fiskeriets udøvelse, straffes med bøde.
§ 5. Midlerne fra fisketegnslicensen anvendes til fiskepleje,  

 herunder til udsætning af yngel og sættefisk.
Der kan dog desuden anvendes  

 midler til forskning i udsætning og til etablering af administration af  

 ordningen samt til information herom.
 Stk. 2. Fiskeriministeren træffer efter indhentet udtalelse fra  

 det i § 12 a i lov om saltvandsfiskeri nævnte udvalg afgørelse om anvendelsen  

 af midlerne fra fisketegnslicensen, jf. stk. 1. Det skal herunder tilstræbes,  

 at den samlede fiskeplejeindsats i videst muligt omfang tilgodeser et bredt  

 udsnit af fiskearter og geografiske områder omfattet af lov om  

 saltvandsfiskeri og lov om ferskvandsfiskeri.
 § 6. Tilsynet med overholdelsen af bestemmelserne i loven og de i  

 medfør heraf fastsatte bestemmelser påhviler fiskerikontrollen og de af  

 Fiskeriministeriet autoriserede fiskeriopsynsmænd.
Stk. 2. Politiet yder tilsynsmyndigheden bistand ved udøvelsen af  

 dens opgaver.
Justitsministeren kan efter forhandling med fiskeriministeren  

 fastsætte nærmere regler herom.
 § 7. I lov nr. 306 af 4. juni 1986 om saltvandsfiskeri, som ændret  

 ved lov nr. 366 af 7. juni 1989, affattes § 31, stk. 3, således:
»Stk. 3. Fiskeriministeren træffer efter indhentet udtalelse  

 fra det udvalg, der er nævnt i § 12 a, afgørelse om anvendelsen af  

 indtægterne fra fritidsfiskeribidraget til fiskepleje og fisketegnslicensen  

 efter lov om fisketegn m.v.
Fiskeriministeren skal herunder tilstræbe, at den  

 samlede fiskeplejeindsats i videst muligt omfang tilgodeser et bredt udsnit  

 af fiskearter og geografiske områder omfattet af lov om saltvandsfiskeri og  

 lov om ferskvandsfiskeri.« § 8. Loven træder i kraft den 1. januar 1992.
Bemærkninger til lovforslaget Almindelige bemærkninger Fisketegn har været diskuteret i Folketinget flere gange.
Efter at  

 fritidsfiskerne i 1989 fik pålagt at betale bidrag til fiskeplejen,  

 forekommer det rimeligt at udvide ordningen, så fritidsfiskere ikke  

 diskrimineres i forhold til sports- og lystfiskere.
Lovforslaget indebærer, at der bliver større beløb til rådighed for  

 fiskeplejen.
Det vil igen betyde flere fisk i vandene og større chance for,  

 at Danmark kan markere sig som et fiskeområde af høj karat og trække flere  

 turister til landet.
 Dette vil være til gavn for turisterhvervet, betalingsbalancen og de mange  

 tusind danske lystfiskere.
 Både danske og udenlandske sports- og lystfiskere er efter forslaget  

 forpligtet til at løse fisketegn.
Antallet af turister, der kommer til Danmark for at fiske med stang og  

 snøre, er kraftigt stigende og lægger et stadig stigende pres på de danske  

 bestande af fisk.
I praksis har det vist sig, at mange turister gerne støtter  

 fiskeplejen i Danmark, bl.a. har Danmarks Sportsfiskerforbund succes med i  

 Tyskland at sælge støttemærker til forbedring af danske fiskevande.
De 100 kroner, der skal betales, står i øvrigt i et rimeligt forhold til  

 det faktum, at mange turister i dag betaler op til 100 kroner for en dags  

 fiskeret til søer og åer.
En fisketegnslicens på 100 kroner vil derfor næppe  

 få dem til at vælge fiskeri i et andet land.
I forvejen er ordninger med  

 fisketegn indført i mange europæiske lande, bl.a.
Tyskland, Norge, Frankrig,  

 Spanien og Holland.
Lovforslaget er opbygget, så den struktur, der kendes i dag, hvor det  

 lokale og frivillige engagement i fiskeplejen er højt prioriteret,  

 fastholdes.
Dette forhold tillægger forslagsstillerne stor vægt.
Den primære ændring i lovforslaget er en ny finansieringsform.
I dag  

 foretages fiskeplejen dels via fritidsfiskernes bidrag og dels via de midler,  

 Folketinget stiller til rådighed over finansloven.
I sparetider må det være rimeligt, at sports- og lystfiskerne selv bærer  

 de omkostninger, der er forbundet med fiskeplejen.
Det må her bemærkes, at  

 Danmarks Sportsfiskerforbund som hovedorganisation gentagne gange har fremsat  

 ønsker om at få indført et fisketegn.
 Efter lovforslaget er det derfor hensigten senere at erstatte de statslige  

 midler, der på finanslovforslaget for 1992 udgør 8,5 mio. kr., med midlerne  

 fra fisketegnslicensen.
Det forventes, at fisketegnslicensen vil indbringe 25 til 30 mio. kr.  

 eller 16,5 til 21,5 mio. kr. mere, end der i dag er til rådighed for  

 fiskeplejen.
Det er nu stærkt påkrævet at satse kraftigt på denne  

 fremadrettede investering, hvis Danmark skal kunne drage den fulde nytte af  

 de meget store beløb, der gennem de senere år er brugt på at forbedre  

 vandkvaliteten i danske vande.
 Forslagsstillerne er således opmærksomme på, at lovforslaget har  

 konsekvenser for anden lovgivning, og vil søge konsekvenserne belyst under  

 udvalgsarbejdet.
Bemærkninger til lovforslagets enkelte bestemmelser Til § 1 Efter lovforslaget vil både danske og udenlandske sports- og lystfiskere  

 skulle indløse fisketegn.
Det findes rimeligt, at udenlandske lystfiskere,  

 der i parentes bemærket kommer til landet i stadig større omfang, bidrager  

 til fiskeplejen på linie med danske statsborgere, som omvendt må betale  

 fisketegnslicens i mange andre lande.
 I grænsetilfælde må det overlades til ministeren efter konsultation med  

 Danmarks Sportsfiskerforbund at afgøre, hvilke former for fiskeri der falder  

 ind under stk. 3.
Bestemmelsen i stk. 4 er et vigtigt led i kontrollen med  

 fisketegnsordningen.
Det må anses for rimeligt, at en person eller  

 sammenslutning, der lejer fiskeret ud, også sikrer sig, at fiskeriet sker i  

 overensstemmelse med lovgivningen.
En tilsvarende ordning kendes fra Norge,  

 hvor den har vist sig at fungere særdeles tilfredsstillende.
Ved indførelsen af fisketegnet ændres adgangen til fiskeri, som vi kender  

 det i dag, ikke.
Det vil stadig være muligt at drage på fiskeri i saltvand,  

 når fisketegnet er indløst.
Ved de ferske vande vil de samme retningslinier,  

 som kendes i dag, være retningsgivende.
Til § 2 Systemet med betaling via et girokortsystem kendes allerede for  

 fritidsfiskernes vedkommende.
Det findes naturligt at overføre det samme  

 system til sports- og lystfiskere.
Bagsiden af girokortet anvendes til oplysninger om mindstemål,  

 fredningstider m.m.
For at lette kontrollen gives giroblanketten forskellige  

 farver fra år til år.
For at lette især turisters adgang til at erhverve fisketegn kan det  

 overvejes at indføre et system, hvor hoteller, campingpladser, turistkontorer  

 og andre kan indløse et vist antal fisketegn ved årets begyndelse, så de kan  

 formidle fisketegn til deres kunder.
I så fald bør det sikres, at de  

 pågældende kan få refunderet de fisketegn, der ikke er blevet anvendt.  

 Omkostningerne ved en sådan serviceordning bør bæres direkte af de grupper,  

 der ønsker at udbyde den, eller ved at hæve licensbeløbet med et mindre beløb  

 f.eks. 10 pct. i disse tilfælde, så fiskeren kommer til at betale.
Til § 3 Bestemmelsen skal bl.a. forhindre, at fiskeplejeindsatsen forringes som  

 følge af prisstigninger.
Til § 4 Fiskeri uden gyldigt fisketegn kan sidestilles med jagt uden gyldigt  

 jagttegn.
Der bør derfor være hjemmel til at idømme bøde.
Til § 5 For at lette det administrative arbejde med fordelingen af  

 fisketegnsmidlerne og de midler, der indkommer via fritidsfiskernes bidag til  

 fiskepleje, er det tanken, at de to beløb indgår i en fælles pulje, der så  

 fordeles af det nævnte udvalg.
Konstruktionen i § 5 kendes allerede i dag,  

 hvor den bruges til at fordele de midler, der indkommer fra fritidsfiskernes  

 bidrag og afsættes over finansloven.
Da ordningen har vist sig at fungere i  

 praksis, findes det naturligt at videreføre den.
Til § 7 Bestemmelsen ændrer ikke indholdet af den nuværende § 31, stk. 3, i lov  

 om saltvandsfiskeri.
Efter 2. behandling den 19. marts 1992 § 1. Ingen person, der er fyldt 18 år og ikke fyldt 67 år, må uden at have erhvervet fisketegn udøve sports- eller lystfiskeri i saltvandsområder på dansk fiskeriterritorium eller i naturlige ferske vande samt i kanaler, grøfter og lignende kunstigt frembragte ferske vande, der indgår som led i eller træder i stedet for dele af et naturligt vandløbssystem.
Der kræves dog ikke fisketegn i vande, der ejes af enkeltpersoner, det offentlige, selskaber eller lignende, og som ikke har afløb til sø, å eller strand, eller hvis afløb er af en sådan beskaffenhed, at fisk ikke kan passere det.
 Stk. 2. Undtaget fra bestemmelsen i stk. 1 er ejere af den grund,  

 der ligger nærmest ved fiskevandet, samt deres husstand.
 Stk. 3. Ved sports- og lystfiskeri forstås fiskeri med stang, pilk  

 eller lignende lette håndredskaber.
 Stk. 4. Den, som mod eller uden vederlag stiller fiskeret til  

 rådighed for eller transporterer en anden person under fiskeri, har pligt til  

 at kontrollere, at vedkommende har betalt fisketegnslicens, jf. § 2. I  

 tilfælde, hvor en forening eller anden sammenslutning har lejet fiskeret, er  

 det lejeren, som udøver kontrollen.
 Stk. 5. Fisketegn er et vilkår for retten til udøvelse af sports-  

 eller lystfiskeri, men giver ikke den, som har erhvervet fisketegn, ret til  

 fiskeri i vande, hvortil vedkommende i øvrigt ikke har adkomst.
 § 2. Fisketegnslicensen indbetales til Fiskeriministeriet.
Stk. 2. Beviset for, at den pågældende har erhvervet fisketegn, er  

 kvittering med navn og adresse.
Fisketegnet er gyldigt fra datoen for  

 kvitteringen.
Kvitteringen for betalt bidrag skal sammen med behørig  

 legitimation medbringes under fiskeriet.
Kvitteringen må ikke overdrages til  

 andre.
 Stk. 3. Fiskeriministeren fastsætter nærmere regler for  

 indbetalingen og administrationen af ordningen i øvrigt.
 § 3. Fiskeriministeren fastsætter størrelsen af licensbeløbet.  

 Beløbet fastsættes under hensyn til de med ordningen forbundne omkostninger  

 og under hensyn til den periode, hvori fisketegnet har gyldighed.
 Stk. 2. Der kan erhverves fisketegn med følgende  

 gyldighedsperiode:
1) 12 måneder fra kvitteringsdato, 2) 1 uge fra kvitteringsdato eller 3) datoen for kvitteringens udstedelse.
 Stk. 3. For 1993 udgør licensbeløbet 100 kr. for 12 måneder, 75  

 kr. for 1 uge og 25 kr. for dagslicens.
 § 4. Personer, der har betalt fiskeplejebidrag i henhold til  

 saltvandsfiskerilovens regler for den pågældende periode, kan fiske uden at  

 have erhvervet fisketegn i henhold til § 1. Kvittering for fiskeplejebidrag  

 og behørig legitimation skal medbringes under fiskeri.
§ 5. Midlerne fra fisketegnslicensen anvendes til fiskepleje,  

 herunder til udsætning af yngel og sættefisk.
Der kan dog desuden anvendes  

 midler til forskning i udsætning og til etablering af administration og  

 kontrol af ordningen samt til information herom.
 Stk. 2. Fiskeriministeren træffer efter indhentet udtalelse fra  

 det i § 12 a i lov om saltvandsfiskeri nævnte udvalg afgørelse om anvendelsen  

 af midlerne fra fisketegnslicensen, jf. stk. 1. Det skal herunder tilstræbes,  

 at den samlede fiskeplejeindsats i videst muligt omfang tilgodeser et bredt  

 udsnit af fiskearter og geografiske områder omfattet af lov om  

 saltvandsfiskeri og lov om ferskvandsfiskeri.
 § 6. Tilsynet med overholdelsen af bestemmelserne i loven og de i  

 medfør heraf fastsatte bestemmelser påhviler fiskerikontrollen og de af  

 Fiskeriministeriet autoriserede fiskeriopsynsmænd.
Stk. 2. Politiet yder tilsynsmyndigheden bistand ved udøvelsen af  

 dens opgaver.
Justitsministeren kan efter forhandling med fiskeriministeren  

 fastsætte nærmere regler herom.
§ 7. Personer, som udøver sports- og lystfiskeri, og som ikke  

 efterkommer tilsynsmyndighedens krav om at forevise såvel kvittering som  

 legitimation, skal senest 14 dage efter påkrav indbetale et licensbeløb, der  

 svarer til det dobbelte af fisketegnslicensen for 12 måneder.
Hvis bidrag  

 allerede var betalt, da fiskeriet fandt sted, og kvittering forevises sammen  

 med legitimation på den lokale fiskerikontrolstation senest 14 dage efter  

 påkrav, skal der indbetales halvt bidrag for 12 måneder.
 Stk. 2. Fisketegnslicensen efter stk. 1 tillægges udpantningsret.
 § 8. Loven træder i kraft den 1. januar 1993.
