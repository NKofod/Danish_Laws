Kundgørelse om forkyndelser og  

 udrejsekontrol i asylsager Indenrigsministeriet har i  

 cirkulære af 12. februar 1997 fastsat følgende retningslinier  

 for politiets behandling af forkyndelser og udrejsekontrol mv. i  

 asylsager:
 § 1.	Forkyndelse skal ske snarest muligt og  

 senest 5 dage efter modtagelsen af vedkommende udlændingemyndigheds  

 anmodning herom.
 Stk. 2. I sager, der er afgjort af  

 Udlændingestyrelsen uden klageadgang til Flygtningenævnet efter  

 udlændingelovens § 53a, stk. 3, skal forkyndelse så vidt muligt  

 ske samme dag, som anmodningen herom modtages, og ellers dagen efter.
 Stk. 3. I forbindelse med forkyndelsen af de  

 afgørelser, der er nævnt i stk. 2, skal det fremgå af  

 forkyndelsespåtegningen, om den udlænding, som afgørelsen  

 vedrører, har søgt eller i tilknytning til forkyndelsen  

 søger om opholdstilladelse i medfør af udlændingelovens §  

 9, stk. 2, nr. 2. I bekræftende fald skal sagen straks efter  

 forkyndelsen sendes til Indenrigsministeriet.
§ 2.	Politiet skal snarest muligt efter  

 anmodning fra Udlændingestyrelsen underrette en udlænding om en  

 afgørelse, der af Udlændingestyrelsen indbringes for  

 Flygtningenævnet, jf. udlændingelovens § 53a, stk. 2 § 3.	Udrejsekontrol skal foretages dagen efter  

 udrejsefristens udløb.
Er udlændingen pålagt at udrejse  

 »straks«, skal der foretages udrejsekontrol i umiddelbar tilknytning til  

 forkyndelsen.
 Stk. 2. Konstateres det ved udrejsekontrollen, at  

 udlændingen ikke er udrejst, skal der straks tages de fornødne  

 skridt til, at udrejsen kan effektueres så hurtigt som muligt.
 § 4.	Rigspolitichefen fører kontrol med,  

 at sagen ekspederes med den fornødne hurtighed.
 Stk. 2. Rigspolitichefen fastsætter nærmere  

 regler, der sikrer, at forkyndelse og udrejsekontrol m.v. foretages i  

 overensstemmelse med retningslinierne i §§ 1-3.
 Stk. 3. Rigspolitichefen fører en statistik over  

 politiets sagsbehandlingstid i asylsager, herunder forkyndelser og  

 udrejsekontrol.
 § 5.	Cirkulæret træder i kraft  

 straks.
 § 6.	Justitsministeriets  

 cirkulæreskrivelse nr. 176 af 8. juli 1992 om forkyndelser og  

 udrejsekontrol i asylsager ophæves.
Stk. 2. Justitsministeriets vejledning nr. 177 af  

 1. september 1992 om ændringer i behandling af asylsager finder ikke  

 længere anvendelse.« I medfør af Indenrigsministeriets cirkulære  

 fastsættes herved følgende yderligere retningslinier for  

 politiet:
1.		Generelt 1.1.	Arbejdet med forkyndelser og udrejsekontrol  

 mv. i asylsager varetages som hidtil i politikredsene 1-11 af  

 Rigspolitichefens Afdeling E, Den centrale Politiafdeling, og i de  

 øvrige politikredse af den enkelte politikreds.
1.2.	Politikredsene 12-54 med asylcentre skal  

 udpege en polititjenestemand på mindst vagthavende/afdelingslederniveau  

 med særligt ansvar for, at sagerne ekspederes med den fornødne  

 hurtighed.
Det skal indberettes til Den centrale Politiafdeling, hvem  

 politikredsene udpeger.
2.	Forkyndelser 2.1.	Ved forkyndelser skal anvendes tolk, medmindre  

 der på forhånd er sikkerhed for, at udlændingen fuldt ud  

 forstår indholdet og betydningen af forkyndelsen.
 2.2.	Når forkyndelse af en  

 afgørelse har fundet sted, skal den relevante  

 udlændingemyndighed (Udlændingestyrelsen eller  

 Flygtningenævnet) og Den centrale Politiafdeling underrettes herom pr.  

 telefax.
2.3.	Konstaterer en politikreds, som fra en  

 udlændingemyndighed har modtaget en afgørelse til forkyndelse,  

 at udlændingen er flyttet til et indlogeringssted i en anden  

 politikreds, skal afgørelsen straks pr. telefax videresendes til den  

 relevante politikreds til forkyndelse.
Den centrale Politiafdeling og  

 udlændingemyndigheden skal underrettes herom.
 2.4.	Har  forkyndelse af en afgørelse  

 ikke kunnet ske senest 5 dage efter modtagelse af afgørelsen, skal  

 dette indberettes pr. telefax til Den centrale Politiafdeling, og det skal af  

 indberetningen fremgå, hvorfor forkyndelsen ikke har kunnet finde  

 sted.
 2.5.	Retningslinierne i pkt. 2.2.-2.3. gælder  

 også i de tilfælde, hvor politiet efter anmodning fra  

 Udlændingestyrelsen underretter en udlænding om en  

 afgørelse, som af Udlændingestyrelsen indbringes for  

 Flygtningenævnet.
3.	Udrejsekontrol 3.1.	En udlænding, der efter reglerne i  

 udlændingeloven ikke har ret til at opholde sig her i landet, skal  

 udrejse af landet.
Udrejser udlændingen ikke frivilligt, drager  

 politiet omsorg for udrejsen.
 3.2.	I forbindelse med en udrejsekontrol skal  

 blanket P 612-41 »Medvirken til udsendelse« benyttes.
 Blanketten skal pr. telefax sendes til Den centrale  

 Politiafdeling sammen med en rapport om udrejsekontrollen.
 Det skal af rapporten fremgå, om den  

 pågældende må anses for udrejst eller er udsendt af landet  

 af politiet, herunder om udsendelsen er sket under ledsagelse af  

 politiet.
4.	Eftersøgning af forsvundne  

 udlændinge 4.1.	Kan en udlænding, som skal have  

 forkyndt en afgørelse, ikke findes eller ikke findes i forbindelse med  

 en udrejsekontrol, skal der foretages en aktiv eftersøgning af den  

 pågældende, der samtidig skal efterlyses i Det Centrale  

 Kriminalregister (KR).
Foreligger der sikre oplysninger om, at den  

 pågældende er udrejst af landet, skal vedkommende dog ikke  

 eftersøges eller efterlyses i KR 4.2.	Den centrale Politiafdeling skal pr.  

 telefax underrettes om alle eftersøgninger og efterlysninger med  

 henblik på opdatering i Udlændingeregisteret.
 Udlændingestyrelsen skal ligeledes underrettes pr.  

 telefax, og styrelsen skal samtidig anmodes om at standse eventuelle  

 udbetalinger af penge til den pågældende.
5.	Udsendelse af udlændinge med fly under  

 ledsagelse af politiet 5.1.	Vil en udlænding, som skal udrejse af  

 landet, og hvor udsendelsen skal ske med fly, ikke efterleve  

 afgørelsen, forelægges sagen pr. telefax for Den centrale  

 Politiafdeling, som træffer bestemmelse om, hvorvidt den  

 pågældende skal udsendes under ledsagelse af politiet.
 Træffes der bestemmelse om, at udsendelse skal  

 foregå under ledsagelse, overtager Den centrale Politiafdeling den  

 videre sagsbehandling efter nærmere aftale med den aktuelle  

 politikreds.
 5.2.	Ledsaget udrejse med fly skal altid  

 foregå under medvirken af mindst een polititjenestemand, som forretter  

 tjeneste i Den centrale Politiafdeling.
5.3.	Politiet kan med henblik på at  

 gennemføre en tvangsmæssig udsendelse anvende den  

 fornødne magt til at passivisere udlændingen, når  

 magtanvendelsen er nødvendig og forsvarlig.
Anvendelsen af magt skal  

 altid foregå så skånsomt som muligt.
6.		Statistik over sagsbehandlingstid 6.1.	Statistik over sagsbehandlingstid  

 føres i Udlændingeregisteret på baggrund af opdateringer,  

 som foretages af Den centrale Politiafdeling.
7.		Ophævede rundskrivelser Følgende rundskrivelser ophæves:
