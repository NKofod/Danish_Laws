(Til samtlige dyrlæger) GENEREL BESØGSHYGIEJNE Ved ethvert besætningsbesøg bør dyrlægen anvende hensigtsmæssig fod- og  

 overtrækstøj.
Ved hensigtsmæssig forstås fod- og overtrækstøj, der kan  

 rengøres og desinficeres på stedet.
Dog kan stofkittel kombineret med  

 forklæde af vaskbart materiale benyttes.
Rengøring og desinfektion af hænder,  

 fodtøj (herunder såler og svang) og overtrækstøj skal altid foretages inden  

 ejendommen forlades og skal foretages, selv om supplerende engangsmateriale  

 (plasthandsker, plastovertræk til fodtøj og lign.) har været anvendt.
Anvendt  

 engangsplastmateriale efterlades på ejendommen.
Den beskrevne anvendelse af  

 fod- og overtrækstøj kan afhængigt af den foreliggende sygdomssituation  

 fraviges i smådyrspraksis uden for landbrugets husdyrhold.
Ved afvigelser bør  

 påklædningen tilpasses forholdene, således at det veterinære arbejde kan  

 udføres uden risiko eller med begrænset risiko for smitteoverføring.
Det bør være en fast regel for anvendelse af kanyler til injektions- eller  

 infusionsbehandling, at der ved ethvert besætningsbesøg enten benyttes  

 engangskanyler eller kanyler, der forud er steriliseret ved varme (kogning,  

 tørsterilisering). Bortset fra engangssprøjter bør sprøjter til injektions-  

 eller infusionsbehandling varmesteriliseres som anført for kanyler.
Under  

 særlige omstændigheder, f.eks. under vaccinationskampagner kan  

 automatsprøjter benyttes under forudsætning af, at arbejdet i en besætning  

 påbegyndes med en steriliseret kanyle.
Hvor særlig risiko for overførsel af smitstof fra dyr til dyr i en  

 besætning foreligger, eller hvor et stort antal dyr skal underkastet  

 injektionsbehandling, kan udskiftning af kanyle mellem hvert dyr være  

 nødvendig.
Brugte engangskanyler bør medtages i særligt egnet emballage med  

 henblik på senere uskadeliggørelse.
Alt instrumentarium steriliseres efter  

 brug.
Andet hjælpeudstyr til fængsling og lignende bør underkastes grundig  

 rengøring og desinfektion.
 Det bør iagttages, at der ikke med praksiskasser eller  

 lægemiddelemballager skabes mulighed for indslæbning af smitstoffer i  

 staldene.
BESØG I SPF-BESÆTNINGER Visse produktionsformer (f.eks.
SPF-svinebesætninger) er baseret på et  

 specielt program vedrørende besøgshygiejne.
Det program skal efterleves af  

 dyrlæger i forbindelse med besætningsbesøg.
SKÆRPET BEREDSKAB Veterinærdirektoratet kan påbyde skærpet beredskab i forbindelse med  

 besætningsbesøg i tilfælde af udbrud eller mistanke om visse især  

 virusbetingede smitsomme husdyrssygdomme.
Når der påbydes skærpet beredskab vil der især blive stillet skærpede krav  

 til påklædning, rensning og desinfektion.
Valget af desinfektionsmiddel og  

 dettes styrke vil være afhængig af den causale mikroorganisme, der skal  

 destrueres, samt af hvad der skal desinficeres (materialets natur samt  

 renhedsgrad).
 Skærpet beredskab kan omfatte alle landets praktiserende dyrlæger,  

 dyrlæger i afgrænsede områder eller endelig dyrlæger, der kommer i nærmere  

 angivne besætninger.
FOREBYGGELSE AF SMITTEOVERFØRSEL FRA DYRLÆGER, DER ANKOMMER TIL DANMARK  

 EFTER OPHOLD/ARBEJDE I UDLANDET Dyrlæger bør undlade enhver direkte eller indirekte kontakt til  

 klovbærende husdyr i 48 timer efter besøg i tilsyneladende sunde, udenlandske  

 besætninger.
Dyrlæger, som ankommer til Danmark, og som i udlandet har haft sådan  

 forbindelse med smitstoffer, at der er risiko for smitteoverførsel til danske  

 husdyr, skal ved sin adfærd under rejsen til Danmark og efter ankomsten  

 forhindre, at evt. smitstof overføres fra hans person, beklædning, bagage  

 eller transportmiddel til dyr eller andre personer.
Retningslinier for  

 dyrlægens opgaver og pligter under sådanne forhold svarer til de i  

 Veterinærdirektoratets instruks af 10. april 1984, om den praktiserende  

 dyrlæges opgaver og pligter ved mistanke om forekomst af mund- og klovesyge  

 m.v.
 Denne vejledning afløser Veterinærdirektoratets vejledning af februar 1972  

 om hygiejne- og desinfektionsforanstaltninger ved udøvelse af ambulant  

 praksis.
