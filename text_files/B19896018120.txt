 I medfør af § 2, stk. 5, § 7, § 11, stk. 2, § 12, stk. 2 og § 28 i lov om  

 skibes sikkerhed m.v., jf. lovbekendtgørelse nr. 584 af 29. september 1988,  

 efter bemyndigelse i bekendtgørelse nr. 570 af 26. september 1988 og efter  

 forhandling med miljøministeren fastsættes:
 1.1. Som et alternativ til International Maritime Dangerous Goods Code  

 (IMDG-koden) kan transport af farligt gods i østersøområdet samt farvandet  

 syd for linien Skagen - Lysekil med last- og passagerskibe foretages efter  

 bestemmelserne i »Memorandum om transport af farligt gods med  

 ro/ro-skibe i østersøområdet«, revideret i Bremen den 2. - 4. november  

 1988.
 1.2. Bestemmelserne omfatter ikke overførsel af farligt gods på ruten  

 Warnemunde - Gedser, alternativt Rødbyhavn.
2. Det i pkt. 1.1 nævnte memorandum udgives som en  

 særlig publikation, som på titelbladet er mærket »Memorandum om  

 transport af farligt gods med ro/ro-skibe i Østersøområde, 3. udgave  

 1989« og har bognummer ISBN 87 7454 172-2. Publikationen forhandles af  

 Iver C.
Weilbach & Co.
A/S, Toldbodgade 35, 1253 København K, tlf. 01 13  

 59 27 3. Overtrædelse af §§ 5 - 9 i det i punkt 1.1 nævnte  

 memorandum straffes med bøde eller hæfte.
 4.1. Forskriften træder i kraft ved offentliggørelsen.
 4.2. »Memorandum om transport af farligt gods med ro/ro-skibe i  

 Østersøområdet«, revideret i Trelleborg den 23. - 24. januar 1985, 2.  

 udgave 1985, ophæves.
 4.3. For gods, der er pakket, stuvet, deklareret og mærket efter det  

 hidtil gældende memorandum og afsendt inden den 2. april 1989, gælder de  

 hidtil gældende regler.
