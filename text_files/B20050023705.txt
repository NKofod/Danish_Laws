Bekendtgørelse om regler for udtømning af kloakspildevand  

  

 fra lystbåde I medfør af § 2, stk. 3, § 20, stk. 2,  

 § 48 og § 61, stk. 1, i lov nr. 476 af 30. juni 1993 om  

 beskyttelse af havmiljøet, som senest ændret ved lov nr. 393 af 28. maj 2003  

 fastsættes:
 § 1.  

  

 Havmiljølovens § 20, stk. 1 om udtømning af kloakspildevand finder  

 anvendelse på lystfartøjer med toilet.
 § 2.  

  

 § 1 finder ikke anvendelse på lystfartøjer, der ikke har indbygget  

 opsamlingstank, og hvor kølen er lagt eller produktionsdatoen er 1. januar  

 1980  

 eller før.
 Stk. 2.  

  

 § 1  

 finder heller ikke anvendelse på lystfartøjer, der ikke har indbygget  

 opsamlingstank, og hvor kølen er lagt eller produktionsdatoen er 1. januar  

 2000  

 eller før og mindst én af følgende betingelser er opfyldt:
 1)  

 	  

 Lystfartøjets længde  

 er lig med eller mindre end 10, 5 meter.
 2)  

 	  

 Lystfartøjets bredde  

 er lig med eller under 2,8 meter.
 § 3.  

  

 Lystfartøjer omfattet af § 2 må på dansk søterritorium og i  

 Østersøområdet  

 kun udtømme kloakspildevand i en afstand af mindst 2 sømil fra nærmeste kyst.
 § 4.  

  

 For  

 tilsyn og håndhævelse gælder reglerne i havmiljølovens kapitel 14.
 § 5.  

  

 Medmindre højere straf er forskyldt efter den øvrige lovgivning, straffes med  

 bøde den, der overtræder § 1 og § 3.
Stk. 2.  

  

 Straffen  

 kan stige til fængsel i indtil 2 år, hvis overtrædelsen er begået forsætligt  

 eller ved grov uagtsomhed, og hvis der ved overtrædelsen er 1)  

 	  

 voldt skade på  

 miljøet eller fremkaldt fare herfor eller 2)  

 	  

 opnået eller  

 tilsigtet en økonomisk fordel for den pågældende selv eller andre, herunder  

 ved  

 besparelser.
Stk. 3.  

  

 Stk. 2  

 finder ikke anvendelse på overtrædelser begået fra udenlandske skibe.
For  

 overtrædelser begået fra udenlandske skibe kan straffen stige til fængsel i  

 indtil 2 år, hvis overtrædelsen er begået på søterritoriet og der er tale om  

 forsætlig og alvorlig forurening af havmiljøet.
 Stk. 4.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 6.  

  

 Bekendtgørelsen træder i kraft den 16. april 2005 og ophæves automatisk den  

 15.  

 april 2010, medmindre andet bestemmes inden denne dato, jf.  

 Justitsministeriets  

 skrivelse af 28. februar 2002 om en forsøgsordning med automatiske  

 ophørsklausuler i visse administrative forskrifter på miljø- og  

 arbejdsmiljøområdet.
 Stk. 2.  

  

 Bekendtgørelse nr. 629 af 27. juni 2000 om regler for udtømning af  

 kloakspildevand fra lystfartøjer ophæves ved denne bekendtgørelses  

 ikrafttræden.
