Etableres der ikke helejerskab ved en aktieombytning skal der  

 vederlægges med aktier, der har en handelsværdi svarende til de ombyttede  

 aktier Ligningsrådet gav tilladelse til skattefri aktieombytning jf.
ABL § 13  

 stk. 3 ved en hovedaktionærs ombytning af samtlige sine aktier (100%) til sit  

 helejede holdingselskab mod vederlag alene bestående i aktier i  

 holdingselskabet og af samme nominelle størrelse som de ombyttede aktier.
 Rådet tillagde det afgørende vægt, at hovedaktionæren opnåede helejerskab  

 af (det fremtidige) holdingselskab og udtalte, at såfremt et sådant  

 helejerskab ikke var etableret ved ombytningen, ville der skulle vederlægges  

 med aktier i holdingselskabet for en handelsværdi lig de ombyttede aktiers  

 værdi.
 Sagens omstændigheder var følgende:
 Hovedaktionæren P, ejer nominelt kr. 399.000 af en aktiekapital på kr.  

 400.000 i P A/S og vil blive ejer af 100% af aktiekapitalen, såfremt en række  

 transaktioner iværksættes.
Selskabet har et 100%-ejet datterselskab, P.B A/S, der ikke har drevet  

 erhvervsvirksomhed i flere år.
Aktiekapitalen er på kr. 500.000, og selskabet  

 har de sidste 5 år været sambeskattet med moderselskabet.
 Da moderselskabet senest i 1996, formentlig i forbindelse med den ordinære  

 generalforsamling i juni måned, vil udvide aktiekapitalen fra kr. 400.000 til  

 det nu lovbestemte minimumsbeløb kr. 500.000, påtænker ledelsen, såfremt  

 Ligningsrådet giver tilladelse hertil, at omdanne P B A/S til et  

 holdingselskab med navent P.Holding A/S og med det formål at eje aktier i  

 P.A/S, og udøve anden finansiel aktivitet i forbindelse med  

 holdingvirksomheden.
 Det af hovedaktionæren 100%-ejede selskab P.A/S, vil herefter blive  

 datterselskab og aktionæren ønsker at indskyde holdingselskabet mellem sig og  

 datterselskabet ved benyttelse af reglerne i Aktieavancebeskatningslovens §  

 13 om aktieombytning.
Aktieombytningen sker ved, at aktionæren i forbindelse med  

 apportindskuddet i holdingselskabet af hele aktiekapitalen på kr. 500.000 i  

 P.
A/S, tildeles aktier for nom. kr. 500.000 i P.
Holding A/S.
Det er oplyst, at aktionærens eneste vederlag er aktier i holdingselskabet  

 i samme antal og beløb som det foretagne apportindskud af aktier i P.
A/S.
