 I medfør af § 12, stk. 2, i lov nr. 367 af 6. juni 1991, om  

 patientforsikring fastsættes:
Foreningens navn, hjemsted og formål § 1.  Foreningens navn er Foreningen af  

 Patientforsikringsselskaber (Patientforsikringsforeningen). Dens hjemsted er  

 København.
§ 2.  Foreningens formål er at administrere den i lov  

 om patientforsikring regulerede patientforsikringsordning.
Foreningen skal  

 herunder modtage, oplyse og afgøre alle erstatningssager efter loven, jf. dog  

 stk. 3.
 Stk. 2.  Foreningen skal endvidere hos  

 forsikringsselskaber og selvforsikrende myndigheder foretage opkrævning til  

 dækning af erstatninger, der udbetales i medfør af § 10, stk. 4, i lov om  

 patientforsikring, jf. § 11, stk. 3-6.
 Stk. 3.  Foreningen kan efter indhentet godkendelse fra  

 sundhedsministeren bemyndige de enkelte forsikringsselskaber og  

 selvforsikrende myndigheder til selv at oplyse og afgøre nærmere beskrevne  

 sagstyper.
 Stk. 4.  Foreningen skal afgive de oplysninger til  

 Patientskadeankenævnet og Sundhedsministeriet, som er nødvendige for disse  

 myndigheders varetagelse af opgaver efter loven.
Medlemmer § 3.  Medlemmer af foreningen er forsikringsselskaber,  

 som har tegnet forsikringer omfattet af lov om patientforsikring, og som har  

 givet sundhedsministeren underretning herom.
 § 4.  Medlemmerne er forpligtet af de bestemmelser om  

 forsikringspligtens gennemførelse, der fastsættes af sundhedsministeren.
 § 5.  Et medlem, der ophører med tegning af  

 forsikringer omfattet af lov om patientforsikring, udtræder af foreningen  

 senest ved kalenderårets udgang.
 Stk. 2.  Intet medlem kan ved udtræden af foreningen  

 unddrage sig de forpligtelser og/eller udgifter, som påhviler det i henhold  

 til lov om patientforsikring og bestemmelser fastsat i medfør heraf.
Bestyrelsens sammensætning og opgaver § 6.  Foreningen ledes af en bestyrelse, der består af  

 7 medlemmer.
Stk. 2.  1 medlem udpeges af sundhedsministeren.
De  

 øvrige 6 medlemmer udpeges af forsikringsgiverne og de selvforsikrende  

 myndigheder i forhold til henholdsvis forsikringsgivernes samlede årlige  

 præmieindtægter og et af bestyrelsen for de selvforsikrende myndigheder  

 skønsmæssigt fastsat beregnet præmiebeløb svarende til risikoen, jf. dog stk.  

 3.
 Stk. 3.  De selvforsikrende myndigheder har dog uanset  

 stk. 2 altid ret til at udpege mindst 1 medlem til bestyrelsen.
 Stk. 4.  Medlemmer, der repræsenterer  

 forsikringsgiverne, udpeges i fællesskab af forsikringsgiverne.
 Stk. 5.  Medlemmer, der repræsenterer selvforsikrende  

 myndigheder, udpeges i fællesskab af de selvforsikrende myndigheder.
 Stk. 6.  Bestyrelsen foretager den i stk. 2 nævnte  

 opgørelse af medlemsfordelingen og giver årligt forsikringsgivere og  

 selvforsikrende myndigheder meddelelse herom inden udgangen af oktober måned,  

 jf. stk. 7.
Stk. 7.  Medlemmer af bestyrelsen udpeges for 1 år ad  

 gangen.
Medlemsperioden følger kalenderåret.
 Stk. 8.  Der kan udpeges faste suppleanter.
 § 7.  Bestyrelsen fastsætter i overensstemmelse med  

 gældende praksis honorering af medlemmer og formand.
 § 8.  Bestyrelsen vælger selv blandt sine medlemmer en  

 formand samt en næstformand, der i formandens fravær træder i dennes sted.
Stk. 2.  Bestyrelsen indkaldes til møde, når formanden  

 finder det fornødent, eller når mindst 3 bestyrelsesmedlemmer fremsætter  

 ønske herom.
Dagsorden skal angives.
 Stk. 3.  Der tages referat af bestyrelsens møder.
Stk. 4.  Bestyrelsen er beslutningsdygtig, når over  

 halvdelen af bestyrelsesmedlemmerne, herunder formanden eller næstformanden  

 er til stede.
Bestyrelsens beslutninger træffes ved almindeligt  

 stemmeflertal.
I tilfælde af stemmelighed er formandens stemme afgørende.
 § 9.  Bestyrelsen godkender foreningens årsregnskab og  

 foretager valg af revisorer.
 Stk. 2.  Bestyrelsen træffer i øvrigt nærmere  

 bestemmelse om udførelse af sit hverv ved en forretningsorden, der godkendes  

 af sundhedsministeren.
 Foreningens drift, økonomi m.v.
 § 10.  Foreningens daglige virksomhed varetages af et  

 sekretariat, der ledes af en af bestyrelsen udpeget person.
 § 11.  Udgifter til foreningens drift og  

 administration samt udgifter, der i øvrigt pålægges foreningen efter lov om  

 patientforsikring, afholdes af hver enkelt af forsikringsgiverne og de  

 enkelte selvforsikrende myndigheder i forhold til henholdsvis  

 forsikringsgivernes samlede årlige præmieindtægter og et af bestyrelsen for  

 de selvforsikrende myndigheder skønsmæssigt beregnet årligt præmiebeløb  

 svarende til risikoen.
 Stk. 2.  Forsikringsgiverne og de selvforsikrende  

 myndigheder hæfter solidarisk for de i stk. 1 nævnte udgifter i henhold til  

 samme fordelingsnøgle.
 Stk. 3.  Udgifter afholdt af foreningen til de i § 10,  

 stk. 4, nr. 1 og 2, i lov om patientforsikring nævnte puljer, betales af  

 forsikringsgiverne i forhold til de enkelte forsikringsgiveres årlige  

 præmieindtægt fra forsikringspligtige.
 Stk. 4.  Erstatninger afholdt i henhold til § 10, stk.  

 4, nr. 3, i lov om patientforsikring, betales af forsikringsgiverne og de  

 selvforsikrende myndigheder i forhold til henholdsvis forsikringsgivernes  

 samlede årlige præmieindtægter og et af bestyrelsen for de selvforsikrende  

 myndigheder skønsmæssigt beregnet præmiebeløb svarende til risikoen.
 § 12.  Foreningen afgiver en årlig redegørelse til  

 sundhedsministeren om sin virksomhed.
 § 13.  Foreningen tegnes af bestyrelsens formand eller  

 næstformand i forening med et andet bestyrelsesmedlem eller med lederen af  

 foreningens sekretariat.
 § 14.  Foreningens regnskabsår er kalenderåret.
 § 15.  Foreningens regnskab revideres af 2 af  

 bestyrelsen for eet år ad gangen valgte revisorer, hvoraf mindst een revisor  

 skal være statsautoriseret.
Vedtægtsændringer § 16.  Foreningens vedtægter kan ændres af  

 sundhedsministeren efter indhentet udtalelse fra bestyrelsen.
 Ikrafttræden m.v.
 § 17.  Det stiftende møde i foreningens bestyrelse  

 afholdes inden udgangen af april 1992.
 Stk. 2.  Som betingelse for adgang til at udpege  

 medlemmer til foreningens bestyrelse skal forsikringsselskaber, der har  

 tegnet forsikringer omfattet af lov om patientforsikring, senest 15. februar  

 1992 underrette sundhedsministeren herom, herunder for hvem forsikring er  

 tegnet samt størrelsen af de samlede årlige præmieindtægter.
 Stk. 3.  Selvforsikrende myndigheder skal ligeledes  

 senest 15. februar 1992 underrette sundhedsministeren som betingelse for at  

 udpege medlemmer til foreningens bestyrelse.
 Stk. 4.  Sundhedsministeren udarbejder forud for  

 foreningens stiftelse en opgørelse over fordelingen af medlemmer i  

 bestyrelsen efter den i § 6, stk. 2 nævnte fordelingsnøgle.
 § 18.  Foreningens første regnskabsår løber fra  

 stiftelsen til 31. december 1992.
 § 19.  Bekendtgørelsen træder i kraft den 30. januar  

 1992.
