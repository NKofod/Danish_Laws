GODKENDELSESBETINGELSER 0.1 Gældende forskrifter Bygningsreglementet, 1977 DIF's norm vedrørende  

 vandinstallationer, 1978 DIF's norm vedrørende afløbsinstallationer, 1974 0.2 Gyldighedsområde Nærværende betingelser vedrører elastiske  

 tætningsringe af vulkaniseret gummi anvendt i samlinger i godkendte  

 rørsystemer til vandforsyning eller afløbssystemer for husspildevand og  

 regnvand.
Gummiringssamlinger godkendt efter nærværende betingelser kan  

 anvendes i afløbssystemer til bortførelse af industrispildevand eller  

 fremføring af spilevand i trykrørssystemer - i den udstrækning systemerne er  

 bestandige over for de forekommende tryk- og temperaturpåvirkninger og  

 kemiske påvirkninger.
1.0 Funktion og udførelse 1.1 Alment Gummitætningsringene skal sikre såvel vand- som lufttætte  

 samlinger ved de tryk, som kan forventes at forekomme i det pågældende  

 system.
Gummitætningsringe skal være udført med en sådan bestandighed over  

 for de til anvendelsesformålet normalt forekommende påvirkninger af mekanisk,  

 kemisk og termisk art, at en tilfredsstillende funktion og hygiejne kan  

 påregnes i et rimeligt udskiftningsinterval.
Gummitætningsringe til  

 vandforsyningsstystemer må ikke give anledning til forurening af vandet ved  

 afgivelse af tungmetaller eller andre stoffer i sådanne mængder, at vandets  

 anvendelse som drikkevand ændres.
Gummitætningsringene til afløbssystemer  

 skal være udført således, at det forekommende medium kan afledes i takt med  

 tilløbet og således, at gummitætningsringen ikke giver anledning til dannelse  

 af aflejringer.
Samlinger i vandforsynings- og afløbssystemer skal være  

 således udformet, at de kan modstå den kraft, som fremkommer ved den valgte  

 tætningsrings kompression, samt kræfter fra de tryk, der fremkommer ved  

 efterfølgende afprøvninger.
Samlinger skal endvidere kunne modstå kræfter  

 hidrørende fra tværaksiale forskydninger, som kan opstå under ledningens  

 brug, og som rørene i øvrigt er dimensioneret for.
Samlinger skal være  

 således udformet, at den valgte tætningsring ikke trykkes ud af eller ind i  

 rørene, når rørene udsættes for differenssætninger.
Såfremt samlingerne  

 anvendes i trykledninger, skal de endvidere kunne modstå indvendigt vandtryk  

 incl. eventuelt trykstød, herunder undertryk.
1.2 Program Til et godkendt rørsystem skal der normalt forefindes  

 ensartede gummiringe til samtlige de dimensioner, som er omfattet af  

 rørsystemets godkendelse.
Såfremt et rørsystem er godkendt til flere  

 forskellige uensartede væsketransportforhold (kemiske - termiske -  

 hygiejniske), som kræver gummitætningsringe af forskellige materialer, skal  

 rørsystemets godkendelsesindehaver være leveringsdygtig i samtlige  

 materialetyper og dimensioner.
 1.3 Udskiftelighed Gummitætningsringe skal, udover at give fornøden tæthed  

 i forbindelse med rør og formstykker inden for det rørsystem, de er godkendt  

 til, også kunne give tæthed med spidsender på rør og formstykker fra andre  

 afløbssystemer af tilsvarende materiale.
1.4 Monteringsvejledning Til hvert rørprogram skal være en  

 monteringsvejledning, som foruden at give alle nødvendige oplysninger om  

 korrekt anvendelse og montering af alle enkeltkomponenter, også skal give  

 alle nødvendige oplysninger om gummitætningsringens opbevaring, lagring,  

 isætning og anvendelse af egnede smøremidler.
Endvidere skal det tydeligt  

 fremgå, hvorledes man sikrer sig via gummitætningsringens mærkning, at den  

 pågældende gummitætningsring er anvendelig til et nærmere defineret  

 anvendelsesformål (fx oliebestandighed kontra ikke-oliebestandighed).
2.0 Definitioner 2.1 Samlinger Stikmuffesamling En stifmuffesamling er en bevægelig  

 rørsamling, hvor tætheden er opnået ved hjælp af et elastisk tætningsmiddel  

 mellem en rørspidsende og en rørmuffe.
Spændesamling En spændesamling er en  

 bevægelig rørsamling, hvor tætheden er opnået ved hjælp af en gummimanchet,  

 der spænder over de rørender, der skal samles.
2.2 Tætningsmidler Elastiske tætningsmidler Et elastisk tætningsmiddel er  

 et tætningsmiddel, som bliver anbragt i tætningsfugen under elastisk  

 sammenpresning.
Tætheden er afhængig af den ved sammnpresning af  

 tætningsmidlet opståede trykspænding.
Tætningsmidlet er her en gummiring.
 2.3 Fastsiddende gummitætningsringe En fastsiddende gummitætningsring er  

 et tætningselement, der er fast monteret i det tilhørende rør eller  

 formstykke fra rør-eller formstykkeproducentens side, og som ikke umiddelbart  

 kan fjernes uden anvendelse af værktøj eller brug af vold.
 3.0 Mærkning Hver enkelt gummitætningsring hørende til det typegodkendte  

 rørsystem skal normalt være tydeligt og bestandigt mærket med følgende  

 oplysninger:
4.0 Prøvning Gummitætningsringe afprøves i henhold til nedenstående  

 prøvningsbetingelser på en af boligministeriet anerkendt  

 prøvningsinstitution.
Der udføres prøvning af gummitætningsringene således,  

 som det fremgår af tabel 1. En oversigt over nødvendige afprøvninger for  

 typegodkendelse af gummitætningsringe er angivet i tabel 2. Den udarbejdede  

 prøverapport må ved ansøgningen om godkendelse normalt højst være 1 år  

 gammel.
Prøvningsresultaterne indgår i en samlet vurdering af  

 gummitætningsringenes egnethed i forbindelse med det pågældende rørsystem.  

 Denne vurdering foretages på grundlag af nærværende godkendelses- og  

 kontrolbetingelser, de for de pågældende rørsystemer gældende prøvnings- og  

 kontrolbetingelser samt de under de enkelte prøvninger (VA/DK nr. 1-15)  

 angivne krav eller retningslinier.
5.0 Kontrol Indehaveren af godkendelsen er forpligtet til at levere  

 gummitætningsringe, der er i overensstemmelse med de komponenter, der er  

 afprøvet som grundlag for godkendelsen. Ændringer af fremstillingsmetode  

 eller udgangsmateriale skal omgående meddeles boligministeriets  

 VA-godkendelsessekretariat, som derefter meddeler, om der skal udføres  

 supplerende afprøvninger.
Viser den eksterne fremstillingskontrol, at  

 komponenterne ikke er i overensstemmelse med de godkendte komponenter, kan  

 godkendelsen tilbagekaldes.
Kontrollen omfatter normalt en intern  

 fremstillingskontrol af den løbende produktion samt en ekstern  

 fremstillingskontrol udført af en af boligministeriet anerkendt  

 prøvningsinstitution.
For partier kan der aftales en kombineret  

 typeafprøvning og stikprøvekontrol i stedet for en løbende kontrol.
Omfang og  

 stikprøveplan aftales i hver enkelt tilfælde.
Ved parti (batch) forstås her  

 en specificeret mængde emner fremstillet af een producent og deklaret af  

 denne som værende fremstillet under ens produktionsbetingelser.
 5.1 Besigtigelse Forinden typegodkendelse kan meddeles, udfører en af  

 boligministeriet anerkendt prøvningsinstitution besigtigelse af producentens  

 produktions- og laboratorieudstyr samt journalføring for bedømmelse af, om  

 fabrikkens tekniske og personalemæssige ressourcer er tilstrækkelige for på  

 eget laboratorium at gennemføre de afprøvninger, som forskrives under punkt  

 5.2, Intern fremstillingeksontrol.
Prøvning VA/DK nr. 1 - Dimensioner Prøvningen tager sigte på at fastslå, at mål og tolerancer ligger inden for de af henholdsvis producenten og relevante standarder angivne grænser således, at nødvendig tæthed i samlingerne kan opnås.
Relevante standarder DS 421.2, DS 421.1, SIS 367611 og SIS 367612.
Målingernes udførelse Målingerne udføres i overensstemmelse med DS 2125.
Krav Diametre, tværsnitsmål og tolerancer skal normalt opfylde de krav, som er angivet ovenfor.
Prøvning VA/DK nr. 2 - Udseende og snitflader Prøvningen tager sigte på at fastslå, at gummitætningsringenes overflader  

 er af en sådan beskaffenhed, at tætte samlinger kan opnås, og skadelige eller  

 generende aflejringer ikke kan forekomme i normalt udførte og normalt  

 benyttede rørsystemer.
Relevante standarder DS 2125 og DS 421.2, pkt. 4.2.
Krav Ved besigtigelse og evt. måling som foreskrevet i DS 2125 og DS 421.2,  

 pkt. 4.2 skal gummiringene være jævne, glatte og uden synlige overfladefejl  

 og grater af betydning for anvendelsen.
Prøvning VA/DK nr. 3 - Materiale Materialesammensætningen af gummisætningsringene opgives af  

 gummiringsfabrikanten til godkenddelsesmyndigheden.
 Prøvningerne VA/DK nr. 4-10 tilsigter at fastslå, at der anvendes sådanne  

 mnaterialer, at forventede egenskaber og forventet stabilitet hos den færdige  

 gummiring kan påregnes.
Relevante standarder Prøvning VA/DK nr. 4 - Hårdhed.
 Prøvningen tilsigter at fastslå, at gummimaterialets hårdhed opfylder de  

 under materialekrav VA/DK nr. 3 angivne værdier med dertil hørende  

 tolerancer.
Relevante standarder SIS 162201.
Prøvningens udførelse Prøvningen udføres på en færdig gummitætningsring i overensstemmelse med  

 SIS 162201, idet apparat for normalprøvning skal anvendes.
Prøvningen udføres  

 ved en temperatur på 23 grader C +/- 2 grader C.
Dersom ringen ikke opfylder  

 de under VA/DK nr. 3 angivne krav for hårdhed, bestemmes hårdheden på ny på  

 prøvelegeme, som udtages af ringen som angivet i SIS 367611 eller DS 421.2.  

 Denne sidste hårdhedsbestemmelse er da afgørende.
Prøvning VA/DK nr. 5 - Trækstyrke Prøvningen tilsigter at fastslå, at gummimaterialets trækbrudgrænse  

 opfylder de under materialekrav, VA/DK nr. 3, angivne værdier.
Relevante standarder SIS 162202.
Prøvningens udførelse Prøvningen udføres for gummitætningsringe i overensstemmelse med SIS  

 162202.
KRAV Gummitætningsringene skal overholde de under materialekrav, VA/DK nr. 3,  

 angivne krav.
Prøvning VA/DK nr. 6 - Brudforlængelse Prøvningen tilsigter at fastslå, at gummitætningsringsmaterialet opfylder  

 de under materialekrav, VA/DK nr. 3, angivne elastiske egenskaber.
Relevante standarder SIS 162202.
Prøvningens udførelse Prøvningen udføres for gummitætningsringe i overensstemmelse med SIS  

 162202 Krav Gummitætningsringe skal overholde de under materialekrav, VA/DK nr. 3,  

 angivne værdier.
Prøvning VA/DK nr. 7 - Blivende deformation i varme Prøvningen tilsigter at fastslå, at gummitætningsringenes materiale  

 opfylder de under materialekrav, VA/DK nr. 3, angivne værdier med hensyn til  

 deformation efter varmepåvirkning.
relevante standarder SIS 162204.
Prøvningens udførelse Den blivende deformation bestemmes i princippet efter SIS 162204 på 3 stk.  

 75 mm lange prøvelegemer, som udtages af færdige ringe eller dele heraf (SIS  

 367611 eller DS 421.2). Tykkelsen måles midt på prøvelegemerne med en  

 nøjagtighed på 0,01 mm, hvorefter de trykkes sammen mellem to plane  

 stålplader til halvdelen af oprindelig tykkelse.
Under sammentrykning  

 opbevares de ved 70 +/- 1 grader C (oliebestandige gummiringe ved 100 +/- 1  

 grader C) i 22 - 24 timer.
Efter aflastning og konditionering i luft ved 23  

 +/- 2 grader C i 30 minutter måles tykkelsen påny, som angivet ovenfor.  

 Prøvelegemer, som ikke har cirkulært tværsnit, skal belastes i samme retning  

 og på samme overflader som ved belastningen i rørsamlingen.
Krav Gummitætningsringene skal opfylde de under materialekrav, VA/DK nr. 3,  

 angivne værdier.
Prøvning VA/DK nr. 8 - Blivende deformation i kulde Prøvningen tilsigter at fastslå, at gummitætningsringenes materiale  

 opfylder de under materialekrav, VA/DK nr. 3, angivne værdier med hensyn til  

 blivende deformation efter kuldepåvirkning.
Relevante standarder SIS 162204.
Prøvningens udførelse Prøvningeen udføres som VA/DK nr. 7, men temperaturen under opbevaring,  

 konditionering og måling skal være -20 +/- 1 gracer C (for oliebestandige  

 gummiringe: -5 +/- 1 grader C).
Krav Gummitætningsringen skal opfylde de under materialekrav, VA/DK nr. 3,  

 angivne værdier.
Prøvningen VA/DK nr. 9 - Vandabsorption og volumenændring Prøvningen tilsigter at fastslå, at gummitætningsringene kan opfylde de  

 under materialekrav, VA/DK nr. 3, angivne værdier med hensyn til absorption  

 af vand.
Relevante standarder DS 421.2.
Prøvningens udførelse Krav Gummitætningsringene skal opfylde de under materialekrav, VA/DK nr. 3,  

 angivne værdier, alt efter gummitætningsringenes anvendelsesformål.
Prøvning VA/DK nr. 10 - Varmeældning Prøvningen tilsigter at fastslå, at gummitætæningsringenes materiale kan  

 opfylde de under materialekrav, VA/DK nr. 3, angivne værdier med hensyn til  

 hårdhedsforøgelse, trækbrudgrænse og brudforlængelse efter varmeældning.
Relevante standarder SIS 162205.
Prøvningens udførelse Hårdhed, trækbrudgrænse og brudforlængelse bestemmes på ring eller  

 prøvelegeme, som angivet under VA/DK nr. 4, 5 og 6 efter opbevaring ved 70  

 +/- 1 grader C i el-ovn eller varmeskab i 7 døgn ifølge SIS 162205.
Krav Resultaterne bedømmes i forhold til de opnåede resultater for  

 ikke-varmeeældede ringe eller prøvelegemer.
Gummitætningsringene skal opfylde  

 de under materialekrav, VA/DK nr. 3, angivne værdier.
Prøvning VA/DK nr 11 - Kuldeældning (kun for oliebestandige Prøvningen tilsigter at fastslå, at gummitætningsringens materiale kan  

 opfylde de under materialekrav, VA/DK nr. 3, angivne værdier med hensyn til  

 hårdhedsforøgelse efter kuldeældning.
Relevante standarder SIS 367612, pkt. 6.2.
Prøvningens udførelse Hårdheden bestemmes som angivet i VA/DK nr. 4.
Ringen eller prøvelegemet opbevares 30 minutter i luft ved en temperatur  

 på 70 grader C +/- 1 grader C og derefter i 168 timer (7 døgn) i luft ved en  

 temperatur på 0 grader C +/- 0,5 grader C.
Herefter bestemmes hårdheden atter  

 i.h.t.
VA/DK nr. 4 ved en temperatur på 0 grader C +/- 0,5 grader C.
 Prøvningsudstyret til måling af hårdhed skal befinde sig i luft med en  

 temperatur på 0 grader C +/- 0,5 grader C i mindst 30. inden samt under den  

 sidste målings udførelse.
Krav Gummitætningsringen skal opfylde de under materialekrav, VA/DK nr. 3,  

 angivne værdier.
Prøvning VA/DK nr. 12 - Sammenføjningsbrudstyrke Prøvningen tilsigter at fastslå, at gummitætningsringe fremstillet ved  

 samling af en gummiprofil har en tilstrækkelig styrke.
 En gummitætningsring, fremstillet ved samling af en gummiprofil, skal  

 kunne udvides (forlænges) 100% uden at udvise nogen defekt.
Relevante standarder SIS 367611, pkt. 5 eller DS 421.2, pkt. 4.3.
Prøvningens udførelse På et prøvelegeme fra en færdig gummitætningsring opmærkes symmetrisk over  

 sammenføjjningen en 100 mm lang målestrækning (se SIS 367611 eller DS 421.2).
 Ved strækning til den dobbelte længde (200-205 mm) undersøges - stadig  

 under belastning - målestrækningen efter 1 minut.
Krav Den ovenfor nævnte målestrækning inklusive samlingen må ikke udvise synlig  

 beskadigelse.
Prøvning VA/DK nr. 13 - Toksicitet Prøvningen tilsigter at fastslå, hvorvidt gummitætningsringene afgiver i  

 vand extraherbare, giftige- eller på anden måde uhensigtsmæssige (farlige)  

 stoffer, fx antimon, bly, kobber, kviksølv, selen, mangan, bly, cadium og  

 tin.
Relevante standarder DS 972, pkt. 4,8.
Prøveemne En hel - ubrugt- gummiring, fx dimension 110 mm diameter, afvasket i æter  

 i max. 60 sekunder.
Prøvningsmedium Destilleret vand gennemblæst med CO2 til en PH-værdi på 4,5 +/- 0,1.
Antal ekstraktioner, varighed og temperatur Antal estraktioner: 3 stk. a 24 timer.
 Prøvningstemperatur: 23+/- 2 grader C (296 grader K).
Prøvningsudstyr Syrerensede glasbeholdere (250 ml).
 Polyethylenfilm.
Prøvnings udførelse Prøveemnerne vægtbestemmes med en nøjagtighed på 0,1 gram.
 For hvert prøveemne påfyldes en syrerenset glasbeholder prøvningsmedium i  

 en vægtmængde svarende til seks gange prøveemnets vægt (g/ml).
Prøveemnet nedsænkes helt i prøvningsmediet.
Efter 24 timer tages  

 prøveemnet op, aftørres og nedsænkes på ny i en syrerenset glasbeholder  

 påfyldt frisk prøvningsmedium.
 Efter afslutning af tredie ekstrationsperiode undersøges ekstrationsvæsken  

 for indhold af metaller, primært følgende: Barium - cadmium - tin - zink -  

 antimon - bly kobber - kviksølv - mangan - selen.
 Undersøgelsen foretages ved atomabsorptionspektrofotometri.
 Som vejledende forundersøgelse kan en gummitætningsring eller et  

 prøvelegeme heraf undersøges ved hjælp af energidispersiv  

 røntgenfluoroscensspektrofotometri for en hurtig konstatering om  

 tilstedeværelsen af spor af nogen af de ovenfor omtalte tungmetaller.  

 Koncentrationerne angives i mg/dm3 (* 5).
Krav Prøvning VA/DK nr. 14 - Kemikalieresistens Prøvningen tilsigter at fastslå, at gummitætningsringe til vandforsynings-  

 eller afløbssystemer er holdbare over for'de i brugsvand eller spildevand  

 normalt forekommende kemikalier.
Relevante standarder DIN 4060, Teil 1, pkt. 4.6.5, marts 1976 og DIN 53521, februar 1959, pkt.  

 7.2.
Prøvningens udførelse 6 prøvelegemer af gummitætningsmaterialet, udformet som ringdele af 50 mm  

 længde, volumenbestemmes.
2 prøvelegemer eksponeres i fortyndet svovlsyre, pH = 2, 2 prøvelegemer  

 eksponeres i natronlud, pH = 12, og 2 prøvelegemer eksponeres i en 3% vandig  

 opløsning af natriumhypochlorit i en periode på 168 timer (7 døgn) og ved en  

 temperatur på 23 +/- 2 grader C.
Efter eksponeringstidens udløb renses og  

 besigtiges prøveemnerne og en fornyet volumenbestemmelse foretages.
Krav Prøveemnernes overflade skal være fri for synlige revner og blærer.
 Volumenændring: max. 5%.
Prøvning VA/DK nr. 15 - Spændingskorrosion Prøvningen tilsigter at fastslå, at gummitætningsringe i plastrørssystemer  

 ikke indeholder bestanddele (fx blødgørere (* 6), hjælpestoffer i forbindelse  

 med fremstillingen, stabilisatorer m.v.), der har en skadelig indflydelse på  

 plastmaterialet.
Prøveemner 6 stk. prøveemner (tværsnit som vist på fig 1) tildannes i demension 110  

 mmØ ved samling med den relevante gummiringstype.
 De anvendte muffer og spidsender skal være af den i tabel 1 angivne  

 klasse.
 Tabel 1 Klasse og dimension for muffer og spidsender i prøveemnerne.
Prøvning Før samling opmåles gummiringens aktuelle hårdhed i oIRH. 3 af  

 prøveemnerne monteres i et prøvningsudstyr, jf. fig. 2, således at der  

 påføres en kraft svarende til den linielast, der medfører en deformation på  

 12% +/- 0,5% på et rørsegment med samme diamter og trykklasse S.
Rørsegmentet  

 skal have en længde på X mm +/- 1 mm (se fig. 1).
+++FIGUR++ Samtlige 6 prøveemner (3 stk. belastede og 3 stk. ubelastede) anbringes i  

 et lystæt og ozonfrit rum i en periode af 2000 timer ved en temperatur på 23  

 +/- 2 grader C.
 Efter udløbet af dette tidsrum udtages prøveemnerne, og disse skilles ad.
 Gummiringenes aktuelle hårdhed (oIRH) opmåles.
 Rør og muffeparter undersøges ved mikroskopering (100 x forstørrelse) af  

 mikrotom snit.
Krav Den målte hårdhed på samme gummiring før og efter prøvning må ikke variere  

 mere end +/- 2 oIRH.
 De undersøgte rørdele må ikke vise tegn på revnedannelse.
 (* 1) Angivet antal ringe skal forstås som antal ringe til hver  

 prøvningsmetode.
 (* 2) Type = produkttype.
 (* 3) Materialesammensætningen opgives af gummiringsfabrikanten til  

 godkendelsesmyndigheden.
 (* 4) Evt. 2 eller flere ringe for fremstilling af det nødvendige antal  

 prøveemner.
 (* 5) mg/dm3 mg metal pr. dm3 ekstrationsvæske.
 (* 6) Eksempelvis dioktylphtalat i gummiringe i forbindelse med PVC.
