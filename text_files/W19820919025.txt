Udtalt at det efter indenrigsministeriets opfattelse i almindelighed  

 vil være et lovligt kommunalt formål at søge at afværge et tab for kommunens  

 kasse, og at det derfor også er lovligt, at en kommune overtager en fast  

 ejendom som ufyldestgjort panthaver på en tvangsauktion.
Kommunen må da efter  

 auktionen tage de nødvendige skridt til på bedst mulig måde at afhænde  

 ejendommen.
 I skrivelse af 19. februar 1982 (j.nr. 089-8-99.2-1982) har tilsynsrådet  

 for Nordjyllands amt udtalt kritik af, at en kommune på tvangsauktion som  

 ufyldestgjort panthaver havde overtaget en erhvervsejendom uden andet  

 kommunalt formål end at videresælge ejendommen.
 Tilsynsrådet har i skrivelse af 23. februar 1982 sendt sin afgørelse til  

 indenrigsministeriet til orientering.
 Det fremgår nærmere af tilsynsrådets afgørelse, at rådet finder, at det  

 ikke er en lovlig kommunal opgave at erhverve ejendomme på tvangsauktion,  

 selv om kommunen har pantebrev i en ejendom, såfremt ejendommen ikke skal  

 anvendes til et kommunalt formål.
 Tilsynsrådet antager, at græsen for kommunernes adgang til at medvirke til  

 tilvejebringelse af ejendomme til brug for det private erhvervsliv må anses  

 for udtømmende angivet i lov om egnsudvikling, hvorefter kommuner alene kan  

 medvirke ved tilvejebringelse af industrihuse, såfremt der dertil ydes lån af  

 statskassen efter lovens regler.
Rådet finder endvidere, at det ikke er en lovlig opgave for en kommune at  

 købe erhvervsejendomme med det formål at udleje eller videresælge disse til  

 private erhvervsvirksomheder, og tilføjer, at det er en almindelig  

 retsgrundsætning, at en kommune ikke uden lovhjemmel må yde støtte til  

 private erhvervsvirksomheder.
Såfremt en kommune på trods heraf alligevel  

 (lovligt) skulle kunne foretage en sådan ejendomsdisposition, må det efter  

 tilsynsrådets opfattelse være en forudsætning, at der kan dokumenteres en  

 ganske betydelig selvstændig kommunal interesse i ejendomserhvervelsen, eller  

 det kan dokumenteres, at en undladelse af at gå ind i ejendomsdispositionen  

 vil få endog ganske overordentlig store skadevirkninger for den pågældende  

 kommune ( nødsituation ).
 Efter de foreliggende oplysninger finder tilsynsrådet ikke, at der forelå  

 en sådan ganske særlig situation, endsige en egentlig nødsituation, der  

 skulle kunne begrunde en fravigelse af de ovenfor anførte grundsætninger.
 Tilsynsrådet finder heller ikke, at den omstændighed, at kommunen ved  

 tvangsauktionen kunne miste sit tilgodehavende i ejendommen, i sig selv kunne  

 legitimere kommunens overtagelse af ejendommen som ufyldestgjort panthaver,  

 idet overtagelsen ikke ses at skulle tjene en egentlig kommunal anvendelse af  

 ejendommen, men alene tilsigtede at søge kommunens tab begrænset ved  

 videresalg af ejendommen.
 Tilsynsrådet finder således grundlag for at påtale som kritisabelt, at  

 byrådet ved overtagelse af ejendommen har handlet i strid med de ovennævnte  

 retsgrundsætninger (kommunalfuldmagtsregler).
 Indenrigsministeriet skal udtale følgende om den retsopfattelse, som  

 ligger til grund for tilsynsrpådets kritik.
Indenrigsministeriet er enigt med tilsynsrådet i, at kommunalt køb af fast  

 ejendom kun er lovlig, såfrem der med købet forfølges et lovligt kommunalt  

 formål.
Det vil imidlertid efter indenrigsministeriets opfattelse i  

 almindelighed være et lovligt kommunalt formål at søge at afværge tab for  

 kommunens kasse, og det er derfor også lovligt, at en kommune overtager en  

 fast ejendom som ufyldestgjort panthaver på en tvangsauktion.
Kommunen må da  

 efter auktionen tage de nødvendige skridt til på bedst mulige måde at afhænde  

 ejendommen.
 I denne anledning skal man anmode tilsynsrådet om at meddele hvilke  

 foranstaltninger, som indenrigsministeriets retsopfattelse giver tilsynsrådet  

 anledning til at træffe.
 Indenrigsministeriets afgørelser og udtalelser om kommunale forhold 1982  

 3-3.
