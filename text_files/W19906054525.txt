Tekniske assistenter, der efter gennemført 1. semester ikke kan få  

 praktikplads inden 2. skoleophold, tilbagebetales depositum.
Hvis senere  

 praktikplads, betaling af nyt depositum Undervisningsministeriets brev af 22.3.1990:
Direktoratet for Erhvervsuddannelserne har modtaget skrivelse af 6.  

 december 1989 fra Teknisk Skole i Randers vedrørende tilbagebetaling af  

 depositum til de elever under uddannelse til teknisk assistent, der kun har  

 gennemført 1. semester, og som har problemer med at få praktikplads mellem 1.  

 og 2. skoleophold.
Disse elever kan derfor ikke gennemføre uddannelsen.
 Teknisk Skole har på denne baggrund forespurgt om muligheden for at få  

 tilbagebetalt depositum til de elever, der således uden skyld er bragt i en  

 situation, hvor de ikke kan afslutte uddannelsen.
 Direktoratet for Erhvervsuddannelserne har forelagt sagen for  

 departementet, juridisk-økonomisk kontor, der efter omstændighederne i dette  

 konkrete tilfælde kan tilslutte sig, at de omtalte elever får depositummet  

 tilbagebetalt, hvilket herved meddeles.
 Da de enkelte ansøgere er direktoratet ubekendt, anmodes Teknisk Skole om  

 at orientere de pågældende om ovennævnte afgørelse, samt om at anmode  

 Depositumadministrationen om at tilbagebetale de indbetalte deposita til de  

 pågældende elever.
 Skolen bedes samtidig gøre eleverne opmærksom på, at de skal indbetale  

 depositum på ny, når de får en praktikplads, ligesom skolen selv bedes sørge  

 for, at disse elever bliver indberettet til Depositumadministrationen, når de  

 igen skal indbetale depositum.
