Gyldighedsområde Disse tekniske bestemmelser specificerer de tekniske krav og de tilhørende  

 prøvningsforskrifter, som en analog, trådløs telefon (CT1) skal overholde for  

 at kunne godkendes til brug i Danmark.
 Hjemmelsgrundlaget for disse tekniske bestemmelser fremgår af  

 Kommunikationsministerens bekendtgørelse nr. 882 af 29. oktober 1992  

 »Bekendtgørelse om teleterminaludstyr'1, § 4.
Ikrafttræden Disse tekniske bestemmelser træder i kraft 6. juni 1994, og erstatter  

 Telestyrelsens Publikation 5/89 af januar 1990.
Overgangsbestemmelser Indtil 1. juni 1996 vil analoge trådløse telefoner (CT1) også kunne  

 typegodkendes efter Telestyrelsens Publikation 5/89 af januar 1990.
Godkendelse Fremgangsmåden for opnåelse af typegodkendelse fremgår af  

 kommunikationsministerens bekendtgørelse nr. 882 af 29. oktober om  

 teleterminaludstyr, § 5, stk. 2.
 Tekniske krav.
 De tekniske krav og de tilhørende prøvningsforskrifter, som udstyret skal  

 opfylde, fremgår af:
- ETSI standard I-ETS 300 235, March 1994 Radio Equipment and Systems Technical characteristics, test conditions and methods of measurement for  

 radio aspects of cordless telephones CT1.
- Tekniske bestemmelser, Telefonapparater, TB 93 004 rev.B, august 1993.  

 (TBTA) - Telestyrelsens Publikation 11/89 af november 1989, pkt.2.1, pkt. 2.4.1,  

 pkt. 2.4.2, pkt. 2.5, og pkt 4.3.
 Nærmere angivelse af anvendelse af og undtagelser fra de to sidstnævnte  

 dokumenter fremgår af bilag 1.
------------------- 1 Bekendtgørelsen indeholder bestemmelser, der gennemfører Rådets direktiv  

 nr. 91/263/EØF, De Europæiske Fællesskabers Tidende (EF-Tidende) 1991 L 128  

 s.1.
Elektrisk sikkerhed Terminaludstyr, der er konstrueret i overensstemmelse med relevante  

 tekniske standarder, jf. »Bekendtgørelse om teleterminaludstyr«, §  

 3, stk. 2, formodes at overholde de elektriske sikkerhedskrav i henhold til  

 lavspændingsdirektivet, Rådets direktiv nr. 73/23/EØF.
 De relevante standarder for elektrisk sikkerhed er:
- EN 60950: »Safety of information technology equipment including  

 electrically operated business equipment« - EN 41003: »Particular safety requirements for equipement to be  

 connected to telecommunication networks« For udstyr, der ikke er konstrueret i overensstemmelse med relevante  

 tekniske standarder, skal der forelægges dokumentation for overholdelse af  

 omtalte sikkerhedskrav.
 Rekvirering af love; bekendtgørelser, standarder m.v.
 Love, bekendtgørelser, og tekniske bestemmelser kan fås ved henvendelse  

 til Telestyrelsen.
 ETSI-standarder kan købes hos Telestyrelsen.
 ITU-rekommandationer kan købes direkte hos ITU, Place des Nations, CH-1211  

 Geneve 20, tlf: +41 22 730 5111, fax: +41 22 730 5194 eller +41 22 733 7256  

 eller eventuelt gennem Telestyrelsen.
 CEPT rekommandationer og NET standarder kan købes hos Office de Liaison  

 CEPT, Case postale, CH-3001 Bern, tlf. +41 31 338 2501, fax. +41 31 338 2078  

 eller eventuelt gennem Telestyrelsen.
 ISO/CEN/CENELEC/IEC/DS standarder kan købes hos Dansk Standard,  

 Baunegårdsvej 73, 2900 Hellerup, tlf. 39 77 01 01, fax. 39 77 02 02.
BILAG 1 En trådløs telefon består af en eller flere bærbare dele og en stationær  

 del.
Den stationære del tilsluttes det offentlige telefonnet, og  

 transmissionen mellem enhederne foregår via en radioforbinelse.
Den stationære del kan indeholde en ikke-trådløs telefonapparatfunktion  

 eller en mulighed for gennemstilling af eksternt tilsluttede telefonapparater  

 til telefonnettet.
I sidstnævnte tilfælde styrer den stationære del  

 strømforsyning og/eller signalering til de eksterne telefonapparater.
 Prøvning af de telefontekniske egenskaber af en trådløs telefon skal  

 foretages med en afstand på 0,5-10 m mellem bærbar og stationær del.
 En trådløs telefon skal opfylde kravene i TBTA, når den virker som  

 telefonapparat, dvs. når den ikke gennemstiller til et andet apparat.
 Ved taletransmission til og fra den bærbare del gælder dog, at kravene i  

 TBTA pkt. 2.6.2 og pkt. 2.7.2, erstattes af kravene vedlagt i fig. 5.3a og  

 fig. 5.3b samt, at kravet i pkt. 2.6.3.2 kun skal være opfyldt for en  

 udstyring på 1,8 V i frekvensområdet 500 til 1500 Hz og for en udstyring på  

 (1,8V)x(1500 Hz)/f i frekvensområdet 1500 til 2500 Hz.
Hvis den trådløse telefon er udstyret med både compander og forbetoning,  

 skal kravet i TBTA pkt. 2.6.3.2 i frekvensområdet 1500 til 2500 Hz kun være  

 opfyldt for en udstyring på (1,8V)x(1500 Hz/f) Kravene i TBTA, afsnit 4, vedrørende elektrisk emission skal for en  

 trådløs telefon kun være opfyldt, for så vidt de ikke strider mod de  

 radiotekniske krav i I-ETS 300 235.
 Den trådløse telefon undtages fra kravet i TBTA, pkt. 2.1.1 vedrørende  

 korrekt funktion uden anden strømforsyning end abonnentlinienettet.  

 Undtagelsen gælder dog ikke en eventuel ikke-trådløs telefonapparatfunktion.
Gennemstilling Ved gennemstilling fra telefonnet til telefonapparat skal de  

 telefontekniske egenskaber af den stationære del opfylde kravene i  

 Telestyrelsens Publikation 11/89 pkt. 2.1, 2.5 og 4.3.
Omkobling Ved omkobling af en telefonforbindelse fra eller til den bærbare del skal  

 kravene i Telestyrelsens Publikation 11/89, pkt. 2.4.1 og 2.4.2 være opfyldt.
Ved overdragelse - efter ankommende eller afgående opkald - af en  

 telefonforbindelse mellem stationær og bærbar del må der føres lokalsamtale.  

 Herunder holdes telefonforbindelsen ved hjælp af et særligt holdekredsløb  

 eller som part i en tredjepartsforbindelse med stationær og bærbar del.
Den  

 trådløse telefon skal under sådanne forhold opfylde kravene i Telestyrelsens  

 Publikation 11/89, pkt. 4.1.2.
Der tillades lokalsamtale mellem den trådløse telefons enheder, uden  

 foregående opkald.
Den trådløse telefon skal under sådanne forhold optræde  

 som pålagt mod telefonnettet.
 Relative grænser for frekvenskarakteristik for sending fra bærbar del af  

 trådløs telefon.
 Relative grænser for frekvenskarakteristik for modtagning fra bærbar del  

 af trådløs telefon.
