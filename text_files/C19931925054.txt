 Vedlagt brev fra SUstyrelsen skal fremover indgå som supplerende  

 fortolkning af reglerne om tilskud til dækning af tabt arbejdsfortjeneste  

 efter bistandslovens § 48 i forhold til SU- reglerne.
Med venlig hilsen Inger Erdal ------------------------------------------------------------------ I brev af 27. august 1993, j.nr. 50133-160, har Socialministeriet spurgt  

 SUstyrelsen, om en uddannelsessøgende, der får hjælp efter bistandslovens §  

 48 til dækning af tabt arbejdsfortjeneste ved at passe sit eget handicappede  

 barn, skal være udelukket fra samtidig at få uddannelsesstøtte.
Det fremgår,  

 at Socialministeriet har rejst sagen på baggrund af et tilfælde, hvor hjælpen  

 alene ydes som kompensation for den løn, vedkommende ikke kan tjene ved siden  

 af sine studier, fordi han/hun skal passe sit barn.
I et tilfælde som det foreliggende hvor der kun betales erstatning for  

 tabt arbejdsfortjeneste i nogle timer om ugen, betragter styrelsen ikke den  

 omtalte hjælp efter bistandslovens § 48 som en »anden offentlig støtte,  

 der tilsigter at dække leveomkostningerne« og som derfor udelukker  

 tildeling af uddannelsesstøtte.
Den pågældende vil derfor kunne søge støtte  

 efter almindelige regler.
 Vi beklager, at vi i første omgang telefonisk har oplyst, at der ikke  

 kunne tildeles SU.
