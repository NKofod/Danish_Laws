BESTEMMELSER FOR KANTINETJENESTEN VED GRØNLANDS KOMMANDO (GLK) Tillæg: Indholdsfortegnelse.
 Bilag: 1. Bog over kantinens drift. 2. Optællingsliste for kantinevarer.  

 3. Indberetning om kantinens drift. 4. Forskydning i kantinens  

 varebeholdning. 5. Indkøbsrekvisition. 6. Omsætningskontrol. 7. Rapport over  

 kantinevarer. 8. Afstemningsliste.
 Erstatter: FKOBST Ø.613-4, MAR 1982.
FORMÅL 1. Kantinetjenesten har til formål at give personellet  

 ved GLK samt ved de under GLK hørende myndigheder, skibe og kuttere m.v.  

 adgang til på tjenestestedet at indkøbe varer til personligt og dagligt brug.
 Endvidere kan der - som følge af tjenestestedets beliggenhed og manglen på  

 andre indkøbs- og forsyningsmæssige muligheder i øvrigt - tillige gives  

 adgang til indkøb af varer til opfyldelse af personlige behov af  

 velfærdsmæssig karakter.
 Såfremt forholdene taler derfor, kan CH GLK herudover tillade personel med  

 (længerevarende) tilknytning til tjenestestedet, f.eks. i Ivigtut, at  

 foretage indkøb i kantinen.
 Kantinen indgår i GLK almindelige administrative virksomhed og skal drives  

 på et delvis selvbærende grundlag.
 Nettooverskud ved kantinens drift skal anvendes til gavn for personel ved  

 GLK, jf. pkt. 26.
GENERELT 2. Oprettelse og nedlæggelse.
Kantinen er oprettet med Forsvarskommandoen  

 (FKO) bemyndigelse ved foranstaltning af GLK.
3. Tilsyn med kantinevirksomheden.
FKO har det overordnede tilsyn med  

 kantinevirksomheden ved GLK.
Flådestation København (FLS KBH) udfører på FKO  

 vegne den regnskabsmæssige kontrol (driftskontrol) med kantinetjenesten og på  

 grundlag heraf afgiver FLS KBH bemærkninger og vejledninger vedrørende  

 kantinens drift til GLK, med efterretning til FKO, Forsvarets  

 Forvaltningsinspektør (FFI) og Rigsrevisionen (RR).
4. FFI varetager den forvaltningsfaglige inspektion af  

 kantinevirksomheden, jf.
FKOBST Ø.205-1. FFI kan efter behov indhente  

 centralt foreliggende supplerende oplysninger til brug ved udøvelsen af  

 inspektionsvirksomheden.
KANTINENS LEDELSE OG PERSONALE 5. Kantinen er underlagt chefen for GLK (i det  

 følgende benævnt »Chefen«) Kantinens normale bemanding er foruden Chefen for Forvaltningsafdelingen  

 (CH FVA): Kantinebestyrer (SSG/OS IT) og 2 kantinegaster (OVKS IT og KS  

 IT(L)). Som medhjælp i kantinens åbningstid kan CH FVA efter behov udpege en  

 eller flere kantinevagter.
 Under kantinebestyrerens fravær p.g.a. ferie m.v. fungerer ældste  

 kantinegast som kantinebestyrer.
 På grundlag af forslag fra CH FVA godkender chefen optællere, som sammen  

 med personel fra kantinen varetager de i pkt. 23 nævnte opgaver.
 6. CH FVA arbejds- og ansvarsområde.
 Tilsynet med kantinens daglige drift varetages af CH FVA, under hvis  

 arbejds- og ansvarsområde kantinevirksomheden henhører.
 CH FVA foretager følgende:
- instruerer kantinebestyrer og økonomiofficer om deres pligter og  

 beføjelser, - fremsætter over for chefen forslag til sådanne supplerende bestemmelser,  

 der er behov for at fastsætte i tilslutning til nærværende bestemmelser, - fremsætter over for chefen forslag til vareudvalg samt åbningstider i  

 kantinen, - attesterer alle fakturaer og regnskabsbilag.
- fastsætter den maksimale størrelse af kantinens byttepengebeholdning, - fører kontrol med regnskabsførelsen samt overholdelse af givne  

 økonomiske retningslinier vedrørende kantinen, - foretager kassation af kassable salgsvarer ved kantinen, og lader  

 udfærdige bilag herover til økonomiofficeren (bilag 7), - giver supplerende direktiver for regnskabsmæssig udligning af  

 svind/overskud i vareregnskabet, - fremsætter over for chefen forslag til foranstaltninger i tilfælde af  

 væsentligt svind eller overskud i kantinens beholdninger eller i tilfælde af  

 kassation af varer af væsentligt omfang, - fremsætter overfor chefen forslag til udbetaling af dusører, jf. pkt.  

 27.
 7. Kantinebestyrerens arbejds- og ansvarsområde.
 Kantinens daglige drift ledes af en befalingsmand (IT), der benævnes  

 kantinebestyrer.
Kantinebestyreren - har ansvaret for kantinens forsvarlige drift samt for kantinens  

 beholdninger af varer m.v., - modtager vareleverancer til kantinen fra leverandører, - foretager kontrol af de leverede varers kvalitet, samt de leverede  

 kvanta i overensstemmelse med rekvisitioner (indkøbsordrer) og fakturaer  

 (følgesedler), samt påser, at samtlige varer prismærkes umiddelbart efter  

 kontrol.
Prismærket forsynes med angivelse af måned og år for varens  

 modtagelse samt varegruppenummer, - påser, at der på hver enkelt faktura er anført en for hver enkelt  

 vareart specificeret beregning af kalkuleret salgsindtægt, samt kontrollerer  

 kvittering på fakturaen for modtagelse af varerne.
Kopi af fakturaer skal  

 opbevares i kantinen, - påser, at kantinens beholdninger af varer m.v. opbevares på forsvarlig  

 måde uden for åbningstiderne, herunder at vinduer, døre, pengekasse m.v. er  

 lukkede og forsvarligt låsede, - instruerer kantinens personel om dets pligter, - instruerer kantinens personel i korrekt brug af kasseapparat, - fører tilsyn med personlig renlighed m.v. hos kantinens personel, - har ansvaret for orden og renlighed i kantinen, - fremsætter over for CH FVA forslag til vareudvalg samt åbningstider i  

 kantinen, - fremsætter over for CH FVA forslag til nedsættelse af salgspriser på  

 varer, der ellers vanskeligt kan sælges, - afgiver bestillinger på salgsvarer jf. pkt. 11 efter nærmere forhandling  

 med CH FVA, - udfærdiger og afleverer til CH FVA bilag (bilag 7) vedrørende - varer, der er udleveret uden betaling til  

 velfærdsformål/fritidsvirksomhed.
- varer, der foreslås kasseret, - varer, der er indkøbt i kantinen for midler, der er stillet til rådighed  

 for GLK ved særlige lejligheder, - bevægelser i varebeholdningens værdi som følge af prisændringer, - resultatet af foretagne omsætningskontroller, jf. bilag 6, - overværer optællinger af kantinens varebeholdning og kontrollerer at de  

 enkelte varers salgspriser samt varegruppe er påført optællingslisterne, - er til stede i kantineområdet i åbningstiderne, og assisterer efter  

 behov ved ekspedition m.v., - gennemgår og kontrollerer kassekontrolstrimlen efter dagens salg, fører  

 kasseafstemningshæftet (bilag 8) for kantinen, foreviser dette for og  

 afleverer kassekontrolstrimlen samt tilhørende returbons til  

 økonomiofficeren, - fremsætter over for CH FVA skriftlig redegørelse for eventuelt ved den  

 kvartalsvise optælling eller anden opgørelse konstateret svind eller overskud  

 i kantinens beholdninger, - foretager hyppige omsætningskontroller i de enkelte varegrupper, - fører tilsyn med, at ingen uvedkommende tillades adgang til kantinens  

 lokaler, - afgiver ved overtagelsen kvittering for kantinens varebeholdning samt  

 for andre værdier, som han i egenskab af kantinebestyrer overtager ansvaret  

 for, - giver snarest CH FVA meddelelse om alle uregelmæssigheder eller tegn på  

 sådanne i kantinen.
 Til assistance for kantinebestyreren tilkommanderes 2 kantinegaster, som  

 beskæftiges ved forefaldende kantinearbejde herunder kassebetjening efter  

 bestyrerens bestemmelse.
 Skift af kantinebestyrer skal så vidt muligt ske i forbindelse med en  

 ordinær kantineoptælling, og med minimum en måneds overlevering.
8. Økonomiofficerens arbejds- og ansvarsområde Økonomiofficeren er pålagt følgende opgaver vedrørende kantinen:
- fører alle regnskabsmæssige posteringer i GLK pengeregnskab, jf. pkt.  

 21, - fører »Bog over kantinens drift« (bilag 1) og forelægger denne  

 for kantinebestyreren, CH FVA og chefen, jf. pkt. 22, - foretager den i pkt. 23, næstsidste stykke, omtalte udregning af  

 kantinens varebeholdning, - modtager, kontrollerer og opbevarer kassekontrolstrimmel og returbons.
KANTINENS ØKONOMI OG DRIFT 9. Driftsudgifter herunder skade/tab.
Udgifter til lønning af kantinens  

 personale samt til lys, varme, inventar og vedligeholdelse af inventar  

 afholdes af forsvaret.
 Udgifter til skibsfragt afholdes ligeledes af forsvaret, idet der dog for  

 bestillingsvarer af større rummæssig omfang skal pålægges varens pris de med  

 forsendelsen forbundne fragtomkostninger.
 Øvrige udgifter - f.eks. honorar til kantinepersonalet samt emballage -  

 afholdes af kantinen.
 I tilfælde af skade (tab) på kantinens lagerbeholdning eller inventar skal  

 der - med mindre skaden (tabet) set i relation til kantinens økonomi er  

 mindre væsentlig - af GLK snarest fremsendes nærmere redegørelse (bilag 7)  

 til FLS KBH.
10. Kantinens vareudvalg.
Der må ikke over kantinen og med økonomisk  

 ansvar for denne foretages indkøb af varer, der ikke indgår i kantinens  

 omsætning. 75% af den gennemsnitlige varebeholdnings værdi til indkøbspris  

 (konto 9451.1) skal stedse modsvares af saldo på konto for opsparet overskud  

 (konto 9451.09).
 Antallet af items i varebeholdningen bør begrænses igennem en  

 standardisering af en række almindelige forbrugsvarer.
 Kantinen varetager ikke salg af proviant, idet enkelte særlige  

 delikatessevarer med stor efterspørgsel dog vil kunne forhandles i kantinen.
 11. Varerekvisition til leverandør . Al fremskaffelse af salgsvarer til  

 kantinen skal ske ved kantinens foranstaltning.
Alle bestillinger på varer skal som hovedregel afgives ved skriftlig  

 rekvisition (Indkøbsrekvisition), jf. bilag 5, der udfærdiges i 4  

 fornummererede eksemplarer, der fordeles med - eksemplar HVID til leverandør, - eksemplar GUL til leverandør og retur som ordrebekræftelse til  

 ventemappe, - eksemplar BLÅ til indkøbsmappe/arkiv, - eksemplar RØD til ventemappe til kundeidentifikation af bestilling.
I hastetilfælde kan bestilling dog finde sted pr. telex.
I tilfælde, hvor  

 ganske særlige grunde måtte tale herfor, kan der afviges fra reglen om  

 skriftlig rekvisition, men det skal i sådanne tilfælde af en af kantinen  

 anlagt »ordrebog« fremgå, hvilke varer og varemængder den mundtlige  

 rekvisition har omfattet.
 Udskrevne indkøbsordrer og ordrebøger arkiveres ved GLK i 3 år.
 12. Varemodtagelse samt betaling af kantinevarer . Med hver leverance til  

 kantinen skal følge en faktura eller følgeseddel med specificeret angivelse  

 af varearter, kvantum og enhedspris.
 Modtagekontrol finder sted jf. pkt. 7, pind 3.
Ved varemodtagelse i forbindelse med skibsanløb holdes kantinen lukket i  

 den periode, der medgår til modtagekontrol/oplægning m.v.
Alle varekøb skal  

 betales snarest efter modtagelse af korrekt faktura og så vidt muligt  

 indføres i regnskabet for den måned, indkøbet vedrører.
 SALGSVIRKSOMHED M.V.
13. Generelt salg kan finde sted enten som »frit  

 salg« eller som »bestillingssalg« og må kun foregå fra  

 salgslokalet.
Salg af spiritus, vin, øl og vand fra kantinen må kun finde  

 sted til messerne og mandskabsklubben.
Varer i frit salg omfatter det af  

 kantinen normalt førte varesortiment.
Udover de af kantinen lagerførte varer  

 vil skriftlig ordre på levering af andre varearter (bestillingsvarer) kunne  

 afgives.
Ordre på bestillingsvarer afgives på særlig blanket  

 (indkøbsrekvisition) og er bindende for kunden.
Ved bestillingsafgivelse kan  

 afkræves kunden 25% af varens forventede salgspris som a conto betaling.  

 Beløbet indbetales mod kvittering direkte til kassereren, idet beløbet  

 bogføres på konto for »Diverse kreditorer«.
Videresalg i  

 forretningsøjemed af varer indkøbt i kantinen må ikke finde sted.
14. Når kantinen har modtaget en bestillingsvare fra  

 leverandør, adviseres rekvirenten, hvorefter varen skal afhentes snarest  

 muligt.
Ved manglende afhentning træffer CH FVA bestemmelse om, hvorvidt  

 varen skal overføres til frit salg eller hvis muligt returneres til  

 leverandør, idet forsvaret forbeholder sig ret til regres over for  

 rekvirenten, for så vidt angår fragtudgifter og evt. øvrige omkostninger, der  

 i givet fald vil kunne indeholdes i det under pkt. 13 nævnte a conto beløb.
 15. Fastsættelse af salgspriser . Kantinens salgspriser fastsættes  

 generelt som indkøbspris (inkl. evt. afgifter) + 10%. For kantinens salg af  

 spiritus, vin, øl og vand til messerne/klubben fastsættes salgspriserne til  

 indkøbspris (incl. evt. afgifter) +3%.
 Herudover betales eventuelle fragtudgifter (luftfragt og større  

 bestillingsvarer), jf. pkt. 9.
 Indtræffer der ændringer i indkøbspriser på lagervarer, bestemer CH FVA  

 hvorvidt den på lager i kantinen værende beholdning skal sælges til gammel  

 pris eller ny pris.
 Bliver en prisændring virksom for lagervarer, skal der finde en ommærkning  

 sted og værdiforskydningen posteres i »Bog over kantinens drift«,  

 som bilægges rapport (bilag 7). Angivelse af måned og år for varens  

 modtagelse må ikke ændres.
 Tilsvarende forholdes med varer, der af kantinebestyreren ikke anses for  

 sælgelige til fuld pris, og derfor må sælges til reducerede priser.
16. Messernes/klubbens indkøb af og betaling for spiritus,  vin, øl og  

 vand.
Leverancer af spiritus, vin, øl og vand til messerne/klubben sker til  

 salgspris, jf. pkt. 15, og kan finde sted på kredit eller som  

 konsignationslager.
 Såfremt messen/klubben benytter sig af adgangen til kreditkøb eller  

 oplægning af konsignationslager må omfanget heraf ikke uden særlig  

 bemyndigelse i det enkelte tilfælde overstige en af CH FVA fastsat  

 kredit-/værdigrænse.
 Ved kreditkøb skal varer købt i een måned være betalt senest den 10. i  

 følgende måned.
I forbindelse med et oplagt konsignationslager skal der ved hver måneds  

 udgang finde afregning sted af forbrugte mængder.
Dette skal ske ved, at der  

 på grundlag af en optælling af konsignationslageret sker en beregning af  

 dettes salgsværdi, hvorefter forskellen mellem denne værdi og saldoen på det  

 for den pågældende messe/klub oprettede kontokort, jf. pkt. 20 skal  

 indbetales senest den 10. i følgende måned.
Vareoptællingen af  

 konsignationslagre skal foretages af et af de for kantinen udpegede  

 optællerhold tillige med mindst en repræsentant for pågældende messe/klub.
I forbindelse med udlevering fra kantinen af spiritus, vin, øl og vand  

 udfærdiges af denne en følgeseddel i 3 eksemplarer, hvoraf det første  

 eksemplar udleveres til pågældende messe/klub, det andet eksemplar følger det  

 jf. pkt. 20 oprettede kontokort, medens det tredie eksemplar forbliver i  

 kantinen.
Sidstnævnte eksemplar skal være forsynet med modtagende messe/klubs  

 kvittering for rigtig modtagelse af de opførte varer.
 Betalingen fra messerne/klubben for de fra kantinen modtagne varer skal  

 ske direkte til kassereren.
 REGNSKASAFLÆGGELSE M.V.
 17. Med henblik på økonomisk styring og kontrol  

 opdeles kantinens varebeholdning i et antal varegrupper.
 Antallet af varegrupper kan fastsættes under hensyntagen til en passende  

 detaljeringsgrad, kasseapparatets muligheder samt salgsgenstandenes værdi.  

 FLS KBH og RR skal holdes underrettet om antal varegrupper, deres benævnelse  

 og om ændringer heri.
 18. For kontrol af varetil- og afgang anvendes  

 kasseapparatets kapacitet i muligt omfang, således at al varetilgang  

 indtastes og vareafgang registreres automatisk ved ekspedition.  

 Omsætningskontrol i varegrupperne ad denne vej foretages i muligt omfang.
19. Alt salg sker mod kontant betaling og registreres  

 på kasseapparat på de respektive varegruppetællere, således at indtægten for  

 det enkelte salg henføres til den pågældende varegruppe.
Vedrørende salg af  

 spiritus, vin, øl og vand til messerne/klubben, jf. dog pkt. 16.
 Efter afslutning af dagens salg foretager kantinebestyreren følgende:
 - Aflæser kasseapparatets totalsum.
 - Aftager kassekontrolstrimmel.
 - Kontroloptæller kassebeholdningen.
 - Udleder evt. differencer og fører afstemningslisten.
 - Bilægger kontrolstrimlen alle returbons.
- Afleverer kassekontrolstrimmel og returbons til økonomiofficeren til  

 opbevaring, - Indbetaler dagens salg til kassereren.
 Kassereren udsteder kvittering for indbetalinger i 3 eksemplarer.
 Eksemplar nr. 1: Kvittering til kantinebestyreren.
 Eksemplar nr. 2: Kassebilag.
 Eksemplar nr. 3: Kvitteringskopi.
 Salgsindtægten, j f. kvitteringen, indtægtsføres på kantinens  

 varesalgskonto, og bogføres dagligt i »Bog over kantinens drift«,  

 jf. nedenfor under pkt. 22.
 Instruks for kassebetjeningspersonel udarbejdes lokalt ved GLK.
 20. Oprettelse af kontokort . På grundlag af følgesedler m.m. vedr.  

 udlevering af spiritus, vin, øl og vand til messer og klub samt  

 optællingslister i forbindelse med konsignationssalg fører kantinen et for  

 hver messe/klub oprettet kontokort, hvoraf disses gæld til kantinen fremgår.  

 Ved hver måneds udgang opgøres disse kort og afleveres med tilhørende bilag  

 til økonomiofficeren, ligesom det til betaling forfaldne beløb meddeles de  

 respektive messer/klubben.
 21. Pengeregnskab . Kantinens regnskab indgår i GLK pengeregnskab og føres  

 af økonomiofficeren.
 Regnskabet føres på konto 9451 - Mellemregning med kantiner, 9570.4 -  

 »Diverse kreditorer« samt 9460.9 - »Messers og klubbens gæld  

 til kantinen« samt »Diverse debitorer/kantineleverandører«.
 Konto 9451 er opdelt i følgende underkonti:
9451.01: Salgsindtægter 9451.0201: Indbetaling for værdiansat emballage 9451.0209: Andre indtægter 9451.03: Køb af salgsvarer 9451.04: Løn/dusører 9451.0501: Betaling for værdiansat emballage 9451.0509: Andre driftsomkostninger 9451.09: Opsamlet overskud (til fritidsformål) 9451.1: Kantiners varebeholdning I GLK kassebog indføres på de nævnte konti følgende poster vedrørende  

 kantinen:
 - Løbende indtægter og udgifter.
 - Særlige indtægter, f.eks. bonus fra leverandører (konto 9451.0209). -  

 Indkøbsværdien af varer, der leveres til velfærdstjenesten uden betaling,  

 eller som indkøbes i kantinen til indkøbspris af midler, der er stillet til  

 GLK rådighed ved særlige lejligheder, føres til indtægt på konto 9451.03 og  

 til udgift på den konto, hvor udgiften skal afholdes.
 - Det samlede mellemværende mellem kantinen og de enkelte messer/klubben  

 skal føres på grundlag af de af kantinen førte kontokort, der med tilhørende  

 bilagsmateriale hver måned afleveres til økonomikontoret, jf. pkt. 20. I GLK  

 regnskab for samme måned posteres disse beløb på konto 9460.9 »Messers  

 og klubbens gæld til kantinen« og konto 9451.01  

 »Salgsindtægter«. (Der skal føres særligt reskontrokort for hver  

 messe og klub).
 - Såfremt der i den i slutningen af kvartalet foretagne optælling af  

 varebeholdningen indgår ikke-betalte varer, skal værdien af disse opgøres på  

 grundlag af følgeseddel og føres til udgift på konto 9451.03 »Køb af  

 salgsvarer«, og til indtægt på konto 9570.4 »Diverse  

 kreditorer«, samt medtages i »Bog over kantinens drift«, idet  

 konto 9570.4 udlignes ved fakturaens betaling.
- Ved hvert kvartals slutning bogføres den i kvartalet skete forskydning i  

 varebeholdningen, således som den er konstateret ved den under pkt. 23.  

 nævnte optælling.
En stigning i varebeholdningens indkøbsværdi føres til  

 udgift i kassebogen på konto 9451.1, hvorefter det samme beløb føres til  

 indtægt på konto 9451.03. En nedgang i varebeholdningens værdi føres til  

 indtægt på konto 9451.1, hvorefter det samme beløb føres til udgift på konto  

 9451.03. Som posteringsbilag anvendes SVN-blanket 701 (bilag 4).
 Når kontooversigten for JUN/DEC modtages fra Forsvarsministeriet,  

 foretages i kassebogen for JUL/SUPPLEMENTSPERIODEN følgende posteringer  

 vedrørende det forløbne halvår:
 - Kontooversigtens saldi på konti 9451.01, 9451.0201 og 9451.0209 føres  

 til udgift på respektive konti og til indtægt på konto 9451. 09 (opsamlet  

 overskud). Kontooversigtens saldi på konti 9451.03, 9451.04, 9451.0501 og  

 9451.0509 føres til indtægt på respektive konti og til udgift på konto  

 9451.09.
 Såfremt kontooversigten for JUN måned af særlige årsager ikke er modtaget  

 inden af slutningen af pengeregnskabet for JUL måned, skal de halvårige  

 posteringer foretages på grundlag af kontooversigten for MAJ måned, reguleret  

 med posteringer ifølge kassebog for JUN måned.
 Som posteringsbilag anvendes kopi af »Indberetning om kantinens  

 drift«, jf. pkt. 25.
 22. Driftsregnskab (Bog over kantinens drift) . Økonomiofficeren fører  

 kantinens driftsregnskab i »Bog over kantinens drift«, bilag 1.
 Kantinens driftsregnskab føres efter salgsprissystemet, der er et  

 indtægts- og lagerkontrolsystem, hvis grundprincip er, at lageret føres til  

 salgspriser, således at en sammenholdelse af salgsværdien af en periodes  

 vareforbrug med kantinens salgsindtægter i samme periode vil vise eventuelt  

 overskud eller svind i beholdningerne.
»Bog over kantinens drift« føres i 2 eksemplarer ved  

 gennemskrivning.
Bogens originalsider fremsendes med pengeregnskabet den  

 påfølgende måned efter et kvartals slutning, bilagt de af kantinebestyreren  

 udfærdigede bilag vedrørende leverancer til messer/klubben, ændring af  

 salgspriser m.v., og forsynet med de bemærkninger, som et eventuelt overskud  

 eller svind i beholdningerne giver anledning til.
Forinden indsendelse  

 forelægges og underskrives »Bog over kantinens drift« af  

 kantinebestyreren, CH FVA, økonomiofficeren og chefen.
Kopi af »Bog over kantinens drift« indsendes til FLS KBH med  

 bemærkninger om eventuelt overskud/svind i beholdningerne samt tillige  

 oplysninger om den samlede varebeholdnings værdi til købspris.
Underbilag  

 (bilag 7) til »Bog over kantinens drift« medsendes i kopi til FLS  

 KBH.
 Bogen føres således:
 - Umiddelbart efter bogføring i kassebogen føres varekøb i kolonnerne  

 »Køb af salgsvarer« og »Kalkuleret salgsindtægt« med  

 henholdsvis købsværdi ifølge faktura og den på fakturaen af kantinebestyreren  

 beregnede salgsværdi.
 - Indkøbsværdien af varer, der er udleveret uden betaling til  

  velfærdstjenesten eller varer solgt til indkøbspris føres efter det af  

 kantinebestyreren udfærdigede kassebilag (bilag 7) med negativt fortegn i  

 kolonnen »Køb af salgsvarer«, medens »salgsværdien« føres  

 i kolonnen »Kalkuleret salgsværdi« også med negativt fortegn.  

 Bilaget attesteres af den dertil bemyndigede.
- Kasserede varer opgøres til salgsværdi og føres i kolonnen  

 »Kalkuleret salgsindtægt« med negativt fortegn.
Bilag (bilag 7)  

 herfor udfærdiges af kantinebestyreren, attesteres af CH FVA og vedlægges det  

 eksemplar af »Bog over kantinens drift«, der indsendes med  

 pengeregnskabet.
 - Ved prisændringer på lagervarer opgøres beholdningen af pågældende varer  

 ved kantinen til ny og gammel salgspris, hvorefter forøgelsen/formindskelsen  

 af salgsværdien føres i kolonnen »Kalkuleret salgsindtægt« med  

 positivt/negativt fortegn.Bilag (bilag 7) herfor udfærdiges af  

 kantinebestyreren, attesteres af CH FVA, »vedlægges det eksemplar af  

 »Bog over kantinens drift«, der indsendes med pengeregnskabet.
- Ved en stigning i varebeholdningens værdi ved den i pkt. 23 nævnte  

 optælling og opgørelse i forhold til den ved sidste optælling foretagne  

 opgørelse, føres stigningen i indkøbsværdien i kolonnen »Køb af  

 salgsvarer« og stigningen i salgsværdien i kolonnen »Kalkuleret  

 salgsværdi«, begge med negativt fortegn.
Ved en nedgang i  

 varebeholdningens værdi føres nedgangen på tilsvarende måde, blot med  

 positivt fortegn.
Beregning foretages på speciel blanket (bilag 4), som  

 anvendes som bilag i pengeregnskabet og i kopi vedlægges driftsregnskabet.
 - Messernes og klubbens gæld (se pkt. 20).
- Alle øvrige posteringer for pågældende kvartal vedrørende kantinen  

 indføres ved kvartalets udgang i »Bog over kantinens drift« efter  

 kontooversigter/kassebog for pågældende kvartal.
For de posteringer som er  

 foretaget alene på grundlag af kassebogen, foretages afstemningen med  

 kontooversigten, når denne modtages.
 Når kvartalsregnskabet er afsluttet, foretages en opgørelse af  

 driftsresultatet i det forløbne kvartal.
 Bruttofortjenesten uddrages som differencen mellem summen i kolonnerne  

 »Køb af salgsvarer« og »Salgsindtægt«.
 Differencer mellem summen i kolonnerne »Kalkuleret salgsindtægt«  

 og »Salgsindtægt« indicerer svind eller overskud i beholdningerne.  

 Sådanne differencer skal, såfremt de er af større omfang, straks efterspores,  

 idet redegørelse for undersøgelsens resultat meddeles i næstfølgende  

 kvartalsregnskab, såfremt undersøgelsen ikke er afsluttet inden indsendelsen  

 af det aktuelle regnskab.
VARELAGERETS OPTÆLLING 23. Ved slutningen af hvert kvartal optælles kantinens  

 totale varebeholdning af de udpegede optællere i to hold.
En tilsvarende  

 optælling skal finde sted ved kantinebestyrerskift samt i tilfælde, hvor  

 optælling i øvrigt er af betydning, f.eks. i forbindelse med undersøgelse af  

 store overskud eller svind i beholdningerne.
 Kantinen skal være lukket under optællingen og må ikke åbnes, før  

 optællingen er af sluttet, og CH FVA har givet tilladelse til genåbning.
 Optællingen foretages på lister, jf. bilag 2, hvorpå de enkelte varers  

 kvantum og salgspriser opføres af optællerne efterhånden som optællingen  

 foretages.
 Optællingen foretages i den rækkefølge, hvori varerne er placeret i  

 lagerlokaler m.v.
Begge optællingshold skal foretage optælling, således at det sikres, at  

 alle varer bliver optalt.
Kantinebestyreren skal - jf pkt. 7. - overvære  

 optællingen og i muligt omfang kontrollere salgspris og varegruppe.
Efter at have påført optællingslisten dato for optællingen, underskriver  

 optællerne herefter listen og afleverer denne til økonomiofficeren, der  

 udregner den optalte varebeholdnings købs- og salgsværdi, idet købsprisen for  

 egentlige kantinevarer beregnes som 10/11 af den udregnede salgsværdi.
For  

 spiritus,vin, øl og vand foretages beregningen på grundlag af de faktiske  

 købs- og salgspriser.
 Optælling af konsignationslagre af spiritus, vin, øl og vand sker efter de  

 i pkt. 16. fastsatte retningslinier.
 Efter færdigbehandling indgår optællingslisterne i GLK arkiv i 5 år. 1  

 eksemplar af optællingslister vedlægges pengeregnskabet, og 1 eksemplar  

 tilsendes FLS KBH sammen med det i pkt. 20., 4. afsnit omhandlede  

 regnskabsmateriale.
OVER- ELLER UNDERSKUD I BEHOLDNINGERNE 24. Såfremt der ved den kvartalsvise opgørelse  

 konstateres et over- eller underskud i beholdningerne skal forholdet snarest  

 undersøges, og hvis årsagen til over- eller underskuddet ikke kan henføres  

 til fejloptællinger eller regnskabsmæssige fejlposteringer, skal der ske  

 indberetning til FLS KBH og FFI.
Ved rejsning af auditør- og eller  

 politisager om underslæb, bedrageri, tyveri m.v. indberettes tillige straks  

 til FKO og RR.
INDBERETNING OM KANTINENS DRIFT 25. Økonomiofficeren udfærdiger halvårlig indberetning  

 vedrørende kantinens drift, jf. bilag 3, som indsendes til FLS KBH in triplo,  

 medens 1 ekspl. anvendes som posteringsbilag til pengeregnskabet, jf. pkt.  

 21, sidste afsnit.
 Vedrørende indsendelse af kopi af »Bog over kantinens drift«  

 m.v. til FLS KBH henvises til pkt. 22, afsnit 4.
 Såfremt indberetningen giver FLS KBH anledning til bemærkninger,  

 orienteres FKO, FFI og RR om disse.
ANVENDELSE AF KANTINEOVERSKUD 26. Kantinens nettooverskud (beløb udover den dækning  

 af varebeholdningens værdi, der er pålagt, jf. pkt. 10) anvendes til fælles  

 bedste for personel ved GLK.
 Der må normalt ikke disponeres over kantineoverskud, før dette er  

 indtjent.
 Der må ikke foretages kontant udbetaling af kantineoverskud eller  

 udlevering af varer u/betaling til enkeltmand uden chefens godkendelse i  

 hvert enkelt tilfælde.
Chefen er ansvarlig for at opsamlet kantineoverskud anvendes til  

 fritidsformål jf.
FKO BST P.491-1.
KANTINEHONORARER 27. Honorar kan udbetales til kantinebestyrer,  

 kantinegasterne og til kantinevagterne.
 Der kan maksimalt udbetales et honorar på kr. 800, - pr. mand pr. måned.
 Honoraret udbetales efter chefens nærmere bestemmelser efter indstilling  

 fra CH FVA, idet der ved tildelingen tages hensyn til tjenestens udførelse,  

 herunder registrerede svind og tab.
