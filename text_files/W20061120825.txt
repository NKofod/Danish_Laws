Landsskatteretskendelse vedr.
Et selskabs selvangivne tab på  

 fordring anset som ikke fradragsberettiget tilskud til anden virksomhed Klagen angår, at et beløb på 18.600.000 kr.  

 ikke er anset som fradragsberettiget tab på fordring efter kursgevinstlovens  

 §  

 3, men som ikke fradragsberettiget tilskud til Finansieringsselskabet B A/S.
Landsskatterettens afgørelse Selskabsrevisionen har ikke  

 godkendt fradrag 18.600.000 kr. for dækning af driftsunderskud i  

 Finansieringsselskabet  

 B A/S Landsskatteretten stadfæster  

 Selskabsrevisionens afgørelse.
Generelle oplysninger A A/S (Selskabet) har været  

 noteret på Københavns Fondsbørs i mange år under forskellige navne, herunder  

 C  

 A/S, D A/S, E A/S og A A/S (efter fusion i indkomståret 2001 med A A/S, som  

 ophørende  

 selskab). Selskabet  hvori A-koncernen blev majoritetsaktionær i 1999 -  

 er  

 afviklingsselskab for de ikke forsikringsmæssige aktiviteter i C A/S samt  

 moderselskab for en række datterselskaber.
Finansieringsselskabet B A/S  

 (Finansieringsselskabet)  som pr. 1. januar 2000 blev erhvervet af og  

 fra og  

 med indkomståret 2000 sambeskattet med Selskabet - var indtil da ejet af  

 Finansieringsfondet F.
Aktiviteten i Finansieringsselskabet omfatter  

 udelukkende  

 finansiering af kommanditselskaber i G.
Finansieringsselskabet er  

 afviklingsselskab for udlån og garantier for kommanditister og  

 kommanditselskaberne  

 i G-komplekset.
Det er under sagens behandling oplyst, at  

 Finansieringsselskabet  

 i november 2003 har frasolgt udlån.
 Den 5. januar 1993 er der  

 indgået en aftale mellem Selskabet (daværende C A/S) og  

 Finansieringsselskabet  

 om udlån af ansvarlig lånekapital fra Selskabet til  

 Finansieringsselskabet.  

 Ved tillægsaftale  

 af 8. juli 1993 er lånerammen udvidet.
Om baggrund for aftalen af 5.  

 januar 1993 er det oplyst, at C-koncernen i begyndelsen af 1990´erne havde  

 oparbejdet store udlån til og garantier for lån til G.
I forbindelse med  

 gennemførelse af en reorganiseringsplan for C i marts/april 1993 udskiltes  

 engagementerne  

 med G til et nyt selskab, Finansieringsselskabet, der organisatorisk og  

 ejermæssigt var adskilt fra C-koncernen (ejet af den selvejende institution  

 Finansieringsfondet F). Samtidig skiftede Selskabet navn fra C A/S til D A/S.  

 Til afdækning af Finansieringsselskabets lån m.v. til D, stillede Selskabet i  

 1993 knapt 2 mia. kr. til rådighed for Finansieringsselskabet i form af  

 ansvarlig lånekapital.
Det er under sagens behandling oplyst, at det var  

 efter  

 krav fra banken, som også i 1993 ydede lån til Finansieringsselskabet, at  

 Finansieringsselskabet  

 var et selskab adskilt fra C-koncernen.
 Efter aftale med Københavns  

 Skatteforvaltning forrentes Selskabets udlån til Finansieringsselskabet ikke  

 med skattemæssig virkning fra og med 1996.
Sagens oplysninger Finansieringsselskabet  

 har for indkomstår 1999 et driftsunderskud før tab på fordringer på afr.  

 18.600  

 tkr.
Selskabet har på baggrund af aftalen af 5. januar 1993 dækket dette  

 beløb.  

 Dette er sket ved nedskrivning af Selskabets udlån til  

 Finansieringsselskabet.
 For  

 indkomstår 1999, hvor Selskabet og Finansieringsselskabet ikke er  

 koncernforbundne, er beløbet på 18.600 tkr. dels fratrukket ved  

 indkomstopgørelsen hos Selskabet (under værdiregulering af udlån til  

 Finansieringsselskabet 434.737 tkr.), dels medregnet ved indkomstopgørelsen  

 hos  

 Finansieringsselskabet (under regulering af ansvarlig lånekapital fra  

 Selskabet  

 98.737 tkr.). Der er herved under sagens behandling henvist til hhv. § 3 og §  

 6  

 i kursgevinstloven (gældseftergivelse efter pkt. 5.02 i aftalen af 5. januar  

 1993).
 Klagen  

 angår, at Selskabet ikke er godkendt fradrag for beløbet på 18.600 tkr.  

 (tilskud til dækning af driftsunderskud, jf. pkt. 4.02 i aftalen af 5. januar  

 1993). En forhøjelse af indkomsten på 408.300 tkr. vedrørende tilbageførsel  

 af  

 udgiftsført tab på udlån til Finansieringsselskabet (ikke realiseret tab, men  

 værdiregulering af udlån), er ikke påklaget.
 Aftalen af 5. januar 1993   

 som er indgået mellem Selskabet og Finansieringsselskabet - fremtræder i form  

 af et brev om tilbud af lån fra Selskabet (daværende C A/S) til  

 Finansieringsselskabet og er opdelt i punkter (punkt 1.01  7.02), hvor  

 det i  

 punkterne 1.01, 2.01, 4.02. og 5.02. hedder:
 1.01.
Vi tilbyder Dem herved en  

 låneramme på 1.000 mio.
DKK eller modværdien heraf i DEM på tidspunktet for  

 lånerammens effektuering, jf. 1.02. (i det følgende kaldet Lånerammen).
2.01 Lånerammen indgår som  

 ansvarlig kapital hos Dem og træder således i alle tilfælde tilbage for Deres  

 øvrige kreditorer. 4.02 Vi tilbyder i form af  

 driftstilskud at ville dække løbende driftsunderskud  hvorved forstås  

 underskud  

 opstået med og som følge af udgifter for Dem til administration, herunder  

 personale, edb-kapacitet, administrationshonorarer, revision m.v.  i  

 Finansieringsselskabet i henhold til årsregnskab eller separat opgørelse på  

 andet tidspunkt fra Deres bestyrelse.
Vi kan forlange attestation fra Deres  

 revision desangående. 5.02 For samtlige tilgodehavender,  

 som vi måtte opnå hos Dem i medfør af nærværende tilbud eller på et hvilket  

 som  

 helst andet grundlag erklærer vi at ville respektere, at Deres aktiekapital  

 stor DKK 500.000 skal bevares intakt og acceptere at meddele Dem  

 saldokvittering på det tidspunkt, hvor samtlige til rådighed for Dem eller  

 til  

 sikkerhed for Deres tilgodehavende hos G-projekterne stillede sikkerheder er  

 realiseret, overdraget eller efter Deres bestyrelses bedste skøn  

 afskrevet. Lånerammen er siden udvidet  

 til 2 mia. kr. ved Tillæg til tilsagnsbrev af 5. januar 1993 i  

 form af et  

 brev af 8. juli 1993 fra Selskabet (daværende D A/S) til  

 Finansieringsselskabet  

 (pkt. 1.01., 1.02. og 3.03 ændres). Herefter hedder det i pkt. 1.01.
 Vi tilbyder Dem herved en  

 udvidelse af Deres låneramme til i alt DKK 2.000 mio., i det følgende kaldet  

 Lånerammen, der står til Deres rådighed med DKK 1.800 mio. i danske kroner  

 eller modværdien heraf til enhver tid i DEM, USD og/eller FRF og DKK 200 mio.  

 alene i danske kroner, på tidspunktet for lånerammens effektuering, jfr.  

 1.02..
Finansieringsselskabet har  

 for indkomstår 1999 et regnskabsmæssigt resultat på 0 kr. og en  

 regnskabsmæssig  

 egenkapital på 500 tkr. svarende til aktiekapitalen.
Resultatet fremkommer  

 som  

 resultat af primær drift 2.372 tkr.  administrationsudgifter 20.925  

 tkr.,  

 eller driftsresultat -18.553 tkr. + eftergivelse af ansvarlig lånekapital  

 464.737 tkr.  realiseret tab udlån 446.184 tkr., eller resultat 0 tkr.
 I årsberetningen for  

 Finansieringsselskabet for regnskabsår for 1999 anføres om Tab på  

 udlånsengagementer:
  Udlånene er optaget til det  

 nominelle tilgodehavende.
Selskabet har i 1999  

 realiseret tab på kommanditistfordringer på 37,9 mio. kr., endvidere har  

 selskabet  

 eftergivet 408,3 mio. kr. på udlånene, hvortil kommer et tab på selskabets  

 løbende drift på 18,5 mio. kr.
Idet selskabet ikke har frie reserver, er  

 tabet  

 blevet modsvaret af en eftergivelse af den ansvarlige lånekapital fra D A/S  

 på  

 et tilsvarende beløb.
 D A/S har forpligtet sig til  

 at nedskrive den ansvarlige lånekapital med tillæg af renter i det omfang,  

 der  

 ultimativt måtte konstateres tab på Finansieringsselskabet B  

 A/S´engagementer,  

 herunder de i note 7 nævnte forpligtelser.
 Endvidere har D A/S erklæret  

 at ville respektere, at selskabets aktiekapital bevares intakt.
Tabsrisikoen for de samlede  

 engagementer og eventualforpligtelser vurderes ikke at overstige den  

 ansvarlige  

 lånekapital, hvorfor der i regnskabet ikke er foretaget hensættelser til  

 tab. Der er fremlagt en oversigt  

 over udvalgte regnskabstal for Finansieringsselskabet for 11 regnskabsår samt  

 kopi af årsrapporterne for de enkelte år.
Vedrørende resultatopgørelsen viser  

 oversigten (i tkr.):
Regnskabsår Driftsresultat Tab debitorer Eftergivelse Skat Årets resultat 1992/93 (1) 1994 (2) 1995 (3) 3.001 2.909 830 -1.003 -1.046 -313 1.968 1.863 517 I alt 6.740 4.348 1996 575 -6.686 1.763  

 (a) -4.348 1997 -6.738 -8.350 15.088  

 (a) 0 1998 -14.945 -24.282 39.227  

 (b) 0 1999 -18.553 -446.184 464.737 (b) 0 2000 -16.867 -58.858 61.189  

 (b) 14.536 0 2001 -14.965 -45.964 53.965  

 (b) 6.964 0 2002 4.279 -40.771 11.708  

 (b) 24.786 0 2003 9.363 -550.690 541.327  

 (b) 0 I alt -51.111 -1.181.785 1.189.004 43.892 (a): Eftergivelse af skyldige  

 renter af ansvarlig lånekapital.
 (b): Eftergivelse af  

 ansvarlig lånekapital.
 Vedrørende balancen viser  

 oversigten og årsrapporterne, udover skyldige renter for årene 1992/93   

 1997,  

 en aktiekapital for årene 1992/93  2003 på 500 tkr. og gæld til banken  

 for  

 årene 1992/93, 1994 og 1995 (hhv. 704.518 tkr., 131.875 tkr. og 69.338 tkr.).  

 Videre fremgår følgende (i tkr.):
Egenkapital Ansv. lånekapital 1992/93 1994 1995 1996 1997 1998 1999 2000 2001 2002 2003 2.763.307 2.335.422 2.317.212 2.225.968 2.086.462 1.833.919 1.267.735 1.067.189 862.418 757.620 1.500 2.468 4.331 4.848 500 500 500 500 500 500 500 500 1.956.360 1.964.671 1.948.605 1.948.605 1.958.404 1.832.659 1.268.572 é 1.080.483 875.186 758.199 25.000 é: 1.268.572 tkr. fremkommer  

 som saldo primo 1.832.659 tkr.  afdrag 99.350 tkr.  eftergivelse  

 464.737  

 tkr.
Selskabsrevisionens afgørelse Selskabet er ved  

 indkomstansættelsen for indkomståret 1999 ikke godkendt fradrag for 18.600  

 tkr.  

 for dækning af driftsunderskud i Finansieringsselskabet.
 Beløbet er omkvalificeret fra  

 kursgevinstlovens § 3 til statsskattelovens § 6, stk. 1, litra a  

 modsætningsvis.
 Under henvisning til aftalens  

 pkt. 4.02. anses beløbet at være et driftstilskud til Finansieringsselskabet,  

 der er ydet for at dække et løbende driftsunderskud.
Beløbet er ikke  

 fradragsberettiget efter statsskattelovens § 6, stk. 1, litra a.
Fradrag  

 efter  

 denne bestemmelse forudsætter, at der knytter sig en indkomst til fradraget,  

 der er skattepligtig i henhold til statsskattelovens § 4. Dette er ikke  

 tilfældet her, idet der ikke fra Finansieringsselskabet´s side betales noget  

 til Selskabet for påtagelsen af forpligtelsen i aftalens § 4.02.
 Det anses at være uden  

 betydning for den skatteretlige kvalifikation af driftstilskuddet, hvorledes  

 dette erlægges.
Klagerens påstand og argumenter Der er fremsat påstand om, at  

 fradraget på 18.600 tkr. godkendes som selvangivet.
 Det er gjort gældende, at  

 beløbet er fradragsberettiget efter kursgevinstlovens § 3 om tab på  

 fordringer.
Beløbet har baggrund i  

 aftalen af 5. januar 1993 om udlån af ansvarlig lånekapital fra Selskabet til  

 Finansieringsselskabet, som blev indgået i forbindelse med, at engagementerne  

 med G blev udskilt til Finansieringsselskabet.
Selskabet skulle bære risikoen  

 for, at fordringerne kom hjem, og der valgtes teknisk et arrangement, som  

 svarede til factoring.
Som følge af aftalens punkt  

 5.02 om, at Finansieringsselskabets aktiekapital skal bevares intakt, blev  

 der  

 i 1999 eftergivet 18.600 tkr. af Finansieringsselskabets gæld.
Der er ikke  

 uenighed om, at der består en pengefordring, og at det er denne, som er  

 blevet  

 nedskrevet.
Uenigheden vedrører alene den skatteretlige kvalifikation.
 Ved nedskrivningen af gælden  

 er der realiseret tab på en fordring, som skal behandles efter reglerne i  

 kursgevinstloven og ikke som et driftstilskud efter reglerne i  

 statsskatteloven.
For  

 indkomstår 1999  hvor der ikke foreligger koncernforhold, idet ingen af  

 selskaberne ejede aktier i det andet selskab, ligesom Finansieringsfondet  

 ikke  

 ejede aktier i Selskabet  er beløbet på 18.600 tkr. således  

 fradragsberettiget  

 for Selskabet efter kursgevinstlovens § 3. Forholdet er udtømmende reguleret  

 i  

 kursgevinstloven, som bygger på symmetri.
Finansieringsselskabet er således  

 tilsvarende skattepligtig af beløbet, jf. lovens § 6. Der er henvist til  

 forarbejder til kursgevinstloven under Almindelige bemærkninger  

 og til  

 Ligningsvejledningen S.C.1.2.2.3. om kursgevinstlovens § 3. Ved anvendelse af  

 reglerne i statsskatteloven, hvorefter Selskabet ikke har fradrag for  

 beløbet,  

 brydes med symmetrien i kursgevinstloven.
Der  

 er i Vestre Landsrets dom i TfS 2004.756 nægtet fradrag for tab på fordring  

 efter kursgevinstlovens § 3, hvilket er anket til Højesteret.
Der er  

 imidlertid  

 tale om en ren bevisvurdering, hvilket ikke er problemet her.
Det er fastslået i praksis, at  

 skattemyndighederne, har bevisbyrden for, at et udlån i realiteten er et  

 driftstilskud.
På långivningstidspunktet skal det være uomtvisteligt, at  

 debitor aldrig vil kunne honorere et tilbagebetalingskrav for, at bevisbyrden  

 kan anses for løftet.  

 Der er henvist til  

 Landsskatterettens afgørelse af 19. april 2000 (gengivet i RR 2000, SM 205),  

 Højesterets dom omtalt i SO nr. 3, 2000, side 164, I.A.
Strobels kommentar i  

 samme nr. af SO, side 147 ff. og N.
Mou Jakobsens kommentar i RR 2000 SM 194  

 ff.
 Det anses ikke at være  

 relevant for sagen, om beløbet er omfattet af punkt 4.02 eller punkt 5.02. i  

 aftalen af 5. januar 1993, men det er opfattelsen, at der ikke er tale om  

 tilskud efter aftalens punkt 4.02, men om gældseftergivelse efter aftalens  

 punkt 5.02.
Selskabet har ved aftalen af  

 5. januar 1993 forpligtet sig til at nedskrive den ansvarlige lånekapital med  

 tillæg af renter, i det omfang der ultimativt måtte konstateres tab på  

 Finansieringsselskabet´s samlede udlåns- og garantiengagement.
Af aftalens  

 punkt  

 5.02 fremgår, at långiver vil respektere, at Finansieringsselskabets  

 aktiekapital skal bevares intakt, og acceptere at meddele saldokvittering på  

 det tidspunkt, hvor samtlige stillede sikkerheder er realiserede, overdraget  

 eller efter selskabets bestyrelses bedste skøn afskrevet.
Aftalen er af  

 parterne opfattet således, at der forlods er tale om gældeftergivelse efter  

 punkt 5.02, Kun hvis der er tab herudover, vil der blive tale om, at  

 Selskabet  

 i form af driftstilskud skal dække løbende driftsunderskud efter aftalens  

 punkt  

 4.02 som nærmere fastsat under dette punkt.
Sigtet med bestemmelsen menes at  

 være, at banken, som også har haft udlån til Finansieringsselskabet, ikke  

 skulle få tab.
Oversigten over udvalgte  

 regnskabstal for Finansieringsselskabet viser, at der gennem årene er  

 eftergivet  

 netto 7.219 kr. mere end der er konstateret tab på debitorer.
Angående  

 synspunktet om, at der ikke er tale om driftstilskud, jf. låneaftalens punkt  

 4.02, henvises til regnskabsårene 2000 og 2001, hvor driftsunderskuddet  

 overstiger forskellen mellem gældseftergivelsen og tab på debitorer.
Der er  

 således kun eftergivet et beløb, der lige akkurat bevarer  

 Finansieringsselskabets aktiekapital intakt, jf. låneaftalens punkt 5.02.  

 Såfremt der var givet driftstilskud, jf. punkt 4.02, ville  

 Finansieringsselskabet  

 have haft et nettooverskud på 14.536 tkr. i 2000 og 6.964 tkr. i 2001. Der  

 henvises ligeledes til regnskabsårene 2002 og 2003, hvor  

 Finansieringsselskabet  

 har haft overskud, mens der i disse regnskabsår er eftergivet et beløb, som  

 er  

 mindre end de konstaterede tab på debitorer.
Det fremgår heraf, at der alene  

 er  

 tale om en eftergivelse svarende til kursnedskrivning på den ansvarlige  

 lånekapital til lånekapitalens reelle værdi.
Der henvises i øvrigt til  

 ledelsens årsberetning for Finansieringsselskabet for regnskabsårene 1996  

   

 2003, hvor det er anført, at Gefion A/S/Alm.
Brand A/S (Selskabet) har  

 erklæret  

 at ville respektere, at selskabets aktiekapital bevares intakt.
Landsskatterettens bemærkninger og begrundelse Finansieringsselskabet  

 var ejet af Finansieringsfondet F indtil den 1. januar 2000, hvor  

 Finansieringsselskabet  

 blev erhvervet af Selskabet.
Fra og med indkomståret 2000 er  

 Finansieringsselskabet sambeskattet med Selskabet, herunder med fordeling af  

 selskabsskat mellem de sambeskattede danske selskaber i forhold til disses  

 skattepligtige indkomster (fuld fordeling med refusion vedrørende  

 skattemæssige  

 underskud), jf.
Finansieringsselskabets årsrapporter.
Der er mellem Selskabet og  

 Finansieringsselskabet indgået en aftale af 5. januar 1993, og Selskabet har  

 på  

 baggrund af aftalen stillet et beløb til rådighed for Finansieringsselskabet  

 i  

 form af ansvarlig lånekapital.
Ifølge aftalen er lånerammen 1 mia. kr., som  

 ved  

 tillæg af 8. juli 1993 er udvidet til 2 mia. kr.
Ifølge aftalens punkt 4.02.  

 tilbyder Selskabet i form af driftstilskud at ville dække løbende  

 driftsunderskud  

 i Finansieringsselskabet i henhold til årsregnskab eller separat opgørelse  

 fra  

 selskabets bestyrelse.
Ved løbende driftsunderskud  

 forstås underskud opstået med og som følge af  

 udgifter for Finansieringsselskabet til administration, herunder personale,  

 edb-kapacitet, administrationshonorar, revision m.v.
Ifølge aftalens punkt 5.02  

 respekterer Selskabet for samtlige tilgodehavender, som måtte opnås hos  

 Finansieringsselskabet i medfør af tilbuddet ifølge aftalen eller på et  

 hvilket  

 som helst andet grundlag, at Finansieringsselskabets aktiekapital stor  

 500.000  

 kr. skal bevares intakt.
Videre accepterer Selskabet at meddele  

 Finansieringsselskabet saldokvittering på det tidspunkt, hvor nærmere angivne  

 sikkerheder er realiseret, overdraget eller efter bedste skøn afskrevet.
Der  

 ses ikke mellem Selskabet og skattemyndigheden at være uenighed om, at  

 Selskabet i indkomståret 1999 har dækket et driftsunderskud i  

 Finansieringsselskabet på 18.600 tkr. på baggrund af aftalen af 5. januar  

 1993.  

 Ligeledes ses der ikke at være uenighed om, at dette er sket ved Selskabets  

 nedskrivning af ansvarlig lånekapital.
Uenigheden vedrører således, om  

 beløbet  

 på baggrund af aftalen må anses som et tilskud til Finansieringsselskabet  

 omfattet af reglerne i statsskatteloven, eller om beløbet må anses som en  

 gældseftergivelse omfattet af reglerne i kursgevinstloven.
 Ved  

 sagens afgørelse må det henset til aftalen af 5. januar 1993 lægges til  

 grund,  

 at Selskabet udtrykkeligt efter aftalens ordlyd forpligter sig til i  

 form af  

 driftstilskud at ville dække løbende driftsunderskud, jf. herved  

 aftalens pkt.  

 4.02. Der ses hverken efter aftalens ordlyd eller sagens omstændigheder i  

 øvrigt at være belæg for at anse tabsinddækningen vedrørende  

 Finansieringsselskabets driftsunderskud for omfattet af aftalens pkt. 5.02.
For  

 så vidt Finansieringsselskabets krav mod Selskabet dækkes i form af  

 nedskrivning af ansvarlig lånekapital, kan denne nedskrivning herefter ikke  

 anses som en eftergivelse omfattet af reglerne i kursgevinstloven, men må  

 anses  

 som betaling af driftstilskud omfattet af reglerne i statsskatteloven.
Det er  

 uden betydning i relation til tilskudsbeskatningen, at Selskabets betaling  

 sker  

 ved modregning i tilgodehavende hos Finansieringsselskabet.  

 Tilskudsbeskatningen er således heller ikke udtryk for, at udlånet i  

 realiteten  

 anses for et driftstilskud.
 Det  

 bemærkes i relation til aftalens punkt. 5.02, hvorefter det vedrørende  

 Selskabets tilgodehavender i Finansieringsselskabet skal respekteres, at  

 aktiekapitalen på 500.000 kr. bevares intakt, at Selskabets betaling af  

 driftstilskud efter aftalens pkt. 4.02 (med deraf følgende indtægtsførsel af  

 tilskud),  

 vil medføre tilsvarende forøgelse af Finansieringsselskabets egenkapital og  

 dermed mindre nedskrivning af ansvarlig lånekapital i relation til pkt. 5.02.
 For  

 så vidt der er henvist til regnskabstal i oversigt, kan disse ikke anses som  

 udtryk for, at nedskrivningen af ansvarlig lånekapital er begrundet i  

 aftalens  

 pkt. 5.02.
 For  

 indkomstår 2000 og 2001  hvor Finansieringsselskabet har  

 driftsunderskud, og  

 hvor skat i resultatopgørelsen er indtægtsført med hhv. hhv. 14.536 tkr. og  

 6.964 tkr. (som følge af sambeskatningen med Selskabet)  kan  

 synspunktet, at  

 et driftstilskud efter aftalens pkt. 4.02 vil medføre, at  

 Finansieringsselskabet vil få et tilsvarende nettooverskud, ikke tiltrædes  

 allerede af den grund, at det positive skattebeløb for disse år forøger  

 egenkapitalen og dermed formindsker det beløb, som det ansvarlige lån skal  

 nedskrives med efter aftalens pkt. 5.02.
 Det kan herefter i  

 overensstemmelse med den påklagede ansættelse tiltrædes, at Selskabet ikke er  

 godkendt fradrag for beløbet på 18.600 tkr., hvilket er tiltrådt af Skat.
