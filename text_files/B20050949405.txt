BL  

 8-10  

  

 Bestemmelser om obligatorisk indberetning af flyvesikkerhedsmæssige  

 begivenheder  

1) Udgave 2, 13. juni 2005 I medfør af § 89 b og § 149, stk. 10, i lov  

 om luftfart, jf. lovbekendtgørelse nr. 543 af 13. juni 2001, fastsætter  

 Statens  

 Luftfartsvæsen herved efter bemyndigelse fra Transport- og Energiministeriet,  

 jf. bekendtgørelse nr. 795 af 3. september 2001 om henlæggelse af opgaver til  

 Statens Luftfartsvæsen og om kundgørelse af de af luftfartsvæsenet  

 udfærdigede  

 forskrifter, følgende:
1. Referencedokumenter 1.1 BL 2-1, Virksomheders autorisation til fremstilling  

 og vedligeholdelse af luftfartøjer eller luftfartøjsmateriel, seneste udgave.
 1.2 BL 2-4, Bestemmelser om JAR-145 autorisation, seneste  

 udgave.
 1.3 BL 3-18, Bestemmelser om etablering af flyvepladsledelse  

 på godkendte flyvepladser m.v., seneste udgave.
 1.4 BL 5-40, Bekendtgørelse om meddelelsespligt med  

 hensyn til flyvehavarier og flyvehændelser, seneste udgave.
 1.5 BL 5-50, Bestemmelser om godkendelse af luftfartsforetagender  

 til at udføre erhvervsmæssig lufttrafik i henhold til JAR-OPS 1 og/eller  

 JAR-OPS 3, seneste udgave.
 1.6 BL 6-09, Bestemmelser om indførelse af JAR-FCL  

 (pilotcertifikater, flyvemaskine og helikopter), seneste udgave.
 1.7 BL 7-8, Bestemmelser om drift af lufttrafiktjenesteenheder,  

 seneste udgave.
1.8 De dokumenter, der er nævnt i pkt. 1.1-1.7, findes  

 på Retsinformations hjemmeside www.retsinfo.dk og på Statens Luftfartsvæsens  

 hjemmeside www.slv.dk.
Dokumenterne kan endvidere købes ved henvendelse til Statens Luftfartsvæsen Servicecentret Postboks 744 Ellebjergvej 50 2450 København SV Tel.: 3618 6000 Fax: 3618 6001 E-post:  

 ais@slv.dk 2. Definitioner Anonymisering:
 Fjernelse fra indberetningerne af alle personlige  

 oplysninger om indberetteren og tekniske enkeltheder, hvormed indberetterens  

 eller andres identitet kan udledes af oplysningerne.
 Flyvesikkerhedsmæssig  

 begivenhed (begivenhed):
 Enhver driftsforstyrrelse, fejl, mangel eller andet  

 irregulært forhold, som har eller kan have påvirket flyvesikkerheden, og som  

 ikke har medført et flyvehavari eller en flyvehændelse, jf. luftfartslovens  

 § 135 og BL 5-40.
 Anm.: De forhold,  

 der er nævnt i bilag 5 - 8, er omfattet af definitionen.
 Urgent Flight Safety Report - UFSR:
 En indberetning i kort form til Statens Luftfartsvæsen  

 via telex, telefax eller e-mail af en begivenhed af væsentlig  

 flyvesikkerhedsmæssig  

 betydning, herunder af flåde-, type-, eller systemrelateret betydning.
3. Anvendelsesområde 3.1 Denne BL fastsætter bestemmelser om indberetning af  

 begivenheder til Statens Luftfartsvæsen.
3.2 Denne BL gælder for a.  

 	  

 lufttrafik med  

 danske helikoptere og motorflyvemaskiner, bortset fra motorsvævefly, b.  

 	  

 virksomheder/organisationer,  

 hvis hovedforretningssted er beliggende inden for dansk område, og c.  

 	  

 udøvelse af  

 lufttrafiktjeneste inden for dansk område samt inden for områder, hvor  

 Danmark  

 i henhold til internationale aftaler er forpligtet til at udøve  

 lufttrafiktjeneste.
 3.2.1 En motorflyvemaskine og en helikopter betragtes  

 som dansk, når den er dansk registreret eller opereres i henhold til en dansk  

 driftstilladelse, jf. luftfartslovens § 4, stk. 2.
4. Generelt 4.1 De begivenheder, som er anført i bilag 5 - 8 til  

 denne BL, skal indberettes til Statens Luftfartsvæsen, Kvalitet og Analyse,  

 som  

 opbevarer indberetningerne i en database.
 4.1.1 I databasen må der ikke registreres navne eller  

 adresser på enkeltpersoner.
 Anm.: Statens  

 Luftfartsvæsens personale og eventuelle sagkyndige er under ansvar efter  

 straffelovens § 152 og 152 a-e forpligtet til over for uvedkommende at  

 hemmeligholde de indberettede oplysninger, jf. luftfartslovens § 89 b,  

 stk. 2.
 4.2 Indberetningspligten påhviler de personer og virksomheder/organisationer,  

 der er anført i afsnit 5 - 8.
 4.3 Indberetning skal ske senest 72 timer efter, at den  

 indtrufne begivenhed er konstateret, og skal ske på den formular, der er  

 relevant for den pågældende begivenhed, jf. pkt. 5.4, 6.6, 7.2 og 8.3.
 4.4 Statens Luftfartsvæsen kan til enhver tid forlange  

 uddybende oplysninger om en indberettet begivenhed.
4.5 Indberetningspligtige virksomheder/organisationer,  

 jf. pkt. 5.2, 6.1, 6.2, 6.3. 7.1 og 8.2, skal a.  

 	  

 udpege en person  

 eller en enhed i virksomheden/organisationen, der kan kontaktes af Statens  

 Luftfartsvæsen vedrørende indberetningen, og b.  

 	  

 beskrive deres  

 indberetningssystem i virksomhedens/organisationens kvalitets-/driftshåndbog,  

 herunder beskrive et entydigt uafbrudt nummersystem med revisionsmulighed,  

 som  

 skal kunne godkendes af Statens Luftfartsvæsen.
 4.5.1 Hvis den indberetningspligtige virksomhed/organisation  

 i henhold til sin godkendelse er forpligtet til at foretage undersøgelse og  

 udredning af en begivenhed, skal den, når undersøgelsen/udredningen er  

 tilendebragt, fremsende en redegørelse herom til Statens Luftfartsvæsen.
 4.6 Statens Luftfartsvæsen udgiver jævnligt rapporter  

 baseret på de indberettede begivenheder.
 4.6.1 Rapporterne skal være anonymiserede.
5. Flyveoperationel  

 indberetning 5.1 Luftfartøjschefen skal indberette de begivenheder  

 vedrørende flyveoperationelle forhold, som er nævnt i bilag 5 til denne BL.
 5.1.1 For privatflyvning, bortset fra firmaflyvning og  

 flyvning med turbinedrevne luftfartøjer, skal indberetning kun ske for de  

 begivenheder,  

 der er fremhævet med fed skrift i bilag 5.
5.2 For luftfartsselskaber, der i henhold til JAR-OPS 1  

 eller JAR-OPS 3, jf.
BL 5-50, skal have et indberetningssystem, påhviler  

 indberetningspligten efter pkt. 5.1 tillige luftfartsselskabet.  

 Luftfartøjschefens  

 indberetning, jf. pkt. 5.1, skal i disse tilfælde ske til luftfartsselskabet.  

 Selskabets flyvechef (Nominated Postholder Operations) er ansvarlig for, at  

 indberetningen videresendes til Statens Luftfartsvæsen.
Anm.: Denne  

 indberetning opfylder de krav til indberetning, som er beskrevet i JAR-OPS  

 1.420 (a) (1) og JAR-OPS 3.420 (a) (1) med undtagelse af flyvehavarier og  

 flyvehændelser, jf.
BL 5-40.
5.3 For skoleflyvning, der udføres i henhold til BL  

 6-09 (JAR-FCL), påhviler indberetningspligten efter pkt. 5.1 tillige  

 pågældende  

 uddannelsesorganisation.
Luftfartøjschefens indberetning, jf. pkt. 5.1, skal  

 i  

 disse tilfælde ske til uddannelsesorganisationen.
Uddannelsesorganisationens  

 uddannelsesansvarlige  

 (Head of Training henholdsvis den person, der tegner en Registered Facility)  

 er  

 ansvarlig for, at indberetningen videresendes til Statens Luftfartsvæsen.
 5.4 Indberetning skal foretages på formularen Flight  

 Safety Report, der er optaget som bilag 1 til denne BL, eller på anden  

 formular  

 med tilsvarende informationer.
 5.4.1 Indberetning skal desuden foretages som UFSR  

 umiddelbart efter, at den indtrufne begivenhed er konstateret, hvis der er  

 tale  

 om en begivenhed af væsentlig flyvesikkerhedsmæssig betydning.
 5.5 Indberetningen skal registreres i luftfartøjets  

 rejsedagbog.
 5.6 En person, som udfører opgaver i forbindelse med  

 betjening af et luftfartøj på jorden, herunder brændstofpåfyldning,  

 klargøring,  

 udarbejdelse af loadsheet, lastning, afisning og bugsering på offentlige  

 flyvepladser eller godkendte private flyvepladser, skal indberette de  

 begivenheder vedrørende ground-handling, som er nævnt i bilag 5 til denne BL.
5.6.1 Hvis begivenheden vedrører et luftfartøj, der  

 opereres på en dansk driftstilladelse i et luftfartsselskab, som i henhold  

 til  

 JAR-OPS 1 eller JAR-OPS 3 skal have et indberetningssystem, skal  

 indberetningen  

 efter pkt. 5.6 ske til luftfartsselskabet.
Selskabets flyvechef (Nominated  

 Postholder Operations) er ansvarlig for, at indberetningen videresendes til  

 Statens Luftfartsvæsen.
 5.6.2 I andre tilfælde end det, der er nævnt i pkt.  

 5.6.1, skal indberetningen efter pkt. 5.6 ske direkte til Statens  

 Luftfartsvæsen.
6. Teknisk  

 indberetning (reparation og vedligeholdelse) 6.1 For luftfartsselskaber, der i henhold til JAR-OPS 1  

 eller JAR-OPS 3, jf.
BL 5-50, skal have et indberetningssystem, skal der ske  

 indberetning  

 af de begivenheder, der er anført i afsnittene om Luftfartøj,  

 vedligeholdelse  

 og reparation og MEL i bilag 6 til denne BL, medmindre den  

 pågældende  

 begivenhed er konstateret af et værksted som nævnt i pkt. 6.2. Indberetningen  

 skal foretages af den teknisk ansvarlige (Nominated Postholder Maintenance  

  

 ).
 6.2 For værksteder, som er Part 145 autoriserede, skal  

 der ske indberetning af de begivenheder, der er anført i afsnittet om  

 Vedligeholdelse og reparation i bilag 6 til denne BL, medmindre  

 pågældende  

 begivenhed er konstateret af et luftfartsselskab som nævnt i pkt. 6.1.  

 Indberetningen skal foretages af den teknisk ansvarlige (Base Manager, Line  

 Manager  

 eller  

 Workshop Manager).
 6.2.1 Begivenheder som nævnt i pkt. 6.2, der  

 konstateres af værksteder, som er Part 145 autoriserede i udlandet, skal  

 indberettes  

 af pågældende ejer, bruger eller operatør af luftfartøjet.
 6.3 For fremstillingsvirksomheder, der er godkendt i henhold  

 til BL 2-1 eller Part 21, skal der ske indberetning af de begivenheder, der  

 er  

 anført i afsnittet om Fremstilling, BL 2-1 eller Part  

 21  

 i bilag 6 til denne BL.  

 Indberetningen skal foretages af den tekniske chef.
 6.4 Indehaveren af et dansk supplerende typecertifikat  

 skal indberette de begivenheder, der er anført i afsnittet om  

 Fremstilling/Dansk  

 supplerende typecertifikat i bilag 6 til denne BL.
 6.5 En person, som udfører opgaver i forbindelse med  

 montering, ændring, vedligeholdelse, reparation, eftersyn, kontrol under  

 flyvning eller inspektion af luftfartsanlæg, som Danmark er ansvarlig for,  

 skal  

 indberette de hertil hørende begivenheder, der er anført i bilag 7 til denne  

 BL.
 6.6 Indberetning efter pkt. 6.1 - 6.4 skal foretages på  

 formularen Technical Safety Report, der er optaget som bilag 2 til denne BL,  

 eller på anden formular med tilsvarende informationer.
 6.7 Indberetning efter pkt. 6.5 skal foretages på  

 formularen Airport and CNS/ATM Safety Report, der er optaget som bilag 3 til  

 denne BL, eller på anden formular med tilsvarende informationer.
7. Flyvepladser,  

 indberetning 7.1 For offentlige flyvepladser og godkendte private flyvepladser  

 skal der ske indberetning af de begivenheder vedrørende flyvepladser mv., der  

 er nævnt i bilag 7 til denne BL.
Indberetningen skal foretages af  

 flyvepladschefen,  

 jf.
BL 3-18.
Anm.:  

 Kravet om indberetning gælder for såvel IMC-  

 som VMC-flyvepladser, men for VMC-flyvepladser er der ikke fastsat krav om  

 etablering af et rapporteringssystem som en del af kvalitetsstyringssystemet,  

 jf.
BL 3-18, pkt. 6.1.1.
 7.2 Indberetning skal foretages på formularen Airport  

 and CNS/ATM Safety Report, der er optaget som bilag 3 til denne BL, eller på  

 anden formular med tilsvarende informationer.
8. Lufttrafiktjeneste,  

 indberetning 8.1 Flyveledere samt FIS-operatører skal indberette de  

 begivenheder vedrørende lufttrafiktjeneste, der er nævnt i bilag 8 til denne  

 BL, hvis de er involveret i den pågældende begivenhed.
8.2 For lufttrafiktjenesteenheder, der har et  

 rapporteringssystem godkendt i henhold til BL 7-8, påhviler  

 indberetningspligten efter pkt. 8.1 tillige lufttrafiktjenesteenheden.  

 Flyvelederens samt FIS-operatørens indberetning, jf. pkt. 8.1, skal i disse  

 tilfælde  

 ske til lufttrafiktjenesteenheden.
Lufttrafiktjenesteenhedens daglige leder  

 er  

 ansvarlig for, at indberetningen videresendes til Statens Luftfartsvæsen.
 8.3 Indberetning skal foretages på formularen Air  

 Traffic Safety Report, der er optaget som bilag 4 til denne BL, eller på  

 anden  

 formular med tilsvarende informationer.
 8.4 En indberetning skal registreres i  

 lufttrafiktjenesteenhedens journal.
9. Dispensation Statens Luftfartsvæsen kan i ganske særlige tilfælde dispensere  

 fra bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
10. Straf 10.1 Overtrædelse af bestemmelserne i afsnit 4 - 8  

 straffes med bøde.
 10.2 For overtrædelser begået af selskaber mv.  

 (juridiske personer) kan der pålægges strafansvar efter reglerne i  

 straffelovens  

 5. kapitel, jf. luftfartslovens § 149, stk. 14.
 Anm.: Den, der i  

 overensstemmelse med bestemmelserne i denne BL har foretaget indberetning af  

 en  

 begivenhed, kan ikke for den pågældende begivenhed straffes for overtrædelse  

 af  

 luftfartslovens § 42, bestemmelser fastsat i medfør af luftfartslovens  

 §§ 31, 52, 54, 82 eller 83 eller bestemmelser i EF-forordninger på  

 områder, der omfattes af luftfartsloven, jf. luftfartslovens § 149 a.
11. Ikrafttræden 11.1 Denne BL træder i kraft den 1. juli 2005.
 11.2. Samtidig ophæves BL 8-10, 1. udgave af 10. juli  

 2001 med senere ændringer.
Statens Luftfartsvæsen, den 13. juni  

 2005 Kurt Lykstoft Larsen /Henning Christensen Bilag 1 Bilag 2 Bilag 3 Bilag 4 Bilag 5 Bilag 6 Bilag 7 Bilag 8 1)
*  

  

 BLen  

 indeholder bestemmelser, der gennemfører dele af Europa-Parlamentets og  

 Rådets  

 direktiv 2003/42/EF af 13. juni 2003 om indberetning af hændelser inden for  

 civil luftfart (De Europæiske Fællesskabers Tidende L 167 af 4. juli 2003).
