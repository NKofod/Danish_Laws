Landsskatteretskendelse af 15. oktober 2003 vedr. skattepligt  

 for selskab, der var indregistreret i Erhvervs- og Selskabsstyrelsen men hvis  

 ledelse havde sæde i USA Klagen til Landsskatteretten skyldes, at selskabet for  

 indkomstårene 1999 og 2000 er anset for fuldt skattepligtig til Danmark i  

 henhold til selskabsskattelovens § 1, stk. 1, nr. 1.
Det fremgår af sagens oplysninger, at selskabet blev stiftet  

 den 1. oktober 1998, og at hele anpartskapitalen i selskabet blev erhvervet  

 af  

 det amerikanske selskab A i slutningen af 1998. I forbindelse hermed blev  

 selskabets ledelse, der består af 2 direktører, udskiftet, således at  

 selskabets daværende direktion, der var bosiddende i Danmark, blev udskiftet  

 med B og C, der begge er bosiddende i USA.
Selskabet, der har adresse i  

 Danmark, har siden stiftelsen været registreret i Erhvervs- og  

 Selskabsstyrelsen.
Af selskabets årsregnskab for 1999 og årsrapporten for 2000  

 fremgår, at selskabets hovedaktivitet primært består i erhvervelse af  

 filmrettigheder, som derefter videresælges eller sælges på licens til  

 koncernforbundne selskaber eller eksterne kunder.
Af revisionspåtegningerne  

 fremgår, at selskabet i strid med lovgivningen ikke har opbevaret  

 regnskabsmaterialet  

 her i landet.
Det fremgår endvidere, at selskabet i de omhandlede indkomstår  

 ikke har haft nogen ansatte, og at der ikke er betalt løn til selskabets  

 direktion.
Selskabets repræsentant har om baggrunden for As  

 erhvervelse af selskabet oplyst, at formålet hermed var at overføre visse  

 formalia, herunder masterkopier af film, der kunne være i strid med  

 pornografilovgivningen i USA, hertil.
Selskabet erhvervede herefter 4  

 skuffedatterselskaber, benævnt henholdsvis D ApS, E ApS, F Aps og G ApS,  

 hvoraf  

 de 3 nu er solgt til H og I TV.
Selskabet ejer stadigvæk hele  

 anpartskapitalen  

 i datterselskabet G ApS.
Repræsentanten har videre oplyst, at selskabets aktivitet  

 består i gennemfakturering vedrørende køb og salg af rettigheder til at  

 distribuere film i et givent marked for et givent antal år.
Selskabet får  

 på  

    

  

 anvisning filmrettighederne tildelt  

 direkte fra producenterne, der er uafhængige af selskabet og de øvrige  

 selskaber i koncernen.
Selskabet har herefter overdraget disse rettigheder  

 til  

 en af to kunder, H eller I TV, eller disses datterselskaber.
H er uafhængig  

 af  

 selskabet og den øvrige koncern, medens I TV er et joint venture, der for  

 19,9  

 %s vedkommende ejes af  

    

  

 koncernen.
Om aktiviteten i og ledelsen af selskabet har repræsentanten  

 oplyst, at alle operationelle og ledelsesmæssige aktiviteter vedrørende  

 selskabet finder sted i selskaber i USA, og at selskabets 2 amerikanske  

 direktører aldrig har været i Danmark.
Selskabet udfører ikke selv nogen  

 funktioner, idet A varetager alle funktioner i forbindelse med køb og salg af  

 film, herunder aftaler med producenter, screening af film og distribution,  

 samt  

 administration og bogføring for selskabet.
Endelig varetager J, der er  

 moderselskab til A, alle funktioner i forbindelse med revision, skat, ledelse  

 og finansiering.
 Selskabsbeskatningen har for indkomstårene 1999 og 2000  

 anset selskabet for fuldt skattepligtig til Danmark i henhold til  

 selskabsskattelovens § 1, stk. 1, nr. 1.
Selskabsbeskatningen har som begrundelse for afgørelsen  

 bl.a. anført, at selskabets fulde skattepligt til Danmark i henhold til  

 selskabsskattelovens § 1, stk. 1, nr. 1, indtrådte ved selskabets  

 registrering  

 i Erhvervs- og Selskabsstyrelsen, og at denne skattepligt består, så længe  

 selskabet er registreret i Erhvervs- og Selskabsstyrelsen.
Skattepligten i  

 henhold til selskabsskattelovens § 1, stk. 1, nr. 1, er  udover  

 registrering i  

 Erhvervs- og Selskabsstyrelsen  således ikke betinget af, at selskabet  

 har  

 hovedsæde i Danmark.
Selskabet er også i henhold til artikel 2, stk. 1, litra  

 g, i dobbeltbeskatningsoverenskomsten mellem Danmark og USA hjemmehørende i  

 Danmark, idet der ikke er tale om, at selskabet er hjemmehørende i begge de  

 kontraherende stater, jf. artikel 4, stk. 3, i OECDs modeloverenskomst.  

 Selskabet er endvidere ejer af de filmrettigheder, der er givet i licens og  

 solgt, hvormed selskabet er rette indkomstmodtager af indtægterne i relation  

 hertil, jf. statsskattelovens § 4.
 Selskabets repræsentant har over for Landsskatteretten  

 nedlagt påstand om, at selskabet for indkomstårene 1999 og 2000 ikke er fuldt  

 skattepligtig til Danmark, og at den skattepligtige indkomst derfor skal  

 nedsættes til 0 kr.
Repræsentanten har til støtte for påstanden principalt bl.a.  

 gjort gældende, at selskabet ikke er skattemæssigt hjemmehørende i Danmark,  

 fordi ledelsens sæde ikke er i Danmark.
Der er ingen ansatte i selskabet,  

 bestyrelsen har aldrig været i Danmark, og alle daglige og ledelsesmæssige  

 dispositioner foretages i USA.
Selskabet ledes derfor ikke fra Danmark.
Da  

 selskabet i enhver henseende styres fra USA, er ledelsens sæde i USA.
Der er  

 herved henvist til cirkulære nr. 82 af 29. maj 1997 om international  

 beskatning  

 punkt 2.1.
I henhold til selskabsskattelovens § 1, stk. 1, nr. 1,  

 påhviler skattepligt selskaber og foreninger m.v., der er hjemmehørende her i  

 landet, herunder indregistrerede aktieselskaber.
Selskabsskattelovens § 1,  

 stk.  

 1, nr. 1, opstiller således en dobbelt betingelse for, at et selskab er fuldt  

 skattepligtigt til Danmark. 1) Selskabet skal være hjemmehørende i Danmark,  

 og  

 2) selskabet skal være indregistreret i Danmark.
Det fremgår klart af lovens  

 ordlyd, at et selskab både skal være registreret i Danmark og skal være  

 hjemmehørende i Danmark for at være omfattet af selskabsskattelovens § 1,  

 stk.  

 1, nr. 1. Et dansk indregistreret selskab er alene fuldt skattepligtig til  

 Danmark, hvis ledelsens sæde også er i Danmark.
Der er herved henvist til  

 Niels  

 Winther-Sørensens artikel i Festskrift til Aage Michelsen, Henrik  

 Dam i  

 Generationsskifte i ret og praksis, Festskrift til Finn  

 Taksøe-Jensen, og  

 Erik Werlauff i Selskabsskatteret 2002/03.
Der er endvidere henvist til, at selskabsskattelovens § 1,  

 stk. 1, og § 5, stk. 5 og 7, samt ligningslovens § 33 D, stk. 5, og § 33 E,  

 stk. 6, savner mening, hvis bestemmelserne ikke skal omfatte dansk  

 indregistrerede selskaber omfattet af § 1, stk. 1, nr. 1. Såvel  

 bestemmelsernes  

 ordlyd som disses indbyrdes sammenhæng forudsætter, at et dansk  

 indregistreret  

 selskab ophører med at være fuldt skattepligtigt til Danmark efter  

 selskabsskattelovens § 1, hvis ledelsens sæde flyttes til udlandet.  

 Bestemmelserne forudsætter således efter deres ordlyd, at alle selskaber  

 omfattet af § 1, og dermed også dansk indregistrerede selskaber omfattet af §  

 1, stk. 1, nr. 1, ophører med at være fuldt skattepligtige til Danmark, hvis  

 1)  

 ledelsens sæde flyttes til udlandet, eller 2) det følger af en  

 dobbeltbeskatningsoverenskomst, at selskabet bliver hjemmehørende i udlandet.  

 At hævde, at reglerne alene har betydning for alle andre selskaber end dem,  

 der  

 er indregistreret efter selskabsskattelovens § 1, stk. 1, nr. 1, er i strid  

 med  

 lovens ordlyd samt forudsætningerne for bestemmelserne.
Der er alene  

 sammenhæng  

 mellem selskabsskattelovens § 1, stk. 1, nr. 1, og § 5, stk. 5, og 7, hvis  

 fuld  

 skattepligt for registrerede selskaber er betinget af, at de også er  

 hjemmehørende i Danmark, dvs. at de faktisk ledes fra Danmark.
Der er herved  

 henvist til bemærkningerne til lov nr. 312 af 17. maj 1995 (L 35), cirkulære  

 nr. 82 af 29. maj 1997 om international beskatning punkt 4 og bemærkningerne  

 til lov nr. 487 af 12. juni 1996 (L 118).
Subsidiært har repræsentanten bl.a. gjort gældende, at  

 selskabet på baggrund af artikel II i dobbeltbeskatningsoverenskomsten af 6.  

 maj 1948 mellem Danmark og USA samt Højesterets dom af 26. januar 1994  

 gengivet  

 i TfS 1994.184 må anses for skattemæssigt hjemmehørende i USA i de omhandlede  

 indkomstår, idet selskabet ledes i USA.
Dobbeltbeskatningsoverenskomsten har  

 ikke bestemmelser om, hvornår en person i skattemæssig henseende skal anses  

 for  

 at være hjemmehørende i en af de kontraherende stater, men er efter fast  

 praksis fortolket i overensstemmelse med principperne i artikel 4 i  

 OECD-modellen.
Et selskab skal således anses for skattemæssigt hjemmehørende  

 i  

 det land, hvorfra det ledes.
Mere subsidiært har repræsentanten bl.a. gjort gældende, at  

 selskabet ikke er rette indkomstmodtager, idet selskabet ikke har nogen  

 virksomhed i Danmark.
Købet af skuffeselskabet og overdragelse hertil af  

 visse  

 kontrakter var alene begrundet i amerikansk pornografilovgivning og var  

 derfor  

 ikke udtryk for, at koncernen ønskede at drive virksomhed i Danmark.
Der er  

 alene tale om formel etablering af virksomhed i Danmark, mens virksomheden  

 reelt stadig drives i USA.
Som følge heraf må rette indkomstmodtager  

 vedrørende  

 den indkomst, der er henført til selskabet, være det amerikanske  

 moderselskab,  

 der reelt driver virksomheden.
Selskabets indkomst er derfor ikke  

 skattepligtigt i Danmark.
Koncernen er i øvrigt beskattet i USA af selskabets  

 danske indkomst.
Told- og Skattestyrelsen har indstillet, at afgørelsen  

 stadfæstes.
En fortolkning af ordlyden i selskabsskattelovens § 1, stk. 1,  

 nr.  

 1, således at fuld skattepligt til Danmark kun påhviler aktieselskaber, der  

 både er indregistrerede i Danmark og er hjemmehørende her i landet, og at et  

 aktieselskab kun skal anses for hjemmehørende her i landet, såfremt selskabet  

 har ledelsens sæde her i landet, er i strid med den siden 1960´erne  

 almindeligt  

 gældende fortolkning af bestemmelsen, således som dette er kommet til udtryk  

 i  

 lovforarbejder, cirkulærer, ligningsvejledninger samt den altovervejende del  

 af  

 litteraturen.
I bemærkningerne til § 1, nr. 1, i L 35 (International  

 beskatning), jf. lov nr. 312 af 17. maj 1995, er bl.a. anført: Efter de  

 nugældende regler er aktieselskaber m.v. indregistreret i Danmark fuldt  

 skattepligtige her i landet. og Efter forslaget anses et selskab  

 for at være  

 hjemmehørende her i landet, når selskabet er indregistreret her i landet,  

 eller  

 når selskabets ledelse har sæde her i landet. I cirkulære nr. 82 af 29.  

 maj  

 1997 er under punkt 2 bl.a. anført: Selskaber, omfattet af  

 selskabsskattelovens § 1, stk. 1, nr. 1, anses for hjemmehørende her i landet  

 på baggrund af indregistrering.
Selskabsskattelovens § 1, stk. 6, har ikke  

 betydning  

 for disse selskaber.
Fuld skattepligt kan derfor enten bestå på baggrund af  

 indregistrering her i landet, eller på baggrund af, at et selskabs eller en  

 forenings m.v. ledelse har sæde her i landet, dog med undtagelse af tilfælde  

 omfattet af selskabsskattelovens § 1, stk. 6, 3. pkt. I  

 ligningsvejledningen  

 er under afsnit S.A.1. bl.a. anført: Fælles for de i  

 selskabsskattelovens § 1,  

 stk. 1 omhandlede selskaber og foreninger m.v. er, at de skal være  

 hjemmehørende her i landet.
Fortolkningen af ordet hjemmehørende giver ikke  

 vanskeligheder vedrørende indregistrerede aktie- og anpartsselskaber, da det  

 er  

 en betingelse for indregistreringen i Erhvervs- og Selskabsstyrelsen, at  

 selskabet angiver sit hjemsted her i Danmark.
For de øvrige i bestemmelsen  

 nævnte  

 sammenslutninger m.v. er det derimod af betydning, hvad der skal forstås ved  

 hjemmehørende, bl.a. for at afgrænse dem fra de i selskabsskattelovens § 2  

 omhandlede begrænset skattepligtige selskaber og foreninger, jf. afsnit  

 S.A.2. I 1995-loven om international beskatning blev der endvidere  

 indført en regel om ophørsbeskatning ved flytning af ledelsens sæde til  

 udlandet.
Bag denne bestemmelse ligger efter styrelsens opfattelse en  

 forudsætning om, at her i landet indregistrerede aktieselskaber bevarer den  

 fulde  

 skattepligt efter flytning af ledelsens sæde til udlandet.
Dette hænger  

 sammen  

 med, at ophørsbeskatning (også) indtræder, hvis et selskab efter  

 bestemmelserne  

 i en dobbeltbeskatningsoverenskomst bliver hjemmehørende i udlandet.
I  

 selskabsskattelovens § 1, stk. 6, blev selskaber og foreninger m.v. omfattet  

 af  

 stk. 1, nr. 2-6, anset for hjemmehørende her i landet, hvis ledelsen har sæde  

 her i landet.
Der henvises således ikke til stk. 1, nr. 1, og dette betyder,  

 at  

 der ikke i forhold til et her i landet indregistreret selskab kan stilles  

 krav  

 om, at ledelsens sæde skal være placeret i Danmark.
Lovgiver har således  

 efter  

 styrelsens opfattelse klart lagt til grund, at et i Danmark indregistreret  

 selskab er fuldt skattepligtig, uanset hvor ledelsens sæde er placeret.
Der  

 er  

 i den altovervejende litteratur givet udtryk for samme opfattelse, nemlig at  

 registrering af et aktie- eller anpartsselskab er tilstrækkeligt grundlag for  

 at statuere fuld skattepligt.
Der er herved henvist til Allan Philip i  

 Studier  

 i den internationale selskabsrets teori 1961, Thøger Nielsen i  

 Indkomstbeskatning II side 53,  

    

  

 Jørgen  

 Andersen i Vejledning i aktieselskabsbeskatning m.v. 1966 side  

 14, Aage  

 Michelsen i International skatteret 2. udgave side 151, Jan  

 Pedersen i  

 Skatteretten 2 1991 side 358 og Jens Olav Engholm Jacobsen i  

 Selskabsskatteloven med kommentarer 1997 side 56. Kun få  

 forfattere er af en  

 anden opfattelse bl.a.
Niels Winther-Sørensen i Festskrift til Aage  

 Michelsen  

 2000, der med forsigtighed har sammenfattet retsstillingen således, at det  

 ikke  

  som hidtil normalt antaget  skal afgøres på grundlag af to  

 kriterier  

 (indregistrering og ledelsens sæde), men reelt blot på grundlag af ét  

 kriterium  

 (ledelsens sæde), om et aktieselskab er omfattet af fuld skattepligt til  

 Danmark.
Indførelsen i 1995 af ledelsens sæde i selskabsskattelovens § 1,  

 stk.  

 6, og forekomsten af udtrykket ledelsens sæde i danske  

 dobbeltbeskatningsoverenskomster har efter styrelsens opfattelse ikke  

 betydning  

 for fortolkningen af selskabsskattelovens § 1, stk. 1, nr. 1. Uanset ordlyden  

 af selskabsskattelovens § 5, stk. 5 og 7, har det helt klart ikke været  

 lovgivers hensigt, at den fulde skattepligt efter § 1, stk. 1, nr. 1, skal  

 ophøre, fordi ledelsens sæde flyttes til udlandet.
Bestemmelserne i § 5, stk.  

 5  

 og 7, må i øvrigt efter almindelige fortolkningsprincipper læses i sammenhæng  

 med lovens øvrige bestemmelser.
Dobbeltbeskatningsoverenskomsten af 6. maj 1948 mellem  

 Danmark og USA indeholder ikke en bestemmelse om skattemæssigt hjemsted.
Der  

 er  

 ikke grundlag for at indfortolke artikel 4 i OECD´s modeloverenskomst i  

 dobbeltbeskatningsoverenskomsten mellem Danmark og USA.  

 Hjemmehørende-begrebet  

 skal derfor efter dobbeltbeskatningsoverenskomstens artikel II (2) fortolkes  

 i  

 overensstemmelse med dansk lovgivning.
Selskabet må derfor anses for  

 hjemmehørende i Danmark og ikke i USA.
 Landsskatterettens  

 bemærkninger og begrundelse:
 Selskabsskattelovens § 1, stk. 1, nr. 1, har følgende  

 ordlyd:
 Skattepligt i henhold til denne lov påhviler her i landet  

 hjemmehørende:
 1) indregistrerede aktieselskaber.
To retsmedlemmer, herunder retsformanden, er enige med Told-  

 og Skattestyrelsen i, at selskabets indregistrering i Erhvervs- og  

 Selskabsstyrelsen, hvorved selskabet har angivet at have hjemsted her i  

 landet,  

 medfører, at selskabet er fuldt skattepligtigt til Danmark efter  

 selskabsskattelovens § 1, stk. 1, nr. 1. Der er ved denne fortolkning af  

 bestemmelsen lagt vægt på sammenhængen mellem bestemmelsen og lovens § 1,  

 stk.  

 6. Efter denne bestemmelse er selskaber og foreninger m.v. omfattet af stk.  

 1,  

 nr. 2-6, hjemmehørende her i landet, hvis ledelsen har sæde her i landet.
Der  

 henvises ikke til stk. 1, nr. 1, hvorfor der ikke i forhold til et selskab,  

 der  

 er indregistreret her i landet, kan stilles krav om, at ledelsens sæde skal  

 være placeret i Danmark.
Et i Danmark indregistreret aktie- eller  

 anpartsselskab er derfor fuldt skattepligtig her til landet, uanset hvor  

 ledelsens sæde er placeret.
Der er endvidere lagt vægt på, at denne  

 fortolkning  

 af bestemmelsen, hvorefter registreringen er en tilstrækkeligt betingelse for  

 fuld skattepligt, som anført af Told- og Skattestyrelsen hidtil har været  

 forudsat herunder i de lovforarbejder, som styrelsen har henvist til.
I henhold til artikel II (1) (g) i  

 dobbeltbeskatningsoverenskomsten af 6. maj 1948 mellem Danmark og USA anses  

 et  

 selskab for at have hjemsted i stiftelseslandet.
Selskabet må derfor også  

 anses  

 for at være skattemæssigt hjemmehørende i Danmark.
Det bemærkes herved, at  

 selskabet efter det oplyste ikke er anset for skattepligtigt til USA, og at  

 der  

 derfor ikke er tale om, at selskabet er hjemmehørende i begge stater.
 Selskabet er ejer af de filmrettigheder, der er givet i  

 licens og solgt, hvorfor selskabet er rette indkomstmodtager af indtægterne i  

 relation hertil, og hvorfor selskabet er skattepligtig heraf, jf.  

 statsskattelovens § 4.
 Disse retsmedlemmer stemmer derfor for at stadfæste  

 afgørelsen.
 Et retsmedlem finder, at bestemmelsen i selskabsskattelovens  

 § 1, stk. 1, nr. 1, i henhold til sin ordlyd skal fortolkes således, at fuld  

 skattepligt til Danmark påhviler aktieselskaber, der både er indregistreret i  

 Danmark og er hjemmehørende her i landet, og at aktieselskabet skal anses for  

 hjemmehørende her i landet, såfremt selskabet har ledelsens sæde her i  

 landet.
 På grundlag af de foreliggende oplysninger, herunder særligt  

 at selskabets direktion er bosiddende i USA og aldrig er i Danmark for at  

 træffe beslutninger vedrørende selskabets forhold, finder dette retsmedlem  

 herefter, at selskabet har ledelsens sæde i USA og dermed ikke er  

 hjemmehørende  

 her i landet.
 Da selskabet således alene er indregistreret i Danmark og  

 ikke er hjemmehørende her i landet, er selskabet ikke fuldt skattepligtigt  

 til  

 Danmark i henhold til selskabsskattelovens § 1, stk. 1, nr. 1.
 Dette retsmedlem stemmer derfor for at ændre afgørelsen for  

 indkomstårene 1999 og 2000 i overensstemmelse med repræsentantens påstand.
 Der træffes afgørelse efter stemmeflertallet, og afgørelsen  

 for indkomstårene 1999 og 2000 stadfæstes derfor.
