 Om sikkerhedskrav ved indretning af skydebaner  

 til kulsyrevåben med automatisk genladning.
 Justitsministeriet har den 11. juni 1970  

 anmodet mig om at meddele følgende:
 På foranledning af politimesteren i Lyngby har  

 justitsministeriets skydeinspektør i samarbejde med Infanteriskolen  

 på Kronborg foretaget forsøg med kulsyregeværer og  

 kulsyrepistoler og har på det grundlag under hensyntagen til den store  

 risiko, der er forbundet med skydning med kulsyrevåben med automatisk  

 genladning, gjort opmærksom på, at opfyldelse af følgende  

 krav bør være en forudsætning for godkendelse af en  

 skydebane til disse våben:
At der kun benyttes projektiler fremstillet af  

 blylegering, At lokalets (teltets) vægge og loft er  

 skudsikre, At der ikke i den del af lokalet, der ligger  

 foran standpladsen, opholder sig andre personer end dem, der er  

 nødvendige for skydningens gennemførelse, At våbnet er således fastgjort til  

 skydeskranken (-bordet), at mundingen ikke kan bringes til at pege uden for  

 lokalets vægge og loft, At der etableres et kuglefang af jernplade af  

 følgende dimensioner:
på afstande indtil 3 m skal pladetykkelsen  

 være mindst 3 mm, og pladen skal gå mindst 75 cm uden for  

 yderkant af skive (mål); på afstande over 3 m skal pladetykkelsen  

 være mindst 2 mm, og pladen skal gå mindst 100 cm uden for  

 yderkant af skive (mål).
For skydning med kulsyrepistoler med automatisk genladning  

 kræves yderligere, At den enkelte standplads er afskærmet i  

 siden med skudsikkert materiale af en sådan længde og  

 højde, at pistolen ikke kan trækkes uden for skærmens  

 sider.
 Der gøres opmærksom på bestemmelsen i  

 justitsministeriets cirkulære nr. 80 af 12. april 1965 § 1, stk. 1, nr.  

 1, hvorefter kulsyregeværer og kulsyrepistoler betragtes som  

 håndskydevåben og er omfattet af forbudet i våbenlovens §  

 1, stk. 1, jf. § 2, stk. 1, 1. pkt., og stk. 2.
 p.r.v.
