Omlægning af administrationsselskabets  

 indkomstår Sagsfremstilling og begrundelse A ApS er stiftet  

 27. maj 2005 og har sit første indkomstår 27. maj 2005 - 31. december 2005,  

 d.v.s. indkomståret 2005.
 A ApS har pr. 16.  

 august 2005 erhvervet 51 % af selskabet B ApS.
 B ApS har  

 indkomstår 1. juli - 30. juni.
 A ApS har ingen  

 aktivitet.
 Reglerne om  

 sambeskatning blev ændret i 2005. Det medfører, at selskaberne i koncernen  

 skal  

 sambeskattes, jf. selskabsskatteloven § 31, stk. 1. Det øverste moderselskab,  

 der deltager i sambeskatningen, skal udpeges som administrationsselskab i  

 sambeskatningen, jf. selskabsskatteloven § 31, stk. 4.
 De nye regler om  

 sambeskatning har virkning fra og med det indkomstår, der begynder den 1.  

 januar  

 2005. For A ApS betyder det, at de nye sambeskatningsregler har virkning fra  

 og  

 med indkomstår, der begynder ved selskabets stiftelse den 27. maj 2005. For B  

 ApS har de nye sambeskatningsregler virkning fra og med det indkomstår, der  

 begynder 1. juli 2005.
Den 16. august  

 2005 etableres der koncernforbindelse mellem A ApS og B ApS.
A ApS skal  

 derfor  

 udpeges som administrationsselskab fra koncernforbindelsens etablering den  

 16.  

 august 2005, da det fra og med denne dato er det øverste moderselskab, der  

 deltager i sambeskatningen, jf. selskabsskatteloven § 31, stk. 4.
Sambeskatning af  

 de to selskaber skal ske fra den 16. august 2005, da koncernforbindelsen er  

 etableret  

 denne dag.
Koncernens indkomst skal derfor opdeles på 2 delperioder, jf.  

 selskabsskattelovens § 31, stk. 3.
 Det følger af  

 selskabsskatteloven § 10, stk. 5, at alle selskaber i en sambeskatning  

 omfattet  

 af selskabsskatteloven § 31 skal have samme indkomstår som  

 administrationsselskabet, jf. § 31, stk. 5.
 Det medfører som  

 udgangspunkt, at det andet selskab omfattet af sambeskatningen skal omlægge  

 sit  

 indkomstår, så det svarer til administrationsselskabets indkomstår.
 Hvis et selskab  

 ved etableringen af koncernforbindelsen har et indkomstår, som afviger fra  

 administrationsselskabets indkomstår, omlægges selskabets indkomstår efter  

 reglerne i stk. 1-4, så det udløber samtidig med administrationsselskabets  

 indkomstår.
 Det medfører, at  

 B ApS ved koncernforbindelsens etablering den 16. august 2005 skal omlægge  

 sit  

 indkomstår, så det udløber samtidig med A ApS' indkomstår.
 Ansøgeren har  

 anmodet om Skatterådets tilladelse til i stedet at omlægge  

 administrationsselskabets indkomstår, så administrationsselskabets første  

 indkomstår er 2006 og løber i perioden 27. maj 2005 - 30. juni 2006.
Ansøgers  

 eventuelle opfattelse ifølge anmodning og bemærkninger til sagsfremstilling Ansøgeren finder  

 det mest hensigtsmæssigt, at indkomståret for datterselskabet ikke ændres, da  

 der er sæsonudsving i datterselskabets drift.
Desuden er der ingen aktivitet  

 i  

 administrationsselskabet.  Ansøgeren anser det for vigtigt, at  

 driftsselskabets indkomstår udgør 12 måneder.
Ansøgeren finder det  

 uhensigtsmæssigt at have flere forskellige indkomstår med forskellig længde i  

 et selskab, hvor der er drift.
Da A ApS endnu ikke selv har afsluttet et  

 indkomstår, vil der ikke ske noget overspring af indkomstår ved, at A ApS  

 ændrer sit indkomstår.
A ApS kunne ved stiftelsen 27. maj 2005 have valgt, at  

 selskabets 1. indkomstår skulle være 27. maj 2005 - 30. juni 2006.
Sagsfremstillingen  

 er sendt til udtalelse hos ansøgerens repræsentant.
Ansøgerens repræsentant  

 er  

 ikke fremkommet med bemærkninger til sagsfremstillingen.
SKATs  

 indstilling og begrundelse Det fremgår af  

 selskabsskattelovens § 31 B, stk. 1, at Skatterådet kan tillade, at omlægning  

 af  

 indkomstår ved etablering af koncernforbindelsen sker på anden måde end  

 foreskrevet i selskabsskattelovens § 10, stk. 5, hvis administrative hensyn  

 til  

 selskaberne taler herfor og der ikke opnås særlige skattemæssige fordele  

 herved.
 Da det er  

 oplyst, at der er driftsaktivitet i B ApS, mens der ikke er aktivitet i A  

 ApS,  

 og at der er sæsonudsving i datterselskabets drift, der gør det mere  

 hensigtsmæssigt at omlægge administrationsselskabets indkomstår, er det SKATs  

 opfattelse, at der er administrative hensyn, der taler for, at dispensation  

 til  

 omlægning af administrationsselskabets indkomstår bør gives efter  

 selskabsskattelovens  

 § 31 B, stk. 1. Der ses desuden ikke at opnås særlige skattemæssige fordele  

 herved.
 Ved den ønskede  

 omlægning ændres indkomståret 2005 til indkomståret 2006.
Det fremgår af  

 selskabsskatteloven § 10, stk. 2, at omlægning af indkomstår kun kan ske,  

 såfremt alle indkomstperioder kommer til beskatning, og såfremt intet  

 indkomstår efter reglerne i stk. 1, 6. og 7. pkt., hverken overspringes eller  

 dubleres.
Da der er tale om selskabets første indkomstår, bliver der ikke  

 tale  

 om, at indkomståret 2005 overspringes.
Samtidig vil alle indkomstperioder  

 komme  

 til beskatning.
 SKAT indstiller  

 derfor, at tilladelse til omlægning af administrationsselskabets indkomstår  

 gives efter selskabsskattelovens § 31 B, stk. 1. Administrationsselskabet og  

 datterselskabet skal begge opdele deres indkomst på 2 delperioder, jf.  

 selskabsskattelovens § 31, stk. 3.
Sagsfremstillingen  

 og SKATs indstilling er sendt til udtalelse hos Skattecenter X.
Skattecenter  

 X  

 udtaler, at skattecenteret ikke har oplysninger af faktisk karakter, der har  

 betydning for sagens afgørelse, og at skattecenteret derfor intet har at  

 indvende mod en omlægning af administrationsselskabets indkomstår.
Skatterådets  

 afgørelse og begrundelse Skatterådet  

  

 tiltræder SKATs  

 indstilling og begrundelse.
