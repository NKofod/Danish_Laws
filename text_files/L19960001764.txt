I henhold til kgl. resolution af 1. december 1987 har Danmark ratificeret den på Den Internationale Arbejdsorganisations 63.
samling i Geneve den 20. juni 1977 vedtagne konvention nr. 148 om beskyttelse af arbejdere mod arbejdsmiljøets farer fremkaldt af luftforurening, støj og vibration.
 Konventionen har følgende ordlyd:
Oversættelse Konvention nr. 148 KONVENTION OM BESKYTTELSE AF ARBEJDERE MOD ARBEJDSMILJØETS FARER FREMKALDT AF LUFTFORURENING, STØJ OG VIBRATION Den Internationale Arbejdsorganisations generalkonference, der er blevet sammenkaldt i Geneve af Det Internationale Arbejdsbureaus  

 styrelsesråd, og som den 1. juli 1977 er trådt sammen til sin 63. samling, og som henviser til gældende bestemmelser i relevante ILO-konventioner og  

 -henstillinger, herunder især henstilling om Beskyttelse af arbejdernes  

 sundhed, 1953, henstilling om Indførelse af sundhedstjeneste på  

 arbejdspladserne, 1959, konvention og henstilling om Beskyttelse mod  

 stråling, 1960, konvention og henstilling om Sikring af maskineri, 1963,  

 konvention om Ydelser i anledning af tilskadekomst under arbejdet, 1964,  

 konvention og henstilling om Hygiejne i handels- og kontorvirksomheder, 1964,  

 konvention og henstilling om Benzen, 1971, og konvention og henstilling om  

 Kræft som erhvervssygdom, 1974, og som har besluttet at vedtage forskellige forslag med henblik på  

 arbejdsmiljøet: luftforurening, støj og vibration, hvilket er det 4. punkt på  

 samlingens dagsorden, og som har besluttet, at disse forslag skal tage form af en international  

 konvention, vedtager i dag den 20. juni 1977 følgende konvention, der betegnes  

 konvention om Arbejdsmiljø: Luftforurening, støj og vibration af 1977:
Anvendelsesområde og definitioner Artikel 1 1. Denne konvention finder anvendelse på alle områder  

 af økonomisk aktivitet.
 2. En medlemsstat, som ratificerer denne konvention,  

 kan i samråd med de repræsentative organisationer for de berørte  

 arbejdsgivere og arbejdstagere, hvor sådanne organisationer findes, undtage  

 særlige områder af økonomisk aktivitet fra konventionens bestemmelser, hvis  

 der opstår særlige problemer af væsentligt omfang i forbindelse med  

 konventionens anvendelse på disse områder.
 3. Enhver medlemsstat, som ratificerer denne  

 konvention, skal i sin første rapport om konventionens gennemførelse ifølge  

 artikel 22 i Den Internationale Arbejdsorganisations statut opføre ethvert  

 område af økonomisk aktivitet, for hvilket der er gjort undtagelse i henhold  

 til denne artikels stk. 2, og angive årsagerne hertil, samt i følgende  

 rapporter angive den gældende lovgivning og administrative praksis med  

 henblik på førnævnte områder og oplyse, i hvilket omfang konventionen har  

 fået gyldighed eller påtænkes at få gyldighed for dem.
Artikel 2 1. Enhver medlemsstat kan i samråd med de  

 repræsentative arbejdsgiver- og arbejdstagerorganisationer, hvor sådanne  

 organisationer findes, påtage sig de i denne konvention indeholdte  

 forpligtelser inden for en af følgende kategorier:
 2. En medlemsstat, som ikke påtager sig konventionens  

 forpligtelser inden for en eller flere af de anførte kategorier af farer,  

 skal præcisere dette i sin ratifikation og skal desuden i sin første rapport  

 om konventionens gennemførelse, ifølge artikel 22 i Den Internationale  

 Arbejdsorganisations statut, angive årsagerne hertil; derpå skal følgende  

 rapporter angive den gældende lovgivning og administrative praksis med  

 henblik på den eller de undtagne kategorier af farer, samt oplyse i hvilket  

 omfang konventionen har fået gyldighed eller påtænkes at få gyldighed for  

 disse kategorier af farer.
 3. Enhver medlemsstat, som ikke ved ratifikationen har  

 påtaget sig de i denne konvention indeholdte forpligtelser inden for alle  

 kategorier af farer, skal senere, når det er fundet godtgjort, at  

 omstændighederne tillader det, meddele Det Internationale Arbejdsbureaus  

 generaldirektør, at den har påtaget sig konventionens forpligtelser inden for  

 den eller de kategorier af farer, for hvilke(n) der tidligere blev gjort  

 undtagelse.
Artikel 3 I denne konvention - Almindelige bestemmelser Artikel 4 1. Den nationale lovgivning skal bestemme, at der skal  

 træffes foranstaltninger til at forebygge, kontrollere og beskytte mod  

 arbejdsmiljøets farer fremkaldt af luftforurening, støj og vibration.
 2. Der kan ved tekniske standarder, anvisninger og  

 andre hensigtsmæssige metoder fastsættes bestemmelser vedrørende de  

 forannævnte foranstaltningers praktiske gennemførelse.
Artikel 5 1. Ved ikraftsættelsen af denne konventions  

 bestemmelser skal den kompetente myndighed handle i samråd med de berørte  

 arbejdsgiveres og arbejdstageres mest repræsentative organisationer.
 2. Arbejdsgiver- og arbejdstagerrepræsentanter skal  

 inddrages i udarbejdelsen af bestemmelser vedrørende den praktiske  

 gennemførelse af de i artikel 4 foreskrevne foranstaltninger.
 3. Der bør på ethvert niveau tilstræbes et så nært  

 samarbejde som muligt mellem arbejdsgivere og arbejdstagere ved  

 gennemførelsen af de i denne konvention foreskrevne foranstaltninger.
 4. I en virksomhed skal repræsentanter for  

 arbejdsgiveren og arbejdstagerne have mulighed for at ledsage inspektører,  

 der fører tilsyn med gennemførelsen af de i denne konvention foreskrevne  

 foranstaltninger, medmindre inspektørerne på baggrund af generelle direktiver  

 fra den kompetente myndighed skønner, at dette kan være til skade for  

 udførelsen af deres arbejde.
Artikel 6 1. Arbejdsgiverne skal gøres ansvarlige for  

 overholdelsen af de foreskrevne foranstaltninger.
2. Når to eller flere arbejdsgivere samtidig udøver  

 virksomhed på den samme arbejdsplads, skal de være forpligtet til at  

 samarbejde om overholdelsen af de foreskrevne foranstaltninger, uden at hver  

 arbejdsgivers ansvar for sine ansattes sundhed og sikkerhed derved  

 formindskes.
Når omstændighederne taler herfor, skal den kompetente myndighed  

 foreskrive de generelle retningslinier for et sådant samarbejde.
Artikel 7 1. Det skal kræves af arbejdstagerne, at de overholder  

 sikkerhedsreglerne, der tjener til at forebygge, kontrollere og beskytte mod  

 arbejdsmiljøets farer fremkaldt af luftforurening, støj og vibration.
 2. Arbejdstagerne, eller deres repræsentanter, skal  

 være berettiget til at forelægge forslag, at erhverve oplysning og uddannelse  

 og til at rette henvendelse til de rette organer for at sikre beskyttelse mod  

 arbejdsmiljøets farer fremkaldt af luftforurening, støj og vibration.
Forebyggende og beskyttende  

 foranstaltninger Artikel 8 1. Den kompetente myndighed skal fastsætte kriterier  

 for, hvordan skadelig påvirkning af luftforurening, støj og vibration i  

 arbejdsmiljøet skal bedømmes, og, hvor det er hensigtsmæssigt, skal der på  

 grundlag af disse kriterier fastsættes grænser for tilladelig skadelig  

 påvirkning.
 2. Ved udarbejdelsen af sådanne kriterier og  

 fastsættelsen af grænser for påvirkning skal den kompetente myndighed tage  

 hensyn til udtalelser fra teknisk kompetente personer, udpeget af de mest  

 repræsentative organisationer af berørte arbejdsgivere og arbejdstagere.
 3. Kriterier og grænser for påvirkning skal fastsættes  

 og regelmæssigt suppleres og revideres på baggrund af ny viden i ind- og  

 udland, og der bør så vidt muligt tages hensyn til enhver forøgelse af farer  

 fremkaldt af samtidig skadelig påvirkning på arbejdspladsen.
Artikel 9 Arbejdsmiljøet skal så vidt muligt holdes frit for enhver risiko fremkaldt  

 af luftforurening, støj eller vibration, enten ved Artikel 10 Når de i henhold til artikel 9 trufne foranstaltninger ikke begrænser  

 luftforurening, støj og vibration i arbejdsmiljøet til det i henhold til  

 artikel 8 fastsatte omfang, skal arbejdsgiveren tilvejebringe og vedligeholde  

 passende personligt beskyttelsesudstyr.
Artikel 11 1. Med passende mellemrum og under omstændigheder, der  

 er nærmere bestemt af den kompetente myndighed, skal der føres tilsyn med  

 sundhedstilstanden hos de arbejdstagere, som er udsat eller risikerer at  

 blive udsat for farer fremkaldt af luftforurening, støj eller vibration i  

 arbejdsmiljøet.
Et sådant tilsyn skal omfatte lægeundersøgelse forud for  

 tildeling af arbejdet og periodiske undersøgelser, efter regler fastsat af  

 den kompetente myndighed.
 2. Det i denne artikels stk. 1 omtalte tilsyn skal ske  

 uden udgift for de berørte arbejdstagere.
 3. Hvor det af helbredsmæssige grunde skønnes  

 tilrådeligt at fjerne en arbejdstager fra et arbejde, der medfører påvirkning  

 af luftforurening, støj eller vibration, skal der - i overensstemmelse med  

 landets skik og særlige omstændigheder - gøres alt for at skaffe den  

 pågældende arbejdstager anden passende beskæftigelse, eller opretholde den  

 pågældendes indkomst gennem sociale sikringsydelser eller på anden vis.
 4. Ved gennemførelsen af denne konvention må  

 arbejdstagernes rettigheder i henhold til lovgivningen om social sikring ikke  

 forringes.
Artikel 12 Anvendelsen af arbejdsgange, stoffer, maskineri og udstyr, der medfører  

 arbejdstagernes udsættelse for farer i arbejdsmiljøet, fremkaldt af  

 luftforurening, støj eller vibration, skal meddeles den kompetente myndighed,  

 og den komptente myndighed kan, hvor det skønnes hensigtsmæssige, godkende  

 sådan anvendelse på visse betingelser eller forbyde den.
Artikel 13 Alle berørte personer skal være tilstrækkeligt og rimeligt - Artikel 14 Under hensyntagen til landets ressourcer og særlige omstændigheder skal  

 der træffes foranstaltninger til at fremme forskning inden for forebyggelse  

 og kontrol af farer i arbejdsmiljøet fremkaldt af luftforurening, støj og  

 vibration.
Gennemførelse Artikel 15 Arbejdsgiveren skal - under omstændigheder, der er nærmere bestemt af den  

 kompetente myndighed - være forpligtet til at udnævne en kompetent person,  

 eller benytte et kompetent uafhængigt organ eller et organ, der er fælles for  

 flere virksomheder, til at behandle sager vedrørende forebyggelse og kontrol  

 af og beskyttelse imod luftforurening, støj og vibration i arbejdsmiljøet.
Artikel 16 Enhver medlemsstat skal - Afsluttende bestemmelser Artikel 17 De officielle ratifikationer af denne konvention skal sendes til Det  

 Internationale Arbejdsbureaus generaldirektør til indregistrering.
Artikel 18 1. Denne konvention er kun bindende for de medlemmer  

 af Den Internationale Arbejdsorganisation, hvis ratifikationer er blevet  

 indregistreret hos generaldirektøren.
 2. Den træder i kraft 1 år efter den dato, da to  

 medlemsstaters ratifikation er blevet indregistreret hos generaldirektøren.
 3. Derefter træder konventionen i kraft for enhver  

 medlemsstat 1 år efter at dens ratifikation er blevet indregistreret.
Artikel 19 1. Enhver medlemsstat, som har ratificeret denne  

 konvention, kan opsige den, i sin helhed eller med hensyn til en eller flere  

 af de i konventionens artikel 2 omtalte kategorier af farer, efter 10 års  

 forløb fra datoen for konventionens første ikrafttræden ved afgivelse af en  

 erklæring, der sendes til Det Internationale Arbejdsbureaus generaldirektør  

 til indregistrering.
Opsigelsen får først virkning 1 år efter datoen for  

 indregistreringen.
 2. Enhver medlemsstat, som har ratificeret denne  

 konvention, og som ikke inden 1 år efter udløbet af den i stk. 1 omhandlede  

 10 års-periode gør brug af den i denne artikel hjemlede opsigelsesret, er  

 forpligtet i yderligere 10 år og kan derefter opsige konventionen ved udløbet  

 af hver 10 års-periode under de i denne artikel fastsatte betingelser.
Artikel 20 1. Det Internationale Arbejdsbureaus generaldirektør  

 skal underrette alle Den Internationale Arbejdsorganisations medlemmer om  

 indregistreringen af de ratifikationer og opsigelser, han modtager fra  

 organisationens medlemmer.
 2. Samtidig med at generaldirektøren underretter  

 organisationens medlemmer om indregistreringen af ratifikation nr. 2, skal  

 han gøre dem opmærksom på konventionens ikrafttrædelsesdato.
Artikel 21 Det Internationale Arbejdsbureaus generaldirektør skal i medfør af artikel  

 102 i De Forenede Nationers pagt sende udførlige oplysninger om de  

 ratifikationer og opsigelser, han har indregistreret i henhold til  

 bestemmelserne i de foranstående artikler, til De Forenede Nationers  

 generalsekretær til indregistrering.
Artikel 22 Når Det Internationale Arbejdsbureaus styrelsesråd måtte anse det for  

 nødvendigt, skal det forelægge generalkonferencen en rapport om  

 gennemførelsen af denne konvention samt overveje ønskeligheden af at sætte  

 spørgsmålet om en hel eller delvis ændring af den på konferencens dagsorden.
Artikel 23 1. Dersom konferencen vedtager en ny konvention, der  

 helt eller delvis ændrer denne konvention, skal, medmindre andet måtte være  

 bestemt i denne nye konvention, 2. Denne konvention forbliver under alle  

 omstændigheder i kraft i den foreliggende form og med det foreliggende  

 indhold for de medlemsstater, som har ratificeret den, men som ikke har  

 ratificeret den ændrede konvention.
Artikel 24 De engelske og franske tekster til denne konvention er begge lige  

 autoritative.
Konventionen trådte i kraft den 11. juli 1979.
 Danmarks ratifikationsinstrument blev deponeret den 8. januar 1987 hos  

 generaldirektøren i ILO, og konventionen trådte i kraft for Danmarks  

 vedkommende den 8. januar 1988.
 Ved ratifikationen afgav Danmark erklæring om, at konventionen ikke skal  

 finde anvendelse for Færøerne og Grønland.
 Konventionen er, foruden af Danmark, ratificeret af Azerbajdzhan, Belgien,  

 Bosnien-Herzegovina, Brasilien, Costa Rica, Cuba, Ecuador, Egypten, Finland,  

 Frankrig, Ghana, Guinea, Irak, Italien, Jugoslavien, Kirgizstan, Kroatien,  

 Letland, Malta, Niger, Norge, Portugal, Rusland, San Marino, Den Slovakiske  

 Republik, Slovenien, Spanien, Storbritannien og Nordirland, Sverige,  

 Tadzhikistan, Tanzania, Den Tjekkiske Republik, Tyskland, Ungarn, Uruguay og  

 Zambia.
 Malta, Tanzania samt Storbritannien og Nordirland har ved  

 ratifikationen i h.t. art. 2 taget forbehold for støj og vibration.
 Spanien har i h.t. art. 2 taget forbehold for vibration.
