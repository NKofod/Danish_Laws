BL 6-25 Bestemmelser om trafikflyvercertifikat af II klasse, C-certifikat,  

 flyvemaskine, generelt Udgave 3, 18. juni 1990 I medfør af § 34 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Trafikministeriet, jf.  

 bekendtgørelse nr. 191 af 23. maj 1975 vedrørende luftfartscertifikater (BL  

 6-02), følgende:
1. Referencedokumenter 1.1 BL 6-02, Bekendtgørelse vedrørende luftfartscertifikater, seneste  

 udgave.
 1.2 BL 6-05, Helbredskrav, seneste udgave.
 1.3 BL 6-30, Trafikflyvercertifikat af I klasse, D-certifikat,  

 flyvemaskine, generelt, seneste udgave.
 1.4 BL 6-50, Typeuddannelse, en-motoret landflyvemaskine, MTOM 5.700 kg,  

 seneste udgave.
 1.5 BL 6-51, Typeuddannelse, fler-motoret landflyvemaskine, seneste  

 udgave.
 1.6 BL 6-58, Periodisk flyvetræning, instrumentbevis, flyvemaskine,  

 PFT/instrumentbevis, seneste udgave.
 1.7 BL 6-84, Teoretisk uddannelse til trafikflyvercertifikat af II og I  

 klasse, C/D-certifikat, teorikrav V, seneste udgave.
2. Anvendelsesområde Denne BL fastsætter - generelle bestemmelser for udvidelse og ombytning af  

 trafikflyvercertifikat af II klasse, C-certifikat, flyvemaskine, og - vilkårene for, at en certifikatindehaver kan foretage VFR-og  

 IFR-flyvning som luftfartøjschef i enhver form for luftfart på flyvemaskine  

 med en MTOM på indtil 20.000 kg og som andenpilot i enhver form for luftfart  

 på flyvemaskine.
3. C-certifikatets gyldighed 3.1 Trafikflyvercertifikat af II klasse forlænges af Statens  

 Luftfartsvæsen til og med den 15. november 1994, dog ikke længere end til  

 indehaverens fyldte 60. år, efter ansøgning på hertil autoriseret formular  

 under forudsætning af, at vedkommende a. har fast bopæl i Danmark eller er ansat i et dansk  

 luftfartsforetagende, b. ikke administrativt eller ved dom er frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed og c. er helbredsmæssigt godkendt til trafikflyvercertifikat, jf.
BL 6-05.
 Anm. 1: Der udstedes ikke trafikflyvercertifikat af II klasse fra og med  

 den 1. september 1990.
 Anm. 2: Fra og med den 16. november 1994 er trafikflyvercertifikat af II  

 klasse/flyvemaskine ugyldigt.
4. Udvidelse Trafikflyvercertifikat af II klasse/flyvemaskine kan udvides med en anden  

 klasse eller type efter endt uddannelse på klassen eller typen i  

 overensstemmelse med bestemmelserne i BL 6-50 og BL 6-51.
5. Rettigheder 5.1 Trafikflyvercertifikat af II klasse/flyvemaskine giver på de vilkår,  

 der er nævnt i pkt. 5.3, indehaveren samme rettigheder som  

 trafikflyvercertifikat af III klasse/flyvemaskine samt  

 instrumentbevis/flyvemaskine.
5.2 Herudover giver certifikatet på de vilkår, der er nævnt i pkt. 5.3,  

 indehaveren ret til VFR-og IFR-flyvning som a. luftfartøjschef i enhver form for luftfart på flyvemaskine med en MTOM  

 på indtil 20.000 kg af den klasse/type, for hvilken certifikatet er gældende  

 og b. andenpilot i enhver form for luftfart på flyvemaskine af den type, for  

 hvilken certifikatet er gældende.
5.3 Indehaveren skal a. medføre certifikatet, og dette skal være gyldigt,  

 jf.
BL 6-02, b. medføre dokumentation for en gyldig helbredsmæssig godkendelse til  

 trafikflyvercertifikat, jf.
BL 6-05, c. inden for de forudgående 12 måneder have erhvervet en flyvetid som  

 pilot på flyvemaskine på mindst 70 timer, hvoraf mindst 20 timer af  

 flyvetiden skal være erhvervet under IFR-flyvning, eller have bestået en  

 praktisk prøve (IFR) aflagt over for Statens Luftfartsvæsen, d. have et gyldigt PFT/instrumentbevis aflagt efter driftsforskrifterne  

 for regelmæssig eller ikke-regelmæssig, offentlig lufttrafik eller efter BL  

 6-58 på den pågældende flyvemaskineklasse og e. hvis passagerer medføres, have udført mindst 3 starter og 3 landinger  

 eller have aflagt PFT/instrumentbevis inden for de forudgående 90 dage med  

 flyvemaskine tilhørende den pågældende type, inklusive typevarianter omfattet  

 af typebetegnelsen i certifikatet eller typekortet.
 Anm.: Tilfælde, hvor et certifikat er ugyldigt, fremgår af BL 6-02.
 5.3.1 Indtil halvdelen af den flyvetid, der er nævnt i pkt. 5.3 c kan være  

 erhvervet på helikopter.
 5.4 Under flyvning skal indehaveren over for Statens Luftfartsvæsen kunne  

 dokumentere, at betingelserne i pkt. 5.3 c-e er opfyldt.
 5.4.1 En certifikatindehaver, der udfører erhvervsmæssig flyvning i et  

 luftfartsforetagende, som har et system for registrering af flyvetid og PFT,  

 der er godkendt af Statens Luftfartsvæsen, skal dog ikke under sådan tjeneste  

 kunne dokumentere flyvetid og PFT.
 5.5 En certifikatindehaver, der ikke opfylder vilkårene i pkt. 5.3 c, skal  

 indsende certifikatet til deponering hos Statens Luftfartsvæsen.
5.5.1 For at få udleveret et certifikat, der er deponeret i henhold til  

 pkt. 5.5, og således generhverve de rettigheder, der er nævnt i pkt. 5.1 og  

 pkt. 5.2, skal vedkommende a. have fast bopæl i Danmark eller være ansat i et dansk  

 luftfartsforetagende, b. ikke administrativt eller ved dom være frakendt retten til at gøre  

 tjeneste på luftfartøj eller i anden stilling af betydning for luftfartens  

 sikkerhed, c. være helbredsmæssigt godkendt til trafikflyvercertifikat, jf.
BL 6-05,  

 og d. påny have bestået praktisk prøve.
5.5.2 Hvis den pågældende skal generhverve de rettigheder, der er nævnt i  

 pkt. 5.1 og pkt. 5.2, og der er forløbet mere end 2 1/2 år efter sidst  

 aflagte PFT/instrumentbevis, kræves der endvidere fornyede teoretiske prøver  

 til trafikflyvercertifikat af I klasse, jf.
BL 6-84.
6. Ombytning af trafikflyvercertifikat af II  

 klasse/flyvemaskine 6.1 Til og med den 15. november 1994 kan et trafikflyvercertifikat af II  

 klasse/flyvemaskine ombyttes som angivet i pkt. 6.2 til og med pkt. 6.4.
6.2 Hvis indehaveren opfylder kravene for udstedelse af  

 trafikflyvercertifikat af I klasse/flyvemaskine, jf.
BL 6-30, kan  

 trafikflyvercertifikat af II klasse/flyvemaskine ombyttes gebyrfrit til  

 trafikflyvercertifikat af I klasse/ flyvemaskine.
 6.3 Hvis indehaveren ikke opfylder kravene for udstedelse af  

 trafikflyvercertifikat af I klasse/flyvemaskine, kan trafikflyvercertifikat  

 af II klasse/flyvemaskine gebyrfrit ombyttes til trafikflyvercertifikat af  

 III klasse/flyvemaskine samt instrumentbevis.
 6.4 Trafikflyvercertifikat af II klasse/ flyvemaskine ombyttes som  

 gældende for den/de klasse(r)/type(r), certifikatet indeholder på  

 ombytningstidspunktet.
7. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
8. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
9. Straf Overtrædelse af bestemmelserne i afsnit 5 straffes med bøde.
10. Ikrafttræden 10.1 Denne BL træder i kraft den 1. september 1990.
 10.2 Samtidig ophæves BL 6-25, 2. udgave af 1. juni 1986.
