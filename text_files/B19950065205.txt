 I medfør af § 1, stk. 2, § 2, stk. 1, § 9, § 10, stk. 3 og 4, og § 12 i  

 lov om folkeregistrering, jf. lovbekendtgørelse nr. 508 af 14. september  

 1978, fastsættes:
Bopælsregistrering § 1.  Kommunalbestyrelsen er ansvarlig for  

 folkeregistreringen.
Det daglige arbejde varetages af kommunens  

 folkeregister.
Grønlands hjemmestyre er ansvarlig for folkeregistreringen for  

 områder uden for den kommunale inddeling i Grønland.
Det daglige arbejde  

 varetages for disse områder af folkeregistret i Grønlands hjemmestyres  

 skattedirektorat.
 Stk. 2.  Enhver skal folkeregistreres på sin bopæl, jf.  

 dog § 2 og § 8. Folkeregistrering sker ved indberetning fra folkeregistret  

 til Det centrale Personregister (CPR).
 Stk. 3.  Ved bopæl forstås det sted (bolig), hvor man  

 regelmæssigt sover, når man ikke er midlertidigt fraværende på grund af  

 ferie, forretningsrejse, sygdom eller lignende, og hvor man har sine  

 ejendele.
 Stk. 4.  Har en person flere boliger til sin rådighed,  

 skal der ske folkeregistrering på den af boligerne, der må anses for bopælen.
Stk. 5.  Den, der ingen egentlig bolig har, skal  

 registreres på sit faste opholdssted.
Har den pågældende intet fast  

 opholdssted, skal vedkommende forblive registreret i sin hidtidige  

 registreringskommune, men som fraflyttet sin hidtidige adresse.
Den, der  

 resultatløst er eftersøgt, registreres som forsvundet, indtil vedkommende er  

 genfundet eller selv har givet sig til kende her i landet.
For forsvundne kan  

 der registreres en kontaktadresse, hvortil offentlige myndigheder og private  

 kan sende vedkommendes post.
 Stk. 6.  Folkeregistret afgør eventuelle tvivlsspørgsmål  

 vedrørende registrering af bopæl eller opholdssted.
 § 2.  Følgende skal ikke folkeregistreres :
 Stk. 2.  Personer omfattet af stk. 1 skal dog  

 folkeregistreres, hvis de er danske statsborgere.
Flytning § 3.  Enhver, der flytter, skal inden 5 dage efter  

 flytningen anmelde dette til folkeregistret i kommunen.
Sker flytningen til  

 en anden kommune, skal anmeldelsen ske til tilflytningskommunens  

 folkeregister.
Anmeldelsen skal også omfatte de medlemmer af husstanden, der  

 flytter med.
Ved tilflytning til områder uden for den kommunale inddeling i  

 Grønland skal anmeldelse ske til folkeregistret i Grønlands hjemmestyres  

 skattedirektorat.
 Stk. 2.  Hvis den flyttende ikke selv er i stand til at  

 foretage anmeldelsen, skal den foretages af den, der er ansvarlig for den  

 pågældende.
 Stk. 3.  Hvis flytningen anmeldes af andre, jf. stk. 1  

 og 2 samt § 10, stk. 3, fritages den flyttende for selv at anmelde denne.
§ 4.  Ved flytning til Færøerne eller til udlandet  

 skal flytteanmeldelse ske til folkeregistret i fraflytningskommunen.
Den  

 pågældende kan kræve registrering af udlandsadressen under udlandsopholdet  

 samt registrering af senere ændringer i denne.
Under udlandsopholdet kan den  

 pågældende få registreret en kontaktadresse her i landet, hvortil offentlige  

 myndigheder og private kan sende vedkommendes post.
Ingen har pligt til at  

 meddele en udlandsadresse eller kontaktadresse til folkeregistret med henblik  

 på registrering.
Stk. 2.  Ophold i udlandet over 6 måneder skal altid  

 anmeldes som en flytning til udlandet.
Som fraflytningsdato registreres  

 datoen for udrejse.
Hvis opholdet på Færøerne eller i udlandet varer 6  

 måneder eller derunder, og den hidtidige bolig opretholdes til fuld rådighed  

 i hele perioden, har den pågældende efter anmodning ret til at forblive  

 registreret der, jf. dog stk. 5.
Stk. 3.  Korte besøg her i landet skal ikke betragtes  

 som en afbrydelse af udlandsopholdet, så længe vedkommende fortsat har sit  

 hovedophold i udlandet.
Hovedopholdsstedet er det sted, hvor der overnattes  

 de fleste dage.
 Stk. 4.  Ved ophold i udlandet omfattet af stk. 2, 3.  

 pkt., kan den pågældende kræve, at udlandsadressen i denne periode  

 registreres som supplerende adresse.
 Stk. 5.  Personer, som har anmeldt flytning til Færøerne  

 eller et nordisk land (Finland, Island, Norge eller Sverige), kan ikke  

 registreres som udrejst, før den lokale registreringsmyndighed har  

 registreret den pågældende som bosat i indflytningslandet eller meddelt, at  

 vedkommende ikke skal registreres p.gr.a. indflytningslandets regler om  

 eksterritoriale personer.
 Stk. 6.  En udenlandsk statsborger, som udrejser for at  

 aftjene værnepligt i udlandet, skal altid registreres som flyttet til  

 udlandet.
§ 5.  Fiskere og søfolk, der påmønstrer et dansk  

 registreret skib og samtidig opgiver bopæl her i landet uden at tage bopæl i  

 udlandet, skal til folkeregistret i fraflytningskommunen foretage anmeldelse  

 om Stk. 2.  Fiskere og søfolk, der påmønstrer et udenlandsk  

 registreret skib og samtidig opgiver bopæl her i landet, skal anmelde  

 flytning til udlandet i overensstemmelse med reglerne i § 4.
§ 6.  Enhver flytteanmeldelse efter §§ 3-5 skal angive  

 den flyttendes Stk. 2.  Flytteanmeldelser efter §§ 3-4 skal desuden  

 angive Stk. 3.  Ved flytning til Færøerne eller til et nordisk  

 land udleverer folkeregistret internordiske flyttepapirer, som skal afleveres  

 til den lokale registreringsmyndighed på tilflytningsstedet.
§ 7.  Opgives en anmeldt flytning, skal anmelderen  

 straks underrette folkeregistret i bopælskommunen herom.
Ved opgivelse af en  

 flytning til Færøerne eller et nordisk land skal anmelderen også  

 tilbagelevere eventuelt udleverede internordiske flyttepapirer.
 § 8.  Personer, der tilflytter fra Færøerne eller et  

 nordisk land, kan foretage flytteanmeldelse ved ophold her i landet på over 3  

 måneder og har pligt til at foretage flytteanmeldelse, hvis opholdet skal  

 vare over 6 måneder.
 Stk. 2.  Hvis tilflytning sker fra det øvrige udland  

 skal flytteanmeldelse ske, hvis opholdet skal vare over 3 måneder.
 Stk. 3.  Ønsker en person at blive tilmeldt inden for de  

 første 3 måneder, kan folkeregistret forlange dokumentation, der  

 sandsynliggør, at opholdet her i landet vil vare over 3 måneder, idet ophold  

 på 3 måneder eller derunder aldrig kan danne grundlag for folkeregistrering.  

 Det er endvidere en forudsætning for registreringen, at den pågældende har  

 erhvervet sig en bopæl eller et fast opholdssted.
Stk. 4.  Korte besøg i udlandet skal ikke betragtes som  

 en afbrydelse af opholdet her i landet, så længe vedkommende fortsat har sit  

 hovedophold her i landet.
Hovedopholdsstedet er det sted, hvor der overnattes  

 de fleste dage.
 Stk. 5.  En dansk statsborger, som indrejser for at  

 aftjene værnepligt i landet, skal dog altid registreres som flyttet til  

 landet.
§ 9.  Ved anmeldelse af tilflytning fra Færøerne eller  

 andet nordisk land skal afleveres internordiske flyttepapirer.
Der skal  

 samtidig oplyses Stk. 2.  Der skal herudover forevises dokumentation for,  

 at den pågældende efter §§ 11-13 kan folkeregistreres.
 Stk. 3.  Folkeregistret kan forlange, at alle de  

 personer, der er omfattet af en anmeldelse, møder personligt frem.
 § 10.  Ved anmeldelse af tilflytning fra udlandet  

 iøvrigt skal der gives oplysning om:
 Stk. 2.  Der skal forevises den nødvendige dokumentation  

 for oplysningerne i stk. 1 og for, at den pågældende efter §§ 11-13 kan  

 folkeregistreres.
 Stk. 3.  Anmeldelsen skal omfatte de medlemmer af  

 husstanden, der flytter med.
 Stk. 4.  Folkeregistret kan forlange, at alle de  

 personer, der er omfattet af en anmeldelse, møder personligt frem.
 § 11.  Nordiske statsborgere kan altid  

 folkeregistreres, jf. dog §§ 2 og 8.
Stk. 2.  Andre udlændinge kan folkeregistreres, jf. dog  

 §§ 2 og 8, hvis de § 12.  Nordiske statsborgere i § 11 omfatter også  

 danske statsborgere.
 Stk. 2.  Opholdstilladelse efter lov om midlertidig  

 opholdstilladelse til visse personer fra det tidligere Jugoslavien m.v. kan  

 ikke danne grundlag for folkeregistrering.
 Stk. 3.  Ved tilmelding til et folkeregister i Grønland  

 eller folkeregistret i Grønlands hjemmestyres skattedirektorat skal det af  

 opholdstilladelsen fremgå, at tilladelsen giver ret til ophold i Grønland.
§ 13.  Ved genindrejse skal samme betingelser være  

 opfyldt som ved førstegangsindrejse.
Tidligere anvendt  

 opholdstilladelse/-bevis kan kun anvendes, hvis Direktoratet for Udlændinge,  

 udtrykkeligt oplyser, at den/det ikke er bortfaldet.
 § 14.  Ved tilflytning fra Færøerne og udlandet skal  

 som tilflytningsdato registreres datoen for indrejse med den i stk. 2 nævnte  

 undtagelse.
 Stk. 2.  Hvor registreringen sker på grundlag af  

 opholdstilladelse/-bevis, som er udstedt efter den pågældendes indrejse, skal  

 som tilflytningsdato registreres opholdstilladelsens/-bevisets dato.
 § 15.  Folkeregistret afgør, om en flytning kan  

 registreres.
 Stk 2.  Hvis oplysningerne ved en flytteanmeldelse er  

 ufyldestgørende, unøjagtige eller indbyrdes modstridende, skal anmelderen,  

 hvis dette forlanges, afgive personlig forklaring og for egen regning skaffe  

 de nødvendige attester m.v.
 Stk. 3.  En person, der undlader at foretage en påbudt  

 anmeldelse, skal, hvis det forlanges, afgive personlig forklaring og for egen  

 regning skaffe de nødvendige attester m.v.
Stk. 4.  I medfør af folkeregistreringslovens § 6 kan  

 folkeregistret pålægge en husejer, en lejer, ledere af højskoler, kaserner og  

 lignende at afgive erklæring om, hvem der flytter til eller fra vedkommendes  

 ejendom, lejlighed m.m.
Disse kan ligeledes pålægges at give oplysning om,  

 hvorvidt en navngiven person bor i vedkommendes ejendom, lejlighed m.m.  

 (logiværterklæring).
 Stk. 5.  Hvis et folkeregister forgæves har forsøgt at  

 få en person til at anmelde en flytning, kan folkeregistreret selv registrere  

 flytningen, idet der samtidig skal gives vedkommende besked om  

 registreringen, hvis det nye opholdssted er kendt.
 Stk. 6.  Folkeregistret kan forlange, at en  

 flytteanmeldelse er skriftlig.
 Stk. 7.  Folkeregistret kan nægte at modtage en  

 flytteanmeldelse mere end 4 uger før den angivne flyttedato.
 Stk. 8.  Anmelderen er berettiget til en kvittering for  

 anmeldelsen.
 Stk. 9.  Er en flytning registreret i CPR, kan  

 registreringen kun ændres i tilfælde, hvor den pågældende person klart kan  

 dokumentere, at de oplysninger, som forelå ved registreringen af flytningen,  

 var forkerte eller mangelfulde.
Værnepligtige § 16.  Indkaldelse til aftjening af værnepligt  

 medfører i sig selv ingen ændring af registreringen af den værnepligtiges  

 bopælsforhold, men der skal ske anmeldelse af aftjeningen af værnepligt til  

 folkeregistret i bopælskommunen.
Opgiver den værnepligtige under værnepligten  

 sin hidtidige bopæl uden at få en ny, forbliver han registreret i sin  

 hidtidige kommune, men som fraflyttet sin hidtidige adresse.
 Stk. 2.  Den værnepligtige skal selv foretage anmeldelse  

 efter stk. 1 i følgende tilfælde:
 Stk. 3.  Den værnepligtige kan ved henvendelse i sin  

 bopælskommune kræve, at tjenestestedet registreres som supplerende adresse.  

 Den værnepligtige kan ikke modsætte sig, at en sådan registrering foretages.
Adressebeskyttelse § 17.  Enhver kan ved henvendelse til folkeregistret i  

 sin bopælskommune kræve, at vedkommendes adresse ikke opgives til private  

 (adressebeskyttelse). Adressebeskyttelsen bortfalder efter anmodning, dog  

 senest et år efter dennes registrering.
Hvis adressebeskyttelsen ønskes  

 forlænget, må der fremsættes et fornyet krav herom til folkeregistret i den  

 kommune, hvor man bor.
Beskyttede adresser udleveres ikke til lokale  

 vejvisere, jf. § 24, stk. 5.
 Stk. 2.  Hvis en persons adresse er et hospital eller  

 lignende, er adressen altid beskyttet mod udlevering til private.
 Stk. 3.  En adressebeskyttelse efter stk. 1 og 2 kan  

 normalt ikke opretholdes overfor kreditorer, der agter at foretage skridt til  

 opkrævning eller inddrivelse af en forfalden fordring.
Stk. 4.  Folkeregistret kan herudover udlevere en  

 beskyttet adresse til en person, der skønnes at have en retlig interesse i  

 adressen.
Det er en forudsætning, at personer med adressebeskyttelse efter  

 stk. 1 har fået mulighed for at udtale sig om ønsket, og at den beskyttede  

 ikke har fremsat en indvendig mod udleveringen, som folkeregistret finder  

 skal tillægges større vægt end den spørgendes retlige interesse.
 Stk. 5.  Adresser udleveret efter stk. 3 og 4 må kun  

 anvendes til det angivne formål og må ikke videregives.
Registrering af navn i CPR § 18.  Enhver, der registreres i CPR, skal opføres med  

 sit fulde navn efter personnavneloven bestående af samtlige fornavne,  

 mellemnavne og efternavne, i det omfang det er muligt indenfor de givne antal  

 positioner og med de tegn, der findes i CPR.
 Stk. 2.  Hvis det er nødvendigt at forkorte en persons  

 fornavn/mellemnavn eller efternavn, eller hvis navnene indeholder tegn, som  

 ikke kan registreres i CPR, kan den pågældende forlange indsat en markering  

 herfor i CPR.
Stk. 3.  Hvis fornavn/mellemnavn samt efternavn  

 tilsammen er for langt til brug ved maskinel udskrivning (adressering) fra  

 CPR, dannes maskinelt et adresseringsnavn.
Et maskinelt dannet  

 adresseringsnavn indeholder efternavnet, mens fornavn/mellemnavn i nødvendigt  

 omfang forkortes til 1. bogstav.
Eventuelle forkortelser foretages i sidste  

 fornavn/mellemnavn, derefter i næstsidste og så fremdeles.
 Stk. 4.  Er den maskinelle forkortelse  

 utilfredsstillende, registrerer folkeregistret i bopælskommunen det bedst  

 mulige adresseringsnavn, der så vidt muligt altid skal indeholde personens  

 efternavn og mindst et fornavn skrevet fuldt ud.
 Stk. 5.  Enhver kan kræve registreret et  

 adresseringsnavn på grundlag af sit fulde navn, herunder kræve ændring af et  

 adresseringsnavn dannet efter stk. 3 og 4. Adresseringsnavnet skal dog altid  

 indeholde den pågældendes efternavn og mindst et af vedkommendes fornavne  

 skrevet fuldt ud.
 § 19.  En person kan i folkeregistret i bopælskommunen  

 få registreret et af de i stk. 2-4 nævnte navne som mellemnavn, der placeres  

 umiddelbart foran personens efternavn i adresseringsnavnet.
Stk. 2.  Bærer anmelderen eget efternavn , d.v.s.  

 det navn, som anmelderen senest har erhvervet på anden måde end ved ægteskab,  

 kan som mellemnavn anmeldes Stk. 3.  Bærer anmelderen nuværende ægtefælles eget  

 efternavn som giftenavn, kan som mellemnavn anmeldes Stk. 4.  Bærer anmelderen en tidligere ægtefælles  

 eget efternavn som giftenavn, kan som mellemnavn anmeldes Stk. 5.  Fremgår et tidligere ført giftenavn eller eget  

 efternavn ikke af CPR, skal anmelderen skaffe dokumentation herfor.  

 Dokumentation for et tidligere ført giftenavn fås ved henvendelse til  

 vedkommende vielsesmyndighed eller statsamt. Ønskes anvendelse af anmelderens  

 eget efternavn som mellemnavn efter stk. 3, nr. 1, eller stk. 4, nr. 1,  

 påført vielsesattesten, må den pågældende rette henvendelse til  

 vielsesmyndigheden.
En anmodning om brug af nuværende ægtefælles eget  

 efternavn eller mellemnavn kan imødekommes indtil datoen for skilsmisse,  

 ægteskabets omstødelse eller ægtefællens død.
 Stk. 6.  De anmeldte mellemnavne efter stk. 2-4  

 registreres i CPR alene som adresseringsmellemnavne og bevirker ingen  

 egentlig navneændring.
 Stk. 7.  Selv om et adresseringsnavn er begrundet i  

 ægteskab, skal det ikke automatisk slettes i CPR ved senere ændring i  

 civilstand eller ægtefælles navn.
Personnummer og dettes anvendelse af  

 offentlige myndigheder § 20.  Enhver, der folkeregistreres, tildeles et  

 personnummer.
 Stk. 2.  Nyt personnummer kan kun tildeles, hvis der  

 dokumenteres fejl i de oplysninger om fødselsdato eller køn, der indgår i  

 personnummeret.
 § 21.  Der udskrives og tilsendes altid vederlagsfri  

 meddelelse om personnummeret i følgende tilfælde:
Stk. 2.  Herudover kan enhver ved henvendelse til  

 folkeregistret i bopælskommunen mod et gebyr på 52 kr., som tilfalder  

 kommunen, rekvirere attestation for eget personnummer.
For personer, der er  

 udrejst til Færøerne eller udlandet, rettes henvendelse om attestation for  

 personnummer til seneste bopælskommune her i landet.
 § 22.  Offentlige myndigheder kan anvende  

 personnummeret som identifikation eller journalnummer i forbindelse med  

 varetagelsen af vedkommende myndigheds opgaver.
Stk. 2.  Identifikation af den enkelte person skal ske  

 under vedkommendes eget personnummer.
Såfremt det under et forvaltningsområde  

 er nødvendigt at henføre flere personer til samme sag, kan forvaltningen selv  

 afgøre, hvorledes den interne sagsregistrering tilrettelægges mest  

 hensigtsmæssigt.
Ved tilrettelæggelsen skal der bl.a. tages  

 ligestillingsmæssige hensyn.
Stk. 3.  Anvender en offentlig myndighed personnummer  

 ved henvendelse til en person om dennes forhold, skal myndigheden anvende  

 denne persons eget personnummer og kan tilsvarende kun kræve, at den  

 pågældende oplyser sit eget personnummer.
Om en person har pligt til at give  

 oplysning om sit eget personnummer til en offentlig myndighed beror på  

 hjemmelen i det enkelte tilfælde, men vil i praksis normalt være nødvendig  

 som led i pågældendes identifikation.
Stk. 4.  Offentlige myndigheder skal, når de anvender  

 personnumre, sørge for, at disse ikke kommer uvedkommende i hænde.  

 Personnumre må således ikke påføres fuldt læseligt uden på breve, i  

 rudekuverter eller ved andre forsendelser til den pågældende.
Er det  

 nødvendigt i sådanne tilfælde at angive en identifikation skal personnummeret  

 sløres, således at personnummeret ikke umiddelbart er genkendeligt.  

 Personnummer må ikke angives fuldt læseligt på giroindbetalingskort,  

 medmindre der kan anføres en rimelig begrundelse herfor.
 Stk. 5.  Personnumre må ikke offentliggøres, herunder i  

 Statstidende, bortset fra ved proklamaer i dødsboer, eller iøvrigt  

 videregives, medmindre det følger af lov eller bestemmelser fastsat i henhold  

 til lov.
Oplysninger om folkeregistreringen til  

 private § 23.  Enhver har krav på efter anmodning rettet til  

 folkeregistret i bopælskommunen at få en attestation af, hvorledes  

 vedkommende selv på tidspunktet for anmodningen er folkeregistreret med  

 hensyn til Stk. 2.  Enhver har herudover, efter anmodning rettet  

 til folkeregistret i bopælskommunen, krav på at få en attestation af det  

 tidsrum, vedkommende har været folkeregistreret på sin nuværende og sine  

 tidligere adresser (bopælsattest). Anmodning om oplysning om adresser forud  

 for den 1. januar 1971 må rettes til den daværende bopælskommune.
 Stk. 3.  Yderligere attestationer kan kun forlanges,  

 hvis den pågældende kan påvise en retlig interesse heri.
Stk. 4.  For hver attest efter stk. 1-3 kan opkræves  

 gebyr på indtil 52 kr. til dækning af folkeregistrets omkostninger.
Gebyret  

 tilfalder kommunen.
 Stk. 5.  Enhver har krav på efter anmodning til  

 Indenrigsministeriet vederlagsfrit at få en udskrift af, hvorledes den  

 pågældende på anmodningens tidspunkt er registreret i CPR, jf. bestemmelserne  

 herom i CPR-registrets forskrifter.
§ 24.  Private personer og virksomheder m.v., der  

 forud kan identificere en bestemt person ved angivelse af dennes navn  

 (nuværende eller tidligere) samt enten fødselsdato, adresse (nuværende eller  

 tidligere) eller eventuelt personnummer, kan ved anmodning rettet til  

 folkeregistret i enhver kommune få oplysning om vedkommende persons Stk. 2.  Folkeregistret kan forlange, at anmodningen  

 fremsættes skriftligt.
Stk. 3.  Hvis der kan dokumenteres en retlig interesse i  

 andre oplysninger om en identificeret person end de, der er nævnt i stk. 1,  

 kan disse videregives.
Oplysning om personnummer kan dog kun gives med  

 Indenrigsministeriets samtykke, jf. dog om attester § 23, stk. 1, nr. 7.
Stk. 4.  For forespørgsler efter stk. 1 og 3 kan  

 opkræves et gebyr på indtil 52 kr. til dækning af folkeregistrets  

 omkostninger for hver person, der er søgt oplysninger om.
Gebyret tilfalder  

 den kommune, over for hvilken forespørgslen først er rejst.
I det omfang en  

 forespørgsel medfører en videregående undersøgelse i ældre materiale eller  

 indhentning af oplysninger fra andre registre, arkiver m.m. kan de udgifter,  

 der er forbundet med varetagelsen af en sådan undersøgelse, forlanges  

 refunderet af spørgeren.
Oplysningerne skal gives skriftligt, hvis den  

 pågældende ønsker dette.
Stk. 5.  Kommunalbestyrelsen kan uden krav om  

 identifikation af de pågældende beslutte om, og på hvilke vilkår, der til  

 brug for trykning af lokale vejvisere, kan udleveres oplysninger om navne,  

 stillinger og adresser for de personer, som er registreret med bopæl i  

 kommunen.
Der kan dog ikke udleveres løbende ændringer til dette formål.  

 Adresser, der i henhold til § 17 er beskyttede, må ikke udleveres, sålænge  

 adressen er beskyttet.
Herudover kan kommunalbestyrelsen bestemme, at beboere  

 på institutioner af særlig karakter ikke skal medtages i lokalvejvisere.
Stk. 6.  Enhver kan over for folkeregistret kræve ikke  

 at blive optaget i lokale vejvisere.
En registrering af et sådant ønske  

 bliver stående, uanset om den pågældende flytter, herunder til anden kommune,  

 efter registreringen.
Registreringen slettes efter anmodning fra den  

 pågældende, ved flytning til udlandet, samt hvis den pågældende forsvinder.
 § 25.  Private personer og virksomheder m.v., der  

 forud kan identificere en afdød person ved angivelse af dennes navn samt  

 enten fødselsdato eller adresse, kan ved henvendelse til det folkeregister,  

 som har registreret oplysninger om afdøde, få følgende oplysninger om den  

 afdøde:
 Det er en betingelse, at oplysningerne ikke findes i CPR og desuden er  

 over 30 år gamle.
 Stk. 2.  Folkeregistret kan forlange, at anmodningen  

 fremsættes skriftligt.
Stk. 3.  Hvis de ønskede oplysninger ikke findes i den  

 spurgte kommunes folkeregister, men det fremgår af det foreliggende  

 materiale, hvor oplysningerne er registreret, skal sagen tilbagesendes til  

 spørgeren med oplysning herom, herunder om oplysningerne er afleveret til  

 landsarkiverne.
Er oplysningerne afleveret til landsarkiverne, skal der ved  

 svaret medsendes en udskrift fra CPR/folkeregistret om, at den pågældende er  

 registreret som død, til brug for spørgerens eventuelle henvendelse til  

 landsarkiverne.
 Stk. 4.  For forespørgsler efter stk. 1 kan  

 folkeregistret forlange de omkostninger, der er forbundet med undersøgelsen  

 og besvarelsen refunderet af forespørgeren.
 § 26.  Erhvervsvirksomheder kan i overensstemmelse med  

 § 3, stk. 3, i lov om folkeregistrering ved skriftlig henvendelse til  

 Indenrigsministeriet ansøge om at få leveret de i bestemmelsen angivne data,  

 eller løbende ændringer i disse, for en større kreds af personer.
Adressering fra CPR § 27.  Indenrigsministeriet kan til brug for private  

 videnskabelige og statistiske opgaver, som forudgående er anmeldt til  

 Registertilsynet efter § 2, stk. 3, i lov om private registre, og for hvilke  

 der er fastsat nærmere vilkår, sørge for adressering og udsendelse af breve  

 til en nærmere afgrænset personkreds i CPR, dog ikke personer med  

 adressebeskyttelse eller lokalvejviserbeskyttelse.
 Stk. 2.  Enhver kan skriftligt overfor  

 Indenrigsministeriet forlange indsat en markering i CPR, som angiver, at den  

 pågældende ikke må omfattes af adressering og udsendelse af breve efter stk.  

 1. En sådan markering gælder tillige udsendelse af materiale på grundlag af  

 oplysninger fra CPR i forbindelse med offentlige myndigheders konkrete  

 forskningsprojekter, jf. bestemmelserne herom i CPR-registrets forskrifter.
 Stk. 3.  Indenrigsministeriet kan for offentlige  

 myndigheder i et EU/EØS-land eller i et nordisk land sørge for adressering og  

 udsendelse af valg- eller folkeafstemningsmateriale til det pågældende lands  

 herboende statsborgere, som er registreret i CPR.
Stk. 4.  Ved adressering og udsendelse efter stk. 1 og 3  

 må navne- og adresseoplysninger ikke udleveres til den, der anmoder om  

 adressering og udsendelse, og det skal påses, at eventuelt uanbringelige  

 breve returneres til Indenrigsministeriet.
Det skal fremgå af det udsendte  

 materiale, Stk. 5.  Den, der anmoder om adressering og udsendelse  

 efter stk. 1 og 3, skal dække Indenrigsministeriets udgifter ved opgaven.
Klage og straf § 28.  Klager over folkeregistrets afgørelser rettes  

 til Indenrigsministeriet.
Klager over de grønlandske folkeregistres  

 afgørelser og afgørelser truffet af folkeregistret i Grønlands hjemmestyres  

 Skattedirektorat rettes dog til Rigsombudsmanden i Grønland.
 § 29.  Overtrædelse af bekendtgørelsens §§ 3-10, eller  

 tilsidesættelse af pålæg efter § 15, herunder afgivelse af bevidst forkerte  

 oplysninger om de pågældende forhold, straffes med bøde.
 Stk. 2.  Den, der overtræder vilkår for oplysninger  

 givet efter § 26, straffes med bøde, hvis ikke højere straf er forskyldt  

 efter anden lovgivning.
 Stk. 3.  For overtrædelser, der begås af aktieselskaber,  

 anpartsselskaber eller lignende, kan der pålægges selskabet som sådant  

 bødeansvar.
 Ikrafttræden m.v.
 § 30.  Bekendtgørelsen træder i kraft den 15. august  

 1995.
 Stk. 2.  Samtidig ophæves Indenrigsministeriets  

 bekendtgørelse nr. 141 af 24. marts 1993 om folkeregistrering.
