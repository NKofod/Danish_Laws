 I henhold til § 18, stk. 3, i lov om styrelse af sociale og visse  

 sundhedsmæssige anliggender, jfr. lovbekendtgørelse nr. 513 af 1. november  

 1983, som senest ændret ved § 1 i lov nr. 54 af 20. februar 1985, fastsættes  

 følgende forretningsorden for revaliderings- og pensionsnævnene:
 § 1.  Revaliderings- og pensionsnævnet består af en  

 formand og 7 medlemmer samt stedfortrædere, jfr. den sociale styrelseslov §  

 18, stk. 1.
 Stk. 2.  Revaliderings- og pensionsnævnet træffer  

 afgørelse i sager om sociale pensioner, dagpenge og social bistand, i det  

 omfang det er fastlagt i lovgivningen.
Stk. 3.  Amtskommunens socialcenter virker som  

 sekretariat for revaliderings- og pensionsnævnet.
I Københavns og  

 Frederiksberg kommuner varetages sekretariatsopgaverne af kommunernes social-  

 og sundhedsforvaltning.
FORBEREDELSE AF SAGERNE § 2.  Sager, der efter den sociale lovgivning skal  

 forelægges revaliderings- og pensionsnævnet til afgørelse, indsendes til  

 amtskommunens socialcenter.
 § 3.  Formanden eller nævnet kan bestemme, at en sag  

 skal genoptages til behandling i nævnet.
§ 4.  Ingen må deltage i behandlingen af en sag, når Stk. 2.  Den, der finder, at der kan rejses spørgsmål om  

 inhabilitet, skal omgående underrette den, der er ansvarlig for  

 sagsforberedelsen, herom.
 § 5.  Det påhviler socialcentret at sørge for, at  

 sagen er forsvarligt oplyst og forberedt, inden den forelægges for  

 revaliderings- og pensionsnævnet, og at sagen behandles uden unødig  

 forsinkelse.
Stk. 2.  Der skal til ansøgeren og eventuelt til andre,  

 hvis forhold sagen vedrører, sendes anerkendelse af modtagelsen af sagen med  

 angivelse af journalnummer.
I meddelelsen til ansøgeren skal socialcentret  

 endvidere gøre opmærksom på ansøgerens adgang til at fremkomme med yderligere  

 bemærkninger.
 § 6.  Socialcentret drager omsorg for, at der til brug  

 ved sagens behandling findes de sagsakter, der har foreligget ved  

 behandlingen af sagen i det sociale udvalg.
Stk. 2.  Socialcentret tager stilling til, hvilke  

 oplysninger der i øvrigt skal indhentes til brug ved sagens behandling,  

 herunder Stk. 3.  Socialcentret forelægger eventuelle  

 tvivlsspørgsmål under sagsforberedelsen for nævnets formand til afgørelse.  

 Nævnets formand træffer også afgørelse af, om der skal optages retsligt  

 forhør i medfør af retsplejelovens § 1018.
AFHOLDELSE AF MØDER OG MØDEINDKALDELSE § 7.  Når socialcentret har gennemgået en sag,  

 forelægges den for formanden med begrundet indstilling, herunder om, hvorvidt  

 sagen skal afgøres på et møde i nævnet, eller afgørelsen skal træffes af  

 formanden på nævnets vegne, jfr. § 15.
Stk. 2.  Socialcentret indkalder til møderne, der  

 afholdes så ofte, det er påkrævet.
Såfremt formanden eller et af de øvrige  

 medlemmer er forhindret i at give møde, eller der foreligger inhabilitet,  

 jfr. § 4, sørger socialcentret for indkaldelse af stedfortræder.
 § 8.  Indkaldelse til møde skal ske med rimeligt  

 varsel.
Stk. 2.  Dagsorden for mødet samt det materiale, der er  

 nødvendigt for sagernes behandling, udsendes så vidt muligt samtidig med  

 mødeindkaldelsen.
Sagens akter skal i øvrigt være til gennemsyn på  

 medlemmernes anmodning.
NÆVNSBEHANDLING AF SAGERNE § 9.  Formanden leder mødet.
Stk. 2.  Formanden kan bestemme, at en sag kan afgøres  

 ved forenklet mødebehandling.
Sagen udsendes i så fald til medlemmerne med  

 indstilling om afgørelsen og drøftes kun på møde, hvis et medlem ønsker det.
 Stk. 3.  Den nødvendige sekretærbistand ydes af  

 socialcentret, der i øvrigt efter formandens bestemmelse kan indkalde  

 personale fra socialcentret, herunder lægelige rådgivere, sagsbehandleren i  

 kommunen og ansøgerens egen læge til at deltage i mødet uden stemmeret.  

 Retningslinjer for vederlag til specialister fastsættes af amtskommunen, der  

 afholder udgifterne hertil.
§ 10.  Det påhviler ethvert medlem at gøre opmærksom  

 på forhold, der kan give anledning til tvivl om medlemmets habilitet, jfr. §  

 4. Rejses der under behandlingen af sagen spørgsmål om habilitet, afgør  

 nævnet, om pågældende kan medvirke ved behandlingen af sagen.
Den pågældende  

 er ikke afskåret fra at deltage i afgørelsen af spørgsmålet om habilitet.
 § 11.  Det kan besluttes at indkalde den, sagen  

 vedrører, til mødet, hvor vedkommende kan fremsætte sine synspunkter og  

 afgive forklaring i sagen enten personligt eller ved en repræsentant.  

 Reglerne i § 13 finder tilsvarende anvendelse.
 Stk. 2.  Ethvert medlem kan forlange, at een eller flere  

 af socialcentrets sagkyndige er til stede i mødet.
 Stk. 3.  Ethvert medlem kan forlange sagen udsat til  

 behandling på et følgende møde, hvis medlemmet ikke finder sagen  

 tilstrækkeligt oplyst.
 § 12.  Nævnet er beslutningsdygtigt, når formanden  

 eller dennes stedfortræder og mindst 4 medlemmer eller disses stedfortrædere  

 er til stede.
Stk. 2.  Sagen afgøres ved enstemmighed eller flertal.  

 Ved stemmelighed er formandens stemme udslaggivende.
Ved afstemning stemmer  

 det yngre medlem før det ældre, og formanden altid sidst.
§ 13.  Der føres en protokol, i hvilken revaliderings-  

 og pensionsnævnets beslutninger indføres.
Et medlem kan kræve tilført  

 protokollen en kort begrundelse for sit standpunkt eller bemærkning om  

 afvigende standpunkt.
FORELØBIGE AFGØRELSER § 14.  Nævnet kan træffe en foreløbig afgørelse om  

 tilkendelse af en ydelse og udsætte spørgsmålet om endelig tilkendelse på  

 nærmere undersøgelse.
 Stk. 2.  Formandens foreløbige afgørelser i henhold til  

 lov om social pension § 59, stk. 3, skal forelægges nævnet uden unødig  

 forsinkelse.
AFGØRELSE AF SAGER UDEN MØDEBEHANDLING § 15.  Nævnet kan bemyndige formanden til at træffe  

 afgørelse på nævnets vegne i sager om ydelser efter lov om social pension  

 samt i sager om bistand efter bistandsloven, hvis følgende betingelser alle  

 er opfyldt:
 § 16.  Hvis en afgørelse, der er truffet af formanden  

 efter § 15, indbringes for den sociale ankestyrelse, skal sagen, inden  

 udtalelse afgives til ankestyrelsen, forelægges på et møde i nævnet, der kan  

 træffe en ny afgørelse.
 REVALIDERINGS- OG PENSIONSNÆVNETS AFGØRELSER M.V.
 § 17.  Revaliderings- og pensionsnævnets afgørelser  

 udfærdiges skriftligt med begrundelse og underskrives af formanden eller den,  

 der bemyndiges hertil.
 § 18.  Socialcentret skal sørge for, at revaliderings-  

 og pensionsnævnets beslutninger udføres uden unødig forsinkelse.  

 Socialcentret skal endvidere sørge for, at underretning om afgørelsen samt  

 vejledning om klageadgang og klagefrist udsendes uden unødig forsinkelse.
 Stk. 2.  Hvis nævnet beslutter, at en sag skal optages  

 til ny vurdering på et senere af nævnet fastsat tidspunkt, påhviler det  

 socialcentret at påse, at sagen genoptages.
 § 19.  Nævnet skal underrettes om den sociale  

 ankestyrelses afgørelser i sager, hvor nævnets afgørelse er indbragt for  

 ankestyrelsen.
INDSENDELSE OG OFFENTLIGGØRELSE AF AFGØRELSER § 20.  Nævnet indsender løbende til sikringsstyrelsen  

 eller socialstyrelsen afgørelser, der er af principiel betydning, vejledende  

 om nævnets praksis eller som i øvrigt skønnes at være af generel interesse.
 Stk. 2.  Styrelserne drager omsorg for offentliggørelse  

 i fornødent omfang i »SM-Sociale Meddelelser«.
 Stk. 3.  Det må ikke af de offentliggjorte afgørelser  

 fremgå, hvem de vedrører.
FORSKELLIGE BESTEMMELSER § 21.  Formanden kan indkalde medlemmer,  

 stedfortrædere, sekretariatspersonale og særligt sagkyndige eller een eller  

 flere af disse grupper til fællesmøder.
 Stk. 2.  På disse møder kan drøftes ethvert spørgsmål,  

 der har betydning for revaliderings- og pensionsnævnets praksis.
 § 22.  Der påhviler nævnets medlemmer og de personer,  

 der i øvrigt er knyttet til nævnet, tavshedspligt.
 Stk. 2.  Hvis formanden finder, at en person har  

 overtrådt sin tavshedspligt, indberettes dette til socialministeren.
§ 23.  Til intern kontrol udarbejder socialcentret  

 løbende en oversigt over antallet af modtagne og afgjorte sager.
Oversigten  

 skal tillige indeholde oplysninger om den tid, der sædvanligvis bruges til  

 behandling af sagerne.
Oversigten indsendes efter hvert kalenderår til  

 sikringsstyrelsen og socialstyrelsen.
 § 24.  Med henblik på forenkling og tydeliggørelse af  

 de gældende retsregler påhviler det nævnet at informere sikringsstyrelsen  

 eller socialstyrelsen om regler, som giver anledning til administrative  

 vanskeligheder.
 § 25.  Bekendtgørelsen har virkning fra den 1. april  

 1985. Samtidig ophæves bekendtgørelse nr. 166 af 15. marts 1976 som ændret  

 ved bekendtgørelse nr. 571 af 30. november 1983.
