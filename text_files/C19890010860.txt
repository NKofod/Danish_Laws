 1. Grundlaget for denne vejledning.
 Reglerne om værnepligtens opfyldelse ved civilt arbejde findes i  

 Indenrigsministeriets lovbekendtgørelse nr. 588 af 8. september 1987 og i  

 Indenrigsministeriets bekendtgørelse nr. 442 af 19. juni 1987 om behandling  

 af ansøgninger om overførelse til civilt arbejde og sanitetstropperne.
 2. Betingelser for at blive overført.
Overførelse til militærnægtertjeneste kan kun ske, hvis du skriftligt har  

 ansøgt om det.
For at blive overført til militærnægtertjeneste (civilt  

 arbejde) kræves det, at det er uforeneligt med din samvittighed at gøre  

 tjeneste i forsvaret eller i civilforsvaret, og dette skal fremgå af din  

 ansøgning.
 Du skal i ansøgningen skrive dit personnummer, dit fulde navn og din  

 adresse, ligesom du skal underskrive ansøgningen personligt.
 3. Indsendelse af ansøgningen.
 Ansøgning om militærnægtertjeneste indsendes, når du har fået din  

 indkaldelsesordre til forsvaret eller civilforsvaret.
Ansøgning sendes til: Værnepligtsstyrelsen Postbox 76 2630 Taastrup der træffer afgørelsen om din overførelse.
 Du skal være opmærksom på, at din ansøgning skal være indsendt senest   

 4 uger efter , at du har fået indkaldelsesordren.
 Du er ikke afskåret fra at indsende ansøgning på et tidligere tidspunkt.  

 Dette vil navnlig være praktisk, hvis du rejser til udlandet eller  

 midlertidigt skifter opholdssted her i landet f.eks. på grund af ferie.
Du skal dog være opmærksom på, at selv om du flytter, er bortrejst eller  

 lignende har du i henhold til værnepligtsloven pligt til at sørge for, at  

 indkaldelsesordren og andre meddelelser om din værnepligt kan nå dig i rette  

 tid.
Så husk adresseændring, eller lav en aftale med familie eller bekendte,  

 der hurtigt kan kontakte dig.
 Du får ikke ny frist til at søge om militærnægtertjeneste, hvis du efter  

 ansøgning om udsættelse eller ændring af mødested bliver indkaldt til at møde  

 i det samme kalenderhalvår, som forrige indkaldelse lå i.
Hvis 4 ugers fristen ikke overholdes, kan du kun overføres, når særlige  

 omstændigheder taler for det.
Der skal også foreligge særlige omstændigheder,  

 hvis du ønsker at blive overført, efter at du er mødt til tjeneste i  

 forsvaret eller civilforsvaret.
 4. Tjenestens art.
 Hvis du bliver overført til militærnægtertjeneste, vil du blive indkaldt  

 til at møde på Skolen for Civile Værnepligtige i Antvorskov (ved Slagelse).
 Her skal du gennemgå et kortvarigt skoleophold, hvor du vil få en  

 orientering om militærnægtertjenesten og om mulighederne for udstationering.
 Værnepligtsstyrelsen har truffet aftale med en række institutioner og  

 organisationer om beskæftigelse af udstationerede militærnægtere.  

 Udstationeringsstederne ligger spredt over hele landet.
 Du kan blive udstationeret i sociale institutioner (institutioner for  

 børn, unge og ældre og i særforsorgsinstitutioner), eller kulturelle  

 institutioner (museer og teatre og lignende).
 Endvidere kan der blive tale om udstationering i fredsbevægelser,  

 organisationer med tilknytning til FN, kirkelige og fælleskirkelige  

 organisationer samt miljøorganisationer.
 Dit arbejde som militærnægter vil selvfølgelig variere med  

 institutionernes formål, og der er nogle ganske bestemte regler, der skal  

 overholdes.
 Arbejdet må således ikke forudsætte en bestemt faglig uddannelse eller en  

 forudgående erhvervsmæssig erfaring inden for det pågældende område.
 Du må heller ikke udfylde en ledig normeret stilling, og du må ikke  

 tidligere have været ansat i eller haft tilknytning til institutionen.
Af praktiske grunde kan du ikke blive udstationeret, hvis din tjenestetid  

 er på under 26 arbejdsdage.
I så fald vil du blive beskæftiget med manuelle  

 arbejdsopgaver af praktisk art tilrettelagt af Skolen i Antvorskov.
 Du skal være opmærksom på, at du ikke selv kan træffe aftale om  

 udstationering, før du møder på skolen.
5. Hvor længe skal du være inde? Varigheden af militærnægtertjenesten svarer til varigheden af den tjeneste  

 inden for forsvaret eller civilforsvaret, som du overføres fra.
 6. Daglig arbejdstid.
 Du vil få en arbejdstid, der svarer til den, der gælder på det almindelige  

 arbejdsmarked.
 7. Sanitetstropperne.
 Hvis det ikke vil være imod din samvittighed at gøre tjeneste i  

 sanitetstropperne (Forsvarets Lægekorps), kan du søge om at aftjene din  

 værnepligt deer.
 Men du skal vide, at du i et vist omfang vil blive uddannet i våbenbrug.
I din ansøgning skal du anføre grunden til, at du ønsker tjeneste i  

 sanitetstropperne.
Med hensyn til ansøgningen og ansøgningsfristen gælder i  

 øvrigt samme regler som for ansøgning om overførelse til  

 militærnægtertjeneste (civilt arbejde).
 Tidligere udsendte vejledning af 3. august 1987 ophæves med denne  

 vejledning.
