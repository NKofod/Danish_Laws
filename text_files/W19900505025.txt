Energistyrelsen har i sin afgørelse anført, at et kollektivt  

 forsyningsselskab ikke har mulighed for at påklage en dispensation fra et  

 elopvarmningsforbud.
Denne indskrænkning af klageadgangen påklages af det  

 kollektive forsyningsselskab.
Energiministeriet fastholder Energistyrelsens  

 afgørelse, under henvisning til at elopvarmningsforbudet ikke giver  

 forsyningsselskabet nogen rettighed eller pligt, hvorfor forsyningsselskabet  

 ikke har den fornødne retlige interesse i sagen til at være klageberettiget.
 I skrivelse af 27. oktober 1989 har De påklaget Energistyrelsens afgørelse  

 af 31. august 1989 vedrørende tilslutningspligt og elopvarmningsforbud for  

 ejendommen beliggende Egevænget 47 a-c, Bolderslev.
 Som begrundelse for Deres klage anfører De, dels at Energistyrelsens  

 afgørelse ikke efterleves, dels at Energistyrelsen i sin afgørelse har  

 anført, at et kollektivt forsyningsselskab ikke kan påklage en dispensation  

 fra et elopvarmningsforbud, hvilket De stiller Dem uforstående overfor, idet  

 selskabet afskæres fra at varetage sine interesser.
For så vidt angår efterlevelsen af afgørelsen, skal Energiministeriet  

 henvise til vedlagte kopi af brev af dags dato  

 til Bylderup-Bov Byggeforretning, Graverland 2, Bylderup-Bov.
Heri er der  

 redegjort for betydningen af den opretholdte tilslutningspligt og det  

 opretholdte forbud mod etablering af elopvarmning.
Såfremt denne afgørelse  

 ikke efterleves, kan Naturgas Syd indbringe sagen for tilsynsrådet.
Vedrørende et forsyningsselskabs mulighed for at påklage en dispensation  

 fra et elopvarmningsforbud har Energistyrelsen anført, at Naturgas Syd ikke  

 er klageberettiget, idet en dispensation fra elopvarmningsforbudet hverken  

 medfører pligter eller rettigheder for forsyningsselskabet.
Endvidere at  

 formålet med elopvarmningsforbudet er at hindre, at de berørte ejendomme  

 indrettes med opvarmningssystemer, der vanskeliggør eller hindre en eventuel  

 senere tilslutning til kollektiv varmeforsyning.
Endelig har Energistyrelsen  

 gjort opmærksom på, at det kollektive forsyningsselskab vil være  

 klageberettiget, for så vidt angår en dispensation fra tilslutningspligten  

 til naturgas.
 Efter en gennemgang af sagen skal Energiministeriet meddele, at man kan  

 tilslutte sig Energistyrelsens afgørelse samt den heri anførte begrundelse.
 Energiministeriet kan om begrundelsen tilføje, at baggrunden for, at et  

 kollektivt forsyningsselskab ikke kan påklage en dispensation fra et  

 elopvarmningsforbud er, at den omstændighed, at der er nedlagt  

 elopvarmningsforbud, ikke nødvendigvis vil betyde, at det kollektive  

 forsyningsselskab vil komme til at forsyne den pågældende ejendom/det  

 pågædende område, idet ejendommen/området i overensstemmelse med  

 elopvarmningsforbudet vil kunne forsynes af andre opvarmningssystemer med  

 vandbaseret anlæg, eksempelvis fjernvarme eller installering af  

 oliefyringsanlæg.
 Således har forsyningsselskabet ikke på grund af elopvarmningsforbudet  

 haft nogen rettighed eller pligt, som ændres med en dispensation, og som  

 følge heraf har forsyningsselskabet ikke den fornødne interesse i sagen til  

 at være klageberettiget.
 At et forsyningsselskab er klageberettiget, såfremt der gives dispensation  

 fra tilslutningspligt, er begrundet med, at en sådan dispensation kan udsætte  

 selskabet for et økonomisk tab.
 På denne baggrund er Energiministeriet enig med Energistyrelsen i  

 afgørelsen om, at selskabet ikke kan klage over dispensationen fra  

 elopvarmningsforbud for ejendommen Egevænget 47 a-c, Bolderslev.
P.M.V E.B.
Susanne Bastiansen »Nyt fra Energistyrelsen« nr. 12, 1987.
