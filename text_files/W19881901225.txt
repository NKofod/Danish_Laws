 Ankestyrelsen fandt, at der i henhold til bistandslovens § 48, stk. 1,  

 kunne ydes hjælp til dækning af merudgifter til et særligt mælkepræparat til  

 ansøgerens barn.
Ankestyrelsen lagde vægt på lægelige oplysninger om barnets allergiske  

 disposition. (* 1) REDEGØRELSE FOR SAGEN:
 Forældrene til en spæd pige søgte om hjælp til dækning af merudgifter til  

 et særligt mælkepræparat.
 Det var oplyst, at begge forældre havde allergisk sygdom, og at  

 børneafdelingen på det lokale sygehus havde anbefalet, at barnet blev ammet  

 til 6 måneders alderen eller alternativt ernæret med modermælkserstatning på  

 grund af 50%»s risiko for allergiudvikling.
 Det sociale udvalg gav afslag på ansøgningen og henviste ved afslaget til  

 Ankestyrelsens afgørelse som offentliggjort ved SM- meddelelse 0-84-86.
 AFGØRELSEN, DER KLAGES OVER:
 Amtsankenævnet fandt, at der i henhold til bistandslovens § 48, stk. 1,  

 skulle ydes hjælp til dækning af merudgifter til det særlige mælkepræparat  

 til ansøgerens datter.
 Amtsankenævnet begrundede afgørelsen med, at der var tale om en høj grad  

 af sandsynlighed for, at barnet havde en allergi, der medførte merudgifter  

 til det lægeligt anbefalede mælkepræparat.
 KLAGEN TIL ANKESTYRELSEN:
 Afgørelsen var indanket af det sociale udvalg.
 LOVGRUNDLAG:
 Bistandslovens § 48, stk. 1.
 Socialministeriets vejledning af 3. juli 1987 om hjælp efter  

 bistandslovens § 48.
 I vejledningens pkt. 14, nævnes at der til spædbørn, som på grund af  

 allergisk disposition må formodes at have behov for diætkost i form af  

 mælkeerstatningspræparater uden at allergien endnu er kommet til udbrud, kan  

 ydes tilskud til de nødvendige erstatningspræparater, som om lidelsen  

 allerede er brudt ud, såfremt det sociale udvalg skønner, at der foreligger  

 tilstrækkelig dokumentation for, at den kroniske lidelse vil bryde ud.
 ANKESTYRELSENS AFGØRELSE:
 Efter oplysningerne om barnets allergiske disposition, finder  

 Ankestyrelsen, at der i henhold til bistandslovens § 48, stk. 1, skal ydes  

 hjælp til det særlige mælkepræparat.
 Ankestyrelsen tiltræder således amtsankenævnets afgørelse.
 (* 1) Afgørelsen betyder en ændring af Ankestyrelsens praksis vedrørende  

 hjælp til diætkost til allergidisponerede børn, som fremgår af SM-meddelelse:  

 O-084-86. SM O-084-86 vil blive udtaget ved førstkommende revision.
