Nr BTB 3 Betænkning over Forslag til folketingsbeslutning om en forsvarsordning  

  

 Nr B 3 1987-88, 2. samling Afgivet af Forsvarsudvalget Afgivet: 19880628 Udvalget har behandlet beslutningsforslaget i nogle møder og har herunder stillet spørgsmål til forsvarsministeren, som denne har besvaret skriftligt.
 Der er af et flertal og af et mindretal stillet ændringsforslag.
 Herefter indstiller et flertal (Socialdemokratiets, Det  

 Konservative Folkepartis, Venstres, Fremskridtspartiets, Det Radikale  

 Venstres, Centrum-Demokraternes og Kristeligt Folkepartis medlemmer af  

 udvalget) beslutningsforslaget til vedtagelse med det af flertallet  

 stillede ændringsforslag.
 Et mindretal (Socialistisk Folkepartis medlemmer af udvalget)  

 indstiller beslutningsforslaget til vedtagelse med det af mindretallet  

 stillede ændringsforslag.
Ændringsforslag Til teksten Af et mindretal (SF):
 1) Beslutningsforslagets tekst affattes således:
»Folketinget pålægger regeringen i overensstemmelse med  

 statsministerens redegørelse af 7. juni 1988 snarest at nedsætte en bredt  

 sammensat forsvarskommission af politikere, sagkyndige og folkelige kræfter,  

 som skal fremlægge forslag til forsvarets indretning, så det kan danne  

 grundlag for beslutninger, der får virkning fra finansåret 1990.« Af et flertal (S, KF, V, FP, RV, CD og KRF); 2) Beslutningsforslagets tekst affattes således:
»Folketinget pålægger regeringen inden udgangen af oktober måned 1988  

 at give Tinget en redegørelse om regeringens politik for løsning af  

 forsvarets opgaver i de nærmeste år.
Redegørelsen skal indeholde regeringens  

 forslag til beslutninger om bevillingsrammer, styrkemål, stukturændringer,  

 rationaliseringer og materielanskaffelser for finansårene 1989, 1990 og 1991.  

 Forslagene skal kunne få virkning allerede i 1989.
Der nedsættes en forsvarskommission, der senest inden udgangen af 1989  

 skal gennemføre en kulegravning af forsvarets opgaver i lyset af den  

 teknologiske udvikling og forholdet mellem Øst og Vest, herunder de  

 stedfindende nedrustningsbestræbelser.
Kommissionens redegørelser skal kunne  

 danne grundlag for en eventuel genforhandling mellem forligspartierne af  

 forsvarsbudgettet for 1991 samt indgåelse af et forsvarsforlig for de  

 følgende år.« Bemærkninger Til nr. 1 Der er efter mindretallets opfattelse grund til at nære bekymring for, at  

 den forsvarskomission, som regeringen agter at nedsætte, ikke vil blive  

 sammensat på en sådan måde, at den afspejler de forskellige opfattelser, der  

 findes om forsvarets fremtidige indretning, blandt de mange forskellige  

 enkeltpersoner og grupper i det danske samfund, der interesserer sig særligt  

 for forsvarets forhold.
Mindretallet ønsker især at pege på nødvendigheden af, at de forskellige  

 kræfter, som bl.a. er repræsenteret i fredsbevægelserne, får mulighed for at  

 arbejde med i kommissionen, men også på nødvendigheden af, at politikere og  

 sagkyndige, der har andre grundsynspunkter end regeringens og de hidtidige  

 forsvarsforligspartier, er repræsenterede i kommissionen.
Det er endvidere  

 mindretallets opfattelse, at der bør lægges stor vægt på deltagelse fra  

 forsvarets personelorganisationer, herunder officersorganisationerne og  

 Centralforeningen af Stampersonel, Hærens Konstabel- og Korporalforening og  

 de værnepligtige meniges og sergenters forretningsudvalg.
Desuden ønsker  

 mindretallet med ændringsforslaget at henlede forsvarsministerens  

 opmærksomhed på vigtigheden af deltagelse fra forsvarsministerens egen  

 rådgivnings- og analysegruppe samt af sagkyndige fra Center for Freds- og  

 Konfliktforskning.
 Hvis den af regeringen påtænkte kommission kun kommer til at omfatte folk,  

 der på forhånd er tilhængere af den nuværende forsvarsstruktur, og man  

 udelukker alternative synspunkter, er der ingen grund til at tro, at  

 kommissionen bliver andet end en ligegyldig taktisk fidus og en syltekrukke,  

 der skal forhindre den nødvendige dybtgående behandling af forsvarets  

 nuværende og fremtidige problemer.
