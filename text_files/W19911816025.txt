En FN-observatør var udstationeret til Indien og Pakistan og boede med  

 familie i lejet bolig ved hovedkvartererne.
Klageren blev i perioder på ca. 3  

 uger pr. gang udsendt til kontrollinierne mellem landene.
Udover de  

 sædvanlige fradrag for udgifterne ved klagerens og familiens ophold blev han  

 anset for berettiget til fradrag for forplejningsudgifter under ophold ved  

 grænsen, anslået til 20 dollar pr. dag.
 A klagede for indkomståret 1988 over, at de stedlige skattemyndigheder  

 ikke fuldt ud havde godkendt hans fradrag for merudgifter i forbindelse med  

 udstationering som FN-observatør, men alene havde godkendt et fradrag på  

 10.266 kr.
 Det var oplyst, at klageren havde været udsendt som FN-observatør i Indien  

 og Pakistan fra den 9. august til den 31. december 1988. Klageren havde under  

 udstationeringen modtaget løn fra Forsvarsministeriet samt særskilt ydelse  

 fra FN.
Det var endvidere oplyst, at klagerens hustru og ægteparrets børn var med  

 klageren i Indien og Pakistan, hvor de havde boet ved hovedkvartererne i  

 lejede boliger.
Klageren blev fra hovedkvartererne udsendt til byer langs en  

 kontrollinie mellem Indien og Pakistan.
Udstationeringerne havde varet ca. 3  

 uger pr. gang, og i hver af disse perioder var han sendt til kontrollinien 2  

 til 3 gange.
 Det var endelig oplyst, at klageren ikke var i besiddelse af fuldstændig  

 dokumentation for udgifterne til forplejning under opholdet, herunder  

 dokumentation for de forplejningsudgifter, som han personlig havde, når han  

 var udstationeret til grænseområderne.
De stedlige skattemyndigheder havde ved ansættelsen godkendt fradrag for  

 merudgifter i forbindelse med opholdet i Indien og Pakistan De stedlige skattemyndigheder havde herved henvist til SD-cirkulære  

 1977-10, hvorefter der kunne godkendes fradrag for den del af de nødvendige  

 merudgifter ved tjenesten i udlandet, der oversteg ydelsen fra FN.
Klageren gjorde gældende, at de opgjorte forplejningsudgifter på 23.450  

 kr. alene omfattede husstandens udgifter, og at der ved myndighedernes  

 opgørelse således ikke var medregnet hans egne udgifter til forplejning under  

 udstationeringerne i grænseområderne borte fra familiens opholdssteder.  

 Klageren anslog udgifterne ved disse udstationeringer til 11.275 kr.,  

 svarende til 81 dage a 20 dollar, som han påstod sig berettiget til  

 yderligere fradrag for.
Landsskatteretten fandt, at klagerens egne udgifter  

 under arbejdet borte fra hjemmet skulle tillægges opgørelsen over de  

 udgifter, som var fradragsberettigede efter reduktion med sparet  

 hjemmeforbrug og modtaget FN-tillæg.
 Da Landsskatteretten endvidere ikke fandt grundlag for at tilsidesætte  

 klagerens eget skøn over disse udgifter, blev fradrag for merudgifter ved  

 udstationering som FN-observatør forhøjet med 11.275 kr. til i alt 21.501 kr.
 LV 1990, D 3.35.
