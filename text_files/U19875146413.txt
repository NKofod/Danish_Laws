I en virksomhed var der opstået tvist om fortolkningen af en  

 aflønningsbestemmelse i en overenskomst.
Sagen blev afgjort forligsmæssigt på  

 et mæglingsmøde, hvori repræsentanter for overenskomstparterne deltog.
Senere  

 foregik et mæglingsmøde i en sag opstået i en anden virksomhed om samme  

 fortolkningsspørgsmål.
Heri deltog også repræsentanter for  

 overenskomstparterne.
Arbejdsgiversiden bestred, at møderesultatet i den første sag kunne  

 betragtes som en generel fortolkning af overenskomsten.
Ved en faglig  

 voldgift blev denne opfattelse tilsidesat.
Under en sag i Arbejdsretten  

 erkendte arbejdsgiverorganisationen, at man havde handlet  

 overenskomststridigt ved ikke under den sidste sag at have lagt den  

 fortolkning af aflønningsbestemmelsen til grund, der var opnået enighed om  

 under den første sag, og at dette udløste et bodsansvar.
Det var oplyst, at  

 den pågældende virksomhed som følge af voldgiftskendelsen havde måttet  

 efterbetale 150.000 kr. i for lidt udbetalt løn.
Under hensyn hertil  

 fastsattes boden til 300.000 kr.
 Under denne sag har Landsorganisationen i Danmark for  

 Specialarbejderforbundet i Danmark indklaget Danske Vognmænd,  

 Hovedorganisationen af 1985, og denne for Jydsk Industrirenovation A/S,  

 Haderslev, med endelig påstand om, at Danske Vognmænd tilpligtes til  

 Specialarbejderforbundet i Danmark at betale en efter rettens skøn fastsat  

 bod.
 Indklagede har nedlagt endelig påstand om, at der kun pålægges Danske  

 Vognmænd en mild bod.
 Sagens nærmere omstændigheder er følgende:
 På en vognmandsvirksomhed i Karise, der var organiseret hos indklagede,  

 opstod der uoverensstemmelse om forståelsen af lønbestemmelserne i § 7 i den  

 mellem Specialarbejderforbundet og Danske Vognmænd gældende overenskomst  

 vedrørende dagrenovationsarbejde.
 § 7 er i uddrag sålydende:
 »1. For det arbejde, der er forbundet med kørsel til og fra garage  

 eller plads, renholdelse af køretøj m.v. samt læsning af affaldet, betales  

 pr. pose:
 Med virkning fra den lønningsuge, hvori 1. marts 1984 falder, forhøjes  

 grundlønnen med 4 øre og smudstillægget med 6 øre pr. pose.
 2. Ugelønnen skal være baseret på mindst 950 tømninger pr. mand pr. uge.
 3. For udbæringer udover 1.000 pr. mand pr. uge ydes et tillæg til  

 grundlønnen på 40%, dog således at ørebeløbet fastsættes til et afrundet  

 beløb gældende for hele overenskomstperioden.
 12. For det arbejde, der er forbundet med kørsel til og fra garage eller  

 plads, renholdelse af køretøj m.v. samt læsning af affaldet, betales pr.  

 container:
 Det forudsættes, at containerne kan køres til vognen.
Med virkning fra den lønningsuge, hvori 1. marts 1984 falder, forhøjes  

 ovennævnte satser med 15 øre --» De i § 7, stk. 12, omhandlede containere betegnes minicontainere.
I skrivelse af 3. december 1984 til Danske Vognmænd havde  

 Specialarbejderforbundet begæret mæglingsmøde afholdt i sagen, da man gennem  

 forbundets Fakse afdeling havde modtaget indberetning om, at et medlem af  

 forbundet, som i perioden 4. april 1983 til 5. oktober 1984 havde været ansat  

 hos en vognmand i Karise og udført renovationsarbejde, var blevet  

 underbetalt.
I skrivelsen gjorde klagerne bl.a. gældende, at aflønning ikke  

 var sket i henhold til gældende renovationsoverenskomst, og anførte, at det  

 pågældende medlem havde »udført 1100 udbæringer pr. uge plus diverse  

 400-, 600- og 800 liters minicontainere.« Det begærede mæglingsmøde blev afholdt den 7. maj 1985. I referatet fra  

 mødet, der er underskrevet af repræsentanter for begge parter samt  

 fagforeningen og firmaet, hedder det bl.a.:
 »Mødets resultat:
Sagen vedr. -- diskuteredes i henhold til SiD's skrivelse af 3.12.1984 til  

 DV.
Parterne var enige om, at der -- Dersom der i forbindelse med  

 dagrenovation udkøres minicontainere, skal disse omregnes for at finde  

 udbæringstallet.
Under henvisning til, at der over for -- er foretaget efterregulering  

 enedes parterne om, at vognmandsfirmaet til fuld og endelig afgørelse af  

 sagen indbetaler i alt kr. 8.000 til SiD --» Allerede forud for dette mæglingsmøde var der opstået et tilsvarende  

 aflønningsspørgsmål på den indklagede virksomhed, Jydsk Industrirenovation  

 A/S.
I sagen herom afholdtes der mæglingsmøde den 5. august 1985. Referatet  

 af dette møde er i uddrag sålydende:
 »Mødets resultat:
 Sagen vedr. aflønning af blandet dagrenovationsarbejde (sække og  

 minicontainere) drøftedes i henhold til SiD's skrivelse af 16. marts 1985.
Sagen drøftedes.
Enighed kunne ikke opnås.
Forbundet henviste til renovationsoverenskomstens § 3 stk. 5 samt § 7 stk. 1 og 12. Samtidig henvistes til tidligere  

 forhandlinger med DV, senest af 7/5 1985 af hvilke det klart fremgår, at  

 minicontainere, der medtages i forbindelse med almindelig dagrenovation skal  

 omregnes til sække.
 Forbundet krævede efterregulering efter omregning fra datoen for sagens  

 påbegyndelse (7. marts 1985).
DV forbeholdt sig sin stilling.
SiD tilkendegav at indbringe sagen for  

 Arbejdsretten som overenskomstbrud med krav om bod.« I nævnte § 3, stk. 5, er anført, at der skal optages forhandling mellem  

 parterne om ændring af overenskomstforholdet, hvis der i overenskomstperioden  

 sker ændringer i de gældende regulativer m.v., eller arbejdsvilkårene i  

 øvrigt ændres i væsentlig grad.
 Der afholdtes derefter fællesmøde i sagen den 24. september 1985. Det  

 hedder i referatet fra dette bl.a.:
»Fra arbejderside fastholdt man med henvisning til  

 mæglingsmødereferatet, at parterne er enige om, at »dersom der i  

 forbindelse med dagrenovation udkøres minicontainere, skal disse omregnes for  

 at finde udbæringstallet«.
Forbundet betragter mæglingsmødereferatet som  

 en generel fortolkning.
Fra arbejdsgiverside bestred man, at mæglingsmødereferatet af 7. maj 1985  

 kunne betragtes som en generel ændring af gældende overenskomst.
Det blev fra  

 arbejdsgiverside påberåbt, at renovationsoverenskomstens § 7, stk. 3 og 12,  

 ikke kunne ses som en helhed, men at stk. 3 omhandlede udbæring af sække  

 samt, at de følgende stykker omhandlede den heraf følgende fastsættelse af  

 pris for overudbæringer, hvorimod stk. 12 var en selvstændig tarifering af et  

 andet arbejde uden sammenhæng med udbæring af poser.' Herefter indbragte organisationen sagen for Arbejdsretten ved klageskrift  

 af 28. november 1985 med påstand - foruden som nu om bod til organisationen -  

 om, at den indklagede organisation og virksomhed tilpligtedes at efterleve  

 mæglingsmødereferatet af 7. maj 1985, og at virksomheden tilpligtedes at  

 regulere de ansattes lønninger i overensstemmelse hermed med virkning fra den  

 7. marts 1985.
 I svarskrift af 16. marts 1986 påstod de indklagede frifindelse.
 På et forberedende møde i Arbejdsretten den 10. april 1986 enedes parterne  

 på retsformandens opfordring om at udsætte sagen på afholdelse af faglig  

 voldgift.
 Konklusionen i opmandskendelsen i den faglige voldgift, der i det hele  

 giver klagerne medhold, er sålydende:
»Indklagede, Danske Vognmænd, Hovedorganisationen af 1985, bør på  

 vegne deres medlem Jydsk Industrirenovation A/S, Haderslev, anerkende, at det  

 mellem indklagede og klagerne, Specialarbejderforbundet i Danmark, den 7. maj  

 1985 udarbejdede mødereferat, hvoraf det blandt andet fremgår, »Dersom  

 der i forbindelse med dagrenovation udkøres minicontainere, skal disse  

 omregnes for at finde udbæringstallet«, giver udtryk for enighed om en  

 generel fortolkning af Renovationsoverenskomsten, hvorfor firmaet tilpligtes  

 at efterregulere medarbejdernes lønninger i overensstemmelse hermed med  

 virkning fra sagens opstart over for firmaet den 7. marts 1985 til og med  

 udgangen af uge 3 i 1986, tidspunktet for transport af minicontaineres  

 ophør.' I opmandens præmisser hedder det bl.a.:
»Under mæglingsmødet den 7. maj 1985 i den tidligere tilsvarende sag  

 nåede repræsentanter for de to organisationer til enighed om at besvare dette  

 spørgsmål således, at der skal ske omregning for at finde udbæringstallet,  

 hvis der i forbindelse med dagrenovation udkøres minicontainere.
Denne  

 afgørelse, der efter arbejdsretlig teori og praksis er en bindende  

 organisationsmæssig vedtagelse, indebærer efter opmandens opfattelse en  

 fortolkning eller udfyldning af overenskomstens lønbestemmelser, som må  

 lægges til grund også i senere tilsvarende sager som en del af  

 overenskomsten.« I et den 23. oktober 1986 afholdt forberedende retsmøde afgav indklagede  

 til retsbogen sålydende proceserklæring:
»Indklagede erkender, at der har fundet en overenskomststridig  

 overtrædelse af overenskomsten sted, og at denne overtrædelse udløser et  

 bodsansvar.« Det er oplyst, at der i henhold til den afsagte opmandskendelse er sket  

 efterbetaling til arbejderne med i alt ca. 150.000 kr.
Klagerne har påstået den indklagede organisation idømt en betydelig bod  

 for den nu erkendte alvorlige overtrædelse af overenskomsten.
På  

 mæglingsmødet den 7. maj 1985 var såvel forbundet som Danske Vognmænd  

 repræsenteret ved trænede organisationsforhandlere.
Man var derfor fra begge  

 sider klar over, at der som resultat af mæglingen fremstod en bindende  

 fortolkning af overenskomsten.
Det har derfor været åbenbart urimeligt af den  

 indklagede organisation at støtte sin medlemsvirksomhed i den opfattelse, at  

 der ikke forelå nogen overenskomstmæssig forpligtelse til at imødekomme  

 klagernes krav.
Det må være en skærpende omstændighed, at indklagede  

 opretholdt dette standpunkt under fællesmødet og så sent som under sagens  

 første foretagelse i et forberedende retsmøde i Arbejdsretten.
Endelig må det  

 ved bodens fastsættelse tages i betragtning, at den indklagede organisation  

 er en hovedorganisation.
Indklagede har til støtte for påstanden om en mild bod anført, at det må  

 tages i betragtning, at resultatet af mæglingsmødet den 7. maj 1985  

 fremtræder som afslutning på en konkret sag.
Indklagede har ikke opfattet det  

 passerede som en generel fortolkning af overenskomsten.
Overenskomsten  

 indeholder ikke bestemmelser for den arbejdsgang, som har foreligget i denne  

 sag: udkørsel af minicontainere i forbindelse med dagrenovation.
Der  

 foreligger således særlige omstændigheder, der efter indklagedes opfattelse  

 kan begrunde en mild bod.
 Arbejdsretten skal udtale:
Den indklagede organisation har erkendt, at der er sket en  

 overenskomststridig overtrædelse af overenskomsten, og at denne overtrædelse  

 udløser et bodsansvar.
Under hensyn til størrelsen af det beløb, som  

 virksomheden har måttet efterbetale sine ansatte, findes den forskyldte bod  

 at kunne fastsættes til 300.000 kr.
Boden tilfalder efter klagernes påstand  

 Specialarbejderforbundet i Danmark.
 I sagsomkostninger til Arbejdsretten findes indklagede at burde betale  

 2.000 kr.
 T h i k e n d e s f o r r e t :
 Danske Vognmænd, Hovedorganisationen af 1985, betaler en bod på 300.000  

 kr. til Specialarbejderforbundet i Danmark.
 I sagsomkostninger betaler Danske Vognmænd 2.000 kr. til Arbejdsretten.
