 Dir.skr.
 På dertil given anledning skal direktoratet for fængselsvæsenet meddele,  

 at svendestykker, der fremstilles af fanger, der hensidder i fængselsvæsenets  

 anstalter, må anses som værende fængselsvæsenets ejendom.
 Hvor erhvervelsen af svendestykket skønnes at være af særlig personlig  

 betydning for den pågældende, således at hans ønske om at erhverve det ikke  

 kan anses som motiveret ved udsigten til fortjeneste ved salg, kan der i  

 overensstemmelse med reglerne i kgl. anordning af 10. maj 1947, §§ 20 og 21  

 gives ham adgang til at købe det for en betaling, der fastsættes på grundlag  

 af prisen på de medgåede materialer og det udbetalte arbejdsvederlag.
 Til samtlige inspektører.
