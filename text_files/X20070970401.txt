Skattefri fusion  vederlag -  

 ombytningsforhold Spørgsmål Kan Skatterådet  

 bekræfte, at ombytningsforholdet i den neden for beskrevne påtænkte  

 skattefrie  

 fusion af en række selskaber med A ApS som det modtagende selskab kan  

 fastsættes således, at det modtagende selskab i fusionen får en nominel  

 anpartskapital på 100 mio. kr., uden at fusionen udløser beskatning hos de  

 fusionerende selskaber eller hos eneaktionæren H A/S? Svar Ja.
Beskrivelse af  

 de faktiske forhold Selskabet H A/S  

 har erhvervet aktierne i en række selskaber.
Der ønskes  

 gennemført en skattefri fusion af selskaberne med et nystiftet selskab A ApS  

 som det modtagende selskab.
Fusionen gennemføres med selskabsretlig virkning  

 den 1. marts 2007, som er den første dag i regnskabsåret for det modtagende  

 selskab.
Anparterne i det modtagende selskab er retserhvervet ved stiftelsen  

 af  

 selskabet.
Selskabet har en nominel anpartskapital på 125.000 kr.
H A/S ejer  

 samtlige anparter i selskabet.
 Det har i  

 fusionsprocessen været overvejet, hvorledes ombytningsforholdet skal  

 fastsættes.
 H A/S  

 foretrækker af forretningsmæssige grunde en nominel anpartskapital på 100  

 mio.  

 kr. og ønsker på denne baggrund at få godkendt et ombytningsforhold, der  

 fører  

 til en nominel anpartskapitel på 100 mio. kr.
Spørgers eventuelle  

 opfattelse ifølge anmodning og bemærkninger til sagsfremstilling Generelt om  

 fastsættelse af ombytningsforhold Som udgangspunkt  

 skal ombytningsforhold ved en skattefri fusion fastsættes ud fra  

 handelsværdier  

 af de fusionerende selskaber.
Dette følger af Landsskatterettens praksis, jf.  

 den offentliggjorte afgørelse i SKM2003,574.LSR samt ligningsvejledningen  

 afsnit S.D.1.4.
 Imidlertid er  

 anvendelse af handelsværdier ved fastsættelse af ombytningsforholdet kun  

 udgangspunktet.  

 I praksis anerkendes, at ombytningsforholdet ikke behøver at blive fastsat ud  

 fra handelsværdier i det omfang et fra handelsværdien afvigende  

 ombytningsforhold ikke:
I landsskatteretssagen  

 blev to selskaber, der var ejet af to ægtefæller fusioneret ved en skattefri  

 fusion.
Ved fastsættelsen af ombytningsforholdet havde man ikke anvendt  

 handelsværdier, hvorfor ligningsmyndigheden havde fundet, at fusionen i sin  

 helhed måtte anses som skattepligtig.
Landsskatteretten opretholdt imidlertid  

 fusionen som skattefri, idet retten lagde vægt på, at ombytningsforholdet  

 ikke  

 medførte nogen formueforskydning.
Derudover anså retten de skattemæssige  

 konsekvenser - som følge af det forkerte successionsgrundlag - for at være af  

 mindre betydning.
Spørgsmålet om  

 fastsættelse af ombytningsforhold har af Foreningen af Statsautoriserede  

 Revisorer (FSR) været forelagt Told- og Skattestyrelsen (nu SKAT). Styrelsen  

 svarede i brev af 26. januar 2000. I brevet tilslutter styrelsen sig, at der  

 ikke umiddelbart i en situation, hvor der er tale om en vandret fusion af to  

 selskaber, der ejes fuldt ud af samme aktionær, og hvor ejertiden for  

 aktierne  

 i begge selskaber er over tre år, er behov for værdiansættelse af aktierne  

 til  

 handelsværdi.
Styrelsen tilføjer:
"Der vil  

 således ikke være anledning til at foretage en vurdering af  

 værdiansættelserne,  

 medmindre særlige forhold taler herfor, såsom eksempelvis aktier, der ikke  

 skattemæssigt behandles ens." Brevet fra Told-  

 og Skattestyrelsen kan således også tages til indtægt for det ovenfor under  

 pkt. 1 og 2 anførte.
Det konkrete ombytningsforhold I den konkrete  

 sag ønskes der udstedt vederlagsaktier på nominelt 99.875.000 kr.
Det  

 modtagende  

 selskab er, som oven for nævnt, et nystiftet selskab med en nominel  

 anpartskapital på 125.000 kr.
Den samlede anpartskapital bliver herefter på  

 100  

 mio. kr.
Efter vores  

 opfattelse bør der ikke være betænkeligheder ved at acceptere  

 ombytningsforholdet.
Nedenfor har vi uddybet dette synspunkt.
Ad formueforrykkelse Det ønskede  

 ombytningsforhold fører ikke til formueforrykkelse.
Samtlige fusionerende  

 selskaber ejes af samme aktionær, H A/S.
Ad utilsigtede skattemæssige konsekvenser Utilsigtede  

 skattemæssige konsekvenser ved fastlæggelse af et ombytningsforhold, der  

 afviger fra handelsværdien, fremkommer, når aktierne i de fusionerende  

 selskaber ikke behandles skattemæssigt ens.
Det vil mest typisk være  

 tilfældet,  

 hvor der er forskellige ejertider på aktierne i de forskellige selskaber.
Det typiske  

 eksempel er et tilfælde, hvor aktierne i et indskydende selskab har været  

 ejet  

 i mindre end tre år, og aktierne i det modtagende selskab har været ejet i  

 over  

 tre år.
Hvis der her udstedes for få aktier til aktionæren i det indskydende  

 selskab, flyttes der værdier fra aktier ejet i under tre år til aktier ejet i  

 over tre år med den konsekvens, at aktierne i det modtagende selskab kan  

 afstås  

 med en mindre skattebetaling, end hvis aktierne i de to selskaber var blevet  

 afstået hver for sig.
 I det  

 foreliggende tilfælde har eneaktionæren, H A/S, som nævnt, anskaffet aktierne  

 i  

 de indskydende selskaber den 31. januar 2007. Det modtagende selskab er  

 erhvervet ved stiftelsen den 1. marts 2007.
De fusionerende  

 selskaber er således stort set erhvervet samtidigt.
Ved et salg inden den 31.  

 januar 2010 vil der være tale om et fuldt ud skattepligtigt salg.
Ved et salg  

 i  

 perioden den 31. januar - 28. februar 2010 vil der være tale om et delvist  

 skattefrit/delvist skattepligtigt salg, idet de første nominelt 99.875.000  

 kr.  

 anparter i denne periode kan sælges skattefrit, mens et salg af de nominelt  

 125.000 kr. anparter er et skattepligtigt salg.  

 Ved et salg den 1. marts  

 2010 eller senere vil der være tale om et fuldt skattefrit salg.
Ved et skattepligtigt  

 salg inden den 31. januar 2010 vil vederlagsanparterne være modtaget med  

 succession og således bære den oprindelige anskaffelsessum og dato for  

 anparterne/aktierne  

 i de indskydende selskaber.
Den skattepligtige avance, der ville komme til  

 beskatning ved salg af aktierne i de indskydende selskaber, hvis fusionen  

 ikke  

 var blevet foretaget, vil tilsvarende komme til beskatning, hvis  

 vederlagsanparterne bliver solgt inden tre års ejertid.
Herefter kan  

 rejses spørgsmål om, hvorvidt der ved et salg i perioden 31. januar til 28.  

 februar 2010 kan opnås særlige utilsigtede skattemæssige fordele som følge  

 af,  

 at ombytningsforholdet ikke fastsættes til handelsværdien.
Merværdierne i  

 forhold til ombytningsværdien ligger på aktierne i de driftsaktive  

 indskydende  

 selskaber og dermed på de aktier, der har været ejet i længst tid.
Det  

 modtagende  

 selskab er "blot" et nystiftet selskab med en  

 minimumsanpartskapital  

 på 125.000 kr.
Der er ikke merværdier i dette selskab.
 I realiteten er  

 der derfor tale om, at der flyttes værdier fra ældre anparter (anskaffet 31.  

 januar 2007) til yngre anparter (anskaffet den 1.marts 2007). Ved et salg af  

 samtlige anparter i den nævnte periode vil der derfor falde en større skat på  

 de nominelt 125.000 kr. anparter end ved et salg af disse anparter i et  

 scenario, hvor der ikke var blevet gennemført nogen fusion.
 Begge de omtalte  

 ombytningsforhold er derfor i netop denne henseende en ulempe for H A/S,  

 hvilket  

 understreger, at ombytningsforholdet er valgt af forretningsmæssige årsager.
 På denne  

 baggrund er det vores opfattelse, at der ikke bør være betænkeligheder ved at  

 acceptere det ønskede ombytningsforhold, der afviger fra handelsværdien.  

 Aktionæren H A/S kan i det konkrete tilfælde ikke opnå utilsigtede  

 skattemæssige fordele ved at fastsætte ombytningsforholdet således, at der  

 udstedes nominelt 99.875.000 kr. anparter i det modtagende selskab.
Udtalelse fra den lignende enhed Sagen har været  

 forelagt den lignende enhed, der foretager skatteansættelsen af selskabet.  

 Enheden udtaler ikke at have bemærkninger til sagen.
SKATs indstilling og begrundelse I henhold til  

 fusionsskattelovens § 2, er det en betingelse for skattefri fusion, at  

 selskabsdeltagerne i det indskydende selskab alene vederlægges med aktier i  

 det  

 modtagende selskab og eventuelt en kontant udligningssum.
Fusionsskattelovens  

 regler om skattefri fusion bygger på et successionsprincip.
I relation til  

 deltagerne  

 i det indskydende selskab følger det således af fusionsskattelovens § 11,  

 stk.  

 1, at aktier i det modtagende selskab, som selskabsdeltagerne modtager som  

 vederlag for aktier i det indskydende selskab, ved opgørelsen af den  

 skattepligtige almindelige indkomst behandles, som om de var erhvervet på  

 samme  

 tidspunkt og for samme anskaffelsessum som de ombyttede aktier.
Ombytningsforholdet  

 i skattefri fusioner er ikke reguleret i fusionsskatteloven, men det fremgår  

 af  

 praksis, jf.  


  

 SKM2003.574.LSR  


,  

 at udgangspunktet er, at ombytningsforholdet skal fastsættes ud fra  

 handelsværdier.
Ifølge tilladelsespraksis er der typisk fastsat  

 ejertidsvilkår,  

 såfremt selskaberne kan opnå utilsigtede skattemæssige fordele ved at  

 fastsætte  

 et ombytningsforhold, der afviger fra handelsværdien.
Ombytningsforholdet  

 ved skattefri fusion er nævnt i forarbejderne til L110, bilag 23, hvor  

 Skatteministeriet  

 vedrørende udtaler, at "Der er  

 ikke tilsigtet ændringer i de gældende regler og praksis om  

 ombytningsforholdet  

 - heller ikke for så vidt angår skattefri fusion.
Udgangspunktet er således,  

 at  

 ombytningsforholdet skal fastsættes til handelsværdi for at den pågældende  

 fusion kan anses for at være omfattet af fusionsskatteloven.
Det vil være  

 muligt at få bindende svar om de skattemæssige konsekvenser af et givent  

 ombytningsforhold." Selskabet ønsker  

 af forretningsmæssige grunde en nominel anpartskapital på 100 mio. kr. og  

 ønsker at få godkendt et ombytningsforhold, der fører til en nominel  

 anpartskapital på 100 mio. kr.
 Det er oplyst,  

 at der i forhold til dette ombytningsforhold er merværdier knyttet til  

 aktierne  

 i de indskydende selskaber.
 Det fremgår at  

 ligningsvejledningens punkt S.D.1.4., at aktiernes værdi i det indskydende  

 selskab  

 kan fastsættes for lavt, og at det i sådanne tilfælde af hensyn til  

 successionsprincippet må påses, at vederlæggelsen af det indskydende selskabs  

 deltagerkreds svarer til handelsværdien.
I den  

 foreliggende sag vil der ikke kunne ske formueforskydninger mellem  

 aktionærer,  

 idet H A/S ejer samtlige aktier i såvel de indskydende som det modtagende  

 selskab.
Herudover ses der ikke at være mulighed for, at selskabet kan opnå  

 skattemæssige fordele ved fastsættelse af det givne ombytningsforhold, idet  

 merværdierne knytter sig til de ældste aktier, og selskabet opnår således  

 ikke  

 nogen skattemæssig fordel ved overførsel af disse værdier til aktier, der har  

 været ejet i kortere tid.
 På baggrund af  

 de foreliggende oplysninger, herunder at ønsket om ombytningsforholdet, der  

 resulterer i en nominel anpartskapital på 100 mio. kr., angives at være  

 forretningsmæssigt begrundet, finder SKAT efter en samlet konkret vurdering  

 ikke anledning til at anfægte det ønskede ombytningsforhold, hvorfor det  

 indstilles, at spørgsmålet besvares bekræftende.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Svaret er bindende for skattemyndighederne i følgende periode 5 år, jf.  

 skatteforvaltningslovens § 25, stk. 1.
