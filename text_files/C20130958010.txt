 Cirkulæreskrivelse om bestemmelse om timelønnet undervisning og vederlæggelse af censorvirksomhed ved skoler under Forsvarsministeriet.
 Ref.: PERST cirkulære nr. 004-01 af 17. januar 2001 om timelønnet undervisning samt cirkulære om censorvederlag.
1. GENERELT 1.1. Formål.
 Bestemmelsen fastsætter retningslinjer for timelønnet undervisning og vederlæggelse af censorvirksomhed ved skoler under Forsvarsministeriet i henhold til Personalestyrelsens cirkulære om timelønnet undervisning samt cirkulære om censorvederlag og den dertil knyttede aftale med de faglige organisationer.
 1.2. Afgrænsning og anvendelsesområde.
 Denne bestemmelse omfatter timelønnet undervisningsvirksomhed og betaling for censorvirksomhed ved skoler og kurser under Forsvarskommandoen og Hjemmeværnskommandoen, herunder skoler og kurser under værnene.
Skoler og kurser under Forsvarsministeriets øvrige underlagte myndigheder er kun omfattet af bestemmelsen efter Forsvarsministeriets nærmere anvisninger.
Undtaget er elementær mandskabsuddannelse eller anden dertil svarende praktisk uddannelse, der måtte være henlagt til ovennævnte skoler.
2. BEMÆRKNINGER TIL CIRKULÆRE OM TIMELØNNET UNDERVISNING Ledige fuldtidsforsikrede undervisningsassistenter skal indsende en frigørelsesattest til a-kassen inden 10 hverdage fra ansættelsestidspunktet for at modtage supplerende dagpenge.
Arbejdsgiver skal udlevere eller fremsende en frigørelsesattest på anmodning fra medarbejderen tids nok til, at denne kan overholde tidsfristen.
 2.1. Ad cirkulære om timelønnet undervisning, pkt. 1.
 Timebetaling mv. ydes til civilt og militært personel, der ansættes som timelærere under Forsvarsministeriets område.
For personel, der er ansat i en hovedstilling under Forsvarsministeriets område, gælder dog, at de som udgangspunkt ikke ydes timebetaling for undervisning iht. cirkulære om timelønnet undervisning, bilag.
Såfremt disse anvendes som timelærere, forrettes denne tjeneste derfor som udgangspunkt, som en del af den daglige tjeneste.
Personel, der undtagelsesvis påtager sig undervisning, der ikke er omfattet af det eksisterende ansættelsesforhold, og som varetages ved afspadsering af merarbejde mv., kan ydes timebetaling for undervisning iht.
Cirkulære om timelønnet undervisning, bilag.
I givet fald skal godkendelse fra medarbejderens  i hovedstillingen - nærmeste chef foreligge.
 2.2. Ad cirkulære om timelønnet undervisning, pkt. 2.
 Indplacering af fag mv. på de anførte timelønssatser I-VII fastsættes af Forsvarets Personeltjeneste (FPT) i overensstemmelse med den enkelte uddannelses og det deltagende personels gradsmæssige niveau.
 2.3. Ad cirkulære om timelønnet undervisning, pkt. 3.
 De regulerede satser for timelønnen for timelærere og censorer fremgår af FPTBST 566-3, afsnit 20.
For undervisning på kurser for militært personel af forskellige grader ydes timebetaling efter den laveste grads gældende sats.
FPT kan efter omstændighederne i konkrete tilfælde dispensere fra denne regel.
 2.4. Ad cirkulære om timelønnet undervisning, pkt. 4.
 Nedsættelse eller bortfald af den i pkt. 4. forudsatte forberedelsestid fastsættes af FPT efter drøftelse med den forhandlingsberettigede organisation.
 2.5. Ad cirkulære om timelønnet undervisning, pkt. 8.
Ved praktiske øvelser, ekskursioner eller forevisninger, der tilrettelægges og ledes af timelærere som et led i en fagplan, men som ikke er undervisning eller et led i egen undervisning, ydes der ikke timebetaling.
I stedet ydes et særligt vederlag, hvis aktiviteten er forbundet med et væsentligt arbejde fra lærerens side.
 Vederlaget, der i hvert enkelt tilfælde fastsættes af skolen, skal være afpasset efter varigheden af den præsterede arbejdsydelse, og må højst andrage et beløb pr. dag svarende til sædvanlig timebetaling for 3 timers undervisning.
 Der kan ikke ydes timebetaling eller vederlag til personel på de tjenestesteder, der medvirker ved øvelsers, ekskursioners eller forevisningers gennemførelse.
 2.6. Ad cirkulære om timelønnet undervisning, pkt. 9.
 Der kan ikke ydes særskilt betaling for fx møder i faggrupperne på Forsvarets skoler eller for hvervet som faggruppeleder mv.
 2.7. Ad cirkulære om timelønnet undervisning, pkt. 12.
Timelærere med hovedbeskæftigelse under Forsvarsministeriets område kan ved merarbejde/forskydning af tjenesten normalt højst mod betaling udøve undervisningsvirksomhed ved en eller flere skoler i indtil 16 timer inden for en 4 ugers periode.
I det omfang undervisningen finder sted i forbindelse med afvikling af frihed mv., og hvor afviklingen i øvrigt er forenelig med tjenestens tarv, gælder ovennævnte begrænsning ikke.
 Deltidsansættelse på mere end 780 arbejdstimer årligt kan ikke ske i henhold til cirkulæret.
Ansættelse af timelønnede lærere med hovedstilling under Forsvarsministeriets område finder sted efter internt opslag.
Der udfærdiges en ansættelseskontrakt, jf.
Personalestyrelsens cirkulære, bilag 2, og fastsættes tjenesteomlægning mv. efter FPT nærmere bestemmelse.
 Ansættelse af timelærere med anden hovedstilling finder sted i henhold til cirkulærets pkt.12.
 2.8. Ad cirkulære om timelønnet undervisning, pkt. 14.
 Der kan ikke ydes betaling i henhold til cirkulæret for den undervisning, opgavestillelse og opgaveretning, der gennemføres ved den enkelte skole af det fast tjenstgørende personel, samt andet personel, der ikke foretager en forskydning af tjenesten, som anført i bemærkningerne til cirkulærets pkt. 1.
3. BEMÆRKNINGER TIL CIRKULÆRE OM CENSORVEDERLAG 3.1. Ad cirkulære om censorvederlag, pkt. 1.
 Forsvarskommandoen henholdsvis Hjemmeværnskommandoen beskikker eller tilkalder censorer.
 Personel med hovedstilling under Forsvarsministeriets område kan beordres som censorer ved mundtlig eksamination uden særskilt vederlæggelse.
 Censorvederlag i henhold til ovenstående bestemmelser ydes til personel, der i forbindelse med afsluttende skriftlig eksamen på Forsvarsakademiet og officersskolerne udfører censorvirksomhed som beskikkede eller særligt tilkaldte censorer.
Vederlag ydes i øvrigt til ovennævnte personel, der er beskikkede eller tilkaldt som censorer, bortset fra tilfælde, hvor de pågældende er fast tjenstgørende på de ovenfor nævnte skoler mv.
Vederlaget forudsætter, at retning af de skriftlige opgaver foregår i fritiden.
 For censorvirksomhed i militære eksamensfag på den grundlæggende sergentuddannelse ydes som en særlig ordning et vederlag pr. time på 70 pct. af den i pkt. 2 anførte sats F.
 Det bør tilstræbes, at der ikke tillægges den enkelte censor mere end 125 censortimer pr. semester/halvår.
 3.2. Ad cirkulære om censorvederlag, pkt. 2.
 FPT indplacerer fagområder på de i pkt. 2 anførte censorvederlagssatser A-F.
 3.3. Ad cirkulære om censorvederlag, pkt. 3.
FPT godkender normer for tidsforbrug i forbindelse med censurering, herunder det antal opgaver der kan censureres pr. time.
Det er forudsat, at de fastsatte normer for tidsforbrug angiver det faktiske gennemsnitlige tidsforbrug.
Den tid, der medgår til censorernes forberedelse af eksamensstoffet, forudgående eller efterfølgende censormøder o.l. vederlægges ikke særskilt.
 Finder undervisningsinstitutionen, at der er behov for en normændring, forelægges spørgsmålet for FPT, som indberetter denne til vedkommende forhandlingsberettigede organisation, såfremt ændringen findes hensigtsmæssig.
 Gældende censorvederlagssatser fremgår af FPTBST 566-3, afsnit 20.
Forsvarsministeriet fastsætter et særligt vederlag for timelærere, der er pensionerede fra tjeneste under Forsvarsministeriets område.
Indstilling hertil skal indeholde oplysninger vedrørende:
- antal undervisningstimer, - undervisningssted og -niveau, - eventuelt uddybende og supplerende bemærkninger samt udkast til aftale om ansættelsesvilkår m.v.
4. FINANSIERING Alle ordninger om timelønnet undervisning og censorvirksomhed i denne bestemmelse finansieres til fulde af den undervisningsansvarlige myndigheds (skolen) lønsum.
5. ANSVAR FOR BESTEMMELSE Ansvar for vedligeholdelse af denne bestemmelse påhviler Forsvarets Personeltjeneste, Overenskomst- og Aftaleafdelingen (OK), hvortil eventuelle generelle og forståelsesmæssige spørgsmål kan rettes.
