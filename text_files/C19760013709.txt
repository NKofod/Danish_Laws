 (Til samtlige politimestre, politidirektøren i København og de  

 interesserede organisationer).
 I forbindelse med ikrafttrædelsen den 1. juli 1976 af lov nr. 218 af 28.  

 april 1976 om butikstid redegøres i det følgende for handelsministeriets  

 opfattelse af lovens anvendelse i situationer, der under lukkeloven af 1970  

 har givet anledning til tvivl.
 1. Efter § 8, stk. 1, i lov om butikstid kan  

 handelsministeren for salg, herunder bestillingsoptagelse, på udstillinger  

 undtage fra bestemmelserne i lovens § 1. En sådan tilladelse omfatter i  

 almindelighed samtidig en dispensation fra bestemmelsen i § 10 i næringslov  

 nr. 601 af 10. december 1975, hvorefter varer normalt kun må afsættes fra  

 fast forretningssted.
Der gives ikke tilladelse til salg på en udstilling, hvor kun en enkelt  

 erhvervsdrivende holder udstilling.
Tilladelse gives heller ikke, hvor  

 udstillingens formål alene er at øge salget af de varer, der forhandles i  

 udstillernes butikker.
I øvrigt henvises til handelsministeriets cirkulære  

 nr. 26 af 2. marts 1970 om tilladelse til handel på udstillinger m.v., der  

 fortsat gælder.
 2. Der har i den senere tid vist sig en stigende  

 tendens til, at butiksindehavere, særligt inden for møbelbranchen, etablerer  

 separate udstillinger af deres varer i eller uden tilknytning til deres  

 butik.
 For at sådanne udstillingslokaler kan holdes åbne for publikum uden for  

 den almindelige og supplerende butikstid, jfr. § 1 i lov om butikstid, må  

 bl.a. følgende forudsætninger være til stede:
 3. Salgslokaler, der henføres under forskellige af de  

 i lovens § 3, stk. 1, nævnte butikker (de såkaldte sortimentsbutikker), må  

 ikke være indbyrdes forbundne, jfr. lovens § 3, stk. 2.
Salgslokaler må betegnes som indbyrdes forbundne, når der er mulighed for  

 gennemgang for publikum eller personale eller umiddelbar flytning af varer  

 fra det ene lokale til det andet.
Der må således i adskillelsen mellem  

 lokalerne ikke være dør eller anden åbning.
Salgslokalerne må heller ikke  

 have fælles baglokale.
4. En sortimentsbutik må stå i indvendig forbindelse  

 med en butik, som er omfattet af butikstidsbestemmelserne i lovens § 1, idet  

 lovens § 3, stk. 2, ikke er til hinder herfor.
Det må dog kræves, at der uden  

 for den almindelige og supplerende butikstid er etableret en sådan  

 adskillelse mellem de to butikker, at der skabes sikkerhed for, at salget  

 begrænses til de tilladte varer.
Adskillelsen kan f.eks. tilvejebringes ved  

 en låst dør.
 Det er yderligere en forudsætning, at der i sortimentsbutikken ikke på  

 noget tidspunkt af dagen modtages betaling for andre varer end dem, som føres  

 fra vedkommende sortimentsbutik, og at der i den butik, som er omfattet af  

 butikstidsbestemmelserne, ikke modtages betaling for andre varer end dem, som  

 føres i denne.
En sortimentsbutik må ikke stå i forbindelse med en butik, som er omfattet  

 af butikstidsbestemmelserne, hvis der til sidstnævnte butik kun er adgang  

 gennem sortimentsbutikken.
Det kræves således, at begge butikker har egen  

 indgang.
5. Visse af de i lovens § 2 nævnte varer, f.eks.  

 brændsel og proviant til skibe m.m., kan sælges uden iagttagelse af  

 butikstidsbestemmelserne fra lokaler, hvorfra der i butikstiden tillige må  

 sælges andre varer.
I sådanne tilfælde må butikken kun være åben i det  

 omfang, det er påkrævet for at sælge de varer, som er nævnt i lovens § 2, og  

 der må derfor om fornødent foretages afskærmning af de øvrige varer.
De i lovens § 3 nævnte sortimentsbutikker, der holdes åbne uden for  

 butikstiden, må kun føre de varer, som er tilladt efter handelsministeriets  

 bekendtgørelse nr. 298 af 3. juni 1976 om vareområdet efter §§ 3 og 4 i lov  

 om butikstid.
Vareområdet må således ikke suppleres med de i lovens § 2  

 nævnte varer eller ved opstilling af automater i eller uden for butikken.
 Handelsministeriet, den 22. juni 1976.
 P.M.V.
O.
Mueller.
/P.
Thorell.
