 I fortsættelse af direktoratets skrivelse af 22. marts 1979, punkt 7, skal  

 man herved meddele, at »Rejseholdet« vil blive anvendt efter  

 følgende retningslinier.
 1. Rejseholdet er underlagt direktoratet.
 Dispositioner over rejseholdet kan således kun træffes efter direkte  

 aftale med direktoratet.
 2. Rejseholdet er under udstationering til de enkelte  

 tjenestesteder underlagt det pågældende tjenestesteds leder.
 3. De enkelte tjenestesteder skal ikke særskilt  

 indberette, hvor mange timer rejseholdet har gjort tjeneste, idet dette  

 registreres centralt på baggrund af ugentlige indberetninger fra rejseholdet.
 4. De enkelte tjenestesteder skal ikke føre særskilt  

 regnskab for særlige ydelser, idet disse ligeledes registreres og udbetales  

 centralt.
 5. Såfremt en udstationeret fra rejseholdet bliver syg  

 på en dag, hvor han ellers skulle forrette tjenest, skal dette omgående  

 telefonisk indberettes.
6. Rejseholdet afvikler alle 3 ugers sommerferie  

 samlet.
I 1979 er sommerferien fastlagt til perioden 25. juni - 15. juli  

 (begge dage incl.).
 7. I forbindelse med et medlem af rejseholdets  

 eventuelle ansøgning om avancementsstilling, vil de arresthuse, hvor den  

 pågældende har gjort tjeneste blive anmodet om en udtalelse, hvorfor man  

 lokalt bør udarbejde fornødne notater til brug herfor.
8. Rejseholdet må - uden særlig aftale med  

 direktoratet - kun anvendes i den fastlagte tjenesteordning.
Såfremt det i et  

 enkelt arresthus er nødvendigt at inddrage personalets frihed, må en  

 udstationeret fra rejseholdets frihed inddrages i samme grad som det øvrige  

 personale.
9. Der er med rejseholdet indgået særlig aftale om  

 frihedsafvikling m.v.
Denne aftale vedlægges nærværende skrivelse til  

 orientering.
 Arresthusene er direkte orienteret om nærværende.
 Arrestforvareren bedes udlevere et eksemplar af nærværende skrivelse til  

 tjenestelisteføreren samt et eksemplar til arresthusets tillidsmand.
 E.B.
 Folmer Lambæk.
 Arrestinspektørerne.
