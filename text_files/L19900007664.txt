Ved noteveksling i Dar es Salaam den 14. februar og den 12. april 1990 er der indgået en overenskomst mellem Danmark og Tanzania, ifølge hvilken den danske regering yder et beløb på indtil 63,5 millioner kroner til en udvidelse og styrkelse af den primære sundhedspleje i Tanzania.
Programmet, der forventes gennemført i løbet af en 5-årig periode, har som  

 hovedformål at tilvejebringe en forbedret sundhedstilstand for Tanzanias  

 befolkning, særligt mødre og børn.
I programmet indgår institutionsudvikling  

 på nationalt og distriktsniveau, øget lokal involvering i sundhedsplejen,  

 undervisning i brug af medicin o.a.
