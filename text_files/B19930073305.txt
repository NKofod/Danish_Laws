 I medfør af § 15, stk. 3, i lov om Arbejdsmarkedets Tillægspension, jf.  

 lovbekendtgørelse nr. 675 af 20. august 1993, fastsættes efter forhandling  

 med finansministeren og bestyrelsen for Arbejdsmarkedets Tillægspension  

 følgende:
Årsbidrag § 1.  Årsbidraget er det bidrag, der for beskæftigelse  

 hos samme arbejdsgiver årlig skal betales for et fuldtidsbeskæftiget medlem.  

 Ved fuldtidsbeskæftigelse forstås beskæftigelse hos samme arbejdsgiver i et  

 antal timer, der mindst svarer til timegrænsen for fuldt bidrag efter §§ 2 og  

 3.
 Stk. 2.  For medlemmer, som ikke er  

 fuldtidsbeskæftigede, betales der for beskæftigelse hos samme arbejdsgiver  

 enten 2/3, 1/3 eller intet bidrag, afhængigt af beskæftigelsens omfang.
 Stk. 3.  Årsbidraget i henhold til lovens § 15 udgør  

 2.332,80 kr., jf. dog § 2, stk. 2 og 3.
 Stk. 4.  Årsbidraget i henhold til lovens § 4a udgør  

 1.166,40 kr., jf. dog § 3.
Bidragets størrelse § 2.  For medlemmer, der aflønnes månedsvis, udgør  

 bidraget for mindst 117 timers månedlig beskæftigelse hos samme arbejdsgiver  

 194,40 kr., hvoraf arbejdsgiveren betaler 129,60 kr. og medlemmet 64,80 kr.  

 For under 117 men mindst 78 timers beskæftigelse hos samme arbejdsgiver udgør  

 bidraget 129,60 kr., hvoraf arbejdsgiveren betaler 86,40 kr. og medlemmet  

 43,20 kr.
For under 78 men mindst 39 timers beskæftigelse hos samme  

 arbejdsgiver udgør bidraget 64,80 kr., hvoraf arbejdsgiveren betaler 43,20  

 kr. og medlemmet 21,60 kr.
For under 39 timers beskæftigelse betales intet  

 bidrag.
Stk. 2.  For medlemmer, der aflønnes hver 14. dag, udgør  

 bidraget for mindst 54 timers beskæftigelse pr. 14 dage hos samme  

 arbejdsgiver 102,60 kr., hvoraf arbejdsgiveren betaler 68,40 kr. og medlemmet  

 34,20 kr.
For under 54 men mindst 36 timers beskæftigelse hos samme  

 arbejdsgiver udgør bidraget 68,40 kr., hvoraf arbejdsgiveren betaler 45,60  

 kr. og medlemmet 22,80 kr.
For under 36 men mindst 18 timers beskæftigelse  

 hos samme arbejdsgiver udgør bidraget 34,20 kr., hvoraf arbejdsgiveren  

 betaler 22,80 kr. og medlemmet 11,40 kr.
For under 18 timers beskæftigelse  

 betales intet bidrag.
Stk. 3.  For medlemmer, der aflønnes ugevis, udgør  

 bidraget for mindst 27 timers ugentlig beskæftigelse hos samme arbejdsgiver  

 51,30 kr., hvoraf arbejdsgiveren betaler 34,20 kr. og medlemmet 17,10 kr.
For  

 under 27 men mindst 18 timers beskæftigelse hos samme arbejdsgiver udgør  

 bidraget 34,20 kr., hvoraf arbejdsgiveren betaler 22,80 kr. og medlemmet  

 11,40 kr.
For under 18 men mindst 9 timers beskæftigelse hos samme  

 arbejdsgiver udgør bidraget 17,10 kr., hvoraf arbejdsgiveren betaler 11,40  

 kr. og medlemmet 5,70 kr.
For under 9 timers beskæftigelse betales intet  

 bidrag.
Stk. 4.  For løsarbejdere udgør bidraget 1,50 kr. pr.  

 beskæftigelsestime, hvoraf arbejdsgiveren betaler 1,00 kr. og medlemmet 0,50  

 kr.
Ved løsarbejdere forstås medlemmer, der typisk har beskæftigelse hos  

 flere arbejdsgivere inden for en enkelt uge.
Bidrag efter lovens § 4 a § 3.  Bidragene udgør halvdelen af de beløb, der er  

 fastsat i § 2, stk. 1-4. Disse bestemmelser finder i øvrigt tilsvarende  

 anvendelse.
Perioder, der sidestilles med beskæftigelsesperioder § 4.  Med beskæftigelse sidestilles visse perioder,  

 hvori der ikke præsteres nogen arbejdsydelse, herunder:
Opgørelse af lønperiodernes timetal § 5.  De i § 4 nævnte timer/perioder medregnes i de  

 lønperioder, hvori de falder.
Overarbejdstimer, der ikke afspadseres, eller  

 som ikke kan afspadseres, f.eks. på grund af fratræden, medregnes i de  

 lønperioder, hvori der overarbejdes.
Stk. 2.  Indgår der lønperioder med forskelligt antal  

 beskæftigelsestimer i en forud fastlagt arbejdsturnus, opgøres timerne samlet  

 for hele turnusperioden og fordeles forholdsmæssigt mellem de lønperioder,  

 der indgår i den.
Har et medlem i øvrigt beskæftigelse af svingende omfang,  

 beregnes de timer, der lægges til grund for bidragsberegningen for de i § 4  

 nævnte perioder, som et gennemsnit af de forudgående 4 ugers  

 beskæftigelsestimer.
Hvis beskæftigelsen i 4 ugers perioden ikke kan anses  

 for sædvanlig, anvendes i stedet beskæftigelsen inden for de sidste 13 uger.
Stk. 3.  For medlemmer, der er månedslønnede, og som  

 holder ferie med feriegodtgørelse i stedet for løn, medregnes ferieperioden  

 ved opgørelsen af timetallet i den måned, hvori den afholdes.
Tilsvarende  

 gælder for medlemmer, der er timelønnede, og som får lønnen udbetalt  

 månedsvis, såfremt bidraget beregnes efter § 2, stk. 1, eller § 3. Ved  

 beskæftigelse af svingende omfang beregnes ferieperiodens timetal efter  

 reglerne i stk. 2, 2. og 3. punktum.
Ferieperioder, der afholdes med  

 feriegodtgørelse fra en tidligere arbejdsgiver, indgår ikke i beregningen.
 Stk. 4.  For medlemmer, for hvem bidraget beregnes efter  

 § 2, stk. 2 eller 3, eller § 3, medregnes ferieperioden ikke ved opgørelsen  

 af lønperiodens timetal.
 Stk. 5.  Hvis et medlems arbejdstid ikke kendes,  

 udregnes det timetal, der lægges til grund for bidragsbetalingen efter §§ 2  

 og 3 for eet kalenderår ad gangen ved division af lønperiodens indtægt hos  

 samme arbejdsgiver med den af Danmarks Statistik for april kvartal senest  

 offentliggjorte gennemsnitlige timeløn for respektive kvindelige og mandlige  

 ikke-faglærte arbejdere i hele landet.
 § 6.  Bekendtgørelsen træder i kraft den 1. oktober  

 1993. Samtidig ophæves bekendtgørelse nr. 822 af 29. september 1992.
