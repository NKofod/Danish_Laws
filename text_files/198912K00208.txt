Nr LSF 208 Forslag til Lov mod skatteyderbetaling af kantiner m.v.
Fremsat af Behnke (FP) Aage Brusgaard (FP) Køpke Christensen (FP) Mogens  

 Elvensø (FP) Ingrid Kjældgaard (FP) Tove Niemann (FP) Jane Oksen (FP) den 16. marts 1990 § 1. Ingen offentlig institution kan yde skatteyderbetalt tilskud til hel eller delvis betaling for mad, drikke, tobak eller andre nydelsesmidler.
§ 2. Undtaget fra § 1 er forplejning af a) sygehuspatienter og b) klienter, der opholder sig på særforsorgens institutioner.
Bemærkninger til lovforslaget Hovedsynspunkt Der anvendes hvert år milliarder af skatteydernes penge til betaling for  

 enkeltpersoners fortæring m.v.
 Formålet med nærværende lovforslag er at opnå vidtrækkende besparelser på  

 dette punkt.
Forslaget er en delvis genfremsættelse af Fremskridtspartiets lovforslag  

 nr.
L 159 af 18. februar 1983 (Folketingstidende 1982-83, tillæg A spalte  

 3349 og forhandlingerne sp. 8502).
 Lov om restaurations- og hotelvirksomhed m.v., jf. lovbekendtgørelse nr.  

 186 af 25. marts 1988 kapitel 4, der er optrykt som bilag 1 til nærværende  

 forslag, indeholder dansk rets hovedbestemmelser om kantiner.
Arbejdsmiljølovens bestemmelser Arbejdsmiljø- og arbejderbeskyttelsesreglerne er fastlagt i lov om  

 arbejdsmiljø, jf. lovbekendtgørelse nr. 646 af 18. december 1985, som ændret  

 ved lov nr. 220 af 22. april 1987 og lov nr. 196 af 29. marts 1989.
Arbejdsmiljøloven siger, at der skal anvises medarbejderne passende plads  

 til at indtage deres måltider og gives dem mulighed for at opvarme medbragt  

 mad og drikke.
Hvor arbejdets art gør det påkrævet eller naturligt, at  

 medarbejderne ikke spiser i arbejdslokalet, skal der indrettes passende  

 spiserum for vedkommende medarbejdere, hvis dette i øvrigt er rimeligt.
 Nærværende forslag berører ikke arbejdsmiljølovgivningen, hvis forskrifter  

 følgelig ikke påvirkes af forbudet i § 1.
Finansiering af kantiner og lignende Når salg af mad, drikke, tobak og andre nydelsesmidler finder sted på  

 arbejdspladser i den offentlige sektor, kræver forslaget, at salgsprisen  

 fastsættes således, at der sker fuld dækning af alle omkostninger:
a) administration, kasseapparat, telefon og administrationsinventar, b) råvarer og andre varer med løbende forbrug, f.eks. opvaskemidler,  

 karklude og kaffefiltre, c) moms, d) inventar og andet udstyr, der tilgår ved fremstilling, udbud og salg af  

 varerne, e) el, gas, vand og renovation, hvis forbrug skyldes varesalget, f) porcelæn, glas, bestik m.v., g) kantinepersonale til tilberedning, betjening, afrydning og opvask, h) beregnet rimelig husleje for de benyttede lokaliteter, for så vidt der  

 ikke betales (fuld) husleje.
Private virksomheder Om private arbejdsgivere vil forlange den fulde omkostningsdækning, ligger  

 uden for forslaget, der alene vil sikre, at skatteyderne ikke betaler til  

 særlige befolkningsgruppers fortsatte særbegunstigelse.
Mad, drikke, tobak og  

 andre nydelsesmidler er en privatforbrugsudgift.
På en måde kan man godt sige, at skatteyderne også betaler for et udsnit  

 af mad, drikke, tobak og andre nydelsesmidler, som ydes i den private sektor,  

 for eksempel gennem arbejdspladskantiner med fradragsberettigede  

 virksomhedstilskud.
Nærværende forslag rammer ikke disse foreteelser.
De  

 fjernes bedst ved ophævelse af indkomstskatten.
At begynde generelt at pille ud af denne del af den betændte  

 skattelovgivning er nok halsløs gerning, og vi må derfor døje med den i den -  

 forhåbentlig meget korte - restlevetid, folketingsflertallet opretholder den  

 asociale indkomstskattelovgivning.
I denne overgangsperiode belemres vi så  

 med det overgangsproblem, at private foretagender på dette punkt stilles  

 bedre end offentlige arbejdspladser.
Her er det for det første klart, at institutioner, der får offentlige  

 tilskud, som helt eller overvejende er bestemt til at dække deres underskud,  

 selvsagt er omfattet af loven.
Det gælder for eksempel P & T, DSB,  

 telefonselskaberne, almennyttige boligselskaber, DONG, A/S  

 Storebæltsforbindelsen osv.
Men også Danmarks Radio og TV 2 må ophøre med  

 billige kantinepriser, eftersom tvangslicensen er at regne som en skat.  

 Afgrænsningen af, hvad der skal regnes som offentlig sektor, fremgår bl.a. af  

 § 6 i Fremskridtspartiets lovforslag nr.
L 222 om begrænsning af antallet af  

 offentligt ansatte (fremsat den 16. marts 1989, jf.
Folketingstidende  

 1988-89, tillæg A spalte 5325 og Folketingets forhandlinger sp. 8372).
Af yderligere henvisning til afgrænsning af begrebet offentlige  

 virksomheder kan peges på statsministerens fremsættelsestale til lovforslag  

 nr.
L 156 af 17. januar 1990 (jf.
Folketingstidende 1989-90, tillæg A sp.  

 3949 og Folketingets forhandlinger sp. 4642). Heraf fremgår det, at begrebet  

 offentlige virksomheder omfatter statslige myndigheder, amtslige myndigheder,  

 kommunale myndigheder, selvejende institutioner, hvis virksomhed overvejende  

 dækkes af tilskud fra det offentlige, selskaber, der overvejende er  

 statsejede, og selskaber, der udøver virksomhed i henhold til koncession  

 eller lignende offentlig godkendelse.
Offentlig bespisning Som forholdene er i øjeblikket, muliggør finansloven og de kommunale  

 budgetter, at en del af de offentligt ansatte kan opnå billig bespisning m.v.  

 af sig selv, familie og bekendte på skatteydernes bekostning og i visse  

 tilfælde endog har mulighed for, ligeledes på skatteyderbekostning, at  

 hjemtage smørrebrød, kaffe, drikkevarer osv. på favørbetingelser til  

 familiebrug og selskabelige formål.
 Det er forargeligt, at offentlige ansatte på den måde som et tillæg til  

 deres gode løn får skattefrit tillæg i form af kantinebespisning til  

 symbolske priser (5.000 kr. sparet på madkontoen er næsten lige så godt som  

 15.000 kr. i lønforhøjelse).
Misundelsessyndromet Den indbyrdes kævl og misundelse inden for den offentlige sektors egne  

 rammer slår tilmed ud i lys lue.
Mortensaften 1978 anholdt politiet således  

 147 studerende, der var trængt ind i Københavns Rådhus' kantine, fordi man  

 der i kraft af større skatteydertilskud fik serveringerne billigere end i  

 universitetets kantine.
Lignende demonstrationer blev 7. november 1978  

 iværksat af 700 gymnasieelever og lignende på Århus amtsgård og 13. november  

 1978 af 100 seminarister over for Undervisningsministeriet, mens studerende  

 fra Københavns Teknikum to dage efter besatte Arbejdsdirektoratets kantine.  

 28. november var det RUC-folkenes tur til at invitere sig selv på gratis  

 frokost i kommunale forvaltningskantiner.
Epidemien sluttede, da Hellerup  

 Seminarium-elever den 5. december 1978 gik løs på Gentofte Rådhus' kantine.
Kantinecirkulærer Den 3. december 1982 udsendte Finansministeriet et cirkulære om kantiner  

 (optrykt som bilag 2).
 I dette cirkulære fastslås det, at priserne fremover skal fastsættes  

 således, at de mindst giver dækning for varernes fremstillingsomkostninger,  

 dvs. råvarernes pris samt lønomkostninger vedrørende indkøb, tilberedning,  

 salg og administration.
 Når dette cirkulære ikke gav den fulde løsning, skyldes det dels, at det  

 kun omfattede statslige institutioner, og dels, at det ikke blev efterlevet  

 fuldt ud.
 Under behandlingen af finansloven for 1989 blev der vedtaget ekstra  

 indtægter for alle statens kantiner på 50 millioner kroner (konto §  

 23.01.10.44.04), hvilket skulle resultere i færre skatteydertilskud til  

 kantinerne.
 Der blev vedtaget stop for statsligt indkøb af tobaksvarer for 10  

 millioner kroner (konto § 23.01.10.99.16).
 Igen hjalp det ikke tilstrækkeligt, og der manglede fortsat initiativer  

 over for kommuner og amter.
 Ved finanslovsforliget om finansloven for 1990 blev der igen  

 indbudgetteret nedsatte kantinetilskud, denne gang 35 millioner kroner (konto  

 § 23.01.10.99.21), og finansministeren har udsendt et nyt kantinecirkulære af  

 10. januar 1990. Det nye cirkulære er optrykt som bilag 4.
 Fremskridtspartiet betvivler, at det nye kantinecirkulære vil give en  

 definitiv stopper for skatteyderfinansieringen af mad, drikke, tobak og andre  

 nydelsesmidler.
 Ifølge Jyllands-Posten fra den 26. november 1989 vil der også efter  

 finanslovsbesparelsen være kantinetilskud i staten på 70 millioner kroner.
Der er fortsat ikke taget stilling til udgifterne i kommunerne og  

 amtskommunerne.
Alene i Århus Amtskommune ydes der, ifølge Jyllands-Posten af  

 26. november 1989, 1, 5 millioner kroner i tilskud til kantiner.
Det giver et  

 skattefrit tilskud på 2.086 kroner pr. medarbejder.
Ifølge Berlingske Tidende  

 af 6. december 1989 ydes der kantinetilskud på mellem 200 og 300 millioner i  

 landets kommuner.
 Fremskridtspartiet mener derfor, at Folketinget med dette lovforslag bør  

 sætte en definitiv stopper for disse skatteydertilskud.
Til brug for de fortsatte sparekampagner bør Indenrigsministeriet fra  

 samtlige amter og kommuner indhente specificerede opgørelser over, hvor store  

 beløb de pågældende har brugt i 1989 til mad, drikke, tobak og andre  

 nydelsesmidler.
Alene tværsammenligningen heraf vil nok have kolossal  

 pædagogisk virkning.
Henstillingen fra december 1982 virkede ikke.
Militærkantiner Specielt hvad angår det værnepligtige personel, må hovedsynspunktet være,  

 at det udbetalte standardkostpengebeløb må være stort nok til at betale tre  

 daglige måltider af tilstrækkelig næringsværdi.
Såfremt dette ikke kan lade  

 sig gøre - enten på grund af lokale driftsteknisk set uheldige forhold som  

 for »små« tjenestesteder eller på grund af irrationel drift - må  

 det pågældende værnepligtige personel have kompensation gernnem øgede  

 kostpengebeløb.
 Tilsvarende betragtninger gør sig gældende for ikke-værnepligtigt  

 militærpersonel til tjeneste uden for sædvanligt tjenestested i det omfang,  

 dette ikke allerede er tilgodeset i form af andre særydelser.
Undervisningsinstitutioner Kantiner i forbindelse med undervisningsinstitutioner betjener både det  

 lønnede personale og de studerende.
Foran anførte betragtninger gælder også  

 for disse kantiner.
Udannelsesstøtte må klart fremgå af de offentlige  

 budgetter.
De bør vedtages, disponeres og revideres adskilt fra anden  

 offentlig udfoldelse.
Repræsentation og lignende Nærværende forslag vil også få dræbende virkning på de udskejelser i  

 mangemillionklassen, som politikere og ledende embedsmænd nu tillader sig,  

 jf. for eksempel spørgsmål nr.
S 229 og 230 af 10. november 1978 fra  

 folketingsmedlem Kjærulff-Schmidt.
Stærkt kritisable er de forhold, hvorunder  

 det offentlige yder honorarer, diæter og godtgørelser for fraværelse fra  

 hjemstedet m.v. og samtidig yder gratis måltider til de pågældende.
 I henhold til gældende regler som eksempelvis Finansministeriets cirkulære  

 af 22. september 1978 skal der ske et vist fradrag i disse ydelser, såfremt  

 der modtages gratis måltider under rejser, møder, kurser m.v., men disse  

 fradrag, der typisk er af størrelsesordenen 50-80 kr. for et hovedmåltid,  

 dækker jo langtfra de festmåltider, som ikke er ualmindelige i det  

 offentlige.
 Derfor mener forslagsstillerne, at det helt må overlades til den enkelte  

 for egen regning selv at købe sig den forplejning, som vedkommende ønsker.  

 Nogle vil sikkert mene, at der vil være et særligt problem i  

 udenrigstjenesten og i det hele i Danmarks relationer til fremmede magter.
For så vidt angår kongehusets repræsentationer er forholdene imidlertid  

 det, at de på finanslovens §§ 5 og 6 omhandlede beløb er tilstrækkelige for  

 dem.
Er der således brug for strengt påkrævet forplejningsvirksomhed fra  

 statens side, må det klares via finanslovens repræsentationsposter.
Derved er  

 der stedse fuld offentlighed om størrelsen af disse udgifter.
I kommunerne og amterne er der næppe i noget som helst tilfælde sagligt  

 behov for, at skatteyderne betaler en eneste krone til repræsentative  

 udfoldelser, der indebærer, at folk får serveringer uden at betale af egen  

 lomme.
Det afvises totalt, at det offentlige fortsat skal ligge under for den  

 umoralske tese om, at den, der smører godt, kører godt.
Undtagelsesbestemmelser Sygehusmilliarderne skal først og fremmest bruges til at styrke  

 helbredelsen af patienterne og ikke til ekstravagant forplejning til  

 personalet.
 Der er i forslagets § 2 den undtagelse, at sygehuspatienter og klienter i  

 særforsorgens institutioner ikke skal betale for den mad og drikke, de nyder.
Derimod er der ikke indrettet nogen undtagelsesbestemmelse i lovforslaget  

 for eksempel for fængsler, plejehjem og andre institutioner, hvor ophold ofte  

 vil være af længere varighed, og hvor klientellet typisk er i besiddelse af  

 fuld habilitet.
Når forslagsstillerne ikke har medtaget nogen  

 undtagelsesregler herom i forslaget, beror det på, at en spisebilletordning  

 til flertallet af disse institutioners beboere må kunne administreres uden  

 ekstra omkostninger over Socialministeriets budget gennem en ændring til  

 sociallovgivningen.
 Det findes derfor bedst, at udgangspunktet for folketingsarbejdet meget  

 langt er det rene princip, og så må det under Folketingets arbejde med sagen  

 vise sig, hvor langt man med rimeligheden i behold kan få udgangspunktet til  

 at bære, og hvordan eventuelle undtagelsesregler kan udformes på teknisk  

 acceptabel vis.
Sociale hensyn Sociale hensyn vil især kunne påberåbes med styrke, hvor det drejer sig om  

 kosten til den opvoksende slægt, der endnu selv er for uudviklet til at  

 forstå det forkastelige i at blive spist af med popcorn, wienerbrød, slik  

 eller franske kartofler.
Derfor vedrører en anden mulig  

 undtagelsesbestemmelse næringsrig skolebespisning, jf. herom den som bilag 3  

 optrykte artikel.
De der anførte synspunkter kan også drøftes i forhold til  

 vuggestuer, børnehaver og fritidshjem.
Så længe folkepensionen ikke er sat op til et anstændigt niveau, kan  

 subsidiering også drøftes til madudbringningsordninger.
Der henvises f.eks.  

 til spm. nr.
S 317 af 10. december 1986 fra Poulsgaard, jf.
Folketingstidende  

 1986-87 (1. samling), forhandlingerne sp. 3895.
Bilag 1 Bekendtgørelse af lov om restaurations- og hotelvirksomhed m.v. nr. 186 af  

 25. marts 1988 Kapitel 4 Marketenderier, pensionater m.v.
§ 20. Næringsbrev kræves ikke til marketenderivirksomhed  

 (kantinevirksomhed). Herved forstås servering i dertil indrettede lokaler i  

 eller i tilknytning til arbejdspladser og tilsvarende steder for personer,  

 der er beskæftiget i virksomheden, for personer, der besøger nogen af de  

 beskæftigede, samt for chauffører, bude og lignende med ærinde i  

 virksomheden.
Erhvervs- og Selskabsstyrelsen kan for særlige kategorier af  

 virksomheder fastsætte nærmere regler til afgrænsning af de  

 adgangsberettigedes kreds.
Stk. 2. Marketenderivirksomhed med servering af stærke drikke må ikke  

 drives uden tilladelse fra politiet.
Tilladelse kan alene gives til en  

 virksomhed eller en flerhed af virksomheder eller, med tilslutning af  

 vedkommende virksomhed eller virksomheder, til en sammenslutning af de  

 beskæftigede.
Tilladelse gives for arbejdspladser, der ikke er knyttet til  

 bestemte virksomheder, til en sammenslutning af de beskæftigede.
I  

 marketenderier med servering af stærke drikke skal der være ansat en af  

 politiet godkendt marketender til at forestå den daglige drift.  

 Marketenderens løn må hverken helt eller delvis fastsættes som en procentdel  

 af omsætningen af stærke drikke.
 Stk. 3. Tilladelse eller godkendelse i henhold til stk. 2 kan kun nægtes  

 eller begrænses, såfremt særlige omstændigheder giver anledning dertil.  

 Tilladelse eller godkendelse kan tilbagekaldes, hvis reglerne for  

 marketenderivirksomhed tilsidesættes eller der jævnlig forekommer  

 drukkenskab.
Stk. 4. I de i stk. 2 nævnte marketenderier må andre stærke drikke end øl  

 og bordvin ikke udleveres, serveres eller nydes. Øl og bordvin må ikke  

 serveres uden for de i vedkommende virksomhed fastsatte spisetider.
I andre  

 marketenderier må hverken nydes eller serveres stærke drikke.
Stk. 5. Det strafferetlige ansvar efter § 32, stk. 5, for de i stk. 2  

 nævnte marketenderiers drift påhviler såvel marketenderitilladelsens  

 indehaver som marketenderen.
I andre marketenderier påhviler ansvaret den,  

 for hvis regning marketenderiet drives.
Det er forbudt at tilbageholde  

 arbejdsløn til dækning af skyld i marketenderier.
Der må ikke finde handel  

 sted i marketenderilokalerne.
Dog kan Erhvervs- og Selskabsstyrelsen  

 fastsætte bestemmelser, hvorefter der i marketenderier uden næringsbrev kan  

 forhandles nærmere angivne føde- og drikkevarer, personlige fornødenheder og  

 lignende.
Stk. 6. Marketenderier må længst holdes åbne i tiden fra en halv time før  

 arbejdstidens begyndelse til en halv time efter dennes ophør.
Politiet kan  

 dog tillade, at et marketenderi holdes åbent i indtil 11/2 time efter  

 arbejdstidens ophør.
I lukketiden må der ikke serveres i  

 marketenderilokalerne.
Dette gælder dog ikke ved sammenkomster, der anmeldes  

 til politiet, og som bekostes af vedkommende virksomhed, eller som er  

 foranstaltet af organisationer af de i virksomheden beskæftigede.
Endvidere  

 kan lokalerne i lukketiden anvendes i henhold til lejlighedstilladelse efter  

 § 22, men kun såfremt der alene deltager de i virksomheden ansatte samt  

 disses gæster.
Stk. 7. Erhvervs- og Selskabsstyrelsen kan i særlige tilfælde tillade, at  

 der i marketenderilokaler - også efter marketenderiets lukketid - finder  

 servering sted af den i § 21 omhandlede karakter.
Sådan tilladelse giver ikke  

 ret til udskænkning af andre stærke drikke end øl af skatteklasse I og  

 bordvin.
§ 21. Næringsbrev kræves ikke for personer med bopæl her i landet til 1) modtagelse i mindst 6 nætter af overnattende gæster med mulighed for  

 servering, 2) regelmæssig servering for gæster efter forudgående aftale.
Stk. 2. Politiet kan med samtykke fra kommunalbestyrelsen for indtil 1 år  

 ad gangen tillade, at virksomhed i henhold til stk. 1, nr. 1, omfatter  

 modtagelse af gæster for mindst 3 nætter ad gangen.
Tilladelsen kan  

 tilbagekaldes, såfremt forholdene giver anledning dertil.
 Stk. 3. I de nævnte virksomheder må stærke drikke kun serveres i  

 forbindelse med de faste måltider.
 § 22. Ved fester, møder, markeder, valg, midlertidige udstillinger og  

 lignende særlige lejligheder kan politiet tillade, at en dertil udpeget  

 person, fortrinsvis en restauratør, udøver en af loven omfattet virksomhed  

 uden anden adkomst.
 Stk. 2. Højskolers, landbrugsskolers og lignende institutioners servering  

 ved fælles måltider for deltagere ved institutionens sammenkomster og møder  

 kan ske uden tilladelse fra politiet.
Bilag 2 Finansministeriets cirkulære af 3. december 1982 Cirkulære om oprettelse og drift af personalekantiner m.v. hos statslige  

 institutioner Med henblik på opnåelse af ensartede retningslinjer for  

 oprettelse og drift af personalekantiner i statslige styrelser, institutioner  

 og virksomheder, herunder forsvaret og statslige uddannelsesinstitutioner,  

 fastsættes herved følgende:
Oprettelse af kantiner § 1. Ved kantinevirksomhed forstås servering i dertil indrettede lokaler  

 på eller i tilknytning til arbejdspladser og tilsvarende steder for personer,  

 der er beskæftiget i en virksomhed, eller som besøger eller har ærinde i  

 virksomheden.
 Stk. 2. Der kan etableres kantine på statslige tjenestesteder, hvor der er  

 rimeligt behov for at give personalet, uddannelsessøgende, besøgende m.v.  

 adgang til at købe tilberedt mad, forfriskninger og kioskvarer, såfremt det  

 må antages, at kantinen kan drives økonomisk forsvarligt under hensyntagen  

 til de i nærværende cirkulære fastsatte tilskudsmuligheder m.v.
 Stk. 3. Kantinevirksomheden baseres på selvbetjening fra skranke og på  

 selvafrydning fra gæsternes side.
 Stk. 4. Etablering eller opretholdelse af kantiner, hvor det fornødne  

 økonomiske grundlag ikke er til stede, må kun ske, hvor kantinen er et  

 nødvendigt led i udøvelsen af virksomheden på det pågældende tjenestested,  

 eller hvor andre ganske særlige forhold taler herfor, og kun efter indhentet  

 godkendelse fra de bevilgende myndigheder.
Institutionens bidrag til kantinedriften § 2. Priserne i kantinen skal fastsættes således, at de mindst giver  

 dækning for varernes fremstillingsomkostninger, dvs. råvarernes pris, samt  

 lønomkostninger vedrørende indkøb, tilberedning, salg og administration.
 Stk. 2. Institutionen kan vederlagsfrit stille følgende faciliteter til  

 rådighed:
- lokaler - varme - vand - lys - el/gas - køkkenmaskiner og udstyr i øvrigt - møbler, gardiner m.v.
- porcelæn, glas, bestik - vaske- og opvaskemidler.
 Inventar, udstyr og løsøre i øvrigt, der er stillet til rådighed i medfør  

 af denne bestemmelse, forbliver statens ejendom og vedligeholdes for  

 institutionens regning.
Stk. 3. Institutionen kan i øvrigt dække den del af de med kantinens drift  

 forbundne lønudgifter, der medgår til nødvendig afrydning, til fjernelse af  

 affald samt til opvask og rengøring.
Denne andel kan kalkulatorisk fastsættes  

 således: Lønudgiften til rengøring af spiselokale dækkes fuldt ud af  

 institutionen.
Herudover dækker institutionen en tredjedel af de øvrige med  

 kantinens drift forbundne lønudgifter.
Institutionens dækning af kantinens  

 lønomkostninger, ekskl. rengøring af spiselokale, kan dog ikke overstige en  

 sjettedel af den samlede omsætning ekskl. moms.
 Stk. 4. For kantiner med mere end 14 timers åbningstid i døgnet i ugens  

 fem første dage finder bestemmelsen i stk. 3 tilsvarende anvendelse, dog  

 således at institutionens dækning af kantinens lønomkostninger ekskl.  

 rengøring af spiselokale ikke kan overstige en fjerdedel af den samlede  

 omsætning ekskl. moms.
 Stk. 5. Kantiner, der væsentligst har til formål at betjene institutionens  

 kunder, besøgende og lign. - hertil ikke henregnet uddannelsessøgende eller  

 institutionsanbragte - bør tilstræbe, at den del af kantinens virksomhed, der  

 hidrører fra udefra kommende kantinegæster, økonomisk hviler i sig selv,  

 således at samtlige kantineudgifter dækkes af priserne.
Stk. 6. Såfremt der i institutioner af internatskarakter måtte være  

 fastsat lavere kantinepriser for klienterne, end hvad der ville følge af  

 tilskudsbestemmelserne i § 2, lægges de heri indeholdte principper dog til  

 grund ved prisfastsættelsen for institutionens personale.
Dette gælder ikke,  

 såfremt personalets deltagelse i spisningen har tjenstlig karakter.
Kantinens organisation § 3. Kantinevirksomheden bør søges etableret således, at staten, bortset  

 fra en forpligtelse i medfør af § 2, hverken pådrager sig noget økonomisk  

 ansvar for kantinens driftsmæssige resultat eller noget erstatningsansvar for  

 skader i forbindelse med kantinedriften.
Dette hensyn kan normalt tilgodeses  

 ved bortforpagtning af kantinen til en selvstændig entreprenør eller ved  

 overladelse af driften til en forening oprettet af personalet.
 Stk. 2. Såfremt kantinen enten er et nødvendigt led i udøvelsen af  

 virksomheden på det pågældende tjenestested eller dog må anses for naturligt  

 forbundet med virksomhedens karakter, kan kantinen i stedet etableres som en  

 del af den pågældende instituton.
 Budget, regnskab, revision m.v.
 § 4. Såfremt kantinen drives som en del af den pågældende institution, er  

 kantinevirksomheden i det hele underlagt de regler, der bevillings-,  

 regnskabs- og revisionsmæssigt er gældende for statslige institutioner.
 Stk. 2. Ved udarbejdelsen af forslag til finanslov bør det af indledningen  

 til Anmærkninger II til den enkelte hovedkonto fremgå, hvilke udgifter der  

 forudsættes afholdt til kantinevirksomhed.
Stk. 3. Merudgifter og merindtægter, der er en direkte følge af en  

 uforudset stigende efterspørgsel efter kantinens produkter, kan umiddelbart  

 opføres på forslag til lov om tillægsbevilling.
Det forudsættes herved, at en  

 eventuel udgiftsforøgelse i fuldt omfang finansieres via indtægterne fra  

 kantinens varesalg.
En i forbindelse hermed nødvendig udvidelse i antallet af  

 stillinger kan dog kun ske med Finansministeriets forudgående tilslutning.
Stk. 4. Institutionens regnskabssystem tilrettelægges således, at der er  

 mulighed for at kontrollere overholdelsen af de i § 2 fastsatte  

 retningslinjer for, hvilke udgifter der skal finansieres gennem indtægterne  

 ved varesalg.
Ved tilrettelæggelsen vil det kunne være nødvendigt at foretage  

 opdelinger af hensyn til varegrupper med forskellig avance.
Der bør normalt  

 foretages vareoptællinger og udarbejdes opgørelse af driftsresultat ved  

 kantinevirksomheden flere gange i årets løb.
 Stk. 5. Såfremt der som følge af nærværende cirkulæres bestemmelser  

 konstateres et mindreforbrug i forhold til det på finansloven budgetterede,  

 skal mindreforbruget optages som besparelse på forslag til lov om  

 tillægsbevilling.
§ 5. Såfremt kantinen ikke drives som en del af den pågældende  

 institution, men eksempelvis er overladt til en personaleforening eller  

 bortforpagtet til en selvstændig entreprenør, og tilskud ydes i henhold til §  

 2, bør vilkårene for kantinedriften være skriftligt fastlagt.
Der bør  

 herunder ske en udtømmende fastlæggelse af den pågældende institutions  

 forpligtelser over for kantinen, eventuelt ved henvisning til bestemmelser i  

 nærværende cirkulæres § 2. Det bør i denne forbindelse præciseres, at  

 institutionen ikke hæfter for tredjemands kontrakts- eller erstatningsmæssige  

 krav over for kantinen, samt at kantinens selvstændighed klart bør fremgå  

 over for tredjemand.
Det bør endvidere tilkendegives som et vilkår for ydelse  

 af tilskud, at institutionen og rigsrevisionen efter eget skøn har adgang til  

 at iværksætte videregående undersøgelse, herunder af kantinens  

 forretningsmæssige drift som helhed.
 Stk. 2. Inden hvert regnskabsårs begyndelse indsendes til institutionens  

 godkendelse et budget for kantinens drift med angivelse af institutionens  

 bidrag til kantinen.
 Stk. 3. Kantinens regnskabssystem tilrettelægges således, at det kan danne  

 grundlag for beregningen af institutionens bidrag i henhold til § 2, og  

 således at der, som forudsat i § 4, stk. 4, sker en efter forholdene fastlagt  

 opfølgning af udviklingen i kantinevirksomhedens driftsforløb.
Stk. 4. Kantinens regnskab bør være underkastet revision ved en  

 statsautoriseret eller registreret revisor.
For mindre kantiners vedkommende  

 kan revisionen dog ske ved anden af institutionen godkendt person.
Revisionen  

 baseres i så fald på en af institutionen udarbejdet og af rigsrevisionen  

 tiltrådt revisionsinstruks.
Det reviderede regnskab indsendes senest 3  

 måneder efter regnskabsårets udløb til institutionens godkendelse.
Stk. 5. Den af institutionen afholdte lønudgift til rengøring af  

 spiselokaler samt udgifter i medfør af § 2, stk. 2, bør fremgå af  

 finanslovforslagets indledning til Anmærkninger II til den enkelte hovedkonto  

 og optages i øvrigt som driftsudgifter, fordelt på de respektive  

 standardkonti.
Institutionens udgifter i henhold til § 2, stk. 3 og stk. 4 -  

 bortset fra løn til rengøring af spiselokale - ydes som tilskud og optages på  

 finanslovforslaget under bevillingskontoplanens konto 53. Andre tilskud.  

 Tilskuddet benævnes »Tilskud til kantinedrift«.
Stk. 6. Institutionens udgifter i henhold til § 2, stk. 2, ydes efter  

 regning.
Udgifter i henhold til § 2, stk. 3 og stk. 4, kan på grundlag af  

 budgetter, f.eks. kvartalsvis forud, ydes som a conto-bidrag, der reguleres  

 på grundlag af det reviderede og godkendte regnskab.
Institutionen kan ikke  

 på anden måde bidrage til fremskaffelse af kapital til kantinedrift.
 § 6. Uanset under hvilken form en kantine drives, skal institutionens  

 udgifter til kantinen afholdes inden for den godkendte bevillingsramme.
Stk. 2. Institutionen har indseende med, at kantinen drives økonomisk  

 rationelt, og bør om nødvendigt tage skridt til afhjælpning af mangler i så  

 henseende.
Forsvarets Cafeterier, forsvarskommandoen, Postbox 202, 2950  

 Vedbæk, tlf. (02) 89 22 55, vil være indstillet på i begrænset omfang at yde  

 rådgivningsmæssig bistand til øvrige statslige institutioner i spørgsmål  

 vedrøende kantinevirksomheden, herunder regnskabssystemets rationelle  

 tilrettelæggelse.
Ikrafttrædelses- og overgangsbestemmelser § 7. Nærværende cirkulæres bestemmelser forudsættes iværksat, så snart  

 eksisterende kontraktlige eller andre aftalemæssige forpligtelser tillader  

 det, dog senest den 1. juli 1983.
 Stk. 2. Kantiner, der i dag drives som en del af institutionen - uagtet  

 betingelserne i § 3, stk. 2, ikke er opfyldt - kan opretholde den hidtidige  

 driftsform under iagttagelse af cirkulærets bestemmelser i øvrigt.
Finansministeriet, den 3. december 1982 Henning Christophersen / F.
Skovby Mikkelsen Bilag 3 Artikel i dagbladet Sidste Nyt for ca. 19. januar 1980 Skolemad Mange fremskridtsfolk bliver ophidsede og krasbørstige, når man mumler  

 noget om, at skatteyderne skal betale skolebespisning.
Holdningen er noget, som vi kan lære af: Vi er alt for tilbøjelige til at  

 have alt for begrænset horisont, når vi skal tage stilling til politiske  

 spørgsmål.
Dels udtaler mange sig helt kategorisk, som om det drejede sig om  

 alt eller intet: Skal skatteyderne betale alt, hvad skolebørnene spiser og  

 drikker, eller skal de overhovedet ikke betale noget.
Dels er man for  

 tilbøjelig til udelukkende at tage stilling ud fra, hvordan forholdene er i  

 eens egen familie.
Eller måske allerhøjst i eens egen omgangskreds eller  

 kommune.
Vi skal imidlertid tilrettelægge fremskridtspolitikken, så den tager  

 hensyn til forholdene overalt i landet.
 Og her er det en kendsgerning, at mange skolebørn kommer i skole uden at  

 have fået morgenmad og ofte uden madpakke eller med ikke særlig  

 sundhedsgavnlig mad.
Dette kan man med rette være forarget over.
Man kan ønske, at det var  

 anderledes.
Man kan råbe op om, at de pågældende forældre virkelig skulle se  

 at sørge ordentligt for deres børn.
Alt dette hjælper imidlertid ikke stort.
Sådan som familiemønsteret -  

 bl.a. i kraft af indkomstskattetrykket - er blevet undergravet i den sidste  

 snes år, kommer mange børn til at gå for lud og koldt vand.
Når kendsgerningerne er af den krakter, må fremskridtspolitikken selvsagt  

 tilrettelægges under hensyntagen til kendsgerningerne.
På dette felt, som vi  

 gør det på alle andre områder.
 Har vi først nedbrudt de absolutte barrierer for at tænke sagligt og  

 fornuftigt også på dette felt, vil de videre overvejelser bekræfte, at  

 Fremskridtspartiet har ramt rigtigt med den måde, som vi fra første færd har  

 udformet vort skoleøkonomiforslag:
 Forholdene er ikke egnede til almindelige centralt fastsatte rgler.  

 Samfundet skal stort set nøjes med, at staten yder den enkelte skole et  

 bloktilskud, og så må forældrekredsen have meget vidtgående bestemmelsesret  

 med hensyn til, hvordan man netop på den pågældende skole udnytter  

 bloktilskuddet mest frugtbringende.
 Ude over landet, hvor kernefamilierne endnu ikke er gået i opløsning og  

 mor kan være hjemme det meste af dagen og passe sine børn, vil der næppe være  

 fornuft i at bruge af skatteydermidlernee til skolen til bespisning af nogen  

 art.
 I storbyområder, hvor man er fri for så mange problemer, som der må  

 betales til ude over landet, vil forholdet ofte være omvendt.
 Meningen med et skatteyderbetalt skolevæsen er selvsagt, at det er en  

 samfundsopgave, at børnene i den skolepligtige alder kommer til at udvikle  

 sig fornuftigt og godt, for at de kan få det bedst mulige grundlag for den  

 videre tilværelse.
 Hertil hører selvsagt, at de får grundige kundskaber i dansk, regning og  

 fremmmedsprog, men også, at deres fysiske helbred trives.
Derfor er det, hvor hjemmene forsømmer den ernæringsmæssige opgave,  

 afgjort et rimeligt formål at bruge skolemidlerne på at give sunde  

 kosttilskud i opvækstårene.
Udgiften hertil er meget mere fornuftig end så  

 mange af de ting, som der nu ødsles med i skolevæsenet.
Det må imidlertid  

 tilrettelægges lokalt, hvor meget der skal sættes ind på den opgave: Skal det  

 være alle børnene eller dem alle i en vis årgang? Skal det blot være en  

 vitaminpille og et æble eller et glas mælk, eller skal det være mere  

 vidtgående? Her vil forholdene stille sig forskelligt fra skole til skole, og  

 ved at give den enkelte skoles forældrekreds nærbestemmelsesret over et på  

 forhånd givet samlet pengebeløb, oplærer man børn og forældre til at forstå  

 sammenhængen i tingene.
Kan hjemmene give børnene bedre kost, bliver der så  

 mange flere af skatteyderkronerne til rådighed til for eksempel lejrskole,  

 skolekomedie, eller hvad der nu ellers ligger i udkanten af, hvad de  

 statsbetalte skatteyderpenge skal bruges til.
Bilag 4 Finansministeriets cirkulære af 10. januar 1990 Cirkulære om anvendelse af statsmidler til personalekantiner m.v. § 1.  

 Statslige institutioner må ikke anvende statslige midler til drift af eller  

 indkøb for personalekantiner m.v. og spisepladser for personalet ud over de  

 forpligtelser, der med udgangspunkt i gældende arbejdsmiljøregler og disses  

 sædvanlige anvendelse påhviler arbejdsgivere.
 Stk. 2. For tilskudsmodtagende selvejende institutioner m.v., der modtager  

 statstilskud, skal der ved fastlæggelsen af tilskudsgrundlaget ses bort fra  

 udgifter ud over de i stk. 1 nævnte.
 § 2. Arbejdsmiljøbestemmelser om spiserum findes for tiden i § 13. nr. 12  

 i Lov om almindelig arbejderbeskyttelse (lovbekendtgørelse nr. 297 af 4. juli  

 1968 med senere ændringer) jvf. § 2 nr. 1 i Arbejdsministeriets  

 bekendtgørelse nr. 611 af 18. december 1985 om regler efter den tidligere  

 arbejderbeskyttelseslovgivning, der med mindre ændringer forbliver i kraft  

 efter arbejdsmiljølovens ikrafttræden (ikrafttrædelsesbekendtgørelsen). Der  

 henvises også til meddelelse fra Arbejdstilsynet nr. 1.01.6 Vejledning om  

 spiseplads i forbindelse med faste arbejdspladser, september 1984.
 § 3. Statslige institutioners udgifter i henhold til § 1 afholdes under  

 institutionens driftsudgiftsbevilling.
§ 4. Nærværende cirkulæres bestemmelser forudsættes iværksat, så snart  

 eksisterende kontraktlige eller andre forpligtelser tillader det.
Det er ved  

 det politiske forlig om finansloven for 1990 forudsat, at de heri optagne  

 kantinetilskud reduceres med 50 pct. i 1990, og at beløbene bortfalder i  

 BO-årene.
En hertil svarende mindreudgift optages på  

 tillægsbevillingslovforslaget for 1990. Tilsvarende besparelser udvises i  

 tilfælde, hvor kantineudgifter afholdes af driftsbevillinger.
 Stk. 2. Finansministeriets cirkulære af 21. december 1988 om oprettelse og  

 drift af personalekantiner m.v. hos statslige institutioner ophæves.
