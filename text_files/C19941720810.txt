Til politiet og Statens Bilinspektion Med virkning fra den 11. februar 1994 er der sket ændringer i  

 færdselsloven, og Trafikministeriet har i den anledning foretaget  

 konsekvensrettelser i Justitsministeriets bekendtgørelse nr. 154 af 20. april  

 1977 om køretøjers indretning og udstyr, Trafikministeriets bekendtgørelse om  

 detailforskrifter for køretøjer 1993, Justitsministeriets bekendtgørelse nr.  

 18 af 10. januar 1992 om registrering af motorkøretøjer m.v. og i  

 Justitsministeriets bekendtgørelse nr. 425 af 1. juni 1992 om kørekort.
 Ved ændringerne indføres der en ny type knallert, der bliver  

 registreringspligtig, og som har en maksimal hastighed på højst 45 km/t.
 For de nuværende knallerter med en maksimal hastighed på højst 30 km/t  

 opretholdes de hidtidige regler med den ændring, at egenvægtsgrænsen på 60 kg  

 ophæves og den tilladte styrbredde sættes op fra 70 cm til 100 cm.
 Ændringen i færdselsloven fastsætter i vidt omfang samme anvendelsesregler  

 for motorcykler og registreringspligtige knallerter.
 Registreringspligtige knallerter må således ikke føres på cykelsti.
 Disse knallerter må dog ikke føres på motorvej.
 For så vidt angår kørekort fremgår det efter ændring i loven og  

 kørekortbekendtgørelsen, at registreringspligtige knallerter kun må føres af  

 personer, der har erhvervet kørekort enten til kategori A eller B.
Også i registreringsmæssig henseende følger registreringspligtige  

 knallerter i de fleste henseender reglerne for motorcykler.
Der skal dog ikke  

 ske syn ved ejerskifte eller ved ibrugtagning af tidligere afmeldte  

 registreringspligtige knallerter.
Endelig gælder for registreringspligtige knallerter som udgangspunkt, at  

 disse i udstyrsmæssig henseende skal opfylde kravene til motorcykler.
De må  

 dog som andre knallerter ikke tilkobles sidevogn.
 Kopi af bekendtgørelserne vedlægges til orientering.
Vibeke R. von Stemann Bilag 1 Bekendtgørelse nr. 477 af 14/2/1994.
Bekendtgørelse om ændring af bekendtgørelse om synsfri sammenkobling af  

 bil og påhængskøretøj med en tilladt totalvægt på højst 3500 kg Bilag 2.
 Bekendtgørelse nr. 115 af 14/2/1994.
 Bekendtgørelse om ændring af bekendtgørelse om registrering af  

 motorkøretøjer m.v.
 Bilag 3.
 Bekendtgørelse nr. 117 af 14/2/1994.
 Bekendtgørelse om ændring af bekendtgørelse om køretøjers indretning og  

 udstyr mv.
 Bilag 4.
 Bekendtgørelse nr. 118 af 14/02/1994.
Bekendtgørelse om ændring af Detailforskrifter for Køretøjer 1993 Bilag 5.
 Bekendtgørelse nr. 119 af 14/02/1994.
