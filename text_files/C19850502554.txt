 1. Indledning.
 I medfør af varmeforsyningslovens § 38 og efter drøftelse med  

 socialdemokratiet har jeg i vedlagte skrivelse af 6. februar 1985 meddelt  

 folketingets energipolitiets udvalg, at energiministeriet ved den fremtidige  

 administration af varmeforsyningsloven er indstillet på at lægge øget vægt på  

 de samfundsøkonomiske fordele, der er knyttet til anvendelsen af indenlandske  

 energiressourcer, herunder naturgas, overskudsvarme, halm, affald og træflis.
I den forbindelse har udkast til nærværende skrivelse været forelagt for  

 folketingets energipolitiske udvalg.
Udvalget har den 18. marts 1985 afgivet  

 en beretning i sagen.
Beretningen vedlægges.
 De i skrivelsen anførte forudsætninger for den videre varmeplanlægning er  

 fastsat i medfør af varmeforsyningslovens § 3 efter forhandling med de  

 ministre, hvis sagsområde særligt berøres.
 Med hensyn til behandling af projekter for brændselsanvendelsen i blok- og  

 fjernvarmecentraler afløser forudsætningerne det midlertidige  

 administrationsgrundlag, der er indeholdt i energiministeriets brev af 27.  

 april 1984.
 2. Gyldighedsområde.
 Forudsætningerne gælder såvel ved udarbejdelse af varmeplaner i henhold  

 til varmeforsyningslovens kapitel 2 og 3 som ved behandling i henhold til  

 lovens kapitel 4 af projekter, der ikke er omfattet af en endeligt vedtaget  

 kommunal varmeplan eller godkendt delplan.
 I henhold til varmeforsyningslovens §§ 1 og 3 skal nærværende  

 forudsætninger lægges til grund ved kommunalbestyrelsers, amtsråds og  

 energistyrelsens udarbejdelse og behandling af varmeplaner samt ved  

 behandling af projekter for kollektive varmeforsyningsanlæg.
 For så vidt angår varmeplaner, gælder forudsætningerne både ved  

 udarbejdelsen af planer i henhold til varmeforsyningslovens §§ 5 og 7, ved  

 myndighedsbehandlingen heraf i henhold til §§ 6 og 8 og ved udarbejdelse af  

 planer efter § 12. Endvidere gælder forudsætningerne ved efterfølgende  

 ændringer eller revision af varmeplaner i henhold til lovens § 10.
 For så vidt angår projekter for brændselsanvendelse i blok- og  

 fjernvarmecentraler, skal forudsætningerne lægges til grund ved behandling  

 efter lovens kapitel 4. Forudsætningerne omfatter dog ikke projekter, for  

 hvilke myndighedsbehandlingen dags dato er afsluttet i medfør af §§ 1 og 2 i  

 projektbekendtgørelsen (bekendtgørelse nr. 45 af 23. februar 1982) samt  

 projekter, hvortil der er givet samtykke i medfør af projektbekendtgørelsens  

 § 7.
 3. Retningslinier for prioritering mellem  

 energiressourcer.
 3.1. Områder med mulighed for anvendelse af indenlandske energiressourcer.
Ved udarbejdelsen af varmeplaner eller ved behandling af projekter før der  

 foreligger et endeligt plangrundlag, vil der ikke kunne indgå etablering af  

 kulfyrede blok- og fjernvarmecentraler i områder, hvor der - enten er mulighed for at udnytte lokale energiressourcer  

 (overskudsvarme, halm, affald, træ m.v.) med den tilgængelige teknologi, - eller er mulighed for en naturgasforsyning inde for 3 år regnet fra  

 tidspunktet for den mulige påbegyndelse af kulfyring, - eller hvor disse muligheder endnu ikke er tilstrækkeligt belyst i  

 forbindelse med varmeplanlægningen.
Dette gælder dog kun for blok- og fjernvarmecentraler med en forventet  

 årlig varmeproduktion på over 10 TJ svarende til et muligt aftag på ca. 900  

 tons halm eller ca. 300.000 kubikmeter naturgas.
Der lægges herved vægt på  

 den samlede potentielle varmeproduktion ved konvertering fra olieanvendelse i  

 vedkommende forsyningsselskab, uanset om denne produktion er opdelt på flere  

 produktionsenheder.
Kapaciteten på anlæg med en årlig varmeproduktion på over  

 10 TJ vil typisk være over 1 MJ/s.
Afgrænsningen af de områder, hvor der findes tilstrækkelige lokale  

 energiressourcer, som med den tilgængelige teknologi kan udnyttes på  

 økonomisk forsvarlig måde, jfr. nedenfor, skal ske på baggrund af regionale  

 ressourceoversigter, kommunale oplæg og regionale skitser.
For så vidt angår  

 mulighederne for udnyttelse af affald, forudsættes der fortaget en afvejning  

 i forhold til mulighederne for genanvendelse af dele af affaldet.
 Afgrænsningen af de områder, hvor der er mulighed for en naturgasforsyning  

 inden for de førnævnte 3 år, skal ske bl.a. på baggrund af amtskommunernes  

 regionale skitser, naturgasselskabernes markedsundersøgelser, særlige  

 regionale naturgasundersøgelser og energistyrelsens landsdækkende  

 vurderinger.
 En forløbig afklaring af ovennævnte forsyningsmuligheder vil foreligge  

 senest i forbindelse med energiministeriets udstedelse af forudsætninger for  

 udarbejdelse af regionale varmeplaner.
 I områder, hvor der indenfor en kortere årrække foreligger mulighed for  

 forsyning med såvel naturgas som lokale energiressourcer, skal prioriteringen  

 imellem disse baseres på, hvad der samlet giver den bedste samfundsøkonomi,  

 hvilket bl.a. medfører, at der skal foretages en afvejning mellem at sikre  

 udnyttelsen af de lokale ressourcer samtidig med, at en tilfredsstillende  

 økonomi i gasprojektet skal sikres.
Med henblik på at få den samfundsøkonomisk set bedste udnyttelse af alle  

 indenlandske energiressourcer vil det være nødvendigt, at der, som led i  

 varmeplanlægningen, foretages en samlet vurdering af udnyttelsen af de  

 indenlandske energiressourcer.
Denne vurdering må foretages på såvel  

 regionalt som landsdækkende niveau.
På regionalt niveau skal de lokale regionale myndigheder ved stillingtagen  

 til fremtidig varmeforsyning bl.a. lægge vægt på, - om de lokasle ressourcer, der findes i begrænsede mængder, kan udnyttes  

 andre steder inden for regionen end der, hvor naturgassen med fordel kan  

 anvendes, og - om naturgasforsyning af f.eks. fjernvarmecentraler er nødvendig for at  

 gøre en naturgasforsyning af tilgrænsende områder samfundsøkonomisk  

 tilfredsstillende.
 De landsdækkende vurderinger foretages af energistyrelsen på baggrund af  

 oplysninger fra de lokale og regionale myndigheder og forsyningsselskaberne.
 Det er en forudsætning for udnyttelse af de lokale energiressourcer, at et  

 projekt sammenlignet med en fortsættelse af den eksisterensde forsyning har  

 en samfundsøkonomisk forrentning, der som minimum svarer til den af  

 finansministeriet udmeldte kalkulationsrentefod, der for tiden er 7 pct. p.a.
 3.2. Områder, hvor etablering af kulfyring kan komme på tale.
I områder, der ikke er omfattet af afsnit 3.1., kan der godkendes  

 henholdsvis gives samtykke til projekter for kulfyring af blok- og  

 fjernvarmecentraler.
Dette gælder dog ikke i tilfælde, hvor gasselskaberne  

 med henblik på en naturgasforsyning, der først påregnes etableret efter mere  

 end 3 år, vil sikre en midlertidig forsyning, f.eks. ved F-gas, på  

 naturgasvilkår fra tidspunktet for den mulige påbegyndelse af kulfyring.
I de tilfælde, hvor der herefter kan gives godkendelse henholdsvis  

 samtykke til projekter for kulfyring, skal en sådan godkendelse eller  

 samtykke altid være tidsbegrænset til højst 5 år for ikke at hindre en  

 udnyttelse af indenlandske energiressourcer, der senere måtte blive mulig.  

 Det er en forudsætning for at give godkendelse til kulfyring, at værket  

 forpligter sig til at omstille til indenlandske energiressoucer, hvis dette  

 bliver muligt efter udløbet af den tidsbegrænsede godkendelse, og da så snart  

 forsyningsmuligheden foreligger.
Endelig stillingtagen vil først ske ved  

 udløbet af den tidsbegrænsede godkendelse.
Anlægget skal så vidt muligt  

 indrettes og placeres på en sådan måde, at de dele af anlægget, som har lang  

 levetid, kan benyttes ved omstilling til anden forsyning, herunder  

 naturgasforsyning, hvor dette senere kan blive aktuelt.
 Hvis der efter udløbet af en midlertidig godkendelse af kulfyring stadig  

 ikke foreligger mulighed for udnyttelse af indenlandske ressourcer, kan der  

 ansøges om forlængelse af godkendelsen.
 3.3. Undtagelsesbestemmelser.
I enkelte særlige tilfælde vil der efter indstilling fra energistyrelsen  

 kunne dispenseres fra retningslinierne i 3.1. og 3.2. Dispensation meddeles  

 af energiministeren, og vil f.eks. kunne komme på tale, hvor ansøgeren på  

 baggrund af en teknisk undersøgelse kan påvise, at en blok- eller  

 fjernvarmecentral er så nedslidt, at det for at opretholde forsyningen er  

 nødvendigt at gennemføre betydelige foranstaltninger, inden en anvendelse af  

 indenlandske ressourcer bliver mulig.
Ligeledes vil der udenfor  

 naturgasområder efter konkret vurdering kunne tillades kulfyring som  

 supplement til lokale energiressourcer.
 Oplysning om, hvilke institutioner der foretager de nævnte undersøgelser,  

 kan fås hos energistyrelsen.
 Ansøgning om dispensation samt projektansøgning, bilagt den nævnte  

 tekniske undersøgelse samt udtalelse fra kommunen og amtskommunen indsendes  

 til energistyrelsen med henblik på energiministerens stillingtagen.
 4. Procedure.
 Energiministeriet påtænker efter forhandling med de berørte organisationer  

 at ændre bekendtgørelse nr. 45 af 23. februar 1982 om godkendelse m.v. af  

 projekter for kollektive varmeforsyningsanlæg, således at projekter, som er  

 omfattet af denne skrivelse, og som er anmeldelsespligtige i henhold til  

 bekendtgørelsen, skal være godkendelsespligtige.
Samtidig skal alle projekterne forelægges amtsrådet/Hovedstadsrådet til  

 udtalelse.
Projekterne skal forinden godkendelse sendes til høring i  

 energistyrelsen, vedlagt kommunalbestyrelsens og amtsrådets/Hovedstadsrådets  

 kommentarer.
Indtil denne ændring er gennemført, opretholdes henstillingen i  

 energiministeriets skrivelse af 27. april 1984, hvori kommunalbestyrelserne  

 anmodes om at beslutte, at projekter, som er omfattet af skrivelsen, og som  

 er anmeldelsespligtige i henhold til projektbekendtgørelsen, skal være  

 godkendelsespligtige.
Samtidig blev kommunalbestyrelserne anmodet om - uanset  

 den fastsatte kapacitetsgrænse i bekendtgørelsens § 6 - at projekterne  

 forelægges amtsrådet/Hovedstadsrådet til udtalelse.
 Kommunalbestyrelsen anmodes om at sende projektgodkendelsen til  

 amtsrådet/Hovedstadsrådet samt til energistyrelsen til orientering.
 Med hensyn til udarbejdelse og behandling af projekter henvises iøvrigt  

 til energiministeriets bekendtgørelse nr. 45 af 23. februar 1982 med  

 tilhørende cirkulære af 22. juni 1982, samt til Vejledning 5, Del 2  

 »Projekter for fjernvarmeanlæg« med tilhørende eksempelsamling,  

 energistyrelsen, september 1983.
 Henvendelser vedrørende nærværende skrivelse bedes rettet til  

 energistyrelsen.
