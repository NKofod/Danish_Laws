 I henhold til § 101, stk. 1 og 3, i lov om fritidsundervisning m.v., § 7,  

 stk. 1 og 3, i lov om specialundervisning for voksne samt § 8, stk. 2 og 3, i  

 lov om undervisning af voksne indvandrere, kan der ydes statstilskud til  

 uddannelse/efteruddannelse af ledere, lærere, instruktører m.v., hvorefter  

 følgende fastsættes:
I KURSUSVIRKSOMHED TILSKUDSBETINGELSER Det er en betingelse for statstilskuddet at - kurset er et led i uddannelse eller fortsat uddannelse af ledere,  

 lærere, instruktører eller andre medarbejdere ved den undervisnings- eller  

 fritidsvirksomhed, som er omfattet af cirkulæret.
 - kurset har den fornødne kvalitet med hensyn til fagområder og  

 lærerkræfter.
 - kurset omfatter mindst 12 undervisningstimer.
 - kurset omfatter mindst 12 deltagere.
 - adgangen til kurset ikke betinges af medlemskab af en bestemt  

 organisation.
 Undervisningsministeriet kan herudover, i forbindelse med de årlige  

 bevillinger, knytte særlige betingelser til kursusvirksomhedens  

 tilrettelæggelse og genemførelse.
 Når ganske særlige forhold gør sig gældende kan Undervisningsministeriet  

 godkende et deltagerantal under 12.
TILSKUDDETS AFGRÆNSNING Tilskuddet kan ydes til hel eller delvis dækning af følgende udgifter:
a.
Aflønning af kursets leder, lærere, foredragsholdere, ledere af  

 gruppedrøftelser, undervisningskoordinatorer etc. samt udgifter til disses  

 dagpenge, ophold samt dokumenterede rejseudgifter.
b.
Kursusadministration og planlægning, herunder sekretærbistand,  

 lokaleleje, papir, porto, tryksager, leje af AV-midler, og  

 anskaffelse/udarbejdelse af undervisningsmateriale.
c.
Deltagerudgifter, herunder ophold og dokumenterede rejseudgifter.  

 Endvidere kan der, hvor forholdene taler derfor, indenfor rammerne af  

 tilskuddet, ydes godtgørelse til deltagerne for særlig store udgifter i  

 forbindelse med deltagelse i kurset, eller for dokumenteret særligt  

 indtægtstab, ved kurser der har en varighed af mindst 5 sammenhængende  

 kursusdage.
Støtten kan ydes med indtil 90% af indtægtstabet, dog maksimalt  

 højeste dagpengesats.
Undervisningsministeriet fastsætter vejledende retningslinier for satserne  

 for de tilskudsberettigede udgifter.
Tilskuddet kan gøres betinget af at  

 disse satser anvendes ved kursernes gennemførelse.
Administrationen i  

 forbindelse med lønudbetaling (kildeskat, feriepenge m.v.) påhviler  

 kursusarrangøren.
TILSKUDDETS BEREGNING Indenfor rammerne af den givne finanslovsbevilling fastsætter  

 Undervisningsministeriet tilskuddet, der beregnes som et fast beløb pr.  

 undervisningstime eller deltagertime.
 Tilskuddet må ikke overstige de faktiske udgifter i forbindelse med  

 uddannelsesvirksomheden.
II ENKELTSTIPENDIER Der kan i et begrænset omfang ydes enkeltstipendier til uddannelse af  

 ledere, lærere m.v. med henblik på deltagelse i kurser eller studierejser,  

 fortrinsvis i udlandet.
 Det er en forudsætning for tildeling af enkeltstipendium, at der senest 1  

 måned efter kursets eller studierejsens afslutning indsendes en rapport til  

 Undervisningsministeriet.
FREMGANGSMÅDEN VED ANSØGNING Statstilskuddet kan ydes enten i form af tilskud til gennemførelse af  

 enkelte kurser eller som rådighedsbeløb med henblik på gennemførelse af en  

 række kurser, samt som enkeltstipendier.
Rådighedsbeløb gives fortrinsvis til amter, større landsdækkende  

 organisationer og voksenpædagogiske centre, der har erfaring i at  

 tilrettelægge leder- og lærerkurser.
Tilskuddet skal anvendes i det finansår  

 hvortil bevillingen er givet.
Evt. uforbrugte beløb tilbagesendes snarest  

 muligt til Undervisningsministeriet.
 Skema til ansøgning om tilskud kan rekvireres hos  

 Undervisningsministeriet, Direktoratet for Folkeoplysning, Frie Grundskoler  

 m.v., Vestergade 29-31, 1456 København K., tlf. 01 - 92 53 00.
REGNSKABSAFLÆGGELSE For tilskud til enkelte kurser skal der aflægges regnskab til  

 Undervisningsministeriet senest 1 måned efter kursets afholdelse.
I  

 tilknytning til regnskabet skal der afgives dokumentation for antallet af  

 undervisningstimer og deltagere (f.eks. i form af kursusprogram,  

 deltagerliste etc.) attesteret af tilskudsmodtageren.
Rådighedsbeløb ydet til en række kurser skal afregnes med  

 Undervisningsministeriet senest den 1. april det følgende år.
Afregningen  

 sker i form af dokumentation for gennemførelse af de enkelte kurser hvortil  

 direktoratet har ydet tilskud, herunder oplysninger om disse kursers time- og  

 deltagerantal.
 Tilskudsafregningen skal være attesteret af tilskudsmodtageren og forsynet  

 med en revisionspåtegning fra statsautoriseret eller registreret revisor.  

 Tilskud ydet til en amtskommune skal attesteres af amtskommunens  

 regnskabskontor.
 Samtidig med afregningen fremsendes revideret regnskab for organisationens  

 samlede tilskudsberettigede udgifter til uddannelseskurser for ledere, lærere  

 m.v. i tilskudsåret.
III IKRAFTTRÆDELSE Cirkulæret, der erstatter cirkulære af 14. februar 1978 om støtte til  

 afholdelse af kurser m.v. for ledere, lærere og medarbejdere ved  

 ungdomsskolen, fritidsvirksomhed for børn og unge samt fritidsundervisning  

 for voksne, finder anvendelse på kursusvirksomhed etableret efter 1. januar  

 1988.
UNDERVISNINGSMINISTERIET, Direktoratet for Folkeoplysning, Frie Grundskoler m.v., den 16. oktober 1987.
 P. d. v.
