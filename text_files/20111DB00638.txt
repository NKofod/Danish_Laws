Betænkning afgivet af Transportudvalget den 19. april 2012 Betænkning over Forslag til folketingsbeslutning om alkolås i nye biler.
[af Kim Christiansen (DF) m.fl.] 1. Udvalgsarbejdet Beslutningsforslaget blev fremsat den 22. november 2011 og var til 1. behandling den 13. december 2011. Beslutningsforslaget blev efter 1. behandling henvist til behandling i Transportudvalget.
Møder Udvalget har behandlet beslutningsforslaget i 5 møder.
Skriftlige henvendelser Udvalget har i forbindelse med udvalgsarbejdet modtaget 2 skriftlige henvendelser fra Svend og Lillian Drews, Havnsø.
 Transportministeren har over for udvalget kommenteret de skriftlige henvendelser til udvalget.
Spørgsmål Udvalget har stillet 8 spørgsmål til transportministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (V, S, RV, SF, LA og KF) indstiller beslutningsforslaget til forkastelse.
Socialdemokratiets, Radikale Venstres og Socialistisk Folkepartis medlemmer af udvalget gør opmærksom på, at Folketinget den 3. juni 2010 vedtog lov nr. 176 om ændring af færdselsloven og straffeloven (Skærpet indsats mod vanvidskørsel, indførelse af alkolåsordning og udvidet mulighed for udenretlig vedtagelse af førerretsfrakendelse m.v.), der bl.a. indeholder de overordnede lovgivningsmæssige rammer for indførelsen af en obligatorisk og en frivillig alkolåsordning.
Alkolåse vil således på sigt kunne blive et effektivt redskab i kampen mod spritbilisme.
 Socialdemokratiets, Radikale Venstres og Socialistisk Folkepartis medlemmer af udvalget gør samtidig opmærksom på, at de forventer, at Rigspolitiet snarest vil sende et oplæg til Justitsministeriet med anbefalinger om den videre proces for implementering af alkolåsordningen.
Desuden er det vigtigt for Socialdemokratiets, Radikale Venstres og Socialistisk Folkepartis medlemmer af udvalget at pointere, at det efter Trafikstyrelsens vurdering vil være i strid med EUs regler om varernes fri bevægelighed, hvis Danmark stiller tekniske krav til nye biler, der er strengere end de krav, der er vedtaget på EU-niveau.
Imidlertid ser Socialdemokratiets, Radikale Venstres og Socialistisk Folkepartis medlemmer af udvalget frem til, at der på EU-niveau gennemføres fælles regler.
 Et mindretal i udvalget (DF og EL) indstiller beslutningsforslaget til vedtagelse uændret.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Benny Engelbrecht (S) fmd.
Karin Gaardsted (S) Magnus Heunicke (S) Mette Reissmann (S) Orla Hav (S) Rasmus Prehn (S) Torben Hansen (S) Andreas Steenberg (RV) Rasmus Helveg Petersen (RV) Lone Loklindt (RV) Jesper Petersen (SF) Anne Baastrup (SF) Henning Hyllested (EL) Per Clausen (EL) Lars Dohn (EL) Thomas Danielsen (V) Martin Geertsen (V) Flemming Damgaard Larsen (V) nfmd.
Lars Christian Lilleholt (V) Kristian Pihl Lorentzen (V) Karsten Nonbo (V) Hans Christian Schmidt (V) Kim Christiansen (DF) Morten Marinus (DF) Jørn Dohrmann (DF) Leif Mikkelsen (LA) Villum Christensen (LA) Lars Barfoed (KF) Tom Behnke (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
