 Det lokale nævn giver afslag på ansøgning om sendetilladelse med den  

 begrundelse, at nævnet ikke, på baggrund af tidligere erfaringer med radioen  

 og en organisatorisk og økonomisk vurdering, har den fornødne tillid til, at  

 radioen kan indgå i en varig løsning på lokalradio-området, som nævnet har  

 lagt vægt på skal skabes.
Udvalget fandt ikke grundlag for at kritisere de forhold, det lokale  

 nævn har lagt vægt på ved afgørelsen, eller det på grundlag heraf udøvede  

 skøn.
Udvalget gav på den baggrund ikke klager medhold.
På sit møde den 18. september 1990 har udvalget behandlet en klage af 15.  

 maj 1990 fra Medarbejderforeningen ved Station 1 over en afgørelse om afslag  

 på ansøgning om sendetilladelse.
Afgørelsen er truffet af Odense Radio- og  

 TV-nævn og meddelt i brev af 25. maj 1990.
Udvalget vedr.
Lokal Radio og TV har behandlet sagen på grundlag af  

 følgende oplysninger:
I brev af 25. maj 1990 angiver nævnet som begrundelse for afslaget, at  

 nævnet ikke, på baggrund af tidligere erfaringer med Station 1 og en  

 økonomisk og organisatorisk vurdering, har den fornødne tillid til, at  

 foreningen kan drive radioen på en sådan måde, at den kan indgå i en mere  

 varig løsning, som nævnet har lagt vægt på, skal skabes på  

 lokalradio-området.
Nævnet lagde endvidere til grund, at antallet af ansøgte  

 sendetimer overstiger det antal timer, der med tre radiofrekvenser rådes  

 over, samt at Station 1's programplaner efter nævnets vurdering ikke ses at  

 kunne tilføre noget væsentligt nyt.
 I nævnets udtalelse af 25. maj 1990, vedlagt bilag, oplyses, at sagen vil  

 blive taget op på nævnets møde den 7. august 1990. I nævnets udtalelse af 7.  

 august 1990 fastholdes det i afslaget til klager anførte.
Udvalget vedr.
Lokal Radio og TV skal herefter udtale:
 Udvalget finder ikke grundlag for at kritisere de forhold det lokale nævn  

 har lagt vægt på ved afgørelsen, eller det på grundlag heraf udøvede skøn.  

 Udvalget træffer derfor følgende afgørelse:
 Der kan ikke gives klageren medhold.
 Ingen.
