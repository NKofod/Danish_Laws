Hvilende kompensationsbeløb -  

 kompensationsbeløb - salg af fast ejendom i 1999 (Til samtlige kommuners boligstøttekontorer, til  

 samtlige sociale nævn og til Kommunedata I/S) Hvilende kompensationsbeløb Kommunernes Landsforenings boligstøttearbejdsgruppe  

 har anmodet By- og Boligministeriet om en udtalelse om genoptagelse af  

 udbetaling af individuel boligstøtte i tilfælde, hvor en  

 boligstøttemodtager på grund af for høj indkomst i en  

 periode ikke har modtaget boligsikring eller boligydelse, og hvor et beregnet  

 kompensationsbeløb har været nedsat til 0 kr. efter § 83,  

 stk. 5; et såkaldt »hvilende«  

 kompensationsbeløb.
 I boligstøttelovens § 83, stk. 5, er fastsat,  

 at hvis grænsebeløbet efter §§ 21 a eller 22 a fra marts  

 1999 er højere end den beregnede boligudgift, reduceres  

 kompensationsbeløbet med forskellen.
Kompensationsbeløbet betragtes ikke som endeligt  

 bortfaldet, selv om det i en periode er nedsat til 0 kr. på grund af en  

 indtægtsstigning, jf.
Vejledning om individuel boligstøtte pkt.  

 20.2.4.2.
 Hvis kompensationsbeløbet er reduceret til 0 kr.,  

 og der på grund af et efterfølgende indkomstfald eller en  

 lejestigning atter bliver grundlag for udbetaling af  

 kompensationsbeløb, genoptages udbetaling af et oprindeligt beregnet  

 kompensationsbeløb efter 1.000/500 kr. s aftrapning og efter eventuel  

 reduktion med det aktuelle overskydende grænsebeløb.  

 Kompensationsbeløbet udbetales således, så længe  

 beløbet efter reduktion med 1.000/500 kr. pr. år og efter  

 eventuelt fradrag for et aktuelt overskydende grænsebeløb er  

 »positivt«.
 Når der kun udbetales kompensationsbeløb,  

 skal der ske omregning i løbet af året, hvis de almindelige  

 gældende betingelser for omregning i forhold til det anvendte  

 beregningsgrundlag er opfyldt.
 Omberegning forudsætter som hovedregel, at  

 oplysninger om ændringer er meddelt kommunen af  

 boligstøttemodtageren.
Efter § 44 kan omregning af boligstøtten som  

 følge af indtægtsfald, forøgelse af antallet af  

 børn eller andre forhold, der fører til forøgelse af  

 boligstøtten ske med virkning fra begyndelsen af den måned, der  

 følger nærmest efter støttemodtagerens meddelelse om  

 ændringen til kommunen.
Vedrører ændringen en  

 lejeforhøjelse, kan omberegning ske på grundlag af oplysning fra  

 udlejer.
Kommunalbestyrelsen skal samtidig oplyse ansøgeren om  

 baggrunden for omberegningen Efter § 46 skal omberegning af boligstøtten  

 som følge af indtægtsstigninger, lejenedsættelse  eller  

 andre forhold, der fører til nedsættelse af støtten ske  

 med virkning fra ændringens indtræden.
Efter § 46 stk. 1, skal ansøgeren i  

 løbet af året oplyse om alle forhold, der kan føre til  

 nedsættelse eller bortfald af boligstøtten.
Hvis  

 ansøgeren ikke efter anmodning giver kommunen nærmere angivne  

 oplysninger om boligudgift, husstand og husstandsindkomst inden en af  

 kommunen fastsat frist, kan kommunen lade boligstøtten bortfalde med  

 virkning fra fristens udløb.
 Bortfald indebærer, at boligstøtte kun kan  

 udbetales med fremadrettet virkning efter fornyet ansøgning.
 I tilfælde, hvor der ikke udbetales boligsikring  

 eller boligydelse, og hvor et kompensationsbeløb er hvilende på  

 grund af  grænsebeløbsoverskridelse, kan en  (hvilende)  

 boligstøttemodtager efter By- og Boligministeriets opfattelse ikke  

 være forpligtet til løbende at give kommunen oplysning om  

 indkomststigninger eller andre ændringer, idet boligstøtten er 0  

 kr. og dermed ikke kan nedsættes.
 I tilfælde, hvor en kommune fra udlejeren får  

 oplysning om en lejeforhøjelse eller andre forhold, der kan  

 forøge boligstøtten for en sådan  

 boligstøttemodtager (der ikke får udbetalt boligsikring eller  

 boligydelse, og som har et hvilende kompensationsbeløb), må  

 kommunen således lægge til grund, at oplysninger om  

 indkomststigninger og andre ændrede forhold efter  

 kompensationsbeløbets nedsættelse til 0 kr. ikke er oplyst til  

 kommunen.
 Kommunen kan til brug for beregningen af størrelsen  

 af en eventuel boligstøtte/kompensationsbeløb som følge  

 af den oplyste lejestigning m.v., efter lovens § 46, stk. 1, 1. pkt.  

 anmode støttemodtageren om aktuelle oplysning om husstandsindkomst  

 eller andre forhold, der kan føre til nedsættelse af den  

 støtte, der kunne beregnes (alene) på grund af  

 lejestigningen.
 Hvis støttemodtageren ikke efter en sådan  

 anmodning afgiver nærmere angivne oplysninger, kan kommunen efter  

 § 46, stk. 1, 2. pkt. lade boligstøtten og herunder  

 kompensationsbeløbet bortfalde.
Boligstøtte kan i så fald udbetales fra den  

 1. i måneden efter, at ny ansøgning eventuelt er indgivet  

 på et senere tidspunkt.
Udbetaling af et eventuelt  

 kompensationsbeløb vil herunder skulle genoptages, jf. også  

 boligstøttevejledningens pkt. 3.7.3.2.
Kompensationsbeløb - salg af fast ejendom i  

 1999 By- og Boligministeriet er blevet spurgt, hvorvidt  

 kompensationsbeløb udbetales efter § 83 i lov om individuel  

 boligstøtte i tilfælde, hvor boligstøtten for en  

 støttemodtager nedsættes med mere end 1000 kr. årligt pr.  

 1. januar 2001 som følge af indførelsen af reglerne om  

 formuetillæg i lovens § 8 a pr. 1. januar 2000, når  

 reduktionen af boligstøtten alene skyldes ændringer i  

 boligstøtteloven og ikke ændringer i støttemodtagerens  

 formueforhold efter formuereglernes ikrafttræden efter 1. januar  

 2000.
 I boligstøttelovens § 83 er fastsat, at til  

 husstande, hvis boligstøtte reduceres som følge af  

 ændringer i loven, udbetales et kompensationsbeløb.
For støttemodtagere, hvis boligstøtte  

 ændres som følge af ændringer i boligstøtteloven  

 pr. 1. januar 2000 eller senere år, beregnes  

 kompensationsbeløbet i det pågældende år  

 (udbetalingsåret) efter § 83, stk. 3, som forskellen mellem  

 boligstøtten efter de gældende regler i december i det  

 foregående år inklusive eventuelt kompensationsbeløb og  

 støtten opgjort efter de gældende regler pr. 1. januar i  

 udbetalingsåret.
I begge tilfælde udregnes boligstøtten  

 på basis af de oplysninger om indkomst, faktisk boligudgift,  

 husstandssammensætning m.v., der har ligget til grund for den faktiske  

 beregning af støtte i december i året forud for  

 udbetalingsåret.
Kompensationsbeløbet udgør det beregnede  

 beløb efter 1. pkt. med fradrag af 1.000 kr.
Dog fradrages kun 500 kr.  

 på årsbasis for boligydelsesmodtagere, hvis indkomst ikke  

 overstiger 110.000 kr.. Indkomsten opgøres som husstandsindkomsten  

 efter § 8 ved udgangen af året forud for udbetalingsåret,  

 dog uden fradrag efter § 8, stk. 4.
 Af forarbejderne til kompensationsordningen fremgår,  

 at bestemmelsen er indført med henblik på at sikre, at en  

 boligstøttemodtager fra boligstøttereformens indførelse  

 højst kan miste 1000 kr. årligt på grund af  

 ændringer i boligstøtteloven.
 By- og Boligministeriet er på denne baggrund af den  

 opfattelse, at i tilfælde, hvor indførelse af  

 boligstøttelovens formuebestemmelse med virkning fra 1. januar 2000  

 indebærer, at boligstøtten for en boligstøttemodtager  

 nedsættes pr. 1. januar 2001, uden at nedsættelsen skyldes  

 ændringer i støttemodtagerens formueforhold efter udgangen af  

 1999, skal kompensationsbeløb udbetales efter boligstøttelovens  

 § 83 i 2001 og de følgende år, således at  

 boligstøtten højst nedsættes med 1000/500 kr.  

 årligt som følge af indførelsen af formuebestemmelsen og  

 andre ændringer i boligstøtteloven.
 En sådan situation vil kunne forekomme , hvor en  

 boligstøttemodtager har solgt sin ejerbolig i netop 1999, og  

 salgssummen er indsat i pengeinstitut eller anbragt i værdipapirer  

 omfattet af bestemmelserne om registreret formue i § 1, stk. 1, By- og  

 Boligministeriets bekendtgørelse om opgørelse af formue til  

 brug for boligstøtteberegningen.
