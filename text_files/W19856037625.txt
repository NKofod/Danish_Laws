En elev, der var ansat til uddannelse i kontorfaget all round, hjalp  

 til i virksomhedens forretning og forsendelse.
Hun hævede efter samråd med  

 sin faglige organisation aftalen.
Uagtet hun havde været beskæftiget med ikke  

 relevant arbejde, fik hun ikke erstatning, idet det blev lagt til grund, at  

 eleven ikke havde bestræbt sig tilstrækkeligt til at søge uddannelsen  

 gennemført, inden hun hævede uddannelsesforholdet.
 Udskrift af protokol for nævnet til behandling af tvistigheder mellem  

 efg-elever og praktikvirksomheder.
I nævnet til behandling af tvistigheder mellem efg-elever og  

 praktikvirksomheder er der den 22. juli 1985 på grundlag af vedtagelse i  

 nævnsmøde den 10. maj 1985 i sag nr. 18/1984: Efg-elev A, adr, x-by, mod B  

 A/S, adr., y-by, afsagt sålydende KENDELSE: Mellem A, født den .., og B A/S blev der den 31. januar 1983  

 oprettet en uddannelsesaftale, hvorefter A skulle uddannes i kontorfaget  

 all-round, branche kjoler og kunsthåndværk med uddannelsesperiode fra den 1.  

 november 1982 til den 31. oktober 1984.
 Den 19. marts 1984 ophævede klageren uddannelsesaftalen under påberåbelse  

 af, at virksomheden ikke havde opfyldt sine forpligtelser i henhold til  

 uddannelsesaftalen, idet hun også havde været beskæftiget med andet arbejde  

 end kontorarbejde i praktiktiden.
 Under denne ved HK's skrivelse af 28. januar 1985 for Tvistighedsnævnet  

 indbragte sag har klageren nedlagt påstand om en erstatning på 18.240 kr.,  

 svarende til differencen mellem løn som elev og udlært i en 6 måneders  

 periode, som elevtiden måtte forlænges med under ansættelse i en anden  

 virksomhed.
 Indklagede har påstået frifindelse.
 Sagens nærmere omstændigheder er følgende:
 Klageren, der var sygemeldt fra den 2. januar til den 28. februar 1984,  

 udeblev fra virksomheden onsdag den 14. marts 1984. Virksomheden søgte  

 forgæves telefonisk kontakt med eleven.
 Lørdag den 17. marts 1984 modtog indklagede en den 16. marts 1984  

 udfærdiget lægeerklæring om uarbejdsdygtighed fra den 14. marts 1984.
 Det er ikke anført, om sygdommen er af kortere eller længere varighed.
Mandag den 19. marts 1984 lykkedes det direktøren i det indklagede  

 selskab, hr.
B, at få kontakt med klageren, der meddelte, at hun efter  

 samtale med HK var holdt op i virksomheden.
 I skrivelse af 19. marts 1984 til indklagede meddelte HK på klagerens  

 vegne, at denne havde ophævet uddannelsesaftalen med virkning fra samme dag,  

 altså den 19. marts 1984.
Det hedder i skrivelsen bl.a.: »Det er vor opfattelse, at man ikke på  

 tilstrækkelig vis har bestræbt sig på at give en forsvarlig uddannelse af  

 vort medlem.« Den 3. april 1984 meddelte Det faglige Fællesudvalg for Kontorlærlinge i  

 en skrivelse til HK, »at man i dette særlige tilfælde kan godkende en  

 forlængelse af uddannelsestiden med i alt 6 måneder.« I klageskriftet anfører HK på klagerens vegne, at der i  

 uddannelsesforløbet uafladeligt er forekommet arbejdsopgaver, der må anses  

 for uddannelsen uvedkommende.
Det anføres videre herom i klageskriftet:
»Eleven har således været beskæftiget med arbejde i virksomhedens  

 butik, d.v.s. været beskæftiget med butiksekspedition i størstedelen af  

 december måned 1983 og januar måned 1984. Hun har vikarieret i butikken i  

 tilfælde af butikspersonalets syge- og feriefravær, herunder specielt afløst  

 om lørdagen.
Hun har tillige i størsteparten af juli måned 1983 forrettet  

 butiksekspeditioner, ligesom hun fra medio november 1983 og året ud har  

 ekspederet i forretningen.
Eleven har tillige arbejdet på virksomhedens systue og været beskæftiget  

 med klargøring og pakning af tøj.
Omfanget af denne arbejdsopgave har på de  

 enkelte dage været varierende.
Ud over selve pakningen af tøjet har hun fremtaget, foldet og samlet  

 papkasser til de pågældende forsendelser.« Klageren har i sin forklaring for Tvistighedsnævnet anført, at hun udførte  

 pakning af varer næsten hver dag, og at hun måtte stå i butikken når der var  

 sygdom eller ferie.
Indklagedes direktør hr.
B og dennes ægtefælle fru B har forklaret, at der  

 under klagerens ansættelse er foretaget en grundig uddannelse i kontorfaget,  

 med hvilket hun har været beskæftiget i langt den overvejende del af  

 arbejdstiden, men det er rigtigt, at hun i et vist, men begrænset omfang, har  

 hjulpet til med andre arbejdsopgaver.
 Det var efter hendes eget ønske, at hun stod i butikken, når  

 produktionsafdelingen var lukket, og det havde man aftalt allerede før  

 uddannelsesaftalen blev indgået.
 Hun havde ligefrem ønsket i noget omfang at have butiksarbejde, fordi hun  

 mente, det ville gavne hendes fremtidige beskæftigelsesmuligheder.
 Man havde været forundret over, at man slet ikke havde modtaget nogen  

 klage fra eleven eller HK, før eleven efter at have rådført sig med HK  

 ophævede aftalen.
 Indklagede har under sagen fremlagt følgende liste med opregning:
 »A HAR LÆRT:
Kartotek - indland Kartotek - udland Brochurematerialer Prislister Salgskemaer Farvekort Fotokopier Bank Bankindsættelse Checkbilag Lønudregninger Kasse Kasseopgørelse Kasseregnskab Telefon svar Telefon ryk Telefon salg Fakturaskrivning Deb. bogholderi Prisudregninger Ind/udførsel Forsendelsesprocedure, post, speditør Speditørbilag Toldbilag Fortoldning Udførselsopgørelse Div. toldblanketter Returvarer Kreditfag Rentefakt.
Rykkerprocedure Fakturakontrol Fragt/forsendelseskontrol Ordrekontakt Kundepleje Ordreskemaer Korrespondance Arkivering Lønudbetaling Messedeltagelse Ordreoptagelse Dekoration af messe Omstillingsbord.« Uanset, at det ikke har været berettiget af indklagede efter  

 uddannelsesaftalen, der angik kontorfaget all round, branche kjoler og  

 kunsthåndværk, systematisk at lade efg-eleven være beskæftiget med arbejde,  

 der er kontoruddannelsen uvedkommende, findes klageren ikke at have bestræbt  

 sig tilstrækkeligt på at søge uddannelsen gennemført, før hun ophævede denne.
 Ophævelsen findes på denne baggrund uberettiget, og indklagedes  

 frifindelsespåstand vil herefter være at tage til følge.
 Efter omstændighederne findes hver part at burde bære sine  

 sagsomkostninger.
 THI BESTEMMES:
 Indklagede B A/S frifindes for den af klageren A under denne sag nedlagte  

 påstand.
 Hver part bærer sine sagsomkostninger.
