 Efter § 14, stk. 1, i bekendtgørelse nr. 86  

 af 9. februar 1998 om forretningsordenen for Pressenævnet træffer de  

 medlemmer,  

 der har afgjort en sag, også afgørelse vedrørende spørgsmålet om eventuel  

 genoptagelse af sagen.
Pressenævnet vil kunne genoptage  

 behandlingen af en sag, hvis der fremkommer nye oplysninger af betydning for  

 sagens afgørelse.
Der skal således være tale om oplysninger, der ikke har  

 været  

 Nævnet bekendt, da Nævnet traf afgørelse i sagen.
Da der ikke var fremkommet  

 sådanne nye oplysninger, fandt Nævnet ikke grundlag for at genoptage sagen.
Pressenævnets  

 kendelse i sag 2007-6-0469 TV 2 Lorry har ved brev af 31.  

 januar 2007 anmodet om genoptagelse af Pressenævnets sag nr. 2006-6-411, [K1]  

 og [K2] mod TV 2 Lorry, som Nævnet traf afgørelse i den 29. januar 2007.
 I kendelsen hed det:
Pressenævnet bemærker  

 indledningsvis, at Nævnet træffer afgørelse i henhold til medieansvarslovens  

 bestemmelser.
Det ligger derfor uden for Pressenævnets kompetence at tage  

 stilling til kommunens adfærd.
Pressenævnet finder, at den  

 sammenhæng, hvori klagernes navne fremgår, kan være skadelig, krænkende eller  

 virke agtelsesforringende, hvorfor TV 2 Lorry inden offentliggørelsen burde  

 have forelagt klagerne oplysningerne.
Da dette ikke er sket, har TV 2 Lorry tilsidesat god  

 presseskik, og Nævnet udtaler sin kritik.
 Det fremgår af  

 medieansvarsloven § 36, stk. 1, at en anmodning om genmæle i massemedierne  

 over  

 for oplysninger af faktisk karakter, som er egnet til at påføre nogen  

 økonomisk  

 eller anden skade af betydning, som er bragt i et massemedie, skal tages til  

 følge, medmindre oplysningernes rigtighed er utvivlsom.
Pressenævnet finder, at  

 oplysninger om, at en demonstration, som klagerne havde organiseret, var  

 antisemitisk, kan være egnede til at påføre klagerne økonomisk eller anden  

 skade af betydning.
Da oplysningernes rigtighed ikke er utvivlsomme, finder  

 Nævnet, at der er grundlag for at bringe et genmæle.
 Herefter er [K1] og [K2]  

 efter påkrav berettiget til at få bragt følgende genmæle i TV 2 Lorry, jf.  

 medieansvarsloven § 39:
Genmæle Undertegnede afviser at have  

 organiseret en antisemitisk demonstration den 21. juli 2006, således som  

 anført  

 af TV 2 Lorry den 13. oktober 2006 i indslaget jødehad.  

 Demonstration var  

 Israel-kritisk på baggrund af Israels angreb på Libanon.
[K1] og [K2]. I kendelsen fremgik bl.a.  

 følgende under sagsfremstillingen:
TV 2 Lorry bragte den 13.  

 oktober 2006 indslaget  

  

 Jødehad  

  

 , som  

 satte fokus på emnet stigende antisemitisme.
I udsendelsen blev der bl.a.  

 vist  

 klip fra et interview med en person, der var blevet overfaldet, samt citater  

 fra optællingsrapporten/-listen  

  

 Episoder,  

 DK-2006  

  

 udarbejdet af Mosaisk Trossamfund.
I skærmbilledet zoomes kort ind  

 på teksten:
  

  

 9.  

 21.07.2006 Den anden demonstration, der  

 påkaldte sig opmærksomhed, blev afholdt på Axeltorv.
Organisatorerne var [K1]  

 (IFM og Dansk Palæstinensisk Venskabsforening) samt Enhedslisten ([K2]), SUF  

 og  

 Rød Ungdom.
Ved venstrefløjens demonstration så man også Hizbollahs flag og  

 billeder af Hassan Nasrallah.
Nogle demonstranter bar T-shirts, hvor der blev  

 sat lighedstegn mellem David-stjernen og det nazistiske hagekors.
En af  

 talerne  

 fortalte de fremmødte, at jøder kun er interesseret i penge, magt og  

 land.  

 Der blev også spillet en rapsang, der indeholdt ordene fucking  

 Jews. Imens ovenstående citat ses i  

 skærmbilledet, fremgår følgende af speaken:
  

  

 Speak:  

  

 Siden 2002 er der registreret mere end 200 antisemitisk  

 motiverede hændelser.
Et tal som ifølge det mosaiske trossamfund ligger langt  

 lavere end det reelle tal, fordi mange er bange for at anmelde af frygt for  

 repressalier. TV 2 Lorry har til støtte for  

 anmodningen om genoptagelse anført, at det ikke af udsendelsen fremgik, at  

 demonstrationen var antisemitisk, ligesom det ikke af teksten i skærmbilledet  

 fremgik, at demonstrationen var antisemitisk.
Følgende tekst fremgik af  

 skærmbilledet:
Den anden demonstration, der  

 påkaldte sig opmærksomhede Organisatørerne var [K1] (IFM  

 og Dansk-Palæstine Enhedslisten ([K2]), SUF og  

 Rød Ungdom.
Ved demonstrationen så man  

 Hizbollah flag og billeder af Nogle demonstranter bar  

 T-shirts, hvor der blev sat ligheds det nazistiske hagekors.
En  

 af talerne fortalte de fremmødte interesseret i penge, magt og  

 land.
Der blev også spillet e ordene fucking Jews. Pressenævnets afgørelse og begrundelse:
 I sagens behandling har  

 følgende nævnsmedlemmer deltaget:
 Jytte Scharling, Finn Rowold,  

 Lars Lindskov og Marianne Druedahl.
 Efter § 14, stk. 1, i  

 bekendtgørelse nr. 86 af 9. februar 1998 om forretningsordenen for  

 Pressenævnet  

 træffer de medlemmer, der har afgjort en sag, også afgørelse vedrørende  

 spørgsmålet om eventuel genoptagelse af sagen.
Pressenævnet vil kunne  

 genoptage behandlingen af en sag, hvis der fremkommer nye oplysninger af  

 betydning for sagens afgørelse.
Der skal således være tale om oplysninger,  

 der  

 ikke har været Nævnet bekendt, da Nævnet traf afgørelse i sagen.
Da der ikke  

 er  

 fremkommet sådanne nye oplysninger, finder Nævnet ikke grundlag for at  

 genoptage sagen.
 Afgjort den 15. februar 2007.
