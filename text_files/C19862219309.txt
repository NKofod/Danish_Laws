(Til rektorer og forstandere for  

 samtlige gymnasieskoler, studenterkurser og kurser til højere  

 forberedelseseksamen) - I lov om gymnasieskoler og studenterkursus § 21 fastsættes det, at  

 »undervisningsministeren (...) med henblik på iværksættelse af  

 forsøgsarbejde i gymnasieafdelingen og ved studenterkursus (kan) godkende  

 sådanne afvigelser fra reglerne (i loven), som ikke har til følge, at  

 elevernes muligheder for at gøre brug af deres skoleuddannelse som grundlag  

 for videregående studier eller for rettigheder i anden henseende  

 forringes.« I lov om amtskommunernes overtagelse af visse statsskoler og - kursus m.v.  

 § 6 fastsættes det, at »undervisningsministeren kan yde tilskud til  

 forsøgsvirksomhed og pædagogisk udviklingsarbejde.« I bekendtgørelserne om undervisningen m.v. i gymnasiet og om højere  

 forberedelseseksamen er der givet direktoratet bemyndigelse til at tillade  

 afvigelser fra bekendtgørelsernes regler bl.a. med henblik på  

 forsøgsundervisning.
Endvidere er det i lærerrådsbekendtgørelsens § 10 fastsat, at lærerrådet  

 skal afgive indstilling om forsøgsundervisning.
Der ligger ikke i lærerrådets  

 indstillingsret en ret til at træffe en endelig afgørelse, men alene til at  

 meddele lærerrådets holdning til ansøgningen om forsøgsundervisning.  

 Rektor/forstander kan uanset udfaldet af en afstemning i lærerrådet fremsende  

 ansøgningen til direktoratet med lærerrådets indstilling, ligesom den eller  

 de lærere/elever, der har fremsat forslag til forsøg, kan forlange en sådan  

 fremsendelse.
 Man skal understrege, at lærerrådet skal afgive indstilling om alle ønsker  

 om forsøgsundervisning, altså om alle de på side 3 nævnte typer, også selvom  

 kun et enkelt fag, en enkelt lærer eller en enkelt klasse er involveret.
 Hvor der er tale om større forsøg, bør lærerrådets indstilling være  

 begrundet.
 Normalt vil direktoratet lade en begrundet indstilling fra et lærerråd  

 være et tungtvejende moment ved afgørelsen, men direktoratet må i alle  

 tilfælde foretage en afvejning og vurdering.
Direktoratet lægger vægt på, at elevernes holdning til forsøget fremgår af  

 ansøgningen.
Hvor dette ikke er muligt, f.eks ved store forsøg, der  

 påbegyndes i 1.g eller 1.hf, skal eleverne/kursisterne normalt have mulighed  

 for at vælge mellem et traditionelt forløb og forsøgsforløbet.
Forsøg og pædagogisk udviklingsarbejde har til formål at fremskaffe  

 erfaringer om nye arbejds- og eksamensformer og om nye undervisningsområder  

 inden for og mellem fag, fagområder og uddannelsesformer.
Forsøg skal således  

 indeholde nye momenter i forhold til gældende regler og allerede afholdte  

 forsøg.
 Det skal klart fremgå af ansøgningen, præcist hvilke forhold ved forsøget  

 der søges evalueret, samt hvorledes og hvornår evalueringen skal finde sted,  

 og hvem der skal stå for den.
 Endvidere må eventuelle merudgifter ved forsøget (udover eventuelle  

 timereduktioner o.l.) klart specificeres i ansøgningen.
Forsøg er tidsbegrænsede; forsøgstilladelser gives normalt for eet forløb  

 ad gangen og sædvanligvis højst for tre forløb, idet forsøget naturligvis kan  

 justeres gennem de tre forløb.
Ved større forsøg gælder det dog, at forløbet  

 normalt skal være afsluttet, før forsøget gentages.
 Pædagogisk godkendelse af forsøg.
 Der skelnes mellem tre typer af forsøg:
Forsøg af type A) er standardforsøg i enkelte fag, som ikke har økonomiske  

 konsekvenser.
Der indsendes meddelelse om iværksættelse af disse forsøg enten  

 på et særligt skema, som udsendes af direktoratet, eller i forbindelse med  

 pensumindberetningen (jfr. særskilt udsendt liste).
Forsøg af type B) er standardforsøg, der omfatter flere fag eller har  

 økonomiske konsekvenser.
Ansøgning indsendes på et særligt skema, som  

 udsendes af direktoratet (se nedenfor).
 Direktoratet udsender hvert år særlige skemaer til de tre typer af forsøg.  

 For type A) og B) gælder det, at skemaerne kun kan  anvendes til de  

 forsøg, der er anført på dem.
 Ansøgninger og tidsfrister.
Meddelelse om iværksættelse af forsøg af type A) indsendes for de forsøg,  

 der er anført på skemaet, inden den 1. oktober det skoleår,  hvor  

 forsøget påbegyndes.
Meddelelsen indsendes til  direktoratet i to eksemplarer  

 med kopi til amtskommunen.
 For de øvrige forsøg af type A) (jfr. særskilt udsendt liste) gives der  

 meddelelse på pensumindberetningen.
 Ansøgninger om standardforsøg af type B) indsendes til  direktoratet i eet  

 eksemplar på det særlige skema med kopi til  den pågældende amtskommune  

 (gælder ikke for private  skoler/kurser) og Gymnasieskolernes Lærerforening  

inden den 15. oktober,  året før  forsøget iværksættes.
 For forsøg af type C) gælder følgende:
 Ansøgninger om forsøg med ændrede eksamensformer indsendes inden den 1.  

 oktober det skoleår, hvor eksamen afholdes.
 Ansøgninger om øvrige forsøg indsendes inden den 1. november, året før  

 forsøget iværksættes.
Ansøgningerne sendes i alle tilfælde til direktoratet med kopi til den  

 pågældende amtskommune (gælder ikke for private skoler/kurser) og  

 Gymnasieskolernes Lærerforening.
Til direktoratet sendes endvidere 8 kopier  

 samt 2 kopier pr. involveret fag.
 Ansøgninger, der fremkommer efter ansøgningsfristens udløb eller i et  

 utilstrækkeligt antal kopier kan ikke påregnes færdigbehandlet, således at de  

 kan iværksættes det følgende skoleår.
 Behandlingen af forsøgsansøgninger.
Behandlingen af forsøgsansøgninger har to faser, en pædagogisk og en  

 økonomisk.
Den pædagogiske behandling finder sted i direktoratet og vedrører  

 forsøgets formål, indhold, form, evaluering, rapportering m.v. og skal  

 desuden sikre, at lovens og bekendtgørelsernes bestemmelser om elevernes  

 rettigheder overholdes.
En pædagogisk godkendelse er en nødvendig  

 forudsætning for et forsøgs gennemførelse.
Efter den pædagogiske godkendelse forhandles eventuelle timereduktioner  

 eller særlige rettereduktioner m.v. mellem undervisningsministeriet  

 (direktoratet) og Gymnasieskolernes Lærerforening.
Opnås der ved disse  

 forhandlinger enighed om bestemte økonomiske vilkår, er disse dermed gjort  

 til betingelser for forsøgets gennemførelse.
Opnås der ikke enighed,  

 bortfalder forsøget.
Efter forhandlingerne vil der (eventuelt efter drøftelser med  

 amtskommunen) tilgå amtskommunen og skolen meddelelse om  

 forhandlingsresultatet og om, hvorvidt den statslige forsøgspulje kan dække  

 forsøgets merudgifter.
Er dette ikke tilfældet, kan amtskommunen (hhv. den  

 private skole) vælge selv at dække merudgifterne ved forsøget.
 I begge tilfælde iværksættes forsøget under forudsætning af, at de  

 betingelser, der måtte være knyttet til den pædagogiske godkendelse, herunder  

 eventuelt tilstrækkelig elevtilslutning, er opfyldt.
 Der henvises til skrivelse om anvendelse af finanslovsbevillingen til  

 forsøg på gymnasieområdet af den 29. november 1985, j.nr. 30-00-00.3/86, RS  

 01-19.
 Hvis de økonomiske midler ikke kan findes, bortfalder forsøget.
 Såfremt en forsøgstilladelse ikke udnyttes, giver skolen/kursus meddelelse  

 herom til direktoratet snarest muligt med angivelse af årsagen.
Eksamen Ved pensumindberetningen anvendes den særlige lyserøde blanket, som  

 udsendes af direktoratets eksamensafdeling.
 Der henvises til skrivelse om procedureregler ved skriftlig eksamen i  

 forbindelse med forsøg af den 23. august 1985, j.nr. 30-00-00/85, RS 01-19.
Censorer Der henvises til vejledning om censorindberetning vedrørende eksamen i  

 forbindelse med forsøg af den 15. april 1985, j.nr. 3000-00/85, RS 01-19,  

 idet det dog tilføjes, at der ikke skal ske indberetning for så vidt angår  

 standardforsøgene, dvs. de ovenfor anførte forsøg af type A) og B).
 Rapportering.
Senest den 15. september i det år, hvor et forsøg er afsluttet,  

 skal der fremsendes rapport til direktoratet.
Direktoratets evalueringsudvalg  

 kan i et vist omfang yde bistand ved planlægningen af evalueringen.
Hvis det  

 er muligt, ser direktoratet gerne, at rapporten fremsendes i så mange  

 eksemplarer, at det dækker direktoratets behov, nemlig 12 eksemplarer + 2 pr.  

 involveret fag.
Endvidere sendes rapporten til amtskommunen til orientering.
 Rapportpligten omfatter ikke standardforsøgene (jfr. type A) og B)).
 Ved større forsøg stilles undertiden krav om mere omfattende rapportering,  

 f.eks. i form af halvårsrapporter.
 Rapporterne sendes af direktoratet bl.a. til Danmarks Pædagogiske  

 Bibliotek og de involverede fagkonsulenter, ligesom de indgår i direktoratets  

 forsøgsevalueringsudvalgs arbejde.
 Cirkulære om forsøg i gymnasiet og på kursus til højere  

 forberedelseseksamen af den 7. september 1984 ophæves hermed.
 P.d.v.
