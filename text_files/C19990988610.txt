 Cirkulæreskrivelse om meddelelse om, at  

 væsentlig ændring af ansættelsesvilkårene var en  

 gyldig grund til at sige op.
 Kommentar m.v.:
Medlemmet kunne ikke siges at have accepteret ændrede vilkår  

 for sin ansættelse, selvom hun fortsatte med at arbejde efter det  

 tidspunkt, hvor de ændrede ansættelsesvilkår trådte i  

 kraft.
Medlemmet sagde først op, da forhandlingerne mellem den faglige  

 organisation og arbejdsgiveren var afsluttet.
 Meddelelse om afgørelsen:
Et medlem var ansat som jobkonsulent i en kommune.
Ifølge  

 ansættelseskontrakten fik medlemmet udbetalt et særligt  

 tillæg på kr. 14.700 for blandt andet manglende  

 arbejdstidsregler.
 Den 28. august 1996 fik medlemmet meddelelse om, at tillægget blev  

 opsagt til bortfald med almindeligt opsigelsesvarsel med virkning fra den 1.  

 januar 1997. Opsigelsen var begrundet i, at medlemmets stilling ikke  

 længere opfyldte kriterierne for at oppebære tillægget.  

 Arbejdsgiver meddelte desuden, at medlemmets øvrige løn- og  

 ansættelsesvilkår ville fortsætte uændret.
 Medlemmet henvendte sig til sin faglige organisation, som rettede  

 henvendelse til arbejdsgiveren.
Den 14. januar 1997 forhandlede den faglige organisation og arbejdsgiveren  

 sig frem til, at medlemmet med virkning fra den 1. januar 1997 ville få  

 et personligt ikke pensionsgivende tillæg på kr. 8.000 til delvis  

 imødegåelse af lønnedgangen.
Tillægget skulle  

 bortfalde ved en eventuel overgang til anden stilling.
 Medlemmet sagde herefter sit arbejde op den 30. januar 1997 til  

 fratræden den 28. februar 1997.
 Medlemmet ansøgte om dagpenge, idet hun henviste til, at  

 tillægget var blevet opsagt, og at hun dermed ville få en  

 lønnedgang på ca. kr. 20.000 årligt.
 A-kassen og direktoratet traf afgørelse om, at medlemmet  

 skulle pålægges 5 ugers effektiv karantæne for  

 selvforskyldt ledighed, idet medlemmet ikke havde haft en gyldig grund til at  

 sige op.
 Direktoratet lagde ved afgørelsen blandt andet vægt på,  

 at medlemmet havde valgt at fortsætte med at arbejde efter den 1.  

 januar 1997. Direktoratet vurderede således, at medlemmet havde  

 accepteret de ændrede forhold for ansættelsen.
 Arbejdsmarkedets Ankenævn ændrede direktoratets  

 afgørelse under henvisning til, at arbejdsgiveren havde varslet den  

 pågældende væsentlige ændring af  

 ansættelsesvilkårene, og at medlemmet ved sin henvendelse til sin  

 faglige organisation tilkendegav, at hun ikke accepterede de ændrede  

 ansættelsesforhold.
 Ankenævnet henviste endvidere til, at da det tillæg, der  

 herefter blev forhandlingsresultatet mellem arbejdsgiveren og den faglige  

 organisation, fortsat var en væsentlig ændring af  

 ansættelsesforholdene, indgav medlemmet i konsekvens heraf sin  

 opsigelse ved den førstkommende udgang af en måned,  

 således som hun var forpligtet til ifølge  

 ansættelseskontrakten.
