 Lokale idrætsklubber kan ifølge praksis ikke godkendes efter  

 ligningslovens § 8A, når de er medlemmer af en godkendt landsforening.  

 Dernæst kan en fond, der yder støtte til en lokalidrætsforening opnå  

 godkendelse, da der er tale om forskellige juridiske enheder.
 X-købing Idrætsforenings Hovedfond ansøgte Ligningsrådet om godkendelse  

 efter ligningslovens § 8 A som berettiget til at modtage gaver med den  

 virkning, at gavebeløbet kan fradrages med max. 1.000 kr.
Fondens formål var at yde støtte til X-købing Idrætsforening i form af  

 legater.
Legaterne kunne gives til såvel hovedafdelingen som til de enkelte  

 afdelinger, og således at det var overladt til de pågældende afdelinger selv  

 at træffe bestemmelse om anvendelsen af det tildelte legat.
Fondens formål  

 var endvidere at yde legater til enkeltpersoner eller enkeltgrupper, med  

 henblik på at støtte den eller de pågældendes idrætslige aktiviteter.
Fonden  

 kunne endvidere, i enkelte tilfælde, yde bidrag til andre almennyttige formål  

 af idrætslig karakter.
Dette kunne ske uanset om modtageren måtte være medlem  

 af Idrætsforeningen.
Fonden var registreret i Fondsregistret.
Fondens indtægter var 53.000 kr.,  

 formue 270.000 kr.
 Ligningsrådet bemærkede:
Praksis vedrørende idrætsklubber er, at lokale klubber, f.eks.  

 sportsklubber, skakklubber osv. ikke anerkendes, hvorimod landsforeninger og  

 unioner med samme formål anerkendes.
Selvom en forening har et betydeligt  

 medlemstal, anerkendes den ikke, når den er medlem af en anerkendt  

 landsforening, som f.eks.
Dansk Boldspil Union eller Dansk Idræts Forbund,  

 der varetager de samme almennyttige formål.
 Da fonden og idrætsforeningen er forskellige juridiske enheder, meddelte  

 Ligningsrådet den ansøgte godkendelse.
 Rådet præciserede i svaret, at ydelser til fonden ikke kan modsvares af  

 kontingentrædsættelser i foreningen.
