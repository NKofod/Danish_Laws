Samtidig med udarbejdelsen af den nye instruks af den 18. oktober 1978 for  

 tilsynet med de private skove blev det bl.a på statsskovriderforeningens  

 foranledning taget op til overvejelse, om visse afgørelser i medfør af  

 skovloven kunne udlægges til distrikterne.
Skovnævnet har herefter på sit  

 møde den 12. oktober 1979 anbefalet den i ovennævnte cirkulæreskrivelse  

 indeholdte delegation.
 Til cirkulæreskrivelsens enkelte punkter skal følgende anføres.
ad punkt 1 Ophævelse af fredningspligt Den distrikterne i cirkulæreskrivelsens punkt 1 tillagte bemyndigelse til  

 i medfør af skovlovens § 5 b at ophæve fredskovspligten på indtil 0,5 ha mod  

 udlæggelse af vederlagsareal er principielt generel, men tager især sigte på  

 tilfælde, hvor et fredskovsareal ønskes frigjort til udvidelse af bestående  

 bygninger, til udvidelse/omlægning af landbrugsjorder eller hvor overflødige  

 tjenestehuse ønskes frastykket skoven.
Ansøgningerne bør normalt imødekommes, hvis det ifølge distriktets skøn  

 kan ske uden at være til skade for den øvrige bevoksning eller skovbrynets  

 landskabelige værdi, jfr. dog nedenfor.
Såfremt fredningsinteresser herved  

 skønnes at blive berørt, må amtskommunen høres.
Ved eventuel uenighed mellem  

 amtet og distriktet, anbefales sagen forelagt til afgørelse i skovstyrelsen.
 Bemyndigelsen omfatter kun ophævelse af fredskovspligt på arealer i  

 skovens udkant, idet der ikke må etableres ikke-fredskovspligtige enklaver i  

 skoven.
Med hensyn til tilladelser vedrørende skovtjenestesteder gælder således,  

 at kun huse (med haver) beliggende i skovens udkant ved offentlig vej kan  

 tillades frastykket skoven.
Frastykning må ikke finde sted, uden at  

 fredskovspligten på hus og have ophæves.
Det stilles som vilkår, - foruden at  

 der udlægges sædvanligt vederlagsareal - at eventuel tjenestejord tilplantes  

 og at ejeren underskriver en erklæring om, at der ikke fremtidigt vil være  

 behov for (flere) tjenestehuse i skoven, og at han derfor er indforstået med,  

 at der ikke fremtidigt må opføres sådanne.
Erklæringen kræves ikke tinglyst.
 Bemyndigelsen i cirkulæreskrivelsens punkt 1 bør ikke anvendes i vejsager,  

 idet der i disse sager normalt ikke skal kræves udlagt vederlagsareal for  

 mindre arealafgivelser, jfr. nedenfor under punkt 2.
Vederlagsareal I henhold til cirkulæreskrivelsens pkt. 3 tilkommer det distrikterne i  

 medfør af skovlovens § 4, stk. 1, i forbindelse med tilladelse efter § 5 b,  

 at godkende vederlagsarealet.
Dette skal ifølge cirkulæreskrivelsen være et  

 hidtil ubevokset areal.
Det skal grænse op til anden fredskov og det skal  

 tilplantes i sin helhed efter distriktets nærmere anvisninger og inden en af  

 distriktet fastsat frist.
Det er en forudsætning for et areals godkendelse  

 som vederlagsareal, at det ikke iforvejen er undergivet fredskovspligt,  

 hverken endelig eller betinget.
I overensstemmelse med hidtidig praksis skal vederlagsarealet normalt  

 udgøre 1 a 2 gange størrelsen af det frigivne areal.
Afgørende for størrelsen  

 bør være forholdet mellem vækstvilkårene på vederlagsarealet og det areal,  

 hvor fredskovspligten ophæves, og om tilplantningen sker med nåletræer eller  

 løvtræer.
Såfremt distriktet måtte finde et allerede tilplantet areal egnet som  

 vederlagsareal, skal arealet godkendes af skovstyrelsen efter indstilling fra  

 distriktet.
Det er dog fortsat praksis, at bevoksede arealer kun  

 undtagelsesvis modtages som vederlagsarealer og at de, såfremt de godkendes,  

 må være væsentligt større end et ubevokset vederlagsareal i samme situation.
Oprettelse af fredskovsdeklaration Pålæggelse af fredskovspligt på vederlagsarealet sker altid ved en  

 deklaration, der skal tinglyses forud for al pantegæld.
Såfremt  

 vederlagsarealet udgør en del af et matrikelnummer, skal deklarationen  

 forsynes med et af en landinspektør udfærdiget kortbilag.
Kort kan kun  

 undværes, hvis fredskovspligten pålægges et eller flere hele matrikelnumre.  

 Til deklarationerne anvendes trykte blanketter, der tillige med  

 tinglysningsgenparter kan rekvireres i skovstyrelsen.
Det påhviler ansøgeren at foranledige fredskovsdeklarationen tinglyst.
På  

 grund af skovlovens krav til prioritetsstillingen, kan deklarationer, der er  

 tinglyst med retsanmærkning om pantegæld, ikke modtages.
Det samme gælder  

 deklarationer, der er lyst med frist.
 Såsnart en ny fredskovsdeklaration foreligger anmærkningsfrit tinglyst,  

 indsendes den til skovstyrelsen, som vil foranledige fredskovspligten noteret  

 i matriklens dokumenter.
Det kan forekomme, at tinglysningskontorer under hensyn til bestemmelsen i  

 skovlovens § 4, stk. 1, forlanger skovmyndighedernes godkendelse på nye  

 fredskovsdeklarationer.
I sådanne tilfælde giver distriktet deklarationen en  

 påtegning, der lyder:»Foranstående deklaration godkendes i medfør af §  

 4, stk. 1, i lovbekendtgørelse nr. 231 af 4. maj 1979 (Skovloven)».  

 Påtegningen underskrives af distriktet »Ifølge bemyndigelse fra  

 skovstyrelsen« og forsynet med distriktsstempel.
 Indtil nyordningen er indarbejdet, kan det være nødvendigt, at et  

 eksemplar af delegationscirkulæreskrivelsen medfølger til  

 tinglysningskontoret som dokumentation for distriktets beføjelse til at  

 underskrive påtegninger af denne art og de nedenfor omhandlede  

 relaksationspåtegninger.
 Der kræves ikke kommunalbestyrelsens godkendelse efter kommuneplanlovens §  

 36 til tinglysning af fredskovsdeklarationer i landzone, jfr. planstyrelsens  

 »Vejledning i kommuneplanlægning nr. 6«, side 23.
Sikkerhedsstillelse Ifølge gældende praksis kræves der en garanti fra et pengeinstitut som  

 sikkerhed for vederlagsarealets rettidige og behørige tilplantning og  

 kulturernes gode og sikre start.
Garantien, der må stilles over for  

 distriktet, skal være uden udløbsdato.
Skovstyrelsen har udarbejdet en  

 formular til garantierklæring, men også andre formuleringer kan anvendes.  

 Andre former for sikkerhedsstillelse end garantierklæringer må ikke modtages,  

 og kun offentlige myndigheder må fritages for sikkerhedsstillelse.
Distriktet  

 fastsætter garantisummens størrelse således, at der bliver utvivlsomt  

 tilstrækkelig dækning for samtlige udgifter til tilplantning, efterbehandling  

 og renholdelsesarbejder, såfremt det bliver nødvendigt, at disse arbejder  

 foretages af det offentlige på ejerens regning.
Garantien må først kvitteres,  

 når kulturen er i sikker vækst.
Berigtigelse af ældre fredskovsdeklaration I tilfælde, hvor den fredskovspligt, der ophæves, hviler på  

 fredskovsdeklaration, rekvirerer distriktet den pågældende deklaration i  

 skovstyrelsen.
Distriktet drager omsorg for, at deklarationskortet berigtiges  

 uden udgift for skovmyndighederne, forsyner deklarationen med  

 relaksationspåtegning og foranlediger denne tinglyst.
Denne berigtigelse bør  

 dog ikke finde sted førend der er tinglyst fredskovspligt på vederlagsarealet  

 og stillet garanti for dets tilplantning.
Efter stedfunden berigtigelse  

 tilbagesender distriktet deklarationen til skovstyrelsen, der foranlediger  

 eventuelt fornøden rettelse foretaget i matriklens dokumenter.
Eksempler Der vedlægges et eksempel på tilsagnsskrivelse (bilag 1),  

 relaksationspåtegning (bilag 2) og garantierklæring (bilag 3).
ad pkt. 2) »§ 7,  stk. 2, - tilladelser« Bemyndigelsen i cirkulæreskrivelsens pkt. 2 omfatter tilladelser i henhold  

 til skovlovens § 7, stk. 2, til sideudvidelse af veje, fremføring af  

 elledninger, opførelse af transformatorkiosker, arbejdsskure og lignende  

 mindre bygninger, der tjener almenhedens interesser eller er driftsbygninger  

 uden mulighed for overnatning.
Bemyndigelsen vedrørende vejudvidelser og  

 elledninger er ikke begrænset for så vidt angår størrelsen af de berørte  

 arealer.
Vejsager Distrikternes bemyndigelse til at tillade sideudvidelser af veje omfatter  

 også rastepladser.
Såfremt der til sideudvidelse af en vej, der hører under  

 amtskommunen eller kommunen som vejbestyrelse, medgår 1 ha fredskovspligtigt  

 areal eller derover, skal tilladelsen gøres betinget af, at der udlægges  

 vederlagsareal.
Eventuelle rastepladser medtages i arealberegningen.
 I vejsager, der vedrører vejforlægninger og nyanlæg af veje, træffes  

 afgørelsen af skovstyrelsen.
 Med hensyn til berigtigelse af fredskovsdeklarationer i forbindelse med  

 vejudvidelser se nedenfor.
Elledninger Bemyndigelsen vedrørende fremføring af elledninger vedrører fremføring af  

 luftledninger og anbringelse af elmaster.
Dispensation i henhold til  

 skovloven er nødvendig, særligt fordi fuldvoksne træer ikke kan stå under  

 luftledningerne, og der således lægges en højdeservitet på skoven.
Det  

 bemærkes, at distrikternes bemyndigelse omfatter både primære  

 højspændingsanlæg (50 kV og derover), sekundære højspændingsanlæg og  

 lavspændingsanlæg.
Imidlertid nødvendiggør de særlige regler i § 3 i  

 miljøministeriets bekendtgørelse nr. 613 af 1. december 1978 om godkendelse  

 af el-anlæg, der agtes placeret uden for byer og bymæssig bebyggelser, at  

 distrikterne ikke selvstændigt meddeler afslag i sager om primære  

 højspændingsanlæg.
Når sagen drejer sig om disse anlæg, bør distrikterne på  

 det tidligst muligt tidspunkt give indberetning til skovstyrelsen, såfremt  

 der haves indvendinger mod anlægget, hvorefter skovstyrelsen vil tage kontakt  

 til fredningsstyrelsen i sagen.
Nedgravede ledninger Nedgravning af ledninger, såvel kabler som de forskellige former for  

 rørledninger, kræver kun dispensation i henhold til skovloven, såfremt deres  

 anbringelse eller tilstedeværelse påfører arealet begrænsninger i dets  

 anvendelighed til skovdrift.
Såfremt dette er tilfældet, bør der sædvanligvis  

 foretrækkes en linieføring uden for skoven.
 Distrikterne er bemyndiget til at afgøre, hvorvidt tilladelse i henhold  

 til skovloven er fornøden, men såfremt dette er filfældet, skal tilladelsen  

 meddeles af skovstyrelsen.
Mindre bygninger De mindre bygninger, som distrikterne er bemyndiget til at tillade opført,  

 skal enten tjene almenhedens interesser eller være driftsbygninger til brug  

 for skovdriften.
Når forholdene taler derfor, bør distriktet forlange sig  

 bygningstegninger forelagt.
Bygningerne må kun være i 1 etage og ikke have et bebygget areal på over  

 10 kvadratmeter, dog kan traktorgarager og lignende bygninger, der opføres  

 uden gulv, udgøre indtil 40 kvadratmeter.
Ansøgninger vedrørende større  

 bygninger behandles af skovstyrelsen.
 Bygningerne må ikke indrettes til overnatning.
 Ved bygninger, der tjener almenhedens interesser, forstås bygninger eller  

 indretninger, der opføres af offentlige myndigheder eller koncessionerede  

 selskaber,såsom toiletter, transformatorkiosker, telefonbokse, venterum ved  

 busstoppesteder og mindre pumpehuse, men ikke vandværker og renseanlæg, idet  

 disse forudsætter skovstyrelsens tilladelse.
 Ifølge hidtidig praksis har skovejere ret til at placere mindre  

 driftsbygninger såsom redskabsskure og arbejdsskure i det for skovdriften  

 nødvendige omfang uden at indhente tilladelse i medfør af skovloven.  

 Forespørgsler om sådanne nødvendige bygninger bør som hidtil besvares med, at  

 distriktet »ikke har indvendinger« imod at bygningen opføres.
I tilfælde, hvor det på grund af skurets størrelse forekommer tvivlsomt,  

 om den nævnte praksis er anvendelig, kan tilladelse meddeles med hjemmel i  

 den i cirkulæreskrivelsen indeholdte bemyndigelse.
Det kan særligt forekomme  

 rimeligt, at der indrømmes en skovejer, der selv passer sin skov, men bor i  

 lang afstand fra denne, bedre pladsforhold end en nærboende.
Dog skal der som  

 hidtil føres en restriktiv praksis vedrørende mindre skove, hvor skovdriften  

 kun er et bierhverv for ejeren.
Det bemærkes, at det må være en forudsætning for meddelelse af tilladelse  

 til driftsbygninger, at skoven drives eller vil blive drevet på forstlig  

 forsvarlig måde.
Ligeledes må det forudsættes, at driftsbygningens opførelse  

 kan begrundes med hensynet til skov, der tilhører ansøgeren.
Der må således  

 ikke tillades driftsbygninger, der vedrører f.eks. landbruget eller  

 entreprenørvirksomhed i skove tilhørende andre.
 Det skal af tilladelserne fremgå, at bygningerne ikke må anvendes til  

 natophold, at udvidelser ikke må foretages uden forud indhentet tilladelse og  

 at bygningerne skal fjernes og skovtilstanden retableres, hvis den tilladte  

 anvendelse må anses for at være ophørt.
Beboelsesbygninger og jagthytter Beboelsesbygninger er ikke omfattet af bemyndigelsen.
Ansøgninger, der  

 vedrører sådanne, skal uanset om distriktet måtte anse dem for at være  

 nødvendige for skovdriften, forelægges for skovstyrelsen.
Jagthytter kan ikke  

 henregnes til driftsbygninger under skovene og er derfor ikke omfattet af  

 bemyndigelsen.
Berigtigelse af deklarationer I tilfælde, hvor vejudvidelser berører arealer, der er omfattet af en  

 fredskovsdeklaration, det være sig arealer med endelig eller betinget  

 fredskovspligt, skal vejarealet indtegnes på deklarationskortet på  

 vejmyndighedernes bekostning og deklarationen forsynes med tinglyst påtegning  

 om den af distriktet meddelte tilladelse.
Det skal fremgå af påtegningen,  

 hvor stort areal, der anvendes til vejformål, og hvis der er tale om arealer  

 med tilplantningspligt, at gentilplantning skal finde sted, såfremt  

 anvendelsen til vejformål måtte ophøre.
Der vil normalt ikke være behov for deklarationspåtegninger vedrørende  

 luftledninger.
Det samme gælder de af bemyndigelsen omfattede mindre  

 bygninger, men i tilfælde, hvor tilladelsen til sådanne gives på åremål eller  

 for den nuværende ejers ejertid, bør tilladelsen gives i form af en  

 deklarationspåtegning og således, at ejeren ved sin medunderskrift forpligter  

 sig og fremtidige ejere til at fjerne bygningen ved tidsfristens udløb.  

 Bygningens beliggenhed indtegnes på det eventuelle deklarationskort.  

 Påtegninger af denne art tinglyses på ejerens bekostning.
Såfremt der ikke er  

 tinglyst fredskovsdeklaration, kan selvstændig deklaration om bygningens  

 fjernelse oprettes.
ad punkt 3) Godkendelse af arealer til fredskov Bemyndigelsen efter cirkulæreskrivelsens punkt 3 vedrører skovlovens § 4,  

 stk. 1. Om anvendelse af denne bestemmelse henvises til H.
Wulff : Skovloven,  

 side 23-28.
ad punkt 4) Udstykning Bemyndigelsen efter cirkulæreskrivelsens punkt 4 vedrørende  

 udstykningslovens § 3 knytter sig til den distrikterne tillagte kompetence i  

 medfør af skovloven i de tilfælde, hvor en tilladelse efter skovloven til en  

 ændret anvendelse gør en udstykning naturlig.
Dette vil navnlig forekomme i  

 forbindelse med tilladelser efter § 5 b, medens det i relation til § 7, stk.  

 2, alene kan anses for aktuelt i sager om vejudvidelser, herunder  

 rasteplader.
Der henvises iøvrigt til H.
Wulff : Skovloven, side 88-91.
Majoratsskov Det bemærkes, at sager, der indebærer udstykning af skov, der er  

 undergivet bestemmelserne i lov nr. 563 af 4. oktober 1919 (majoratsloven),  

 ikke er omfattet af bemyndigelsen og derfor skal forelægges skovstyrelsen med  

 distriktets indstilling.
Generelt Bestemmelserne i post 4, stk. 1 og 2, i instruks af 18. oktober 1978 om  

 indhentning af udtalelser fra hedeselskabets distriktsskovridere og  

 småskovskonsulenterne finder tilsvarende anvendelse i sager, der afgøres af  

 distrikterne.
 I alle sager, hvor der efter distriktets skøn er impliceret  

 fredningsinteresser, bør der, såfremt distriktet kan gå ind for meddelelse af  

 tilladelse, indhentes en udtalelse fra vedkommende amtskommune  

 (hovedstadsrådet) vedrørende de fredningsmæssige hensyn.
Tilladelser efter anden lovgivning Ofte vil et ansøgt projekt foruden tilladelse i medfør af skovloven også  

 kræve anden tilladelse, f.eks. efter byggeloven, landbrugsloven,  

 naturfredningsloven eller zoneloven, hvorfor distriktet i tilladelsen i  

 henhold til skovloven bør bemærke, »at tilladelse efter anden lovgivning  

 kan være fornøden«.
Begrundelse og klagevejledning I tilfælde, hvor distriktet helt eller delvis afslår en ansøgning, skal  

 afgørelsen indeholde begrundelse og meddelelse om, at afgørelsen kan påklages  

 til skovstyrelsen.
Klagevejledning skal tillige gives i tilladelser, hvortil  

 der er knyttet betingelser.
Underskrift Distrikterne træffer deres afgørelser i eget navn, men  

 deklarationspåtegninger underskrives på skovstyrelsens vegne, jfr. ovenfor  

 side 3.
Underretning til myndigheder Det påhviler distrikterne at underrette offentlige myndigheder eller  

 andre, som har afgivet udtalelser i en sag, om den trufne afgørelse.
Når  

 fredskovspligt er blevet ophævet, gives der underretning om ophævelsen til  

 vedkommende vurderingsråd.
Kopi til styrelsen De kopier af distrikternes afgørelser, som ifølge  

 delegationscirkulæreskrivelsen skal indsendes til skovstyrelsen, skal være på  

 hvidt papir.
Ændring af påtaleret I tilfælde, hvor distrikterne udfærdiger påtegninger på ældre  

 deklarationer, bedes det efterset, om der er sket formel overførsel af  

 påtaleretten til skovstyrelsen.
Såfremt dette ikke er tilfældet, gives  

 påtegningen et sålydende sidste stykke: »I medfør af § 2 i  

 miljøministeriets bekendtgørelse nr. 540 af 27. oktober 1975 om henlæggelse  

 af opgaver og beføjelser til skovstyrelsen tilkommer påtaleretten ifølge  

 nærværende deklaration nu skovstyrelsen«.
Statsskov Der gøres opmærksom på, at distrikternes bemyndigelse ifølge  

 delegationscirkulæreskrivelsen ikke omfatter sager vedrørende  

 statsskovbrugets arealer.
Ikrafttræden Den udvidede bemyndigelse for distrikterne træder i kraft straks, men  

 skovstyrelsen vil dog i det omfang det findes praktisk, træffe afgørelser og  

 foretage iøvrigt fornødne ekspeditioner i igangværende sager.
H.
Frølund /V.
Stephansen Bilag 1.
 Eksempel på betinget tilladelse i henhold til skovlovens § 5b.
 Frastykning af skovtjenestehus på matr. nr. ....
 Med skrivelse af ... har De for ejeren af matr. nr. .... skovejer  

 .............. ansøgt om tilladelse til en udstykning, hvorved  

 skovtjenestehuset, ... med omliggende have, ialt .... kvadratmeter frastykkes  

 med henblik på salg som enfamilieshus.
 Ejendommen er undergivet fredskovspligt, hvorfor det ansøgte kræver  

 tilladelse fra skovmyndighederne i henhold til udstykningslovens § 3.
Det fremgår af ansøgningen, at hus med have er beliggende i plantagens  

 udkant direkte mod offetlig vej, og det er oplyst, at der ikke længere er  

 behov for skovtjenestehuset ved ejendommens drift.
Det fremgår videre, at den  

 hidtidige tjenestejord på ... ha agtes tilplantet.
 Således foranlediget skal distriktet meddele, at man vil være sindet i  

 henhold til udstykningslovens § 3 at meddele tilladelse til den ansøgte  

 udstykning under samtidig ophævelse af fredskovspligten på parcel 2 i henhold  

 til lovbekendtgørelse nr. 231 af 4. maj 1979 (skovloven) § 5 b, alt på  

 vilkår:
at der pålægges fredskovspligt på et ikke under ... ha stort, hidtil  

 utilplantet areal, grænsende til anden fredskov og som iøvrigt kan godkendes  

 af distriktet, ved sædvanlig fredskovsdeklaration tinglyst forud for al  

 pantegæld og med skovstyrelsen som påtaleberettiget, at vederlagsarealet tilplantes efter en af distriktet godkendt plan og  

 inden en af dette nærmere fastsat tidsfrist, at der som sikkerhed for arealets rettidige og behørige tilplantning  

 overfor distriktet stilles en garanti fra et pengeinstitut uden udløbsdato på  

 .... kr., at den til skovtjenestestedet hørende tjenestejord tilplantes inden  

 den........, at den ejendommen påhvilende fredskovsdeklaration, lyst den ......  

 berigtiges på ejerens bekostning og at ejeren afgiver en skriftlig erklæring om, at han i forbindelse med  

 nærværende tilladelse er indforstået med, at der ikke senere kan forventes  

 meddelt tilladelse til opførelse af nye skovtjenestehuse.
 Endelig tilladelse vil blive meddelt ved påtegning herfra på den på  

 ejendommen den .......... tinglyste fredskovsdeklaration, når  

 fredskovsdeklarationen på vederlagsarealet er behørigt tinglyst og der er  

 stillet sikkerhed for arealets tilplantning.
 Dersom sagen ønskes fremmet på de nævnte vilkår, bedes distriktet  

 underrettet herom inden 6 måneder fra dato.
 Bilag 2.
 Eksempel på relaksationspåtegning.
Efter stedfunden udstykning meddeles der herved i medfør af § 5 b i  

 lovbekendtgørelse nr. 231 af 4. maj 1979 (skovloven) tilladelse til, at matr.  

 nr. .... af areal ..... må udgå af foranstående deklaration.
Fredskovsarealet  

 udfør herefter ........ ha, beliggende på matr. nr. ........, jfr.  

 landinspektør P.
Frandsens påtegning af ........ på vedhæftede  

 deklarationskort.
 I medfør af miljøministeriets bekendtgørelse nr. 540 af 27. oktober 1975  

 om henlæggelse af opgaver og beføjelser til skovstyrelsen tilkommer  

 påtaleretten efter deklarationen nu skovstyrelsen.
 Iøvrigt forbliver deklarationen uændret i kraft.
For skovstyrelsen iflg. bemyndigelse den..............
statsskovrider Bilag 3.
BANKGARANTI Efter anmodning fra  

 ........................................................., holder vi til  

 disposition for ..........................statsskovdistrikt på anfordring  

 uden rettergang et beløb, stort ............................kr. skriver ............................kr., der skal tjene som sikkerhed for opfyldelsen af det i skovdistriktets  

 skrivelse af ........................ (j.nr. ....................),  

 indeholdte vilkår vedrørende tilplantning af et areal af matr.  

 nr................................
 Garantien løber uden udløbsdato.
 Denne bankgaranti træder i stedet for kontant depositum, og  

 skovdistriktets retsstilling skal være den samme, som hvis kontant depositum  

 var stillet.
 ......................., den ..................  

 ...............................
