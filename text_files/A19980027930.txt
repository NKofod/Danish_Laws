(Kompetencen til at godkende  

 plejefamilier og opholdssteder) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov nr. 454 af 10. juni 1997 om social service, som senest ændret ved  

 lov nr. 1110 af 29. december 1997, foretages følgende ændringer:
 1. I overskriften før § 49 ændres »Opholdssteder« til:
 »Plejefamilier og opholdssteder«.
 2. § 49, stk. 1 og 2, affattes således:
 »Plejefamilier for børn og unge skal være godkendt som generelt  

 egnede af den stedlige kommune.
Stk. 2 .  Opholdssteder for børn og unge skal være  

 godkendt som generelt egnede af den stedlige amtskommune.« § 2 I lov om social bistand, jf. lovbekendtgørelse nr. 110 af 26. februar  

 1996, som ændret senest ved lov nr. 1112 af 29. december 1997, foretages  

 følgende ændring:
 1. I § 66, stk. 1, indsættes efter 1. pkt.:
»Opholdssteder godkendt af anden offentlig myndighed kan med henblik  

 på at opnå godkendelse med virkning fra den 1. juli 1998 eller senere indgive  

 ansøgning til amtskommunen.« § 3 Stk. 1.  Loven træder i kraft den 1. juli 1998, jf. dog  

 stk. 2.
 Stk. 2.  § 2 træder i kraft dagen efter bekendtgørelsen  

 i Lovtidende.
 Stk. 3.  Amtskommunen overtager fra den 1. juli 1998  

 forpligtelsen til at føre tilsyn med de i amtskommunen beliggende  

 opholdssteder for børn og unge, der efter de hidtidige regler er godkendt af  

 kommunen.
Givet på Amalienborg, den 13. maj 1998 Under Vor Kongelige Hånd og Segl MARGRETHE R.
