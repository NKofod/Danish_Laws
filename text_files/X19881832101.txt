 Fonde m.v., der er blevet skattepligtige fra 1. januar 1987 efter  

 fondsbeskatningsloven, ikke anset omfattet af ligningslovens § 4 og  

 spekulationsreglerne i statsskattelovens § 5 for indkomståret 1987.
Skattedepartementet blev spurgt, om fonde m.v. er omfattet af  

 ligningslovens § 4 og spekulationsreglerne i statsskattelovens § 5 for så  

 vidt angår kursgevinster på fordringer.
Baggrunden er, at fonde m.v. først  

 blev skattepligtige fra og med 1. januar 1987.
 Med vedtagelsen af kursgevinstloven i 1985 skulle ligningslovens § 4 og  

 spekulationsreglerne have virkning til og med indkomståret 1986.
 Efter en lovændring den 18. december 1986 blev reglerne opretholdt til og  

 med indkomståret 1987.
 Folketinget begrundede forlængelsen med ønsket om at opretholde disse  

 regler for et lille antal skattepligtige, som hidtil havde været omfattet af  

 de to regler, for at overvåge udviklingen og om fornødent justere reglerne om  

 beskatning af kursgevinster hos næringsskattepligtige.
 På det grundlag er det Departementets opfattelse, at fonde ikke er  

 omfattet af ligningslovens § 4 og spekulationsreglerne i statsskattelovens §  

 5 for indkomståret 1987.
