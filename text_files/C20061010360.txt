Vejledning  

 om behandling af sager om børne- og ægtefællebidrag (International og stedlig  

 kompetence, begyndelsestidspunkter, ændringstidspunkter og behandling af  

 klager) Indhold 1.
Indledning 2.
International kompetence 3.
Stedlig kompetence 4.
Børnebidrag  begyndelsestidspunkt 4.1.
Begyndelsestidspunkt  

 ved førstegangsfastsættelse af børnebidrag 4.2.
Fastsættelse af  

 bidrag i forbindelse med faderskabssager 4.3.
Uddannelsesbidrag 4.4.
Bidragspligtige  

 protesterer ikke mod det ansøgte begyndelsestidspunkt 4.5.
Fravigelse af  

 ansøgningsfristerne 4.6.
Aftale om bidrag 4.7.
Den  

 bidragspligtige har afholdt forsørgelsesudgifter vedrørende barnet 4.8.
Særlige  

 børnebidrag mv. (§ 15 i lov om børns forsørgelse) 4.9.
Fødselsbidrag mv.  

 (§ 19 i lov om børns forsørgelse) 5.
Ægtefællebidrag  begyndelsestidspunkt 6.
Ændring af børnebidrag og ægtefællebidrag 6.1.
Hvornår kan statsforvaltningen  

 ændre et bidrag? 6.2.
Fra hvornår har  

 en ændring af et bidrag virkning? 6.2.1.
Udgangspunktet: Virkning fra første  

 forfaldsdag efter afgørelsen 6.2.2.
Fravigelser fra udgangspunktet 6.2.2.1.
Urigtige eller ufyldestgørende oplysninger 6.2.2.2.
En tidligere afgørelse er åbenbart urigtig 6.2.2.3.
Lang sagsbehandlingstid 6.2.2.4.
 Lønnedgang på grund af arbejdsledighed el.  

 lign.
 6.2.2.5.
Bidrag der tilkommer det offentlige 6.2.2.6.
Barnet flytter fra den ene forælder til  

 den anden 6.2.2.7.
Barn, der er anbragt uden for hjemmet, flytter  

 til den bidragspligtige 6.2.2.8.
Urigtige oplysninger til kommunen om barnets  

 indtægter 6.2.2.9.
Tidligere bidragspligtig ikke biologisk  

 far til barnet 6.2.2.10.
Tilsidesættelse af en aftale om ikke at  

 skulle betale børnebidrag 6.2.2.11.
Børnepension 6.2.2.12.
 Bortfald af uddannelsesbidrag, fordi uddannelsen  

 afsluttes el. lign.
 6.2.2.13.
Der foreligger særlige omstændigheder 7.
Overgangsbestemmelser i relation til  

 begyndelses- og ændringstidspunkter 8.
Behandling af klager over bidragsafgørelser 8.1.
Nye ansøgninger 8.2.
Væsentlige nye  

 oplysninger 8.3.
Væsentlige  

 oplysninger, som statsforvaltningen ikke har taget stilling til 8.4.
Sagsbehandlingsfejl 8.5.
Begrundelse og  

 klagevejledning 8.6.
Forhåndsklager 8.7.
Overgangsbestemmelser 1. INDLEDNING Efter lov om ægteskabs indgåelse og opløsning §  

 58 a, stk. 2, lov om ægteskabets  

 retsvirkninger §  

 52 a,  

 stk. 2, og lov om børns forsørgelse § 21, stk. 2, kan familie- og  

 forbrugerministeren fastsætte regler om statsforvaltningernes behandling af  

 sager om ægtefællebidrag og børnebidrag, herunder om ansøgningsfrister og  

 begyndelses- og ændringstidspunkter.
Disse regler er fastsat i  

 bidragsbekendtgørelsen.
 Formålet med denne vejledning er at beskrive indholdet af reglerne  

 i bidragsbekendtgørelsen.
Denne vejledning træder i kraft den 1. januar 2007 og ophæver  

 samtidig vejledning af 22. marts 2005 om behandling af sager om børnebidrag  

 og  

 ægtefællebidrag 2. INTERNATIONAL KOMPETENCE Bekendtgørelsen indeholder i § 2 regler om statsforvaltningernes  

 internationale kompetence til at behandle sager om børne- og ægtefællebidrag.
 I relation til følgende konventioner er reglerne om statsforvaltningernes  

 internationale kompetence nærmere beskrevet i cirkulæreskrivelse af 8.  

 november  

 2002 om statsamternes (nu statsforvaltningernes) internationale kompetence i  

 sager om børne- og ægtefællebidrag:
   

 	  

 Konvention af 27.  

 september 1968 om retternes kompetence og om fuldbyrdelse af retsafgørelser i  

 borgerlige sager, herunder handelssager (EF-domskonventionen).
   

 	  

 Konvention af 16.  

 september 1988 om retternes kompetence og om fuldbyrdelse af retsafgørelser i  

 borgerlige sager, herunder handelssager (Lugano-konventionen).
   

 	  

 Haagerkonventionen af  

 2. oktober 1973 om anerkendelse og fuldbyrdelse af afgørelser om  

 underholdspligt.
   

 	  

 Haagerkonventionen af  

 15. april 1958 om anerkendelse og fuldbyrdelse af afgørelser vedrørende  

 underholdspligt over for børn.
Det er i bekendtgørelsens § 2, stk. 5, bestemt, at statsforvaltningen  

 kun kan behandle en sag, der ikke er omfattet af en af disse 4 konventioner,  

 hvis sagen har en særlig tilknytning til Danmark.
Ved vurderingen heraf tages  

 der udgangspunkt i kompetencereglerne i EF-domskonventionen og  

 Lugano-konventionen.
 Dette indebærer bl.a., at statsforvaltningen kan behandle en  

 bidragssag, hvis den bidragsberettigede bor i Danmark, eller hvis modparten i  

 sagen (den mod hvem kravet om nedsættelse/bortfald eller forhøjelse af  

 bidraget  

 er rettet) bor i Danmark.
Omvendt bør statsforvaltningen ikke behandle en ansøgning fra  

 den bidragspligtige om nedsættelse eller bortfald af bidraget, hvis sagens  

 eneste tilknytning til Danmark er, at den bidragspligtige bor her.  

 Statsforvaltningen  

 bør dog behandle en sådan ansøgning, hvis bidraget er fastsat i Danmark,  

 eller  

 hvis bidragsafgørelsen vil kunne tvangsfuldbyrdes i Danmark.
I begge  

 situationer  

 forudsættes det dog, at ansøgningen ikke kan behandles i den  

 bidragsberettigedes bopæls- eller opholdsland.
3. Stedlig kompetence Når statsforvaltningen har international kompetence efter  

 bekendtgørelsens § 2, behandles ansøgninger om fastsættelse eller ændring af  

 børne- og ægtefællebidrag af statsforvaltningen på det sted, hvor den  

 bidragspligtige  

 bor, jf. bekendtgørelsens § 3, stk. 1.
 Dette udgangspunkt fraviges dog i en række situationer, jf.  

 bekendtgørelsens § 3, stk. 2-6.
 Reglerne om den stedlige kompetence er nærmere beskrevet i  

 cirkulæreskrivelse af 28. oktober 2002 om statsamternes (nu  

 statsforvaltningernes) stedlige kompetence i familieretlige sager, navnlig  

 pkt.  

 8.
4. B  

 ØRNEBIDRAG - BEGYNDELSESTIDSPUNKT 4.1. Begyndelsestidspunkt ved  

 førstegangsfastsættelse af børnebidrag Bidragsbekendtgørelsens §§ 4-6 indeholder regler om, fra  

 hvilket tidspunkt et børnebidrag efter § 13, jf. § 14, stk. 1, i lov om børns  

 forsørgelse som udgangspunkt fastsættes, når lovens betingelser for at  

 fastsætte bidrag er opfyldt.
Som udgangspunkt fastsættes børnebidrag fra den relevante  

 ændring i barnets forhold, der udløste ansøgningen om bidrag  den  

 bidragsudløsende begivenhed.
Dette forudsætter dog, at ansøgningen om  

 fastsættelse af bidrag er indgivet inden 6 måneder (ansøgningsfrist).
 Indgives ansøgningen senere end 6 måneder efter den  

 bidragsudløsende begivenhed, fastsættes bidraget fra det tidspunkt, hvor  

 statsforvaltningen  

 modtog ansøgningen, jf. bekendtgørelsens § 9.
 Det bemærkes, at hvis den bidragsberettigede indgiver en  

 ansøgning, og sagen henlægges på grund af ansøgerens passivitet, hvorefter  

 der  

 indsendes en ny ansøgning, afgøres begyndelsestidspunktet som udgangspunkt på  

 grundlag af den nye ansøgning.
 Bekendtgørelsens § 10 giver mulighed for at fravige ovenstående.  

 Dette er nærmere beskrevet i pkt. 4.5.
 Den bidragsudløsende  

 begivenhed

  

 kan eksempelvis være:
   

 	  

 Forældrenes  

 samlivsophævelse.
   

 	  

 Ophør af forældrenes  

 fælles økonomi, hvis denne er fortsat efter samlivsophævelse.
   

 	  

 Ophør af forsørgelse  

 af barnet gennem f.eks. »deleordning«, afholdelse af udgifter vedrørende  

 barnet  

 eller betaling af bidrag til den bidragsberettigede.
   

 	  

 Barnets flytning fra  

 den ene forælder til den anden eller tredjemands overtagelse af forsørgelsen  

 af  

 barnet, forudsat at kravet om »lovligt ophold« i § 18, stk. 2, i lov om børns  

 forsørgelse er opfyldt.
Opregningen af bidragsudløsende begivenheder er ikke  

 udtømmende.
Andre lignende begivenheder kan således efter en konkret  

 vurdering  

 betragtes som bidragsudløsende begivenheder.
 Det bemærkes dog, at følgende situationer ikke betragtes som  

 bidragsudløsende begivenheder:
   

 	  

 Forældrenes separation  

 eller skilsmisse.
   

 	  

 Afgørelsen af en sag  

 om forældremyndighed over barnet, medmindre afgørelsen har betydning for  

 vurderingen af, om barnet har »lovligt ophold« hos den bidragsberettigede,  

 jf.  

 lovens § 18, stk. 2.
Dette skyldes, at børnebidrag efter lov om børns forsørgelse  

 fastsættes uden hensyntagen til forældrenes ægteskabelige status.
Endvidere  

 er  

 fælles forældremyndighed over barnet normalt ikke til hinder for at fastsætte  

 børnebidrag.
 Som bidragsudlæsende begivenhed betragtes heller ikke:
   

 	  

 Barnet holder op med  

 at arbejde.
   

 	  

 Barnet/den  

 bidragsberettigede kommer til Danmark eller får opholdstilladelse her.
Det bemærkes, at førstegangsfastsættelse af børnebidrag  

 omfatter  

  

 alle situationer, hvor der på ansøgningstidspunktet ikke er et  

 fastsat eller aftalt børnebidrag.
Dette gælder f.eks. også situationer,  

 hvor statsforvaltningen tidligere har bestemt, at et bidrag skulle bortfalde  

 på  

 grund af barnets egne indtægter, eller når der efter aftale ikke skal betales  

 børnebidrag, jf. pkt. 6.2.2.10. Er ansøgningsfristen overskredet, fastsættes  

 bidraget i disse situationer efter bekendtgørelsens § 9 fra  

 ansøgningstidspunktet.
I nogle situationer gælder der andre ansøgningsfrister.
Det  

 drejer sig om:
  

 	  

 Fastsættelse af bidrag  

 i forbindelse med faderskabssager. (Se pkt. 4.2.)   

 	  

 Uddannelsesbidrag. (Se  

 pkt. 4.3.)   

 	  

 Særlige bidrag til  

 udgifter til barnets dåb, konfirmation, sygdom og begravelse eller anden  

 særlig  

 anledning, jf. § 15, stk. 1, i lov om børns forsørgelse. (Se pkt. 4.8.)   

 	  

 Bidrag til dækning af  

 udgifterne ved barnets fødsel samt til moderens underhold før og efter  

 fødslen,  

 jf. § 19, stk. 1, i lov om børns forsørgelse. (Se pkt. 4.9.)   

 	  

 Bidrag til dækning af  

 de ved en abort forvoldte udgifter, jf. § 19, stk. 2, i lov om børns  

 forsørgelse.  

 (Se pkt. 4.9.) Endelig kan følgende forhold have betydning for afgørelsen om  

 begyndelsestidspunktet:
  

 	  

 Den bidragspligtige  

 har ikke protesteret mod det ansøgte begyndelsestidspunkt. (Se pkt. 4.4.)   

 	  

 Fravigelse af  

 ansøgningsfristerne. (Se pkt. 4.5.)   

 	  

 Aftaler om bidrag. (Se pkt. 4.6.)   

 	  

 Den bidragspligtige  

 har afholdt forsørgelsesudgifter vedrørende barnet. (Se  

 pkt. 4.7.) 4.2. Fastsættelse af bidrag i forbindelse med  

 faderskabssager En ansøgning om børnebidrag kan først tages under behandling,  

 når faderskabet til barnet er fastslået, f.eks. ved indgivelse af en omsorgs-  

 og ansvarserklæring, ved anerkendelse af faderskabet eller ved endelig dom.
 Når  

  

 faderskabssagen er indledt i forbindelse med barnets  

 fødsel, fastsættes bidraget fra fødslen, hvis ansøgningen er indgivet  

 inden  

 2 måneder efter afslutningen af faderskabssagen, jf. bekendtgørelsens § 5,  

 stk.  

 1.
I forbindelse med behandlingen af faderskabssagen har moderen  

 mulighed for at ansøge om bidrag, selvom ansøgningen først kan tages under  

 behandling, når faderskabet er fastslået.
En sådan ansøgning er tilstrækkelig  

 og betragtes som rettidig efter bekendtgørelsens § 5. Dette gælder også,  

 selvom  

 ansøgningen ikke var rettet mod den mand, der ved sagens afslutning anses som  

 far til barnet.
Sagsbehandlingstiden i faderskabssager kan variere meget, og i  

 enkelte sager kan det vare længe, inden faderskabet endeligt kan fastslås.  

 Selvom behandlingen af faderskabssagen har trukket ud, fastsættes bidraget  

 normalt fra barnets fødsel, når ansøgningsfristen er overholdt.
Dette gælder  

 også, når faderen ikke har været inddraget i sagen fra dens start, uanset  

 årsagen til dette.
 Hvis faderskabssagen først afsluttes mere end 2 år efter  

 barnets fødsel, fastsættes bidraget efter bekendtgørelsens § 5, stk. 2, dog  

 først fra sagens afslutning, også selvom bidragsansøgningen er indgivet under  

 behandlingen af faderskabssagen eller inden 2 måneder efter sagens  

 afslutning.
 Når en  

  

 faderskabssag ikke er indledt i forbindelse med  

 barnets fødsel, fastsættes bidraget fra faderskabssagens afslutning, hvis  

 ansøgningen er indgivet inden 2 måneder efter afslutningen af  

 faderskabssagen,  

 jf. bekendtgørelsens § 6. Denne situation kan f.eks. opstå, hvis barnet er  

 født  

 i udlandet, og faderskabet enten ikke er fastslået, eller det er fastslået på  

 en måde, der ikke anerkendes efter dansk ret.
 Indgives ansøgningen senere end 2 måneder efter afslutningen af  

 en faderskabssag, fastsættes bidraget fra det tidspunkt, hvor  

 statsforvaltningen  

 modtog ansøgningen, jf. bekendtgørelsens § 9.
Efter § 4, stk. 3, pkt. 1, i lov om børnetilskud og forskudsvis  

 udbetaling af børnebidrag, har moderen ret til  

  

 særligt børnetilskud, når  

 faderskabet til barnet ikke er fastslået.
Dette gælder også, hvis der er  

 indledt en faderskabssag, der endnu ikke er afsluttet.
Det særlige  

 børnetilskud  

 svarer til normalbidraget.
 Hvis faderskabet senere fastslås, og der fastsættes bidrag med  

 tilbagevirkende kraft, omkonteres det udbetalte særlige børnetilskud til  

 forskudsvis  

 udbetalt børnebidrag og opkræves hos den bidragspligtige.
 Hvis bidraget ikke fastsættes fra det tidspunkt, hvor moderen  

 har fået udbetalt særligt børnetilskud, kan kommunen ikke afkræve faderen  

 betaling for denne periode.
 Samtidig er kommunen afskåret fra at kræve, at moderen  

 tilbagebetaler børnetilskuddet for den periode, hvor der ikke er fastsat  

 bidrag, medmindre betingelserne i børnetilskudslovens § 24, stk. 2, er  

 opfyldt.  

 Denne bestemmelse har følgende indhold: »Har nogen mod bedre vidende  

 uberettiget  

 modtaget ydelser efter loven, skal det beløb, der med urette er modtaget,  

 tilbagebetales.«.
 Hvis statsforvaltningen bestemmer, at den bidragspligtige ikke  

 skal betale børnebidrag fra det tidspunkt, hvor moderen har modtaget særligt  

 børnetilskud,  

  

 skal  

  

 statsforvaltningen  

 orientere hende om, at kommunen kun kan kræve tilskuddet tilbagebetalt, hvis  

 betingelserne i børnetilskudslovens § 24, stk. 2, er opfyldt.
4.3. Uddannelsesbidrag I relation til uddannelsesbidrag betragtes som bidragsudløsende  

 begivenheder:
   

 	  

 Uddannelsens start.
   

 	  

 Barnets 18 års  

 fødselsdag hvis uddannelsen er påbegyndt forinden.
 Efter bekendtgørelsens § 7 fastsættes bidraget fra denne  

 begivenhed, hvis ansøgningen indgives inden 2 måneder derefter.
 Indgives ansøgningen senere, fastsættes bidraget fra det  

 tidspunkt, hvor statsforvaltningen modtog ansøgningen, jf. bekendtgørelsens §  

 9.
4.4. Bidragspligtige  

 protesterer ikke mod det ansøgte begyndelsestidspunkt Statsforvaltningen skal af egen drift påse, at  

 ansøgningsfristerne i pkt. 4.1.-4.3. er overholdt.
Er fristen overskredet,  

 afslår statsforvaltningen at fastsætte bidraget fra det ansøgte tidspunkt,  

 medmindre betingelserne for at overskride ansøgningsfristen er opfyldt, jf.  

 pkt. 4.5.
Ved overskridelse af ansøgningsfristen fastsættes således kun  

 bidrag fra den bidragsudløsende begivenhed, hvis den bidragspligtige  

 accepterer  

 dette.
Manglende reaktion på statsforvaltningens varsling om en ansøgning om  

 fastsættelse af bidrag fra et bestemt tidspunkt kan normalt ikke betragtes  

 som  

 accept af at betale bidrag fra dette tidspunkt.
Dette gælder også, hvis den  

 bidragspligtige reagerer på varslingen, men ikke kommenterer det ansøgte  

 begyndelsestidspunkt.
 Statsforvaltningen må kun pålægge den bidragspligtige at betale  

 bidraget fra det ansøgte tidspunkt, hvis betingelserne herfor er opfyldt.
 Eksempel:
Moderen ansøger 9 måneder efter samlivsophævelsen om bidrag  

 fra dette tidspunkt.
Hun giver ingen relevant forklaring på den sene  

 ansøgning.
Faderen varsles om ansøgningen, herunder om at der er ansøgt om  

 bidrag fra samlivsophævelsen.
 Faderen reagerer ikke på ansøgningen, eller han reagerer, men  

 ikke specifikt i forhold til begyndelsestidspunktet.
 Da den i pkt. 4.1 nævnte 6 måneders ansøgningsfrist er  

 overskredet, fastsættes bidraget ikke fra samlivsophævelsen, men først fra  

 ansøgningstidspunktet.
 Det samme gælder i  

 relation til de særlige bidrag, der er behandlet i pkt. 4.8.-4.9. Er fristen  

 overskredet, afslår statsforvaltningen som udgangspunkt at fastsætte  

 bidraget.
4.5. Fravigelse af  

 ansøgningsfristerne Hvis der foreligger helt særlige omstændigheder, fastsættes  

 bidrag efter bekendtgørelsens § 10 fra den bidragsudløsende begivenhed   

 f.eks.  

 fra samlivsophævelsen  selvom ansøgningsfristerne i pkt. 4.1.-4.3. er  

 overskredet.
 Følgende begrundelser for at overskride ansøgningsfristen kan  

 ikke danne grundlag for at fastsætte bidrag fra den bidragsudløsende  

 begivenhed:
   

 	  

 Ukendskab til  

 reglerne.
   

 	  

 Ukorrekt eller  

 mangelfuld vejledning fra kommune eller anden offentlig myndighed.
Efter bekendtgørelsens  

 § 10 kan statsforvaltningen afslå at fastsætte bidraget fra den  

 bidragsudløsende  

 begivenhed, selvom ansøgningsfristen er overholdt.
Dette kan f.eks. være  

 tilfældet, hvis ansøgeren på et tidligere tidspunkt har været særligt  

 tilskyndet til at søge om bidrag.
4.6. Aftale om bidrag En del forældre indgår  

 aftaler om betaling af bidrag  skriftligt, men ofte også mundtligt.
Som  

 aftaler  

 betragtes også situationer, hvor den bidragspligtige har indvilget i at  

 betale  

 bidrag, selvom der ikke er indgået en udtrykkelig aftale herom.
 Ansøgningsfristerne i  

 pkt. 4.1.-4.3. gælder ikke, hvis parterne har indgået en sådan aftale om  

 bidraget.  

 Det er den bidragsberettigede, der skal bevise, at der er indgået en aftale.
 I så fald fastsættes  

 bidraget fra det tidspunkt, hvor den bidragspligtige ophørte med at betale  

 bidraget  

 i henhold til aftalen, også selvom ansøgningsfristen er overskredet.
 Der henvises til NH nr.  

 13, februar 2001, side 161-178, samt til TFA 2004.363 (NH nr. 22, august  

 2004,  

 side 11).
4.7. Den bidragspligtige har  

 afholdt forsørgelsesudgifter vedrørende barnet Ved fastsættelsen af begyndelsestidspunktet for bidraget skal  

 der tages hensyn til, om den bidragspligtige har opfyldt sin  

 forsørgelsespligt  

 over for barnet helt eller delvist ved f.eks. at have afholdt udgifter  

 el.lign.  

 vedrørende forsørgelsen af barnet efter den bidragsudløsende begivenhed.
Hvis den bidragspligtige dokumenterer at have afholdt sådanne  

 udgifter, skal statsforvaltningen afgøre, om der ved fastsættelsen af  

 bidraget  

 skal tages hensyn hertil.
Statsforvaltningen kan således ikke overlade det  

 til  

 kommunen at tage stilling til fradrag for forsørgelsesudgifter ved  

 opkrævningen  

 og inddrivelsen af bidraget.
 Fradrag for udgifter kommer først og fremmest på tale i  

 relation til udgifter, som den bidragsberettigede ellers skulle have afholdt.  

 Gennem afholdelse af sådanne udgifter forbedrer den bidragspligtige de  

 økonomiske forhold for den bidragsberettigede og barnet.
Det drejer sig især om udgifter til barnets daginstitution,  

 skole m.v., forudsat at dette benyttes af barnet i relation til dets bopæl  

 hos  

 den bidragsberettigede.
Der henvises til TFA 2001.502 (NH nr. 17, marts 2002,  

 side 45) og TFA 2002.72 (NH nr. 18, juni 2002, side 40).
I relation til andre udgifter lægges der vægt på, om udgiften  

 er afholdt efter aftale med den bidragsberettigede eller med dennes accept.  

 Det  

 påhviler den bidragspligtige at godtgøre, at dette er tilfældet.
Det kan  

 endvidere tillægges en vis betydning, hvis den bidragspligtige havde del i  

 forældremyndigheden over barnet, da udgiften blev afholdt.
Endelig tages der  

 kun hensyn til udgifter af en vis størrelse.
Det er således ikke enhver udgift vedrørende barnet, der skal  

 tages hensyn til.
Der skal som udgangspunkt ikke tages hensyn til udgifter  

 vedrørende barnet, der alene relaterer sig til barnets ophold hos den  

 bidragspligtige.
Eksempelvis skal der ikke tages hensyn til udgifter til tøj  

 eller andet, som den bidragspligtige har købt til barnet til brug for barnets  

 ophold hos den pågældende.
Der tages som udgangspunkt heller ikke hensyn til udgifter, som  

 er indgået eller vil kunne indgå i det økonomiske opgør (bodeling m.v.)  

 mellem  

 forældrene efter samlivsophævelse eller separation/skilsmisse, jf.
TFA  

 2004.74  

 (NH nr. 7, marts 1999, side 76).
Ligeledes tages der ikke hensyn til udgifter, som den bidragspligtige  

 i forvejen hæftede for.
Det kan f.eks. dreje sig om udgifter vedrørende fast  

 ejendom, som den bidragspligtige er (med-)ejer af, også selvom den  

 bidragsberettigede efter samlivsophævelsen har beboet ejendommen sammen med  

 barnet.  

 Der henvises til TFA 2002.72 (NH nr. 18, juni 2002, side 40).
 Endelig ses der bort fra udgifter, der er afholdt inden  

 samlivsophævelsen, også selvom de dækker tiden efter samlivsophævelsen.
 Hvis den bidragspligtige gennem afholdelse af udgifter  

 vedrørende barnet har opfyldt sin forsørgelsespligt i en periode efter den  

 bidragsudløsende begivenhed, fastsættes bidraget først fra det tidspunkt,  

 hvor  

 forsørgelsespligten ikke længere opfyldes.
 Har den bidragspligtige i perioden efter den bidragsudløsende  

 begivenhed gennem udgifterne kun opfyldt forsørgelsespligten delvist,  

 fratrækkes udgifterne i det fastsatte bidrag for den periode, som de  

 vedrører.  

 En afgørelse herom kan f.eks. udformes således:
»Statsforvaltningen bestemmer, at X skal betale normalbidraget  

 til forsørgelsen af B fra den 1. januar 2005 og indtil videre.
I bidragene  

 for  

 månederne februar, marts og april 2005 fradrages 600 kr. om måneden, svarende  

 til de udgifter som X har afholdt til Bs daginstitution.« 4.8. Særlige børnebidrag mv.  

 (§ 15 i lov om børns forsørgelse) Efter § 15, stk. 1, i lov om  

 børns forsørgelse kan der fastsættes særlige bidrag til udgifter til barnets  

 dåb, konfirmation, sygdom og begravelse eller anden særlig anledning.  

 Bestemmelsen giver bl.a. mulighed for at fastsætte et særligt bidrag   

 et  

 såkaldt »beklædningsbidrag«  til dækning af udgifterne til tøj, udstyr  

 m.v.,  

 når barnet er kommet i konfirmationsalderen, men ikke skal konfirmeres.
 Efter lovens § 15, stk. 2, kan sådanne bidrag kun fastsættes,  

 hvis ansøgningen er indgivet inden 3 måneder efter udgiftens afholdelse,  

 medmindre ansøgeren godtgør, at der forligger en rimelig grund til  

 overskridelse af denne frist.
 I relation til beklædningsbidrag regnes ansøgningsfristen  

 normalt fra det tidspunkt, hvor barnets klassekammerater konfirmeres.
En rimelig grund til overskridelse af fristen foreligger  

 f.eks., hvis barnet døbes, inden faderskabet til barnet er fastslået.
I så  

 fald  

 kan bidraget fastsættes, selvom der først søges om det ved afslutningen af  

 faderskabssagen.
 Ansøgningsfristen for fastsættelse af særlige bidrag er ikke  

 blevet ændret ved de nye regler om fastsættelse af bidrag.
 Statsforvaltningen skal af egen drift påse, at  

 ansøgningsfristen er overholdt, jf. pkt. 4.4. Er fristen overskredet, afslår  

 statsforvaltningen at fastsætte bidraget, medmindre betingelserne for at  

 overskride fristen er opfyldt.
4.9. Fødselsbidrag mv. (§ 19 i  

 lov om børns forsørgelse) Efter § 19, stk. 1, i lov om børns forsørgelse kan statsforvaltningen  

 pålægge faderen at betale bidrag   

 	  

 til udgifterne ved fødslen  

 samt   

 	  

 til moderens underhold  

 før og efter fødslen.
 Efter bekendtgørelsens § 11 fastsættes disse bidrag normalt  

 kun, hvis de tidsmæssige betingelser i bekendtgørelsens § 5 for at fastsætte  

 almindeligt bidrag til barnet fra fødslen er opfyldt, jf. pkt. 4.2.
 Der fastsættes dog fødselsbidrag mv., selvom der ikke  

 fastsættes børnebidrag fra fødslen, hvis dette ikke skyldes overskridelse af  

 ansøgningsfristen, men at den bidragspligtige har opfyldt sin løbende  

 forsørgelsespligt i en periode efter fødslen.
 Efter lovens § 19,  

 stk. 2,  

 kan statsforvaltningen pålægge den, der har eller kan have  

 besvangret en kvinde, at udrede bidrag til de ved en abort forvoldte særlige  

 udgifter.
 Efter bekendtgørelsens § 12 fastsættes disse bidrag normalt  

 kun, hvis ansøgningen er indgivet inden 2 måneder efter aborten.
 Statsforvaltningen skal af egen drift påse, at disse  

 ansøgningsfrister er overholdt, jf. pkt. 4.4. Er fristen overskredet, afslår  

 statsforvaltningen at fastsætte bidraget, medmindre betingelserne for at  

 overskride  

 fristen er opfyldt.
5. ÆGTEFÆLLEBIDRAG - BEGYNDELSESTIDSPUNKT I sager om ægtefællebidrag betragtes separation, skilsmisse,  

 samlivsophævelse og ophør af forsørgelse som bidragsudløsende begivenheder.
 Efter bekendtgørelsens § 8 fastsættes bidraget som udgangspunkt  

 kun fra den bidragsudløsende begivenhed, hvis ansøgningen er indgivet inden 2  

 måneder efter dette tidspunkt.
 Dette gælder både ægtefællebidrag efter ægteskabsloven og  

 ægtefællebidrag efter retsvirkningslovens §§ 5 og 6, jf. § 8.
 Indgives ansøgningen senere end 2 måneder efter den  

 bidragsudløsende begivenhed, fastsættes bidraget fra det tidspunkt, hvor  

 statsforvaltningen  

 modtog ansøgningen om bidrag, jf. bekendtgørelsens § 9.
Ligesom ved børnebidrag omfatter førstegangsfastsættelse af  

 ægtefællebidrag alle situationer, hvor der på ansøgningstidspunktet ikke er  

 et  

 fastsat eller aftalt bidrag, jf. pkt. 4.1. Dette gælder også tilfælde, hvor  

 statsforvaltningen har fastsat eller nedsat bidraget til 0 kr.
Er  

 ansøgningsfristen overskredet, fastsættes bidraget efter bekendtgørelsens § 9  

 fra ansøgningstidspunktet, også selvom ansøgningen først indgives flere år  

 efter f.eks. skilsmissen.
 De forhold, der efter pkt. 4.4.-4.7. kan have betydning for  

 afgørelsen om begyndelsestidspunktet i sager om børnebidrag, gælder også for  

 ægtefællebidrag.
Hvis en byretsdom om pligten til at betale ægtefællebidrag er  

 indbragt for landsretten, er afslutningen af denne retssag den  

 bidragsudløsende  

 begivenhed.
Bidraget fastsættes derfor fra dette tidspunkt, hvis ansøgningen  

 om  

 bidrag er indgivet inden 2 måneder efter sagens afslutning.
Har landsretten  

 bestemt, at bidragspligten skal gælde fra byretsdommen, fastsættes bidraget  

 dog  

 fra dette tidspunkt, medmindre der allerede er fastsat bidrag for denne  

 periode  

 efter retsvirkningslovens § 6.
6. ÆNDRING AF BØRNEBIDRAG OG ÆGTEFÆLLEBIDRAG 6.1. Hvornår kan statsforvaltningen ændre et  

 bidrag? Ifølge  

 forarbejderne til lov om børns  

 forsørgelse kan statsforvaltningen  

  

 ændre et fastsat børnebidrag.
Der  

 stilles ikke særlige krav til begrundelsen for anmodningen om ændring af  

 bidraget.
Enhver relevant ændring af forholdene kan derfor begrunde en  

 ændring  

 af et fastsat bidrag.
 Efter ophævelsen af § 16, stk. 1, i lov om børns forsørgelse  

 angives hjemlen til at ændre fastsatte børnebidrag således:
 »Vi har truffet afgørelsen efter §§ 13 og 14 i lov om børns  

 forsørgelse.
Efter § 13 er forældrene hver for sig forpligtet til at  

 forsørge barnet.
Opfylder den ene af forældrene ikke forsørgelsespligten, kan  

 statsforvaltningen efter ansøgning pålægge denne at betale bidrag til barnets  

 underhold.
Bidragets størrelse fastsættes efter § 14 under hensyn til  

 barnets tarv og forældrenes økonomiske kår, herunder deres erhvervsevne.
Er  

 begge forældre ubemidlede, fastsættes bidraget i almindelighed til  

 normalbidraget.
 Statsforvaltningen kan efter ansøgning ændre et fastsat  

 børnebidrag.
Afgørelsen om tidspunktet for ændringen af bidraget er truffet  

 efter « Tilføjelse ved anmodning om uddybning af  

 hjemlen:
»Indtil den 1. april 2005 havde § 16, stk. 1, i lov om børns  

 forsørgelse følgende indhold: »Statsamtet kan til enhver tid ændre et bidrag,  

 når der fremkommer grundet begæring herom.
Bidrag, der er forfaldet før  

 begæringens fremsættelse, kan dog kun ændres, når ganske særlige  

 omstændigheder  

 foreligger.« Ved § 7 i lov nr. 446 af 9. juni 2004 blev § 16, stk. 1,  

 ophævet.
I stedet for blev der indsat en ny bestemmelse i § 21, stk. 2, der  

 giver familie- og forbrugerministeren hjemmel til at fastsætte regler om  

 bl.a.  

 ændringstidspunkter i sager om børnebidrag.
Ifølge bemærkningerne til denne  

 lovændring var der ikke tilsigtet nogen ændring af statsforvaltningernes  

 adgang  

 til at ændre fastsatte børnebidrag i forhold til den nu ophævede bestemmelse  

 i  

 § 16, stk. 1, 1. pkt.« Efter ægteskabslovens § 53,  

 stk. 2, er kriteriet for at  

  

 ændre et fastsat ægtefællebidrag, at »omstændighederne  

 taler herfor«, og efter  

 retsvirkningslovens § 8 kan  

 statsforvaltningen »til enhver tid på begæring af en ægtefælle ændre sin  

 bestemmelse, når forholdene væsentligt har forandret sig.« Tilsvarende kunne  

 statsforvaltningen efter § 16, stk. 1, i lov om børns forsørgelse, der blev  

 ophævet  

 ved regelforenklingsloven, »til enhver tid ændre et bidrag, når der  

 fremkommer  

 grundet begæring herom.« Der har ikke været tilsigtet realitetsforskelle  

 mellem  

 ændringskriterierne for disse tre bidragstyper.
Efter 17 i lov om børns  

 forsørgelse kan statsforvaltningen  

  

 ændre en aftale om børnebidrag, hvis  

 aftalen skønnes åbenbart ubillig, hvis forholdene væsentligt har forandret  

 sig,  

 eller hvis aftalen strider mod barnets tarv.
Statsforvaltningen kan herefter  

 fastsætte bidraget efter de almindelige retningslinier.  

 En aftale om bidrag  

 tilsidesættes normalt som stridende mod barnets tarv, når bidragets størrelse  

 er mindre end det bidrag, som statsforvaltningen ville have fastsat.
Statsforvaltningen kan endvidere  

  

 ændre en »indtil videre«-aftale  

 om børnebidrag.
Hvis ikke andet er aftalt, antages det som udgangspunkt,  

 at  

 sådanne aftaler kan ændres »efter lovens §§ 13 og 14, jf. § 17«.
I disse  

 situationer  

 er det en betingelse for at ændre aftalen, at der er sket betydelige  

 forandringer  

 i de økonomiske eller personlige forhold.
Der kan også lægges vægt på den  

 tid,  

 der er forløbet siden aftalens indgåelse.
Forandringerne skal således være  

 væsentligt  

 større, end der kræves for at ændre et fastsat bidrag, men det kræves ikke,  

 at  

 de strengere betingelser i § 17 er opfyldt.
Efter ægteskabslovens § 52  

  

 kan en aftale om pligten til at  

 betale ægtefællebidrag eller en aftale om størrelsen af et ægtefællebidrag  

 kun  

 ændres ved dom, såfremt det på grund af væsentligt forandrede forhold vil  

 være åbenbart urimeligt at opretholde aftalen.
Dette betyder bl.a., at  

 statsforvaltningerne  

 ikke har mulighed for at ændre en aftale om bidragets størrelse, medmindre  

 dette fremgår af aftalen.
 Hvis  

  

 et ægtefællebidrag efter ægteskabsloven alene er aftalt  

 »indtil videre«, antages det, at statsforvaltningen som udgangspunkt har  

 hjemmel til at ændre det.
 Aftalte ægtefællebidrag efter retsvirkningsloven kan ændres  

 af statsforvaltningen, hvis aftalen skønnes åbenbart ubillig, eller hvis  

 forholdene væsentlig har forandret sig, jf. lovens § 9.
Endelig bemærkes, at efter § 97 i lov om aktiv socialpolitik  

  

 indtræder  

 det offentlige i retten til børne- eller ægtefællebidrag, herunder retten  

 til at kræve bidrag fastsat eller forhøjet, hvis det offentlige yder den  

 bidragsberettigede hjælp til forsørgelse.
Ved fastsættelse eller forhøjelse  

 af  

 bidrag kan vedkommende myndighed tilsidesætte en aftale om bidrag, der må  

 anses  

 indgået med det formål at hindre det offentlige i et indtræde i bidraget.
6.2. Fra hvornår har en ændring af et bidrag  

 virkning? 6.2.1. Udgangspunktet: Virkning fra første  

 forfaldsdag efter afgørelse  

 n En ændring af et børnebidrag  

 eller et ægtefællebidrag har efter bekendtgørelsens § 14, stk. 1, som  

 udgangspunkt virkning fra den første forfaldsdag efter den trufne afgørelse.  

 Dette indebærer, at bidrag, der forfalder under statsforvaltningens eller  

 Familiestyrelsens behandling af en sag om ændring af et bidrag, som  

 udgangspunkt ikke ændres.
 Ændringer omfatter både forhøjelse, nedsættelse og bortfald af  

 bidraget.
Dette udgangspunkt bygger på en generel afvejning af parternes  

 modstridende interesser.
Der er i første række lagt vægt på et  

 indrettelsessynspunkt.
Parterne skal således kunne indrette deres økonomiske  

 forhold på den trufne afgørelse om bidrag, indtil der er truffet afgørelse om  

 at ændre dette bidrag: Den bidragsberettigede skal kunne regne med at modtage  

 forfaldne bidrag, og den bidragspligtige bør ikke kunne mødes med krav om  

 efterbetaling. (Der henvises til grundsætningen om condictio indebiti i  

 relation til underholdsforpligtelser.) I det følgende beskrives en række situationer, hvor dette  

 udgangspunkt fraviges.
6.2.2. Fravigelser fra udgangspunktet Efter bidragsbekendtgørelsens § 14, stk. 2-4, har en ændring af  

 et børne- eller ægtefællebidrag i følgende situationer virkning fra et  

 tidligere tidspunkt end den første forfaldsdag efter afgørelsen:
1)  

 	  

 En tidligere afgørelse  

 har fået et forkert indhold, fordi en part har givet myndighederne urigtige  

 oplysninger eller har undladt at give relevante oplysninger. (Se pkt.  

 6.2.2.1.) 2)  

 	  

 En tidligere afgørelse  

 er åbenbart urigtig. (Se pkt. 6.2.2.2.) 3)  

 	  

 Behandlingen af en  

 ansøgning om ændring af et bidrag er trukket urimeligt længe ud på grund af  

 forhold, der skyldes myndigheden eller modparten. (Se pkt. 6.2.2.3.) 4)  

 	  

 Den bidragspligtiges  

 indtægt er faldet på grund af arbejdsledighed. (Se pkt.6.2.2.4.) 5)  

 	  

 Nedsættelse eller  

 bortfald af bidrag, der tilkommer det offentlige. (Se pkt. 6.2.2.5.) 6)  

 	  

 Barnet flytter fra den  

 ene forælder til den anden. (Se pkt. 6.2.2.6.) 7)  

 	  

 Et barn, der har været  

 anbragt uden for hjemmet, tager ophold hos den bidragspligtige. (Se pkt.  

 6.2.2.7.) 8)  

 	  

 Urigtige oplysninger  

 til kommunen om barnets indtægter. (Se pkt. 6.2.2.8.) 9)  

 	  

 Den bidragspligtige  

 anses ikke som far til barnet efter børneloven. (Se pkt. 6.2.2.9.) 10)  

 	  

 En aftale om ikke at  

 skulle betale børnebidrag tilsidesættes. (Se pkt. 6.2.2.10.) 11)  

 	  

 Barnet har modtaget  

 børnepension fra den bidragspligtige. (Se pkt. 6.2.2.11.) 12)  

 	  

 Uddannelsesbidrag  

 bortfalder ved uddannelsens afslutning el.lign. (Se pkt.6.2.2.12.) Pkt. 6-12 finder kun anvendelse i sager om børnebidrag.
 Hvis der foreligger særlige omstændigheder, kan en ændring af  

 et bidrag efter bekendtgørelsens § 14, stk. 5, have virkning fra et tidligere  

 eller  

 senere tidspunkt end efter stk. 1-3. Dette er beskrevet generelt i pkt.  

 6.2.2.13.
Ændring med tilbagevirkende kraft betyder ikke det samme i alle  

 de nævnte situationer.
Tidspunkterne for ændringerne i de forskellige  

 situationer er nærmere beskrevet under de enkelte punkter.
6.2.2.1. Urigtige eller ufyldestgørende  

 oplysninger Et bidrag ændres efter bekendtgørelsens § 14, stk. 2, nr. 1,  

 med tilbagevirkende kraft, hvis en tidligere afgørelse er forkert, fordi en  

 part  

 har givet myndighederne urigtige oplysninger eller har undladt at give  

 relevante oplysninger.
Det er uden betydning, om parten bevidst har afgivet urigtige  

 eller ufyldestgørende oplysninger.
Det er som udgangspunkt den part, som  

 oplysningerne vedrører, der er den nærmeste til at bære risikoen for, at  

 afgørelsen er forkert, fordi den er truffet på et urigtigt eller  

 ufyldestgørende grundlag.
 En ændring af bidraget i denne situation har som udgangspunkt  

 virkning fra det tidspunkt, fra hvilket det blev fastsat eller ændret ved den  

 omhandlede afgørelse.
Det bemærkes, at parterne bør orientere myndighederne om  

 relevante ændringer i deres forhold under behandlingen af sagen, f.eks.  

 lønstigninger.
Undlader en part dette, kan der være grundlag for at ændre  

 bidraget  

 med tilbagevirkende kraft.
Dette skyldes, at den part, som oplysningerne  

 vedrører, er den nærmeste til at bære risikoen for, at afgørelsen er urigtig,  

 fordi den er truffet på et urigtigt eller ufyldestgørende grundlag.
Denne  

 part  

 har ikke en berettiget forventning om at opretholde en afgørelse, når parten  

 ved, at den er truffet på et forkert grundlag.
 Når sagen er afgjort, har parterne ikke længere »pligt« til at  

 orientere myndighederne eller hinanden om forandrede forhold.
6.2.2.2. En tidligere afgørelse er åbenbart  

 urigtig Et bidrag ændres efter bekendtgørelsens § 14, stk. 2, nr. 2,  

 med tilbagevirkende kraft, hvis en tidligere afgørelse er åbenbart urigtig.
 Åbenbart urigtige afgørelser kan bl.a. skyldes væsentlige fejl  

 ved anvendelsen af gældende regler og retningslinier:
a)  

 	  

 Misforståelse af eller  

 manglende hensyntagen til relevante oplysninger b)  

 	  

 Regnefejl c)  

 	  

 Fejlskøn d)  

 	  

 Vurderet bidragsevne på  

 et forkert grundlag, f.eks.:
  

 	  

 Ikke inddraget  

 virksomhedsregnskaber for selvstændige erhvervsdrivende   

 	  

 Ikke inddraget  

 årsindkomsten for parter med sæsonbetonet ansættelse (TFA 2000.71)   

 	  

 Lagt vægt på  

 indtægter, som parten ikke længere oppebærer, eller som reelt ikke er  

 indkomst,  

 men ydes til dækning af udgifter Det er ikke en betingelse for ændring med tilbagevirkende  

 kraft, fordi en afgørelse er åbenbart urigtig, at modparten burde have kunnet  

 indse, at afgørelsen var åbenbart urigtig.
 En ændring af bidraget i denne situation har som udgangspunkt  

 virkning fra det tidspunkt, fra hvilket det blev fastsat eller ændret ved den  

 omhandlede afgørelse.
6.2.2.3. Lang sagsbehandlingstid Et bidrag ændres efter bekendtgørelsens § 14, stk. 2, nr. 3,  

 med tilbagevirkende kraft, hvis behandlingen af en ansøgning om ændring af et  

 bidrag er trukket urimeligt længe ud på grund af forhold, der skyldes  

 myndigheden  

 eller modparten.
 I sådanne situationer medfører hensynet til den part, som har  

 ansøgt om ændring af bidraget, og som ikke har været skyld i, at afgørelsen  

 først træffes efter forløbet af en lang sagsbehandlingstid, at ændringen  

 tillægges tilbagevirkende kraft.
Sagsbehandlingstiden i bidragssager varierer meget.
Dette  

 skyldes bl.a., at det i nogle sager er nødvendigt at indhente dokumentation  

 og  

 oplysninger i videre omfang end normalt.
Endvidere indeholder nogle sager  

 komplicerede problemstillinger.
Der kan derfor ikke opstilles generelle  

 retningslinier for, hvornår sagsbehandlingen i en sag har varet så længe, at  

 der er grundlag for at tillægge en ændring af bidraget tilbagevirkende kraft.
 Hvis der er grundlag for at tillægge en ændring af bidraget  

 tilbagevirkende kraft, sker dette med virkning fra første forfaldsdag efter  

 det  

 tidspunkt, hvor det burde have været muligt at afgøre sagen.
 6.2.2.4. Lønnedgang på grund af  

 arbejdsledighed el.lign.
Når den bidragspligtige uforskyldt mister sit arbejde, og  

 bidragsevnen derfor forringes, har en afgørelse om nedsættelse eller bortfald  

 af et børne- eller ægtefællebidrag efter bekendtgørelsens § 14, stk. 2, nr.  

 4,  

 virkning fra første forfaldsdag efter det tidspunkt, hvor den  

 bidragsberettigede  

 blev orienteret om ansøgningen.
Dette skyldes, at den bidragsberettigede i  

 disse situationer normalt ikke har en berettiget forventning om fortsat at  

 modtage det hidtidige bidrag.
 Ændringen af bidraget har dog tidligst virkning fra første  

 forfaldsdag efter det tidspunkt, hvor den bidragspligtige blev arbejdsledig.
 Ændring med tilbagevirkende kraft på grund af arbejdsledighed  

 forudsætter, at den bidragspligtige selv sørger for, at sagen kan behandles  

 hurtigst muligt, ved f.eks. straks at indsende dokumentation for  

 arbejdsledigheden i form af opsigelsesbrev, bevis for modtagelse af  

 kontanthjælp eller for berettigelse til at modtage arbejdsløshedsdagpenge.
6.2.2.5. Bidrag der tilkommer  

 det offentlige Ved nedsættelse eller bortfald af børne- eller ægtefællebidrag,  

 der tilkommer det offentlige, er der ikke noget hensyn at tage til den  

 pågældende myndigheds forventning om at modtage det fastsatte bidrag.
Bidrag,  

 der tilkommer det offentlige, nedsættes eller bortfalder derfor efter  

 bekendtgørelsens § 14, stk. 2, nr. 5, fra det tidspunkt, hvor de forhold, som  

 ændringen er begrundet i, indtrådte.
 Der er i disse situationer ikke noget til hinder for at lade  

 nedsættelsen/bortfaldet have virkning for tiden forud for ansøgningen om  

 nedsættelse/bortfald af bidraget.
6.2.2.6. Barnet flytter fra den ene forælder  

 til den anden Hvis et barn flytter fra den ene forælder til den anden,  

 bortfalder bidraget efter bekendtgørelsens § 14, stk. 2, nr. 6, fra første  

 forfaldsdag efter flytningen, også selvom der først søges om bortfald efter  

 dette tidspunkt.
Dette skyldes, at den forælder, der har haft barnet boende,  

 ikke længere forsørger barnet i hjemmet efter flytningen og derfor heller  

 ikke  

 har en berettiget forventning om fortsat at modtage bidrag til barnet.
Der  

 henvises til § 18, stk. 2, i lov om børns forsørgelse, hvorefter det er den,  

 der afholder udgifterne ved barnets forsørgelse, der har ret til at kræve  

 bidrag fastsat og til at indkræve dette.
Det er en forudsætning for at lade et bidrag bortfalde på grund  

 af barnets flytning, at der er tale om en egentlig flytning og ikke blot et  

 kortere ferieophold.
Hvis et kortere ophold udvikler sig til en egentlig  

 flytning, får ændringen af bidraget først virkning fra første forfaldsdag  

 efter  

 det tidspunkt, hvor opholdet har ændret karakter.
Der stilles ikke krav om,  

 at  

 der er tale om en varig flytning.
En tidsbegrænset, men ikke kortvarig  

 flytning  

 kan således også danne grundlag for bortfald af bidraget.
 Der henvises til Skarrildhus-beretningen 1999, side 13-14.
6.2.2.7. Barn, der er anbragt uden for  

 hjemmet, flytter til den bidragspligtige Når et barn, der tidligere har været anbragt uden for hjemmet,  

 flytter til den tidligere bidragspligtige, bortfalder dennes bidrag fra det  

 tidspunkt, hvor kommunens forsørgelse af barnet ophørte, jf. bekendtgørelsens  

 §  

 14, stk. 2, nr. 7.
Der er i disse situationer ikke noget hensyn at tage til den af  

 forældrene, der ifølge bidragsdokumentet er berettiget til bidragene, idet  

 vedkommende ikke har haft udgifter til forsørgelsen af barnet.
Der henvises  

 til  

 Skarrildhus-beretningen 1999, side 14-15.
6.2.2.8. Urigtige oplysninger til kommunen om  

 barnets indtægter Statsforvaltningen kan  

  efter ansøgning  træffe afgørelse om bortfald eller nedsættelse  

 af et børnebidrag,  

 fordi barnet selv tjener penge.
Afgørelsen herom træffes efter en konkret  

 vurdering af, om barnet må antages at kunne forsørge sig selv.
Se  

 Familiestyrelsens  

 årlige vejledning om vejledende indtægtsgrænser mv. i sager om børnebidrag og  

 ægtefællebidrag.
 Uanset størrelsen af  

 barnets indtægter bortfalder børnebidrag normalt først fra første forfaldsdag  

 efter afgørelsen.
Hvis den bidragsberettigede ikke har oplyst korrekt indtægt for  

 barnet ved anmodning om forskudsvis udbetaling af normalbidraget, kan dette  

 dog  

 efter bekendtgørelsens § 14, stk. 2, nr. 8, medføre bortfald af bidraget med  

 virkning fra det tidspunkt, hvor bidraget kunne være bortfaldet, hvis der var  

 givet korrekte oplysninger.
Der henvises til Skarrildhus-beretningen 1999,  

 side  

 19-20, samt TFA 1997.176 (NH nr. 3, oktober 1997, side 27).
6.2.2.9. Tidligere bidragspligtig ikke  

 biologisk far til barnet Hvis det efter børneloven fastslås, at den angivne fader alligevel  

 ikke er fader til barnet, bortfalder bidraget med virkning bidragsafgørelsens  

 begyndelsestidspunkt.  

 Der henvises til bekendtgørelsens § 14, stk. 2, nr. 9, samt til TFA 2004.270  

 (NH nr. 21, april 2004, side 45-47).
Hvis moderen har fået udlagt børnebidraget forskudsvis, vil  

 kommunen eventuelt kunne rejse tilbagebetalingskrav mod hende.
Dette  

 forudsætter dog, at hun vidste, at den bidragspligtige ikke var fader til  

 barnet, og at hun derfor ikke var berettiget til at oppebære bidrag til  

 barnet  

 fra vedkommende.
Der henvises til § 24, stk. 2, i lov om børnetilskud og  

 forskudsvis udbetaling af børnebidrag, der er omtalt nærmere i pkt. 4.2.
 Endelig bemærkes, at moderen  efter børnetilskudslovens § 4,  

 stk. 3, pkt. 1,  vil kunne få udbetalt børnetilskud fra det tidspunkt,  

 hvor  

 det konstateres, at den tidligere bidragspligtige ikke er fader til barnet,  

 og  

 indtil det tidspunkt, hvor det måtte blive fastslået, hvem der er fader til  

 barnet.
 Om spørgsmålet om tilbagebetaling af børnebidrag, når bidraget  

 bortfalder, fordi det viser sig, at den tidligere udlagte fader alligevel  

 ikke  

 er fader til barnet, kan der henvises til følgende dom:
Københavns Byrets dom af 25. februar 2002,  

 sag nr.
BS 1C-12325/2000 »Under denne sag   har sagsøgeren, faderen,  

 påstået sagsøgte 1, moderen og sagsøgte 2, barnet, dømt in solidum til  

 sagsøgeren at betale 62.214 kr.
 Sagen drejer sig om,  

 hvorvidt de sagsøgte kan anses for at være erstatningspligtige overfor  

 sagsøgeren  

 for det påstævnte beløb som sagsøgeren har betalt i børnepenge til sagsøgte  

 2,  

 i perioden fra den 1. august 1990 til den 1. december 1998 under hensyn til,  

 at  

 X   den 6. september 1999 anerkendte faderskabet til sagsøgte 2.
 Rettens  

 bemærkninger:
 Efter de foreliggende  

 oplysninger lægger retten til grund, at sagsøgte 1 først i 1998 søgte  

 faderskabssagen  

 genoptaget.
 Efter den skete  

 bevisførelse herunder sagsøgers og sagsøgte 1´s afgivne partsforklaringer  

 finder retten det for godtgjort, at sagsøgte 1 på tidspunktet for sagsøgerens  

 anerkendelse af faderskabet til sagsøgte 2 var vidende om, at sagsøgeren  

 muligvis ikke var far til sagsøgte 2.
 Retten finder herefter,  

 at sagsøgte 1 har udvist svig ved at have undladt at oplyse, at der kunne  

 være  

 flere mulige fædre på det tidspunkt, da sagsøgeren anerkendte faderskabet til  

 sagsøgte 2.
Under hensyn hertil  

 findes sagsøgte 1 med urette som indehaver af forældremyndigheden over  

 sagsøgte  

 2 og i den egenskab at være både påtale- og rådighedssubjekt at have modtaget  

 de af sagsøgeren betalte børnebidrag.
Sagsøgte 1 er som følge heraf  

 erstatningsansvarlig overfor sagsøgeren.
Retten finder ikke, at  

 sagsøgeren har udvist passivitet.
Retten har i den forbindelse lagt vægt på,  

 at  

 Civilretsdirektoratet traf afgørelse den 28. august 2000.
 For så vidt angår den  

 af sagsøgeren overfor sagsøgte 2 nedlagt påstand lægger retten til grund, at  

 sagsøgte 2 som umyndig barn alene er interessesubjekt og ikke har en  

 selvstændig ret til at kræve børnebidrag fastsat og indkrævet.
 Under hensyn hertil  

 findes sagsøgte 2 ikke at kunne ifalde erstatningsansvar overfor sagsøgeren.
Som følge af det  

 anførte tages sagsøgerens påstand herefter alene til følge for så vidt angår  

 sagsøgte 1 med den subsidiært nedlagte rentepåstand, og sagsøgte 2  

 frifindes.« Det bemærkes, at moderen  

 under sagen hævdede, at faderen var klar over, at der var en anden  

 faderskabsmulighed,  

 men at dette ikke blev godtgjort.
6.2.2.10.  

 Tilsidesættelse af en aftale om ikke at skulle betale børnebidrag Efter § 17 i lov om børns forsørgelse tilsidesættes en aftale  

 om børnebidrag som stridende mod barnets tarv, når bidragets størrelse ligger  

 under det bidrag, som statsforvaltningen ville have fastsat.
 Hvis der er aftalt et bidrag, har ændringen af aftalen normalt  

 først virkning fra første forfaldsdag efter afgørelsen, jf. udgangspunktet i  

 bekendtgørelsens § 14, stk. 1, og pkt. 6.2.1.
 Skal der efter aftalen ikke betales noget bidrag, betragtes  

 situationen derimod som en førstegangsfastsættes af bidrag, således at  

 bidraget  

 fastsættes fra indgivelsen af ansøgningen om bidrag, jf. bekendtgørelsens §  

 14,  

 stk. 2, nr. 10, sammenholdt med § 9. Dette er beskrevet i pkt. 4.1. Hvis den  

 bidragspligtige efter aftalen har afholdt udgifter vedrørende barnet efter  

 ansøgningen, skal der tages hensyn hertil, jf. pkt. 4.7.
6.2.2.11. Børnepension Pensionsudbetalinger, som tilfalder barnet (børnepension), og  

 som hidrører fra bidragspligtiges pension, anses for at være en del af den  

 bidragspligtiges forsørgelse af barnet.
Overstiger pensionen det bidrag, der  

 ellers kunne være fastsat, bortfalder børnebidraget.
Er bidraget højere end  

 børnepensionen, nedsættes bidraget, således at den bidragspligtige kun skal  

 betale forskellen mellem pensionen og børnebidraget.
Dette gælder også,  

 selvom  

 denne forskel er mindre end normalbidraget.
Der henvises til  

 Skarrildhus-beretningen 1991, pkt.
B.b.1., og 1997, pkt.
B.b.7.
 Som udgangspunkt har afgørelsen om bortfald eller nedsættelse  

 af børnebidrag i disse situationer virkning fra første forfaldsdag efter  

 afgørelsen.
Udbetalingen af børnepension begynder først, når det er  

 fastslået, at betingelserne herfor er opfyldt.
I den forbindelse vil der ofte  

 blive udbetalt børnepension med tilbagevirkende kraft til det tidspunkt, hvor  

 den begivenhed hos den bidragspligtige, der udløste pensionen, indtrådte.
 Den bidragspligtige kan derfor i en periode have ydet barnet  

 dobbelt forsørgelse gennem dels børnebidraget og dels børnepensionen.
I disse situationer bortfalder eller nedsættes børnebidraget  

 fra det tidspunkt, hvor børnepensionen har virkning.
Dette forudsætter dog,  

 at  

 den bidragspligtige ansøger om nedsættelse af bidraget med tilbagevirkende  

 kraft inden 6 måneder efter det tidspunkt, hvor pensionen blev udbetalt.
Der  

 henvises til bekendtgørelsens § 14, stk. 3.
 Ansøges der senere,  

 har bortfaldet/nedsættelsen først virkning fra første forfaldsdag efter  

 afgørel  

 sen.
Det bemærkes, at pensionsudbetalinger, som hidrører fra den  

 bidragsberettigedes pension, anses for at være en del af den  

 bidragsberettigedes  

 forsørgelse af barnet.
Sådanne pensionsudbetalinger har derfor ikke betydning  

 for den anden forældres forsørgelse af barnet.
 Familiestyrelsen har ved brev af 22. marts 2005 orienteret  

 pensionsvirksomheder, pengeinstitutter m.v., der administrerer  

 pensionsordninger med børnepension, herom.
Endvidere bemærkes det, at børnebidrag kun bortfalder på grund  

 af barnets børnepension, hvis pensionen udbetales til den bidragsberettigede,  

 således at denne kan anvende pensionen til barnets forsørgelse.
Det er ikke  

 nok, at den bidragspligtige dokumenterer, at barnet er berettiget til  

 børnepensionen.
Hvis forældre med fælles forældremyndighed ikke kan blive enige  

 om udbetalingen af pensionen, kan statsforvaltningen efter værgemålslovens §  

 3,  

 stk. 5, træffe afgørelse herom.
Dette kan illustreres med følgende afgørelse:
TFA 2005.367 »Civilstyrelsen bestemte, at en  

 børnepension på ca. 4.200 kr. om måneden skulle udbetales med 25 % til den  

 bidragsberettigede, dog minimum det til enhver tid gældende normalbidrag, med  

 25 % til den bidragspligtige, mens resten skulle indsættes på en  

 børneopsparing  

 tilhørende barnet.« Finansstyrelsen har i  

 brev af 19. august 2002 beskrevet udbetalingen af børnepension efter  

 tjenestemandsloven,  

 når der er henholdsvis eneforældremyndighed og fælles forældremyndighed,  

 således:
PEN/nr.  

 64/SOM »Finansstyrelsen har  

 fra Personalestyrelsen modtaget Deres henvendelse af 7. august 2002  

 vedrørende  

 udbetaling af børnepensionstillæg.
Finansstyrelsen kan  

 indledningsvis oplyse, at børnepensionstillæg udbetales som en selvstændig  

 ydelse til det berettigede barn, jf. § 14, stk. 1, i lov om  

 tjenestemandspension.
Der er således ikke tale om et tillæg til  

 tjenestemandspensionistens pension.
Om vores praksis for  

 udbetaling af børnepensionstillæg til skilsmissebørn kan vi oplyse, at når en  

 tjenestemand bliver pensioneret, skal han i et pensionsskema oplyse, om han  

 har  

 børn under 21 år.
I givet fald skal det oplyses, hvilken konto et  

 børnepensionstillæg skal indsættes på.
Hvis barnet er under 18 år, skal  

 kontooplysningen  

 være underskrevet af indehaveren af forældremyndigheden, jf. vedlagte skema.
Hvis der ikke er fælles  

 forældremyndighed, udbetaler vi børnepensionstillæg til den konto, som  

 indehaveren af forældremyndigheden ønsker.
Vi henviser herved til  

 værgemålslovens  

 § 1, stk. 3 og § 2, stk. 1.
 Hvis der er fælles  

 forældremyndighed udbetaler vi tillægget til den konto, som den ene af  

 forældrene  

 har angivet, medmindre vi er bekendt med, at forældrene er uenige om kontoen,  

 jf. § 3, stk. 3, i værgemålsloven.
 Hvis vi bliver bekendt  

 med, at forældrene er uenige om, hvilken konto tillægget skal indsættes på,  

 standser vi udbetalingen af børnepensionstillæg, og genoptager først  

 udbetalingen, når spørgsmålet, om hvilken konto der skal anvendes, er  

 afklaret  

 mellem forældrene, eller når barnet fylder 18 år.
Når tillægget igen  

 kommer til udbetaling, får barnet efterbetalt det beløb, som det har ret til  

 for den periode, hvor vi har standset udbetalingen, men beløbet forrentes  

 ikke,  

 da den forsinkede udbetaling ikke beror på forhold i Finansstyrelsen.« 6.2.2.12.  

 Bortfald af uddannelsesbidrag, fordi uddannelsen afsluttes el.lign.
I bekendtgørelsens § 14, stk. 4, er det præciseret, at  

 uddannelsesbidrag senest bortfalder fra det tidspunkt, hvor uddannelsen  

 afsluttes eller opgives.
Dette bør fremgå af bidragsresolutionen.
Der  

 henvises  

 til Skarrildhus-beretningen 1992, side 12-13.
6.2.2.13. Der foreligger  

 særlige omstændigheder Som det fremgår af bekendtgørelsens § 14, stk. 1, har en  

 ændring af et bidrag som udgangspunkt virkning fra første forfaldsdag efter  

 den  

 trufne afgørelse.
 Dette udgangspunkt fraviges i nogle bestemte situationer, jf.  

 bekendtgørelsens § 14, stk. 2-4, således at en ændring af et bidrag i disse  

 situationer har virkning fra et  

  

 tidligere  

 tidspunkt end den første forfaldsdag  

 efter afgørelsen.
 Der kan dog foreligge  

  

 særlige omstændigheder  

 i en sag,  

 der efter bekendtgørelsens § 14, stk. 5, kan føre til, at en ændring af et  

 bidrag har virkning fra et tidligere eller senere tidspunkt end efter stk.  

 1-3.
Særlige omstændigheder kan  

  

 f.eks.  

 anses for at  

 foreligge, hvis en parts egne forhold har været medvirkende til, at en  

 afgørelse er åbenbart urigtig, eller hvis en part har forholdt sig passiv og  

 først søger om ændring af et bidrag lang tid efter, at vedkommende uforskyldt  

 har  

 mistet sit arbejde, eller lang til efter, at vedkommende har fået meddelelse  

 fra kommunen om muligheden for at søge om bortfald af bidraget.
I sådanne  

 tilfælde kan en konkret vurdering føre til, at der foreligger sådanne særlige  

 omstændigheder, at bidraget ændres med virkning fra et andet tidspunkt, end  

 situationerne omhandlet i § 14, stk. 2, nr. 2, 4 og 8, normalt ville føre  

 til.
Ovenstående eksempler på, hvornår der eventuelt kan foreligge  

 særlige omstændigheder, er ikke udtømmende.
En konkret skønsmæssig vurdering  

 vil således også i andre tilfælde efter § 14, stk. 1-3, kunne føre til, at  

 der  

 foreligger sådanne særlige omstændigheder, at bidraget ændres med virkning  

 fra  

 et tidligere eller senere tidspunkt, end situationerne omhandlet i § 14, stk.  

 1-3, normalt ville føre til.
7. OVERGANGSBESTEMMELSER  

 I RELATION TIL BEGYNDELSES- OG  

 ÆNDRINGSTIDSPUNKTER De nye regler om  

  

 begyndelsestidspunkter  

 finder først  

 anvendelse på ansøgninger, der indgives til statsforvaltningen efter  

 ikrafttrædelsen af bidragsreglerne i regelforenklingsloven pr. 1. april 2005.
 Ansøgninger om fastsættelse af bidrag, der er indgivet inden  

 den 1. april 2005, behandles således efter de hidtidige regler og  

 retningslinier.
 Derimod finder de nye regler om  

  

 ændringstidspunkter  

 anvendelse på alle afgørelser, der træffes fra og med den 1. april 2005, også  

 selvom anmodningen om ændring er indgivet inden dette tidspunkt.
8. BEHANDLING AF KLAGER OVER BIDRAGSAFGØRELSER Ved ægteskabslovens §  

 58  

 a, stk. 2, retsvirkningslovens §  

 52 a, stk. 2, og § 21, stk. 2, i lov om  

 børns forsørgelse er der pr. 1. april 2005 indført bemyndigelse for familie-  

 og  

 forbrugerministeren til at fastsætte regler om klagers behandling på  

 bidragsområdet.
 Disse regler er fastsat i bidragsbekendtgørelsens § 16, der har  

 følgende ordlyd:
» § 16.  

  

 Statsforvaltningen  

 kan genoptage behandlingen af en påklaget afgørelse, hvis 1)  

 	  

 klagen indeholder en  

 ansøgning, som statsforvaltningen ikke har taget stilling til, 2)  

 	  

 klagen indeholder  

 væsentlige nye oplysninger, 3)  

 	  

 der foreligger væsentlige oplysninger, som  

 statsforvaltningen ikke har taget stil  

 ling til, eller 4)  

 	  

 der er begået  

 sagsbehandlingsfejl, der kan have betydning for afgørelsen.
Stk. 2.  

  

 Klageren kan påklage statsforvaltningens beslutning  

 om at genoptage sagen til Familiestyrelsen.« Bestemmelsen giver statsforvaltningerne mulighed for at  

 genoptage en sag, hvis der i forbindelse med en klage bliver påberåbt  

 væsentlige nye oplysninger, der kan have betydning for afgørelsens resultat,  

 eller hvis klagen indeholder nye ansøgninger.
Det samme gælder for  

 situationer,  

 hvor der ikke er taget konkret stilling til bestemte oplysninger eller  

 ansøgninger.
Endvidere kan sagen genoptages, hvis statsforvaltningen har  

 foretaget alvorlige sagsbehandlingsfejl, der kan have betydning for  

 afgørelsens  

 resultat.
8.1. Nye ansøgninger Efter det almindelige 2-instans-princip skal realiteten i en  

 sag som udgangspunkt kunne behandles af 2 instanser.
 Statsforvaltningen bør derfor genoptage behandlingen af en  

 påklaget afgørelse i det omfang, der i klagen fremsættes nye ansøgninger,  

 eller  

 hvis klagen indeholder en ansøgning, der allerede var fremsat under  

 behandlingen af sagen, men som statsforvaltningen ikke har taget stilling til  

 ved den påklagede afgørelse.
Hvis statsforvaltningen i realiteten har taget stilling til den  

 nye ansøgning, bør statsforvaltningen ikke genoptage sagen, men følge den  

 almindelige fremgangsmåde for behandling af klager og fremsende sagen med  

 alle  

 bilag til Familiestyrelsen.
Dette kan f.eks. dreje sig om en situation, hvor  

 parten  

 ikke har fået medhold i alt, hvad denne ønskede, og i klagen ønsker parten  

 (endnu) mere, f.eks. hvis statsforvaltningen har afslået at forhøje et  

 børnebidrag til normalbidraget + 50 %, og der i klagen søges om forhøjelse af  

 bidraget til normalbidraget + 100 %, uden nye oplysninger.
8.2. Væsentlige nye oplysninger Kriteriet »væsentlige nye oplysninger« har to led.
For det  

 første skal der være tale om »nye« oplysninger, dvs. oplysninger, som ikke  

 har  

 været inddraget i statsforvaltningens tidligere behandling af sagen.
For det  

 andet  

 skal oplysningerne være væsentlige, dvs. at de skal være egnede til at give  

 afgørelsen  

 et andet indhold.
 I det følgende gennemgås nogle situationer, hvor statsforvaltningen  

 som følge af »væsentlige nye oplysninger« bør genoptage behandlingen af en  

 bidragssag.  

 (Opregningen er ikke udtømmende):
  

 	  

 Parterne har indgået  

 en aftale om bidraget, og statsforvaltningen har udstedt en resolution i  

 overensstemmelse med aftalen.
Klageren er efterfølgende blevet utilfreds med  

 aftalen og påklager derfor  

 »afgørelsen «.
Der er her reelt  

 tale om en ny ansøgning om ændring af det aftalte bidrag og ikke om en klage.
  

 	  

 Statsforvaltningen har  

 truffet en afgørelse om bidrag ud fra bidragspligtiges 3 seneste lønsedler.  

 Den  

 bidragspligtige er efter afgørelsen blevet arbejdsledig og påklager  

 afgørelsen  

 under henvisning til denne lønnedgang.
Der er her tale om en ny ansøgning og  

 ikke  

 en klage.
  

 	  

 Den bidragspligtige  

 har ikke reageret på statsforvaltningens anmodning om at indsende økonomiske  

 oplysninger.
Statsforvaltningen har derfor fastsat bidraget på grundlag af  

 seneste årsopgørelse.
I klagen henviser pligtige alene til, at indtægten nu  

 er  

 lavere, end statsforvaltningen lagde til grund i afgørelsen.
  

 	  

 Den bidragspligtige  

 har ikke reageret på statsforvaltningens anmodning om at indsende økonomiske  

 oplysninger.
Statsforvaltningen har derfor fastsat bidraget på grundlag af  

 seneste årsopgørelse.
Den bidragsberettigede klager og ønsker bidraget  

 forhøjet, idet der henvises til, at den bidragspligtiges aktuelle indtægt er  

 højere end, hvad den seneste årsopgørelse viser.
Her bør statsforvaltningen  

 genoptage sagen og undersøge pligtiges aktuelle økonomiske forhold nærmere.  

 Hvis den bidragspligtige fortsat ikke medvirker til oplysning af sagen, og  

 hvis  

 statsforvaltningen ikke fra anden side  eksempelvis bidragspligtiges  

 arbejdsgiver  kan få de nødvendige oplysninger, kan statsforvaltningen  

 tillægge dette processuel skadevirkning og forhøje bidraget.
   

 	  

 Klager har en konkret  

 begrundet formodning for, at modparten har givet statsforvaltningen urigtige  

 eller ufuldstændige oplysninger af betydning for afgørelsen, således at  

 bidraget er fastsat på urigtigt eller ufuldstændigt grundlag.
   

 	  

 Klager fremsender nyt  

 virksomhedsregnskab eller nye lønsedler, der viser relevante  

 indtægtsændringer.
  

 	  

 Der klages over statsforvaltningens  

 behandling af sagen.
I så fald er det mest hensigtsmæssigt, at  

 statsforvaltningen  

 redegør for sagsbehandlingen over for parten og henviser parten til at  

 påklage  

 sagen, hvis parten ikke kan acceptere statsforvaltningens redegørelse.
8.3. Væsentlige opl  

 ysninger, som statsforvaltningen  

 ikke har taget stilling til Statsforvaltningen bør endvidere genoptage en påklaget sag,  

 hvis klagen indeholder bestemte oplysninger  af væsentlig betydning for  

 sagens  

 afgørelse  som også forelå på tidspunktet for afgørelsen, men som  

 statsforvaltningen  

 ikke har taget konkret stilling til under behandlingen af sagen.
 Dette kan f.eks. være  

 tilfældet, hvis statsforvaltningen i forbindelse med behandlingen af en klage  

 bliver opmærksom på, at der ikke er taget stilling til, om den  

 bidragspligtige  

 ejer det aktieselskab eller anpartsselskab, som han eller hun er ansat i og  

 modtager  

 løn fra.
 Statsforvaltningen bør  

 endvidere genoptage sagen, hvis statsforvaltningen ikke har tillagt  

 oplysningerne  

 den fornødne vægt, eller hvis begrundelsen for afgørelsen ikke opfylder  

 kravene  

 i forvaltningslovens § 24.
8.4. Sagsbehandlingsfejl Hvis statsforvaltningen ved modtagelsen af klagen bliver  

 opmærksom på, at der i forbindelse med afgørelsen er begået  

 sagsbehandlingsfejl, der kan have betydning for afgørelsen, kan  

 statsforvaltningen  

 genoptage sagen.
 Dette kan f.eks. være tilfældet, hvis statsforvaltningen har  

 undladt partshøring over relevante oplysninger, hvis statsforvaltningen har  

 undladt at give en part aktindsigt, eller hvis afgørelsen er truffet uden  

 hensyntagen til gældende praksis eller retningslinier på området, eksempelvis  

 hvis bidragsevnen for en eneindehaver af et anpartsselskab alene er vurderet  

 ud  

 fra lønudbetalinger fra selskabet, og ikke fra virksomhedens overskud før løn  

 mv. til ejeren.
 Statsforvaltningen kan også genoptage sagen, hvis  

 oplysningsgrundlaget ikke har været tilstrækkeligt, f.eks. fordi  

 statsforvaltningen  

 har undladt at indhente oplysninger eller undladt at søge væsentlige  

 oplysninger bekræftet.
8.5. Begrundelse og klagevejledning Statsforvaltningen skal begrunde en beslutning om at genoptage  

 en påklaget afgørelse.
Afgørelsen skal derfor meddeles klageren skriftligt.  

 Samtidig skal klageren orienteres om muligheden for at påklage beslutningen  

 om  

 at genoptage sagen til Familiestyrelsen.
 Dette gælder dog ikke, hvis klageren er indforstået med, at  

 statsforvaltningen genoptager sagen.
8.6. Forhåndsklager Det forekommer, at en part  inden en afgørelse er truffet   

 meddeler statsforvaltningen, at afgørelsen ønskes indbragt for  

 Familiestyrelsen, medmindre parten ved afgørelsen fuldt ud får medhold.
Dette  

 sker bl.a., hvor statsforvaltningen inden afgørelsen i en agterskrivelse har  

 meddelt afgørelsens indhold til parterne.
En forhåndsklage har imidlertid ikke bindende virkning for  

 statsforvaltningen.
Derfor bør statsforvaltningen i disse situationer som  

 udgangspunkt afgøre sagen på normal vis og give klagevejledning.  

 Statsforvaltningen  

 bør dog samtidig i klagevejledningen meddele parten, at statsforvaltningen er  

 bekendt med, at afgørelsen er »forhåndsklaget«, men at statsforvaltningen  

 ikke  

 vil fremsende sagen til Familiestyrelsen, før der er indgivet en egentlig  

 klage.
8.7. Overgangsbestemmelser Statsforvaltningens adgang til at genoptage en påklaget  

 afgørelse finder anvendelse på alle klager og ansøgninger, uanset hvornår  

 afgørelsen er truffet.
