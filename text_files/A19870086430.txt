 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Danmarks Geologiske Undersøgelse (DGU) har til  

 opgave at varetage geologisk dataindsamling og kortlægning samt forskning,  

 rådgivning og formidling med det formål at øge kendskabet til de materialer,  

 processer og sammenhænge, som er af betydning for udnyttelsen og beskyttelsen  

 af Danmarks geologiske naturværdier.
 Stk. 2.  DGU yder geologisk rådgivning til offentlige  

 myndigheder og private i miljø-, energi-, forskningsmæssige og lignende  

 spørgsmål.
 Stk. 3.  DGU kan mod hel eller delvis betaling for  

 offentlige eller private rekvirenter påtage sig opgaver på de områder, hvor  

 DGU har særlige forudsætninger.
 Stk. 4.  Miljøministeren kan fastsætte nærmere regler om  

 DGU's virksomhed.
 § 2.  DGU ledes af en bestyrelse og en direktion.
 Stk. 2.  Miljøministeren udnævner direktionen efter  

 indhentet udtalelse fra bestyrelsen.
 § 3.  Bestyrelsen består af en formand og indtil 10  

 medlemmer, der beskikkes for 3 år ad gangen.
Stk. 2.  Formanden og indtil 8 medlemmer udpeges af  

 miljøministeren efter forhandling med energiministeren.
Medlemmerne skal  

 repræsentere bl.a. forskningen, Energiministeriet, Miljøministeriet samt  

 erhvervsmæssig indsigt. 2 medlemmer vælges af og blandt medarbejderne på DGU.
 Stk. 3.  Bestyrelsen varetager den overordnede ledelse  

 af DGU, herunder godkendelse af arbejdsprogrammer, budgetter, regnskaber og  

 deltagelse i større projekter.
Stk. 4.  Direktionen varetager den daglige ledelse af  

 DGU og repræsenterer institutionen udadtil.
Direktionen skal heri følge de  

 retningslinier og anvisninger, som bestyrelsen har givet.
 § 4.  Miljøministeren kan fastsætte nærmere regler om  

 styrelsen af DGU.
 § 5.  DGU afgiver en gang årligt til miljøministeren  

 en beretning om institutionens virksomhed.
 § 6.  Loven træder i kraft den 1. juli 1988.
 § 7.  Loven gælder ikke for Færøerne og for Grønland.
Givet på Christiansborg Slot, dem 23.  

 december 1987 Under Vor Kongelige Hånd og Segl MARGRETHE R.
