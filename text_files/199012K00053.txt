Nr LSF 53 Forslag til Lov om ændring af lov om byfornyelse og boligforbedring  

 (Tilskud ved kondemnering af ejerboliger og andelsboliger) Fremsat af boligministeren (Agnete Laustsen) den 31. oktober 1990 § 1 I lov om byfornyelse og boligforbedring, jf. lovbekendtgørelse nr. 498 af  

 28. juni 1990, foretages følgende ændringer:
 1. I § 56, stk. 3, indsættes som 2. pkt.:
 »Tilskud efter stk. 1 kan endvidere ikke ydes, såfremt der er opnået  

 tilskud efter § 74 a.«.
 2. I § 66, stk. 3, udgår: »samt«, og efter  

 »§ 58« indsættes: »samt til tilskud efter § 74 a,».
 3. I § 73, stk. 2, 1. pkt. ændres »6 år« til:  

 »15 år«, og stk. 3 ophæves.
 Stk. 4-12 bliver herefter stk. 3-11.
 4. I § 73, stk. 4, der bliver stk. 3, indsættes efter 2.  

 pkt.:
 »Ved kondemnering af boliger, der er omfattet af § 74 a, skal  

 kommunalbestyrelsen oplyse om reglerne for at opnå tilskud efter § 74  

 a.«.
 5. I § 73, stk. 5, der bliver stk. 4, ændres »stk.  

 8-10« til: »stk. 7-9«.
 6. I § 73, stk. 6, der bliver stk. 5, ændres »stk.  

 4« til: »stk. 3«, og »stk. 8-10« ændres til:  

 »stk. 7-9«.
 7. I § 73, stk. 9 og 10, der bliver stk. 8 og 9, ændres  

 »stk. 8« til: »stk. 7«.
 8. Efter § 74 indsættes:
»§ 74 a.
Ejere af ejerboliger samt andelsboligforeninger,  

 boligaktieselskaber, boliganpartsselskaber og anpartshavere, som er omhandlet  

 i kap.
II-IV i lov om andelsboligforeninger og andre boligfællesskaber har  

 ret til et særligt tilskud, hvis deres bolig omfattes af et forbud mod  

 beboelse eller ophold efter § 73 eller efter § 12 i boligtilsynsloven.
 Stk. 2. Tilskud efter stk. 1 kan ikke ydes, såfremt misligholdelse  

 af bygningen eller det kondemnerede har været af væsentlig betydning for  

 kondemneringen.
Stk. 3. For ejere af ejerboliger og anpartshavere opgøres tilskud  

 efter stk. 1 som forskellen mellem værdien i handel og vandel af de  

 kondemnerede boliger efter forbuddet og værdien før forbuddet.
Værdien før  

 forbuddet opgøres efter reglerne i § 56, stk. 7-9.
Stk. 4. Tilskud efter stk. 1 kan kun ydes til ejere af  

 ejerlejligheder, der efter § 63, stk. 1, anses for ejerboliger.
Tilskud kan  

 endvidere kun ydes til ejere af en- og tofamiliehuse, der er udlejet, på  

 betingelse af, at lejligheden, eller - for tofamiliehuse - mindst den ene af  

 lejlighederne er udlejet tidsbegrænset.
Stk. 5. Tilhører den kondemnerede bolig en andelsboligforening,  

 som er omfattet af kap.
II i lov om andelsboligforeninger og andre  

 boligfællesskaber, udmåles tilskuddet for de andelshavere, hvor den til  

 andelen knyttede bolig kondemneres, som forskellen mellem andelens pris før  

 kondemneringen beregnet efter § 5 i lov om andelsboligforeninger og andre  

 boligfællesskaber og salgsværdien efter kondemneringen.
For de andelshavere,  

 hvor den til andelen knyttede bolig ikke kondemneres, opgøres tilskuddet som  

 forskellen mellem andelens værdi før og efter kondemneringen beregnet efter §  

 5 i lov om andelsboligforeninger og andre boligfællesskaber.
Vedrører  

 kondemneringen udlejede boliger, har andelsboligforeningen ikke ret til  

 tilskud, medmindre boligen er udlejet tidsbegrænset.
Tilskuddet udbetales til  

 foreningen.
Andelshavere, der er omfattet af 1. pkt. har ret til at få deres  

 andel af tilskuddet udbetalt af andelsboligforeningen.
Stk. 6. Såfremt særlige beregningsregler i andelsboligforeningens  

 vedtægter fastsætter en lavere værdi af det kondemnerede, udmåles tilskuddet  

 efter stk. 1, efter denne lavere værdi.
Tilsvarende gælder, såfremt ikke  

 kondemnerede lejligheder i andelsboligforeningen i det seneste år før  

 forbuddet er solgt til en lavere pris, end en opgørelse efter reglerne i stk.  

 5 fører til.
 Stk. 7. Såfremt andelsboligforeningen ved indfrielse af gæld i  

 forbindelse med kondemneringen realiserer en kursgevinst, skal kursgevinsten  

 med fradrag af eventuelt kurstab og omkostninger ved indfrielsen fradrages i  

 tilskuddet efter stk. 1.
Stk. 8. Stk. 5-7 finder tilsvarende anvendelse på ejendomme, der  

 ejes af et boligaktie- eller boliganpartsselskab, som er omfattet af kap.
III  

 i lov om andelsboligforeninger og andre boligfællesskaber.
Stk. 9. Tilskud efter stk. 1 forrentes fra datoen for  

 kommunalbestyrelsens modtagelse af ansøgning om tilskud med en årlig rente,  

 der udgør Nationalbankens diskonto, på tidspunktet for  

 kondemneringskendelsen.
Ansøgning om tilskud skal være indgivet inden 6  

 måneder efter modtagelse af forbud efter denne lovs § 73. Såfremt forbuddet  

 er søgt ophævet ved et forbedringsforslag eller er indbragt for  

 byfornyelsesnævnet eller domstolene, regnes 6-måneders fristen dog først fra  

 tidspunktet for meddelelsen af kommunalbestyrelsens eller byfornyelsesnævnets  

 afgørelse eller domsafsigelsen.
 Stk. 10. Tilskud efter stk. 1 udbetales af kommunalbestyrelsen og  

 fastsættes i mangel af enighed af de i lov om offentlige veje nævnte  

 taksationsmyndigheder.
Stk. 11. Det er en betingelse for at få udbetalt tilskud efter  

 stk. 1, at den berettigede for sig og senere ejere erklærer at ville frafalde  

 retten til efter denne lovs § 75 at fremsætte et forbedringsforslag, eller at  

 fristen herfor er udløbet.
Erklæringen tinglyses på ejendommen.
Såfremt et  

 forbedringsforslag er fremsat, kan der ikke ske udbetaling af tilskud,  

 forinden kommunalbestyrelsen har afgjort, om forbedringsforslaget kan  

 godkendes.
Stk. 12. Det er ligeledes en betingelse for at få udbetalt tilskud  

 efter stk. 1, at den berettigede for sig og senere ejere erklærer at ville  

 frafalde retten til at indbringe forbuddet for byfornyelsesnævnet eller  

 domstolene, eller at fristen herfor er udløbet.
Erklæringen tinglyses på  

 ejendommen.
Såfremt forbuddet er indbragt for byfornyelsesnævnet eller  

 domstolene, kan der ikke ske udbetaling af tilskud, forinden  

 byfornyelsesnævnets afgørelse eller domsafsigelsen foreligger.
Stk. 13. Om sagens behandling for taksationsmyndighederne og om  

 tilskuddets fastsættelse finder reglerne i § 51, stk. 2, §§ 53-55 og § 66 i  

 lov om offentlige veje tilsvarende anvendelse.
Endvidere finder  

 bestemmelserne i § 55, stk. 4 og stk. 5, 1. pkt. og § 56, stk. 11 tilsvarende  

 anvendelse.«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning for ejere af ejendomme, hvor forbud mod  

 beboelse eller ophold er meddelt den 1. januar 1983 eller senere i medfør af  

 § 73 eller i medfør af § 12 i boligtilsynsloven.
Stk. 3. For ejere af ejendomme, der har fået meddelelse om forbud  

 inden denne lovs ikrafttræden, er det dog en betingelse for at opnå tilskud  

 efter § 74 a, at ansøgning herom er indgivet inden 6 måneder efter, at loven  

 er trådt i kraft.
Såfremt forbuddet er søgt ophævet ved et forbedringsforslag  

 eller er indbragt for byfornyelsesnævnet eller domstolene, regnes 6-måneders  

 fristen dog først fra tidspunktet for meddelelse af kommunalbestyrelsens  

 eller byfornyelsesnævnets afgørelse eller domsafsigelsen.
 Stk. 4. Lovens § 73, stk. 3 bevarer sin gyldighed for så vidt  

 angår forbud, der er nedlagt før denne lovs ikrafttræden.
Bemærkninger til lovforslaget Almindelige bemærkninger Forslaget har til formål at afhjælpe de betydelige økonomiske følger, som  

 en kondemnering kan have for ejere af ejerboliger og indehavere af  

 andelsboliger mv. og skal ses på baggrund af beslutningsforslag nr.
B 64  

 fremsat i Folketinget den 23.2.1990. I beretning af 23.5.1990 over dette  

 forslag tog Folketingets Boligudvalg til efterretning, at boligministeren  

 under 1. behandlingen den 16.3.1990 tilkendegav, at regeringen til efteråret  

 ville fremsætte forslag om ændring af byfornyelsesloven med det ovenfor  

 angivne formål.
 Efter de gældende regler i kapitel VIII i lov om byfornyelse og  

 boligforbedring, som erstattede boligtilsynsloven, kan  

 kommunalbestyrelsen/boligkommissionen i ejendomme, der frembyder sundheds-  

 eller brandfare, nedlægge forbud mod beboelse eller ophold, hvis det ud fra  

 en samlet økonomisk, bebyggelsesmæssig og brand- og sundhedsmæssig vurdering  

 ikke vil være rimeligt, at der påbydes foranstaltninger, der afhjælper faren.  

 I forbindelse med et forbud skal der fastsættes en frist for fraflytning og  

 rydning af de kondemnerede lokaliteter.
Hvis der for en bygning er nedlagt forbud mod såvel beboelse som  

 ophold, må det kondemnerede efter kondemneringens ikrafttræden kun  

 anvendes til formål, der ikke medfører menneskers ophold ud over ophold af  

 sjældnere og ganske kortvarig karakter.
Lokaler i en sådan bygning kan f.eks.  

 anvendes som lager, men den ændrede anvendelse af bygningen forudsætter, at  

 dette er lovligt i forhold til bygge- og planlovgivningens bestemmelser.
 Er der alene nedlagt forbud mod beboelse, kan bygningen anvendes  

 til ophold, herunder diverse erhvervsformål, hvis denne anvendelse i øvrigt  

 er lovlig efter bygge- og planlovgivningen.
 Hvadenten der er nedlagt forbud mod såvel beboelse som ophold eller alene  

 forbud mod beboelse, kan bygningen eller dens lokaliteter - afhængig af de  

 faktiske forhold og de lovlige anvendelsesmuligheder - således meget vel  

 repræsentere en (ofte betydelig) økonomisk værdi for ejeren.
Kondemnering medfører ikke adgang til erstatning, og f.eks. ejere af  

 ejerboliger skal efter kondemneringen og eventuel genhusning fortsat betale  

 ydelsen på de optagne lån, der havde ejendommen som pantesikkerhed.
En stor  

 del af den kapital, der er bundet i ejendommen, vil helt eller delvist være  

 tabt som følge af den værdiforringelse, som kondemneringen typisk medfører.
For at give navnlig personer, der har investeret i fast ejendom for at bo  

 i ejendommen, mulighed for at »bo en væsentlig del af formuen op«,  

 blev der ved lov nr. 322 af 24. maj 1989 indført en bestemmelse i  

 byfornyelsesloven om, at hvis kondemneringsfristen er 5 år eller derover  

 (max. er 6 år), kan blandt andre ejeren, eet år før forbuddet træder i kraft,  

 få genoptaget spørgsmålet om fortsat benyttelse til ny beslutning.
Anses  

 fortsat benyttelse ud over den oprindelige frist ikke for uforsvarlig, kan  

 der fastsættes en ny frist på op til 15 år regnet fra (det første) forbuds  

 nedlæggelse.
 Uanset vedtagelsen af lovændringen af 24. maj 1989 har det imidlertid vist  

 sig, at kondemnering stadig medfører store problemer, navnlig for ejere af  

 ejerlejligheder, der berøres af et forbud.
 Det er således blevet anført, at der med ændringen ikke er givet nogen  

 sikkerhed for, at kommunalbestyrelsen/boligkommissionen til sin tid vil  

 anvende fristforlængelsen.
 Herudover kan anføres, at en fristforlængelse måske minimerer beboerens  

 følelse af økonomisk tab (ved at strække det over en lang årrække), men at  

 beboeren til gengæld stavnsbindes til at blive i lang tid i boligen.
 Det foreslås derfor, at der i forbindelse med kondemnering meddelt den 1.  

 januar 1983 eller senere efter byfornyelseslovens § 73 eller efter § 12 i  

 boligtilsynsloven af ejerboliger og boliger omfattet af lov om  

 andelsboligforeninger og andre boligfællesskaber ydes et tilskud for den  

 eventuelle værdiforringelse, som indtræder for boligen ved meddelelse af  

 kondemneringsbeslutningen (et tilskud svarende til forskellen mellem værdien  

 af det kondemnerede før og efter forbuddet).
Afgrænsningen af de ejere, der er berettiget til tilskud, er foretaget ud  

 fra en rimelighedsbetragtning, således at lovforslaget som udgangspunkt  

 omfatter personer, der har investeret i fast ejendom, herunder andelsboliger  

 m.v., for at bo i ejendommen.
Ejere af udlejningsejendomme og  

 erhvervsejendomme er, som det fremgår, ikke omfattet af forslaget.
 Tilskud modtaget efter den foreslåede § 74 a er skattepligtigt efter  

 gældende regler, men der vil i ligningsloven blive søgt tilvejebragt den  

 fornødne hjemmel for skattefritagelse.
 Om de mere detaljerede betingelser for at opnå tilskud henvises til  

 bemærkningerne til de enkelte bestemmelser nr. 8.
Efter forslaget tilkendes tilskuddet med virkning fra ansøgningens  

 indgivelse.
Et af de elementer, der indgår ved fastsættelse af det  

 kondemneredes værdi er kondemneringsfristens længde.
Til brug for udmåling af  

 tilskuddet bliver det derfor nødvendigt, at der ved kondemneringen fastsættes  

 en endelig frist for fraflytning og rydning af den kondemnerede ejendom.
Som følge heraf foreslås det, at den ved lov nr. 322 af 24. maj 1989  

 indførte adgang til at få forlænget kondemneringsfristen eet år før forbuddet  

 træder i kraft, ophæves for fremtidige kondemneringer.
I stedet foreslås, at  

 der allerede ved meddelelse af kondemneringsbeslutningen gives adgang for  

 kommunalbestyrelsen/boligkommissionen til at fastsætte en frist på indtil 15  

 år.
 Efter forslaget refunderer staten kommunen halvdelen af udgiften til det  

 foreslåede tilskud.
Økonomiske og administrative konsekvenser Efter byfornyelsesloven er det overladt til den enkelte  

 kommunalbestyrelse eller dennes boligkommission at træffe beslutning om  

 kondemnering.
Der foreligger ingen egentlig statistisk opgørelse over hverken  

 omfanget af den hidtidige kondemnering eller behovet for fremtidige  

 kondemneringer, og det er derfor forbundet med stor usikkerhed at foretage  

 skøn over de økonomiske konsekvenser af lovforslaget.
Det skønnes med stor usikkerhed, at der siden 1983 ialt er kondemneret i  

 størrelsesordenen 100 boliger, heraf hovedparten i Københavns Kommune.
Det  

 skønnes endvidere, at disse boliger maksimalt vil være berettiget til et  

 kondemneringstilskud på i størrelsesordenen 25 mill. kr.
Det skønnes  

 endvidere, at der i øjeblikket resterer i størrelsesordenen 500 boliger, hvor  

 det ikke kan udelukkes, at det efter en konkret vurdering vil kunne blive  

 skønnet, at der foreligger kondemnable forhold, som det ikke er muligt at  

 afhjælpe.
Hovedparten af disse boliger er beliggende i Københavns Kommune, og  

 det skønnes, at omkring 3/4 er andelsboliger e.l., mens ca. 1/4 er  

 ejerlejligheder.
Med stor usikkerhed skønnes de gennemsnitlige  

 kondemneringstilskud at udgøre i størrelsesordenen 150.000 kr. for  

 andelsboliger og 350.000 kr. for ejerlejligheder.
 På basis af de historiske erfaringer i København skønnes det endvidere, at  

 der i de kommende år blandt disse boliger vil blive kondemneret omkring 10-20  

 boliger årligt, hvilket vil medføre tabserstatninger på i størrelsesordenen  

 2-4 mill. kr. årligt.
 På ovenstående baggrund skønnes det med meget betydelig usikkerhed, at  

 lovforslaget vil medføre statslige udgifter på i størrelsesordenen  

 10-12 mill. kr. i 1991, og omkring 1 mill. kr. årligt i de følgende år.
 Da staten og kommunerne hver bærer halvdelen af udgifterne, vil  

kommunerne under de anførte forudsætninger opleve tilsvarende  

 udgifter.
 Udgifterne afholdes inden for de aktivitetsrammer, der afsættes på de  

 årlige finanslove til byfornyelse og sanering.
Ud over udgifter til tilskud vil staten afholde et beløb på omkring  

 200.000 kr. til information om ordningen.
Udgifterne hertil afholdes indenfor  

 de 1,5 mill. kr., der er afsat på finansloven til vejledning og orientering  

 om fornyelse og forbedring af byer og boliger.
Bemærkninger til de enkelte bestemmelser Til § 1 Til nr. 1 Med den foreslåede ændring vil en ejer, der har fået tilskud efter den i  

 nr. 8 foreslåede § 74 a ikke herudover kunne få tilskud efter § 56, såfremt  

 den kondemnerede ejendom afstås eller overtages i forbindelse med  

 gennemførelse af en byfornyelse inden for 2 års-fristen i § 56, stk. 2.
Til nr. 2 Efter tilføjelsen til § 66, stk. 3, refunderer staten kommunen halvdelen  

 af udgifterne til tilskud efter § 74 a.
Til nr. 3 I forslagets nr. 8 foreslås det i § 74 a, stk. 9, at tilskud efter § 74 a,  

 stk. 1 forrentes fra datoen for modtagelse af ansøgning om tilskud.
Som det fremgår af de almindelige bemærkninger, er et af de elementer, der  

 indgår ved fastsættelse af det kondemneredes værdi, kondemneringsfristens  

 længde.
Det er derfor nødvendigt til brug for kommunalbestyrelsens udmåling  

 af tilskuddet, at der ved kondemneringen fastsættes en endelig frist for  

 fraflytning og rydning af den kondemnerede ejendom.
Det foreslås derfor, at den ved lov nr. 322 af 24. maj 1989 indførte  

 adgang i § 73, stk. 3 til at få forlænget kondemneringsfristen eet år før  

 forbuddet træder i kraft, ophæves for fremtidige kondemneringer.
I stedet  

 foreslås, at det i § 73, stk. 2 angivne maksimum på 6 år for en  

 kondemneringsfrist forlænges til 15 år.
Denne længere frist kan anvendes,  

 såfremt kommunalbestyrelsen (boligkommissionen) ikke finder det uforsvarligt,  

 at ejendommen benyttes.
 For forbud, der er nedlagt før lovændringen måtte træde i kraft,  

 opretholdes de hidtidige bestemmelser, jf. lovforslagets § 2, stk. 4.
Til nr. 4 Den gældende § 73, stk. 4, foreslås udvidet til også at omfatte oplysning  

 om muligheden for at få tilskud efter § 74 a.
Til nr. 5-7 Ændringerne er redaktionelle.
Til nr. 8 Efter de gældende regler er der ikke adgang til at få tilskud ved  

 kondemnering.
 Med forslagets § 74 a, stk. 1 indføres ret til for ejere af  

 ejerboliger, andelsboligforeninger og andre boligfællesskaber at få et  

 særligt tilskud til dækning af den værdiforringelse af deres ejendom, som en  

 kondemnering skønnes at have medført.
 Der er ikke som ved ekspropriation tale om erstatning, men om en  

 godtgørelse ud fra en rimelighedsbetragtning om, at ejendommen ikke længere  

 kan anvendes til sit oprindelige formål.
 Der er ikke ret til tilskud, såfremt misligholdelse af bygningen eller det  

 kondemnerede har været af væsentlig betydning for kondemneringen, jf.  

forslagets § 74 a, stk. 2.
I forslagets § 74 a, stk. 1 afgrænses de ejendomskategorier, hvor ejerne  

 kan opnå tilskud.
Den tilskudsberettigede kreds udgøres herefter af ejere af  

 ejerboliger samt af de boligfællesskaber, der er omfattet af lov om  

 andelsboligforeninger og andre boligfællesskaber, dvs. private  

 andelsboligforeninger, boligaktieselskaber, boliganpartsselskaber og  

 anpartshavere.
Ejere af udlejningsejendomme og erhvervsejendomme er ikke omfattet af den  

 foreslåede ret til tilskud, idet der ikke for disse personer er samme  

 beskyttelseshensyn at varetage som for de personer, der alene er indehaver af  

 en bolig, der tjener som deres bolig.
For så vidt angår lokaler, der består  

 af både en bolig- og en erhvervsandel, er det alene værdiforringelsen af  

 boligen, der kan opnås tilskud til.
 Da der efter forslaget ikke skal ydes tilskud til ejere af  

 udlejningsejendomme, indeholder lovforslaget regler om udlejede boliger i  

 ejendomme, der tilhører en andelsboligforening mv. samt om ejendomme, der er  

 opdelt i ejerlejligheder og for en- og tofamiliehuse.
Det fremgår således af forslagets § 74 a, stk. 4, 1. pkt., at der  

 kun kan ydes tilskud til ejere af de ejerlejligheder, hvor ejerlejlighederne  

 bebos af ejeren, eller hvor ejerlejlighederne er overdraget enkeltvis og  

 enten er udlejet tidsbegrænset eller er omfattet af den særlige  

 opsigelsesbestemmelse i lejelovens § 83, litra a, hvorefter udlejeren kan  

 opsige, når han ønsker selv at benytte det lejede.
Den foreslåede regel  

 medfører navnlig, at der ikke gives tilskud til ejeren af usolgte udlejede  

 ejerlejligheder, og er i øvrigt i overensstemmelse med de kriterier, der  

 anvendes i § 63 ved afgørelsen af spørgsmålet, om ejeren af en ejerlejlighed  

 skal have støtte efter reglerne for ejerboliger eller udlejningsejendomme.
 Det følger desuden af den foreslåede § 74 a, stk. 4, sidste pkt.,  

 at der kun kan ydes tilskud til ejere af en- og tofamiliehuse, der er  

 udlejet, på betingelse af at lejligheden, eller - for tofamiliehuse - mindst  

 den ene af lejlighederne er udlejet tidsbegrænset.
 Endelig følger af forslagets § 74 a, stk. 5, 4. pkt., at der ikke  

 kan ydes tilskud til en udlejet bolig i en ejendom, der ejes af en  

 andelsboligforening e.l., medmindre boligen er udlejet tidsbegrænset.
 Som det fremgår af den foreslåede § 74 a, stk. 3, opgøres  

 tilskuddet for ejere af ejerboliger og anpartshavere som forskellen mellem  

 værdien af det kondemnerede efter forbuddet og værdien før forbuddet.
 Værdien af ejerboligen eller anpartsboligen før forbuddet fastsættes efter  

 samme regler som i § 56.
Værdien efter kondemneringen fastsættes som værdien i handel og vandel, og  

 det indgår heri, hvad den pågældende ejendom alternativt vil kunne anvendes  

 til, fx erhvervsvirksomhed eller lager, inden for rammerne af den øvrige  

 lovgivning, herunder navnlig kommuneplanloven.
I visse tilfælde kan  

 nedrivning og nybyggeri på grunden være en mulighed for ejeren.
Det kan ikke udelukkes, at de alternative anvendelsesmuligheder i ganske  

 særlige tilfælde vil kunne give ejeren et lige så stort - i visse tilfælde  

 større - økonomisk udbytte af den kondemnerede ejendom sammenlignet med  

 situationen før kondemneringen.
I så fald er der efter forslaget ikke adgang  

 til at få tilskud.
Ved fastsættelse af det kondemneredes værdi skal udover den alternative  

 anvendelse desuden indgå en eventuel kondemneringsfrist, der ifølge  

 forslagets nr. 3 foreslås udvidet fra maksimalt 6 år til at kunne udgøre  

 maksimalt 15 år.
En lang frist vil således kunne nedbringe tilskuddet med et  

 beløb svarende til værdien af at bo i ejendommen.
 Efter forslaget tilkendes tilskuddet med virkning fra ansøgningens  

 indgivelse, og det vil derfor være forholdene på dette tidspunkt, som indgår  

 ved vurderingen af det kondemneredes værdi.
 Såfremt en kondemneret ejendom på grund af ændrede forhold senere måtte  

 vise sig at få en højere værdi end på tidspunktet for ansøgningens  

 indgivelse, skal der ifølge forslaget ikke ske tilbagebetaling af tilskuddet.  

 Omvendt vil senere ændringer, der bevirker, at værdien af det kondemnerede  

 falder, ikke medføre, at ejeren/andelshaveren får ret til ydeligere tilskud.  

 Baggrunden herfor er et ønske om en så enkel og ubureaukratisk  

 tilskudsordning som muligt, idet udgifterne til administration af en »a  

 conto ordning« meget vel kan blive betydelige.
Hvis ejendommen tilhører en andelsboligforening berøres samtlige  

 andelshavere økonomisk af kondemneringen, uanset om kondemneringen vedrører  

 hele ejendommen eller enkelte boliger i ejendommen.
Det foreslås, at  

 tilskuddet beregnes således, at både de andelshavere, der bor i kondemnerede  

 boliger og de andelshavere, hvis boliger ikke er omfattet af kondemneringen  

 kan få tilskud til dækning af den værdiforringelse, som andelsbeviset  

 udsættes for.
 Tilskuddet beregnes efter den foreslåede § 74 a, stk. 5, for de  

 andelshavere, hvor den til andelen knyttede bolig kondemneres, som forskellen  

 mellem andelens pris før kondemneringen beregnet efter § 5 i andelsboligloven  

 og salgsværdien efter kondemneringen.
 For de andelshavere, hvor den til andelen knyttede bolig ikke kondemneres  

 opgøres tilskuddet som forskellen mellem andelens værdi før og efter  

 kondemneringen beregnet efter § 5 i andelsboligloven.
Hvis det kun er en del af boligerne, der kondemneres, er der forskel på  

 beregningen af det tab, som de andelshavere, der bor i de kondemnerede  

 boliger og de øvrige andelshavere lider.
Andelshavere, der bor i kondemnerede  

 boliger, skal have dækket den nedgang i andelens pris, der er en følge af, at  

 boligen ikke længere kan anvendes til sit oprindelige formål.
Hvis der efter  

 kondemneringen slet ikke er nogen anvendelsesmuligheder for boligen har  

 andelsbeviset ingen værdi og tabet udgør andelsbevisets fulde værdi incl.  

 værdien af eventuelle individuelle forbedringer.
De øvrige andelshavere skal  

 have dækket det tab, der er en følge af, at værdien af ejendommen og dermed  

 værdien af andelene bliver mindre som følge af kondemneringen.
Beregningsmetoden er illustreret ved nedenstående eksempel, idet det skal  

 understreges, at talstørrelserne og forudsætningerne, ikke er hentet fra  

 eksisterende andelsboligforeninger, men er konstrueret og udelukkende har til  

 formål at belyse, hvordan tilskuddene beregnes.
Forudsætningerne for  

 regnestykket er en andelsboligforening bestående af 10 andelshavere, hvor  

 alle andelsboliger har samme indbyrdes værdi.
Ved opgørelsen af foreningens  

 formue anvender andelsboligforeningen den senest ansatte ejendomsværdi  

 (kontantejendomsværdien), jf. § 5, stk. 2 c, i lov om andelsboligforeninger  

 og andre boligfællesskaber.
En af boligerne kondemneres og kan efter  

 kondemneringen ikke anvendes til andre indtægtsgivende formål.
Boligen er  

 forbedret for 10.000 kr.
 Før kondemneringen udgjorde nettoformuen og andelenes værdi følgende  

 beløb:
 Ejendommens værdi 2.000.000 kr.
 Indestående prioriteter - 1.600.000 kr.
 Nettoformue 400.000 kr.
 Andelenes værdi 40.000 kr.
 Efter kondemneringen af en bolig, der har en forholdsmæssig værdi på  

 200.000 kr. af den samlede ejendomsværdi, ændres beløbene således, idet der  

 ses bort fra udbetaling af tilskud:
 Ejendommens værdi 1.800.000 kr.
 Indestående prioriteter - 1.600.000 kr.
 Nettoformue 200.000 kr.
 Andelenes værdi (gennemsnit) 20.000 kr.
 Behovet for tilskud er:
 Nedgang i ejendommens værdi 200.000 kr.
 Værdi af forbedringer 10.000 kr.
 Tilskud i alt 210.000 kr.
 Andelsboligforeningen får herefter udbetalt 210.000 kr., hvoraf den  

 udbetaler 50.000 kr. til den andelshaver, der har boet i den kondemnerede  

 bolig svarende til, at andelens pris incl. værdi af forbedringer er reduceret  

 fra 50.000 kr. til 0 kr.
 Efter udbetaling af tilskud på 160.000 kr. udgør nettoformuen og andelenes  

 værdi efter kondemneringen følgende beløb:
 Ejendommens værdi 1.800.000 kr.
 Tilskud 160.000 kr.
 Indestående prioriteter - 1.600.000 kr.
 Nettoformue 360.000 kr.
 Andelenes værdi (9 andele) 40.000 kr.
 Som det fremgår af eksemplet medregnes den direkte ramte andelshaver ikke  

 ved fordeling af tilskuddet på de 160.000 kr., idet den pågældende allerede  

 har fået fuld kompensation for nedgangen i andelens pris.
 Alle andelshaverne er således holdt skadesløse for den nedgang i andelenes  

 værdi og pris, som kondemneringen har medført.
Tilskuddet udbetales til andelsboligforeningen, der fordeler tilskuddet  

 mellem andelshaverne.
Andelshavere, der er direkte berørt af kondemneringen  

 har ret til at få deres andel af tilskuddet udbetalt af  

 andelsboligforeningen.
Det er overladt til andelsboligforeningen at tage  

 stilling til, hvordan de direkte berørte andelshavere skal indgå ved  

 foreningens videre drift.
 Med hensyn til den del af tilskuddet, der modsvarer de øvrige  

 andelshaveres tab er der ikke fastsat regler om, hvordan  

 andelsboligforeningen skal anvende tilskuddet, men visse panthavere i  

 ejendommen vil kunne stille krav om, at prioritetsgælden nedbringes som følge  

 af den værdiforringelse af ejendommen, kondemneringen har medført.
 Forslagets § 74 a, stk. 6 og 7 svarer til reglerne i § 56, stk. 5  

 og 6, idet de foreslåede bestemmelser dog er tilpasset nærværende lovforslags  

 formål om at yde tilskud ved kondemnering i al almindelighed i modsætning til  

 efter § 56, hvor der alene ydes tilskud, såfremt der sker afståelse eller  

 overtagelse af den kondemnerede ejendom i forbindelse med gennemførelsen af  

 en beslutning om byfornyelse og boligforbedring.
 Efter forslagets § 74 a, stk. 8, finder bestemmelserne i de  

 foreslåede stk. 5-7 tilsvarende anvendelse på ejendomme, der ejes af et  

 boligaktie- eller boliganpartsselskab, som er omfattet af kap III i  

 andelsboligloven.
 Efter forslagets § 74 a, stk. 9, forrentes tilskuddet fra datoen  

 for fremkomsten af ansøgning om tilskud.
 Som efter § 56 foreslås det i § 74 a, stk. 10, at tilskuddene  

 udbetales af kommunalbestyrelsen og i mangel af enighed fastsættes af de i  

 lov om offentlige veje omhandlede taksationsmyndigheder.
Efter § 75 har ejeren af en kondemneret ejendom ret til at fremsætte et  

 forbedringsforslag.
Hvis kommunalbestyrelsen godkender forslaget, kan  

 kondemneringen ophæves, når forslaget er gennemført.
For at imødegå at ejeren  

 af en kondemneret ejendom først modtager tilskud efter den foreslåede § 74 a,  

 stk. 1, og derefter får kondemneringen ophævet, er det i § 74 a, stk.  

 11, foreslået, at det er et tilskudsvilkår, at retten til at komme med  

 forbedringsforslag frafaldes, eller at fristen for at fremkomme med et  

 forbedringsforslag er udløbet.
På linie hermed foreslås, at der ikke vil  

 kunne udbetales tilskud, før end kommunalbestyrelsen har afgjort, om et  

 eventuelt allerede fremsat forbedringsforslag vil kunne godkendes.
 I forslagets § 74 a, stk. 12, forslås, at der ved udbetaling af  

 tilskud forholdes på samme måde ved indbringelse for byfornyelsesnævn og  

 domstolene som foreslået i § 74 a, stk. 11.
Erklæringen om at ejeren frafalder retten til at fremsætte  

 forbedringsforslag eller til at indbringe forbuddet for byfornyelsesnævnet  

 eller domstolene skal afgives med virkning for ejeren og senere erhververe.  

 Dokumentet vil blive aflyst, når det ikke længere har aktualitet.
Kommunen er  

 påtaleberettiget og sørger i sin egenskab heraf for aflysningen af  

 dokumentet.
Endelig foreslås det i § 74 a, stk. 13, at boligministeren  

 bemyndiges til at fastsætte nærmere regler om ansøgning, beregning og  

 udbetaling af tilskuddene.
Såfremt der opstår behov herfor, vil der endvidere  

 kunne fastsættes bestemmelser om de oplysninger, en ansøgning om tilskud skal  

 indeholde.
Til § 2 Efter forslaget træder loven i kraft dagen efter bekendtgørelsen i  

 Lovtidende.
Videre foreslås, at muligheden for at oppebære tilskud finder anvendelse  

 på ejere af ejendomme, hvor forbud mod beboelse eller ophold er meddelt den  

 1. januar 1983 eller senere i medfør af § 73 eller i medfør af § 12 i  

 boligtilsynsloven.
Den fastsatte skæringsdato er således sammenfaldende med  

 datoen for byfornyelseslovens ikrafttræden.
 Efter § 2, stk. 3 foreslås det, at ejere af ejendomme, der har fået  

 meddelelse om forbud inden lovens ikrafttræden, som betingelse for at opnå  

 tilskud skal indgive ansøgning herom inden 6 mdr. fra lovens ikrafttræden.
Endelig foreslås i § 2, stk. 4, at § 73, stk. 3 i lov om  

 byfornyelse og boligforbedring, jf. lovbekendtgørelse nr. 498 af 28. juni  

 1990 bevarer sin gyldighed for så vidt angår forbud, der er nedlagt før denne  

 lovs ikrafttræden.
Herved bevares muligheden for ejeren eller panthaveren for  

 at søge om fristforlængelse før kondemneringens indtræden i de tilfælde, hvor  

 der før lovens ikrafttræden er nedlagt forbud med en frist på 5 år eller  

 derover.
Bilag1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om byfornyelse og boligforbedring, jf. lovbekendtgørelse nr. 498 af  

 28. juni 1990, foretages følgende ændringer:
 1. I § 56, stk. 3, indsættes som 2. pkt.:
 »Tilskud efter stk. 1 kan endvidere ikke ydes, såfremt der er opnået  

 tilskud efter § 74 a.«.
 § 56.
- - - Stk. 3. Tilskud efter stk. 1 kan ikke ydes, såfremt grov  

 misligholdelse af bygningen har været af væsentlig betydning for  

 kondemneringen.
- - - 2. I § 66, stk. 3, udgår: »samt«, og efter  

 »§ 58« indsættes: »samt til tilskud efter § 74 a,».
 3. I § 73, stk. 2, 1. pkt. ændres »6 år« til:  

 »15 år«, og stk. 3 ophæves.
 Stk. 4-12 bliver herefter stk. 3-11.
 4. I § 73, stk. 4, der bliver stk. 3, indsættes efter 2.  

 pkt.:
 »Ved kondemnering af boliger, der er omfattet af § 74 a, skal  

 kommunalbestyrelsen oplyse om reglerne for at opnå tilskud efter § 74  

 a.«.
 5. I § 73, stk. 5, der bliver stk. 4, ændres »stk.  

 8-10« til: »stk. 7-9«.
 6. I § 73, stk. 6, der bliver stk. 5, ændres »stk.  

 4« til: »stk. 3«, og »stk. 8-10« ændres til:  

 »stk. 7-9«.
 7. I § 73, stk. 9 og 10, der bliver stk. 8 og 9, ændres  

 »stk. 8« til: »stk. 7«.
 § 73.
- - - Stk. 2. Fristen må ikke overstige 6 måneder, når fortsat  

 benyttelse skønnes at være forbundet med nærliggende fare, og må i øvrigt  

 ikke overstige 6 år.
Et forbud kan dog begrænses således, at de nuværende  

 brugere kan fortsætte den hidtidige benyttelse enten i et bestemt åremål  

 eller til deres fraflytning eller død, såfremt der foreligger ganske særlige  

 forhold, navnlig i tilfælde, hvor det, der kondemneres, udgør en lille del af  

 en bebyggelse eller den eneste brugsenhed i bebyggelsen.
Stk. 3. Når fristen for et i medfør af stk. 1 nedlagt forbud er 5  

 år eller derover, kan ejeren eller en panthaver, eet år før forbudet træder i  

 kraft, og inden det er trådt i kraft, forlange, at kommunalbestyrelsen  

 optager spørgsmålet om fortsat benyttelse til ny beslutning.
Skønner  

 kommunalbestyrelsen, at fortsat benyttelse ud over den oprindelige frist ikke  

 er uforsvarlig, kan den fastsætte en ny frist for benyttelsens ophør.
Fristen  

 kan højst være i alt 15 år, regnet fra forbudets nedlæggelse.
Stk. 4. Forbud efter stk. 1, som skal indeholde oplysning om  

 klageadgangen, jf. § 76, skal skriftligt meddeles ejeren, lejerne og de  

 panthavere, hvis rettigheder fremgår af tingbogen.
Ejeren og lejerne skal  

 desuden have orientering om reglerne, for at opnå erstatningsboliger og om  

 økonomisk støtte til betaling af husleje, boligindskud m.v.
Reglen i § 9,  

 stk. 1, 3. pkt., finder tilsvarende anvendelse.
 Stk. 5. Skrivelsen til ejeren skal desuden indeholde en  

 beskrivelse af de forhold, der begrunder kondemneringen, og oplysning om  

 reglerne i stk. 8-10 og § 75.
Stk. 6. Kommunalbestyrelsen skal lade forbud efter stk. 1 tinglyse  

 på ejendommen samtidig med meddelelsen herom til de i stk. 4 nævnte.
Det  

 tinglyste forbud, af hvilket ejeren skal have genpart, skal indeholde  

 oplysning om, at prioriteringsmuligheden er indskrænket i medfør af stk.  

 8-10.
 stk. 7. Forbud i medfør af stk. 1 skal respekteres af ejendommens  

 ejere og indehavere af andre rettigheder over ejendommen uden hensyn til,  

 hvornår retten er stiftet.
 Stk. 8. En ejendom, på hvilken der er tinglyst forbud efter stk. 1  

 må ikke prioriteres eller omprioriteres ud over ejendommens grundværdi.
Stk. 9. Stk. 8 kan fravige med kommunalbestyrelsens samtykke, 1) såfremt kun en mindre del af ejendommen er kondemneret, eller 2) såfremt der foreligger et godkendt forbedringsforslag, jf. § 75.
 Stk. 10. Stk. 8 finder ikke anvendelse på lån, der ydes efter lov  

 om sanering eller efter reglerne i denne lov.
- - - 8. Efter § 74 indsættes:
»§ 74 a.
Ejere af ejerboliger samt andelsboligforeninger,  

 boligaktieselskaber, boliganpartsselskaber og anpartshavere, som er omhandlet  

 i kap.
II-IV i lov om andelsboligforeninger og andre boligfællesskaber har  

 ret til et særligt tilskud, hvis deres bolig omfattes af et forbud mod  

 beboelse eller ophold efter § 73 eller efter § 12 i boligtilsynsloven.
 Stk. 2. Tilskud efter stk. 1 kan ikke ydes, såfremt misligholdelse  

 af bygningen eller det kondemnerede har været af væsentlig betydning for  

 kondemneringen.
Stk. 3. For ejere af ejerboliger og anpartshavere opgøres tilskud  

 efter stk. 1 som forskellen mellem værdien i handel og vandel af de  

 kondemnerede boliger efter forbuddet og værdien før forbuddet.
Værdien før  

 forbuddet opgøres efter reglerne i § 56, stk. 7-9.
Stk. 4. Tilskud efter stk. 1 kan kun ydes til ejere af  

 ejerlejligheder, der efter § 63, stk. 1, anses for ejerboliger.
Tilskud kan  

 endvidere kun ydes til ejere af en- og tofamiliehuse, der er udlejet, på  

 betingelse af, at lejligheden, eller - for tofamiliehuse - mindst den ene af  

 lejlighederne er udlejet tidsbegrænset.
Stk. 5. Tilhører den kondemnerede bolig en andelsboligforening,  

 som er omfattet af kap.
II i lov om andelsboligforeninger og andre  

 boligfællesskaber, udmåles tilskuddet for de andelshavere, hvor den til  

 andelen knyttede bolig kondemneres, som forskellen mellem andelens pris før  

 kondemneringen beregnet efter § 5 i lov om andelsboligforeninger og andre  

 boligfællesskaber og salgsværdien efter kondemneringen.
For de andelshavere,  

 hvor den til andelen knyttede bolig ikke kondemneres, opgøres tilskuddet som  

 forskellen mellem andelens værdi før og efter kondemneringen beregnet efter §  

 5 i lov om andelsboligforeninger og andre boligfællesskaber.
Vedrører  

 kondemneringen udlejede boliger, har andelsboligforeningen ikke ret til  

 tilskud, medmindre boligen er udlejet tidsbegrænset.
Tilskuddet udbetales til  

 foreningen.
Andelshavere, der er omfattet af 1. pkt. har ret til at få deres  

 andel af tilskuddet udbetalt af andelsboligforeningen.
Stk. 6. Såfremt særlige beregningsregler i andelsboligforeningens  

 vedtægter fastsætter en lavere værdi af det kondemnerede, udmåles tilskuddet  

 efter stk. 1, efter denne lavere værdi.
Tilsvarende gælder, såfremt ikke  

 kondemnerede lejligheder i andelsboligforeningen i det seneste år før  

 forbuddet er solgt til en lavere pris, end en opgørelse efter reglerne i stk.  

 5 fører til.
 Stk. 7. Såfremt andelsboligforeningen ved indfrielse af gæld i  

 forbindelse med kondemneringen realiserer en kursgevinst, skal kursgevinsten  

 med fradrag af eventuelt kurstab og omkostninger ved indfrielsen fradrages i  

 tilskuddet efter stk. 1.
Stk. 8. Stk. 5-7 finder tilsvarende anvendelse på ejendomme, der  

 ejes af et boligaktie- eller boliganpartsselskab, som er omfattet af kap.
III  

 i lov om andelsboligforeninger og andre boligfællesskaber.
Stk. 9. Tilskud efter stk. 1 forrentes fra datoen for  

 kommunalbestyrelsens modtagelse af ansøgning om tilskud med en årlig rente,  

 der udgør Nationalbankens diskonto, på tidspunktet for  

 kondemneringskendelsen.
Ansøgning om tilskud skal være indgivet inden 6  

 måneder efter modtagelse af forbud efter denne lovs § 73. Såfremt forbuddet  

 er søgt ophævet ved et forbedringsforslag eller er indbragt for  

 byfornyelsesnævnet eller domstolene, regnes 6-måneders fristen dog først fra  

 tidspunktet for meddelelsen af kommunalbestyrelsens eller byfornyelsesnævnets  

 afgørelse eller domsafsigelsen.
 Stk. 10. Tilskud efter stk. 1 udbetales af kommunalbestyrelsen og  

 fastsættes i mangel af enighed af de i lov om offentlige veje nævnte  

 taksationsmyndigheder.
Stk. 11. Det er et en betingelse for at få udbetalt tilskud efter  

 stk. 1, at den berettigede for sig og senere ejere erklærer at ville frafalde  

 retten til efter denne lovs § 75 at fremsætte et forbedringsforslag, eller at  

 fristen herfor er udløbet.
Erklæringen tinglyses på ejendommen.
Såfremt et  

 forbedringsforslag er fremsat, kan der ikke ske udbetaling af tilskud,  

 forinden kommunalbestyrelsen har afgjort, om forbedringsforslaget kan  

 godkendes.
Stk. 12. Det er ligeledes en betingelse for at få udbetalt tilskud  

 efter stk. 1, at den berettigede for sig og senere ejere erklærer at ville  

 frafalde retten til at indbringe forbuddet for byfornyelsesnævnet eller  

 domstolene, eller at fristen herfor er udløbet.
Erklæringen tinglyses på  

 ejendommen.
Såfremt forbuddet er indbragt for byfornyelsesnævnet eller  

 domstolene, kan der ikke ske udbetaling af tilskud, forinden  

 byfornyelsesnævnets afgørelse eller domsafsigelsen foreligger.
Stk. 13. Om sagens behandling for taksationsmyndighederne og om  

 tilskuddets fastsættelse finder reglerne i § 51, stk. 2, §§ 53-55 og § 66 i  

 lov om offentlige veje tilsvarende anvendelse.
Endvidere finder  

 bestemmelserne i § 55, stk. 4 og stk. 5, 1. pkt. og § 56, stk. 11 tilsvarende  

 anvendelse.«.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Lovens har virkning for ejere af ejendomme, hvor forbud  

 mod beboelse eller ophold er meddelt den 1. januar 1983 eller senere i medfør  

 af § 73 eller i medfør af § 12 i boligtilsynsloven.
Stk. 3. For ejere af ejendomme, der har fået meddelelse om forbud  

 inden denne lovs ikrafttræden, er det dog en betingelse for at opnå tilskud  

 efter § 74 a, at ansøgning herom er indgivet inden 6 måneder efter, at loven  

 er trådt i kraft.
Såfremt forbuddet er søgt ophævet ved et forbedringsforslag  

 eller er indbragt for byfornyelsesnævnet eller domstolene, regnes 6-måneders  

 fristen dog først fra tidspunktet for meddelelse af kommunalbestyrelsens  

 eller byfornyelsesnævnets afgørelse eller domsafsigelsen.
 Stk. 4. Lovens § 73, stk. 3 bevarer sin gyldighed for så vidt  

 angår forbud, der er nedlagt før denne lovs ikrafttræden.
Bilag 2 Folketingets forhandlinger vedrørende lov om byfornyelse og  

 boligforbedring Folketingsåret 1979-80.
 Sp. 6039, 6600, 10352 og 10610.
 A. 3835, B. 945, B. 1227, 1531, C. 587.
 Ikke indstillet til kgl. stadfæstelse.
 Folketingsåret 1981-82.
 Sp. 372, 611, 7749 og 8749.
 A. 855, B. 1207, C. 611.
 Loven stadfæstet 9. juni 1982 (Lovtidende nr. 300).
 Folketingsåret 1982-83.
 Sp. 4738, 5508, 8037 og 8523.
 A. 2225, B. 1051, C. 291.
 Loven stadfæstet 13. april 1983 (Lovtidende nr. 139).
 Folketingsåret 1984-85.
 Sp. 6712, 7311, 10770 og 11073.
 A. 3825, B. 1725, C. 593.
 Loven stadfæstet 6. juni 1985 (Lovtidende nr. 246).
 Folketingsåret 1985-86.
 Sp. 5967, 6660, 12148, 12502.
 A. 3693, B. 1979, C. 1031.
 Loven stadfæstet 4. juni 1986 (Lovtidende nr. 299).
 Folketingsåret 1986-87.
 Sp. 9878, 10328, 11885, 12129.
 A. 4743, B. 2105, C. 735.
 Loven stadfæstet 10. juni 1987 (Lovtidende nr. 377).
 Sp. 3341, 4128, 11850, 12128.
 A. 2345, B. 1795, 2343, C. 723.
 Loven stadfæstet 10. juni 1987 (Lovtidende nr. 379).
 Folketingsåret 1988-89.
 Sp. 1912, 2667, 7494 og 7834.
 A. 2685, B. 791, C. 639.
 Loven stadfæstet 29. marts 1989 (Lovtidende nr. 192).
 Sp. 4497, 5052, 9231 og 9489.
 A. 3859, B. 1229, 1437, C. 855.
 Loven stadfæstet 24. maj 1989 (Lovtidende nr. 322).
 Folketingsåret 1989-90.
 Sp. 2851, 3198, 3458 og 4051.
 A. 2325, B. 197, B. 451.
 Loven stadfæstet 20. december 1989 (Lovtidende nr. 843).
 Sp. 1989, 2790, 8314 og 8734.
 A. 1795, B. 8314.
 Loven stadfæstet 2. maj 1990 (Lovtidende nr. 269).
