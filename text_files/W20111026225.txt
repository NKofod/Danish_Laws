Ankestyrelsens principafgørelse 229-11 om sygedagpenge - forlængelse - fleksjob - førtidspension - dødsfald Resume:
En kommunes helhedsvurdering forud for stop af sygedagpenge var også en vurdering af, at der ikke var grundlag for at rejse pensionssag eller tilkende fleksjob.
Dette var en afgørelse, derkunne påklages selvstændigt til Beskæftigelsesankenævnet.
 Beskæftigelsesudvalget var enig i vurderingen af, at der ikke var grundlag for at forlænge sygedagpengene, at påbegynde pensionssag eller tilkende fleksjob.
 Spørgsmålet om forlængelse af sygedagpenge kunne behandles, uanset at borgeren var død efter at sagen var anket.
 Der blev lagt vægt på, at der var tale om et økonomisk krav, somboet kunne indtræde i.
 Love:
Lov om sygedagpenge - lovbekendtgørelse nr. 920 af 22. august 2011 - § 27, stk. 1 Afgørelse:
 Ankestyrelsens Beskæftigelsesudvalg har i møde truffet afgørelse i NNs sag om en sygedagpengesag kan behandles i Ankestyrelsen når borgeren er afgået ved døden efter at sagen er påklaget  og om der i givet fald var grundlag for forlængelse af sygedagpenge med henvisning til, at der burde være taget stilling til muligheden for fleksjob og påbegyndelse af førtidspension før der blev truffet afgørelse om ophør af sygedagpenge.
Resultatet er  sagen kan behandles på grundlag af klagen af 20. maj 2010 uanset at NNs død 5. marts 2011  der er ikke ret til sygedagpenge efter 22. februar 2009 Det betyder, at der ikke er ret til yderligere ydelser.
 Vi er således kommet til samme resultat som Beskæftigelsesankenævnet i Statsforvaltningen Y.
 Der var enighed på mødet.
Begrundelsen for afgørelsen om behandling af sagen Sagen kan behandles idet der foreligger en klage fra en part i sagen, og idet der er tale om en ydelse, som boet kan indtræde i.
 Vi har lagt vægt på, at der er tale om et økonomisk krav for en igangværende/afsluttet periode.
Begrundelsen for afgørelsen om afslag på forlængelse af sygedagpenge Det er en betingelse for at få udbetalt sygedagpenge, at der foreligger en forlængelsesgrund.
 NN opfyldte ikke nogen af betingelserne.
 Vi har lagt vægt på, at han ikke opfyldte betingelsen i § 27, stk. 1, nr. 1, fordi det ikke på afgørelsens tidspunkt kunne anses for overvejende sandsynligt, at han ville kunne revalideres med henblik på beskæftigelse på det ordinære arbejdsmarked.
Han opfyldte ikke betingelsen i § 27, stk. 1, nr. 2, fordi denne forlængelsesmulighed var opbrugt Han opfyldte ikke betingelsen i § 27, stk. 1, nr. 3 fordi han ikke var under lægebehandling, der skønnedes at kunne medføre, at han ville kunne genoptage erhvervsmæssig beskæftigelse inden for 2 x 52 uger efter varighedsbegrænsningens indtræden.
 Han opfyldte ikke betingelsen i § 27, stk. 1, nr. 4 fordi der ikke var tale om en livstruende sygdom uden yderligere behandlingsmuligheder.
 Han opfyldte ikke betingelserne i § 27, stk. 1, nr. 5 og 6 fordi der ikke var rejst arbejdsskadesag eller pensionssag.
 Kommunen har i sin helhedsvurdering forud for stop af sygedagpenge vurderet, at der ikke var grundlag for at rejse sag om førtidspension eller fleksjob.
 Denne vurdering/afgørelse ville kunne være påklaget selvstændigt til Beskæftigelsesankenævnet, hvis borgeren havde ønsket det.
 Ankestyrelsen er på det foreliggende grundlag enig i kommunens vurdering af, at der ikke rejses pensionssag eller sag om fleksjob.
 Begrundelsen for denne vurdering er, at der ikke var klarhed over NNs lidelse, og at der ikke var dokumentation for at nærmere afklaring f.eks. på Hukommelsescenteret kunne bringe mere overblik over mulighederne for udvikling af funktionsniveauet.
Bemærkninger til klagen Forbundet har for NN oplyst, at kommunen burde have afholdt rundbordssamtale efter reglerne i retssikkerhedslovens § 7a forud for afgørelsen og at der burde være taget stilling til spørgsmålet om førtidspension.
 Vi bemærker, at kommunen ved helhedsvurderingen forud for afgørelsen om stop af sygedagpenge har truffet en (underforstået) afgørelse om ikke at påbegynde sag om førtidspension.
Oplysninger i sagen Vi har afgjort sagen på grundlag af:
 De oplysninger, som forelå da nævnet traf afgørelse i sagen  nævnets afgørelse af 18. maj 2010  Klagen til Ankestyrelsens Beskæftigelsesudvalg af 20. maj 2010  nævnets genvurdering  forbundets opringning af 10. maj 2011 om, at NN er afgået ved døden 5. marts 2011 Det fremgår af sagen, at NN havde modtaget sygedagpenge siden september 2005 og at kommunen ved afgørelse af 8. december 2009 meddelte, at der ikke var ret til dagpenge efter 22. februar 2009.
Forinden havde kommunen indhentet speciallægeerklæring af 15. oktober 2009 fra overlæge X.
Af erklæringen fremgår, at NN fremstod initiativløs men ikke deprimeret og at det ikke var muligt at vurdere hukommelses- og indprentningsproblemerne på grund af sprogvanskeligheder.
Problemerne havde bestået i ca. 5 år og der var senest foretaget undersøgelse af tilstanden i 2005-2006 på O Hospital.
 Nævnet tiltrådte kommunens afgørelse.
 Nævnet har begrundet afgørelsen med, at der ikke er forlængelsesmuligheder.
 Forbundet har klaget over nævnets afgørelse.
 I klagen til Ankestyrelsen er det anført, at kommunen burde have afholdt rundbordssamtale efter reglerne i retssikkerhedslovens § 7a forud for afgørelsen og at der burde være taget stilling til spørgsmålet om førtidspension.
 Nævnet har ved genvurdering bemærket, at det ikke af sagen fremgår, at der er givet afslag på påbegyndelse af sag om førtidspension.
