(Til folkehøjskolerne,  

 landbrugsskolerne, husholdningsskolerne og efterskolerne) I skrivelse af 13. november 1981 meddelte man skolerne, at der med  

 virkning fra 1. august 1981 og indtil 31. december 1981 ydedes fastansatte  

 lærere ved folkehøjskoler, landbrugsskoler, husholdningsskoler og efterskoler  

 en reduktion i det pligtige årlige timetal på 0,022 time pr. løntime som  

 følge af ferieforlængelsen.
Det tilføjedes, at der senere ville fremkomme meddelelse om den reduktion,  

 der tilkommer skolernes forstandere.
Da der ikke er udsendt regler om  

 beregning af timereduktion som følge af ferieforlængelsen for forstandere for  

 perioden 1. august 1981 - 31. december 1981, vil den tilgodehavende reduktion  

 for denne periode ske ved en yderligere reduktion i timetallet for finansåret  

 1982, se herom afsnit IV.
Det blev tillige angivet, at feriereduktionen for kvotalærere skulle  

 udregnes forholdsmæssigt.
Da denne beregning har voldt problemer, er der i  

 dette cirkulære afsnit III angivet, hvorledes beregningen skal ske for tiden  

 1. august - 31. december 1981.
 Ordningen med feriereduktion følger af § 7 i lov af 29. marts 1979 om  

 forlængelse af kollektive overenskomster og aftaler m.v., hvorefter der for  

 tjenestemænd og andre grupper lønmodtagere, der i henhold til lov om ferie §  

 2, stk. 1, nr. 1 og 2 ikke er omfattet af ferieloven, foretages ændringer af  

 de gældende regler og aftaler svarende til de pr. 1. september 1979  

 gennemførte ændringer vedrørende ferieforlængelse i lov om ferie.
 Under henvisning hertil fastsættes med virkning fra 1. januar 1982  

 følgende for forstandere og fastansatte lærere ved folkehøjskoler,  

 landbrugsskoler, husholdningsskoler og efterskoler:
I § 1. Til forstandere for folkehøjskoler, ungdomshøjskoler,  

 landbrugsskoler, husholdningsskoler og efterskoler ydes der fra 1. januar  

 1982 en reduktion i det fulde årlige undervisningstimetal på 20 timer.
D.v.s.  

 at det pligtige årlige undervisningstimetal for forstandere vil være 360  

 timer - 20 timer = 340 timer.
Løntimetallet er fortsat 360 timer pr. år.
 § 2 . Til fastansatte lærere ved folkehøjskoler, ungdomshøjskoler,  

 landbrugsskoler, husholdningsskoler og efterskoler ydes der fra 1. januar  

 1982 en reduktion i det årlige timetal på 0,022 time pr. time.
 Stk. 2 . Reduktionen i henhold til stk. 1 ydes således:
a.
Folkehøjskoler og landbrugsskoler 1. Heltidsbeskæftigede lærere Reduktionen udgør 600 timer x 0,022 = 13,2 timer.
D.v.s. det fulde årlige  

 undervisningstimetal vil være 600 timer - 13,2 timer = 586,8 timer.  

 Løntimetallet er fortsat 600 timer pr. år.
2. Kvotalærere Reduktionen udgør X timer x 0,022. Hvis en lærer er ansat for et helt  

 finansår med f.eks. 350 undervisningstimer, vil reduktionen være 350 timer x  

 0,022 = 7,7 timer.
D.v.s. at den pågældendes årlige løntimetal vil være 350  

 timer + 7,7 timer = 357,7 timer.
b.
Ungdomshøjskoler og husholdningsskoler 1. Heltidsbeskæftigede lærere Reduktionen udgør 900 timer x 0,022 = 19,8 timer.
D.v.s. det fulde årlige  

 undervisningstimetal incl. den reduktion, der ydes for pædagogisk virksomhed  

 i forbindelse med kostskoleformen, vil være 900 timer - 19,8 timer = 880,2  

 timer.
Løntimetallet er fortsat 900 timer pr. år.
 Der vil ikke kunne beregnes feriereduktion af eventuelle overtimer.
2. Kvotalærere Reduktionen udgør X timer x 0,022. Hvis en lærer i et finansår har haft  

 f.eks. 500 timer incl. den reduktion, der ydes for pædagogisk virksomhed i  

 forbindelse med kostskoleformen, vil reduktionen på grund af  

 ferieforlængelsen være 500 timer x 0,022 = 11,00 timer.
D.v.s. den  

 pågældendes årlige løntimetal vil være 500 timer + 11,0 timer = 511 timer.
b.
Efterskoler 1. Heltidsbeskæftigede lærere Reduktionen udgør 1080 timer x 0,022 = 23,8 timer.
D.v.s. det fulde årlige  

 undervisningstimetal incl. den reduktion, der ydes for pædagogisk virksomhed  

 i forbindelse med kostskoleformen, vil være 1080 timer - 23,8 timer = 1056,2  

 timer.
Løntimetallet er fortsat 1080 pr. år.
 Der vil ikke kunne beregnes feriereduktion af eventuelle overtimer.
2. Kvotalærere Reduktionen udgør X timer x 0,022. Hvis en lærer i et finansår f.eks. har  

 haft 650 timer incl. den reduktion, der ydes for pædagogisk virksomhed i  

 forbindelse med kostskoleformen, vil reduktionen på grund af  

 ferieforlængelsen være 650 timer x 0,022 = 14,3 timer.
D.v.s. den pågældendes  

 årlige løntimetal vil være 650 timer + 14,3 timer = 664,3 timer.
II Løntimer for fastansatte lærere og forstandere som skyldes  

 ferieforlængelsen medregnes indtil videre ikke ved opgørelsen af skolens  

 løntimeforbrug.
III Kvotalæreres løntimetal i finansåret 1981 beregnes på følgende måde.  

 Timetallet i perioden 1. august til 31. december 1981 opgøres og ganges med  

 0,022. Det derved fremkomne timetal lægges til det samlede timetal for 1981.
eks.
En kvotalærer på en efterskole har i perioden 1/1 - 31/7 81 345  

 timer og i perioden 1/8 - 31/12-81 255 timer.
Den pågældendes reduktion på grund af ferieforlængelsen bliver 255 x 0,022  

 = 5,0 timer. Årslønnen beregnes således efter følgende brøk: årl.  

 indplaceringsløn x 605/1080 IV Til dækning af reduktionen som følge af ferieforlængelsen for perioden 1.  

 august - 31. december 1981 ydes der til forstandere i finansåret 1982  

 yderligere en reduktion på 8 timer.
Reduktionen bliver herefter i finansåret  

 1982 ialt 28 timer og det pligtige undervisningstimetal 332 timer.
 Undervisningsministeriet, den 10.  

 februar 1982.
 P.m.v.
 e.b.
Ruth Bek Nielsen fm.
