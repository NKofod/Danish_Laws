 I henhold til § 5, stk. 3, i lov nr. 309 af 4. juni 1986 om frikommuner  

 meddeles:
 § 1.  Industriministeren har den 15. september 1986  

 godkendt frikommuneregulativ nr. 1 for Nordjyllands amtskommune om  

 iværksættelse og finansiering af erhvervspolitiske initiativer.
 § 2.  Det i § 1 nævnte frikommuneregulativ indebærer,  

 at Nordjyllands amtskommune med henblik på at fremme erhvervsudviklingen i  

 Nordjylland kan iværksætte og finansiere erhvervspolitiske aktiviteter, som  

 egner sig for kommunale initiativer, og som er afstemt i forhold til  

 landspolitiske retningslinier og ikke findes overlappende i forhold til  

 eksisterende statslige erhvervsfremmeordninger.
 § 3.  Det i § 1 nævnte frikommuneregulativ træder i  

 kraft den 15. september 1986. Frikommuneregulativet gælder til og med den 31.  

 december 1989.
 Stk. 2.  Det i § 1 nænvte frikommuneregulativ vil være  

 fremlagt de samme steder som amtsrådets mødedagsordener m.v., jfr. lov om  

 kommunernes styrelse § 9, stk. 3.
