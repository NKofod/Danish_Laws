 ·  

  

 	  

 Værdiansættelsen af den løbende ydelse  

 skulle ske efter bekendtgørelse nr. 996 af 8. november 2000.
 ·  

  

 	  

 Den løbende ydelse indgik under  

 virksomhedsordningen.
·  

  

 	  

 Kapitalværdien af den løbende ydelse indgik  

 som kapitalafkastgrundlag i virksomhedsordningen ·  

  

 	  

 Kapitalværdien betragtedes ikke som et  

 finansielt aktiv.
Landsskatteretskendelse vedr. virksomhedsordningen.
Løbende  

 ydelser.
Klagen vedrører Ligningsrådets svar i en  

 bindende forhåndsbesked af 23. september 2003, SKM2003.419.LR.
Klagen angår  

 svarene på følgende spørgsmål:
Spørgsmål 1 Beskattes A i 2003 af kapitalværdien  

 efter bekendtgørelse nr. 996 af 8. november 2000 af den livsbetingede løbende  

 ydelse? Spørgsmål 2 Skal værdiansættelsen af denne løbende  

 ydelse ske efter bekendtgørelse nr. 996 af 8. november 2000, uanset om sælger  

 bliver gjort bekendt med, at køber har afdækket sin forpligtelse til en anden  

 pris? Spørgsmål 3 Indgår modtagne løbende ydelser under  

 virksomhedsordningen? Spørgsmål 4 Indgår kapitalværdien af de løbende  

 ydelser som kapitalafkastgrundlag i virksomhedsordningen? Spørgsmål 5 Betragtes kapitalværdien af den løbende  

 ydelse som et finansielt aktiv? Ligningsrådets svar Ad 1) Nej.
 Ad 2) Bortfalder.
 Ad 3) Nej.
 Ad 4) Nej, jf. besvarelsen af spørgsmål  

 3.
 Ad 5) Bortfalder.
Landsskatterettens afgørelse Spørgsmål 1: Svaret nej stadfæstes.
 Spørgsmål 2: Besvares med ja.
 Spørgsmål 3: Svaret nej ændres til  

 ja.
 Spørgsmål 4: Svaret nej ændres til  

 ja.
 Spørgsmål 5: Besvares med nej.
Sagens oplysninger Klageren har i en årrække drevet en  

 tømmerhandel som K/S med en personlig ejerandel som kommanditist på 95 %.  

 Klageren anvender virksomhedsordningen.
På det seneste er der sket en  

 betydelig  

 skærpelse af konkurrencen i tømmerhandelens lokalområde.
Klageren er nu 56 år  

 og mener, at de nødvendige investeringer i tømmerhandlen mest hensigtsmæssigt  

 foretages af en ny ejer.
 Klageren har derfor opfordret sine  

 rådgivere til at udarbejde et udbudsmateriale, hvor der særligt tages hensyn  

 til, at han som ejer/leder ikke har foretaget passende opsparinger på  

 pensionsordninger.
 Klageren agter at udbyde virksomheden  

 til salg i 2003. Ved den påtænkte afhændelse af tømmerhandelen er det  

 meningen,  

 at køberen skal yde en betaling for virksomhedens goodwill på 3 mio. kr.  

 efter  

 virksomhedsskat på 30 %, svarende til at der betales 4.286.000 kr. før skat.
Salgsoplægget forudsætter, at betalingen  

 for virksomhedens goodwill skal berigtiges som en opsat livsbetinget ydelse.  

 Den løbende ydelse skal udbetales, så længe klageren eller hans hustru er i  

 live, og skal sammensættes således, at der årligt udbetales 287.000 kr. i  

 månedlige rater fra oktober 2007. Ud over de månedlige ydelser udbetales et  

 engangsbeløb på 1.286.000 kr. i januar 2009. Klagerens revisor har fremhævet,  

 at engangsbeløbet svarer til klagerens a conto virksomhedsskat på  

 transaktionen.
Klageren agter at indskyde det maksimale beløb på ca. 2 mio.  

 kr.  

 på en pensionsordning i henhold til § 15 a i pensionsbeskatningsloven.
Efter  

 afhændelsen agter klageren at fortsætte med at drive selvstændig virksomhed  

 ved  

 at eje den ejendom, hvorfra tømmerhandlen drives.
Køberen af tømmerhandelen  

 tillægges en forkøbsret til ejendommen og en køberet i tilfælde af klagerens  

 død.
Ligningsrådets afgørelse Spørgsmålene er besvaret i  

 overensstemmelse med Told- og Skattestyrelsens indstilling.
 Spørgsmål 1:
Udgør en løbende ydelse helt eller  

 delvis vederlag i en gensidigt bebyrdende aftale om overdragelse af et eller  

 flere aktiver, gælder reglerne i ligningslovens § 12 B, stk. 2 -11, såfremt  

 aftalen er indgået den 1. juli 1999 eller senere, jf. ligningslovens § 12 B,  

 stk. 1, 1. pkt.
Ifølge ligningslovens § 12 B, stk. 1, 2. pkt., er der tale om  

 en løbende ydelse, når der hersker usikkerhed om enten ydelsens varighed  

 eller  

 ydelsens årlige størrelse, når ydelsen løber ud over aftaleåret.
Den således  

 kapitaliserede værdi af den løbende ydelse skal medregnes til modtagerens  

 skattepligtige indkomst i det indkomstår, hvor den gensidige aftale indgås.  

 Da  

 udbetalingen af den omhandlede løbende ydelse er gjort betinget af, at enten  

 klageren eller hans hustru er i live, er der tale om en ydelse, der er  

 omfattet  

 af bestemmelserne i ligningslovens § 12 B.
 Den bekendtgørelse, som klagerens  

 revisor henviser til, bekendtgørelse nr. 996 af 8. november 2000 om  

 fastsættelse af værdien af brugs-, rente- eller indtægtsnydelser ved  

 beregning  

 af arve- og gaveafgift, er udstedt i medfør af § 20 i lov om arv og gave, jf.  

 lovbekendtgørelse nr. 712 af 15. oktober 1991 med senere ændringer, samt §  

 48,  

 stk. 1, jf. § 44, stk. 2, i boafgiftsloven, jf. lovbekendtgørelse nr. 843 af  

 4.  

 september 2000. Ifølge bekendtgørelsens § 1 skal de tabeller, der knytter sig  

 til bekendtgørelsen, anvendes ved fastsættelse af værdien til beregning af  

 arve- og gaveafgift af livsvarige brugs- , rente- eller indtægtsnydelser.  

 Hverken ordlyden af ligningslovens § 12 B eller lovforslaget til bestemmelsen  

 indeholder oplysninger om, at bekendtgørelsen kan anvendes uden for det  

 område,  

 der angives i bekendtgørelsens § 1. Det er derimod forudsat i ligningslovens  

 §  

 12 B, stk. 2, at kapitaliseringen af den løbende ydelse skal udtrykke  

 handelsværdien  

 af ydelsen, idet den af parterne foretagne kapitalisering er undergivet de  

 skatteansættende myndigheders prøvelse.
Ligningsrådet har besvaret spørgsmål 1  

 benægtende med henvisning til, at den løbende ydelse ifølge ligningsloves §  

 12  

 B, stk. 2, skal kapitaliseres til den aktuelle handelsværdi på tidspunktet  

 for  

 indgåelsen af den gensidigt bebyrdende aftale, og at den kapitalisering, der  

 foretages af parterne, er underkastet de skatteansættende myndigheders  

 prøvelse.
Hverken parterne eller den skatteansættende myndighed er således  

 bundet af Skatteministeriets bekendtgørelse nr. 996 af 8. november 2000.
 Spørgsmål 2:
 Spørgsmålet forudsætter, at parterne ved  

 fastsættelsen af kapitalværdien af den løbende ydelse er bundet af  

 Skatteministeriets bekendtgørelse nr. 996 af 8. november 2000. Denne  

 forudsætning finder Ligningsrådet ikke er opfyldt, jf. indstillingen  

 vedrørende  

 spørgsmål 1. Spørgsmål 2 bortfalder derfor.
Som nævnt under besvarelsen af spørgsmål  

 1 finder Ligningsrådet, at det følger af ligningsloves § 12 B, stk. 2, at den  

 løbende ydelse skal kapitaliseres til den aktuelle handelsværdi på  

 tidspunktet  

 for indgåelsen af den gensidigt bebyrdende aftale.
Ligningsrådet har  

 vejledende  

 udtalt, at dette gælder, uanset om køber har afdækket sin forpligtelse til en  

 anden  

 pris.
 Spørgsmål 3:
I henhold til virksomhedsskattelovens §  

 1, stk. 1, kan virksomhedsordningen anvendes på indkomst fra selvstændig  

 erhvervsvirksomhed.
Hvad der forstås ved selvstændig erhvervsvirksomhed er  

 hverken defineret i selve lovteksten eller i bemærkninger til lovforslaget  

 til  

 virksomhedsskatteloven (L 107 af 5. december 1985). I stedet for henvises der  

 i  

 lovbemærkningerne til, at den foreliggende praksis må lægges til grund ved  

 afgørelsen af, om der i det enkelte tilfælde er tale om erhvervsmæssig  

 virksomhed.
I Ligningsvejledningen for 2002, afsnit  

 E.A.4.2, defineres erhvervsmæssig aktivitet således: Selvstændig  

 erhvervsmæssig aktivitet er normalt kendetegnet ved, at der for egen regning  

 og  

 risiko udøves en virksomhed af økonomisk karakter med det formål at indvinde  

 økonomisk udbytte.
Endvidere må det være en forudsætning, at virksomheden  

 udøves nogenlunde regelmæssigt og gennem en ikke helt kort periode.
Endelig  

 må  

 det være en forudsætning, at virksomheden ikke er af helt underordnet omfang.  

 Det er uden betydning, om den skattepligtige herudover har indkomst som  

 lønmodtager.  

 Begrebet selvstændig erhvervsdrivende må i øvrigt fortolkes ens i alle  

 skattemæssige relationer." Det må herefter lægges til grund, at en  

 ren passiv modtagelse af en pensions-lignende ydelse som den omhandlede,  

 hvortil der haves en ubetinget ret, ikke har karakter af udøvelse af  

 selvstændig erhvervsvirksomhed.
Endvidere har modtagelsen af den løbende  

 ydelse  

 ingen tilknytning til klagerens udlejningsvirksomhed.
Ydelserne kan derfor  

 ikke  

 indgå i virksomhedsordningen.
 Spørgsmål 4:
 Som en konsekvens af svaret vedrørende  

 spørgsmål 3, må spørgsmålet besvares benægtende.
 Spørgsmål 5:
 Spørgsmålet bortfalder, da den løbende  

 ydelse, og dermed også den kapitaliserede værdi heraf, ikke er et  

 erhvervsmæssigt aktiv og dermed ikke kan indgå i virksomhedsordningen.
Klagerens påstand og argumenter Spørgsmålene 1 og 2  kapitalværdien Klagerens repræsentant har fremsat  

 påstand om, at svarene på spørgsmål 1 og 2 skal være ja.
Til støtte herfor  

 har  

 repræsentanten henviste til følgende uddrag af bemærkningerne til  

 ligningslovens § 12 B, stk. 2 til lovforslag 212 - 1998/99:
Den løbende ydelse skal kapitaliseres i  

 forbindelse med indgåelsen af den gensidigt bebyrdende aftale.
Den  

 kapitaliserede  

 værdi af den løbende ydelse kan også betegnes som kontantværdien eller  

 nutidsværdien.
Man når frem til den kapitaliserede værdi ved at opgøre de  

 forventede fremtidige nominelle ydelser og tilbagediskontere ydelserne med en  

 markedsrente.
Forskellen mellem kontantværdien og den nominelle værdi svarer  

 til den rente, som sælger kunne have opnået ved at sætte en kontant betaling  

 for virksomheden i banken - det kan siges at være betaling til sælger for at  

 vente med at modtage sit vederlag.
Fastsætter andre dele af lovgivningen  

 metoder for kapitaliseringen, skal disse regler følges.
Eksempelvis skal  

 kapitaliseringen af aftægtsydelser ske efter de tabeller, der er fastsat med  

 hjemmel i boafgiftsloven.
Er den løbende ydelse af en sådan karakter at der  

 ikke er fastsat særlige retningslinier for en kapitalisering, må værdien  

 fastsættes efter et skøn.
Skønnet foretages af parterne.
Ved dette skøn kan  

 der  

 henses til værdien i handel og vandel af de formuegoder, der vederlægges med  

 en  

 løbende ydelse, idet parterne ved den nærmere udformning af den løbende  

 ydelse  

 må anses for at forsøge at ramme et beløb, der svarer til, hvad overdrageren  

 under lignende vilkår ville kunne opnå for det pågældende aktiv.
Den  

 kapitaliserede værdi af den løbende ydelse vil således svare til  

 kontantværdien  

 af det aktiv, der vederlægges med en løbende ydelse . Ligningsrådet synes således at have  

 overset bemærkningernes meget præcise formulering om, at  

 kapitaliseringstabellerne skal anvendes.
Gældende cirkulære nr. 39 af 21.  

 marts  

 2000 om ændringsloven gentager i det væsentlige bemærkningerne ovenfor:
4. Beskatningen af løbende ydelser 4.1. Kapitalisering, § 12 B, stk. 2 Den løbende ydelse skal kapitaliseres i  

 forbindelse med indgåelsen af den gensidigt bebyrdende aftale.
Den  

 kapitaliserede  

 værdi af den løbende ydelse kan også betegnes som kontantværdien eller  

 nutidsværdien.
Man når frem til den kapitaliserede værdi ved at opgøre de  

 forventede fremtidige nominelle ydelser og tilbagediskontere ydelser med en  

 markedsrente.
 Fastsætter andre dele af skatte- og  

 afgiftslovgivningen metoder for kapitaliseringen, skal disse regler følges.  

 Eksempelvis skal kapitaliseringen af aftægtsydelser ske efter de tabeller,  

 der  

 er fastsat i bekendtgørelse nr. 1068 af 18. december 1997 om fastsættelse af  

 værdien af brugs-, rente- eller indtægtsydelser ved beregning af arve- og  

 gaveafgift.
Er den løbende ydelse af en sådan  

 karakter, at der ikke er fastsat særlige retningslinier for en  

 kapitalisering,  

 må værdien fastsættes efter et skøn.
Skønnet foretages af parterne.
Sælger og  

 køber skal således nå til enighed om størrelsen af de forventede fremtidige  

 nominelle ydelser og den markedsrente, hvormed disse skal tilbagediskonteres.  

 Renten vil bl.a. afspejle sælgers og købers renteforhold samt det forhold, at  

 sælger eventuelt påtager sig en del af driftsrisikoen i aftaleperioden  

 . Repræsentanten er derfor af den  

 opfattelse, at svaret på spørgsmål 1 bør være ja.
Ligningsrådet har ladet spørgsmål 2  

 bortfalde.
Efter repræsentantens opfattelse bør spørgsmålet besvares med et  

 ja,  

 da cirkulære 39 af 21. marts 2000 så præcist udtaler, at kapitaliseringen  

 skal  

 ske efter de nævnte tabeller.
Efter formuleringen må det være tilfældet, også  

 selv om køber og/eller sælger er bekendt med en derfra afvigende markedsværdi  

 af den løbende ydelse.
Spørgsmålene 3, 4 og 5 -  

 virksomhedsordningen Repræsentanten har fremsat påstand om,  

 at svarene på spørgsmål 3, 4 og 5 skal være ja.
Til støtte herfor har  

 repræsentanten  

 anført, at klageren skal opdele sin økonomi i en virksomhedsøkonomi og en  

 privatøkonomi.
I utvivlsomme tilfælde skal virksomhedsaktiver være i  

 virksomhedsøkonomien og private aktiver i privatdelen.
I tvivlstilfælde  

 vælger  

 klageren, om han anser det pågældende aktiv for at tilhøre privatøkonomi  

 eller  

 virksomhedsøkonomien.
Når klageren har henført et ikke utvivlsomt  

 privat  

 aktiv til virksomhedsøkonomien, skal dette anerkendes af skattemyndighederne,  

 og afkastet heraf skal beskattes under virksomhedsordningen.
Ligningsrådets begrundelse om, at de  

 løbende ydelser ikke i sig selv er et utvivlsomt virksomhedsaktiv er ikke  

 tilstrækkeligt.
Kun hvis aktivet utvivlsomt er et privat aktiv kan  

 skattemyndighederne afgøre, at aktivet skal henføres til privatdelen.
Told-  

 og  

 Skattestyrelsens Ligningsvejledning 2002, afsnit E.G.2.7.1. omtaler tydeligt,  

 at aftægts- og underholdsydelser skal fragå henholdsvis indgå i  

 virksomhedsordningen.
Da Ligningsrådet ikke har kunnet begrunde sine svar på  

 spørgsmål 3, 4 og 5 med, at den løbende ydelse utvivlsomt er et privat aktiv,  

 og da vejledningen synes klar på området, er svarene ikke i overensstemmelse  

 med loven, dens forarbejder og ligningsvejledningen.
Svarene må derfor  

 ændres.
Efter virksomhedsskattelovens § 15  

 indgår salgssummer, der opnås ved salg af en af flere virksomheder, under  

 virksomhedsordningen.  

 Efter denne regel skal et salgsprovenu bestående af en løbende ydelse derfor  

 indgå i virksomhedsøkonomien.
Punkt 5 i bemærkningerne til lovforslag til lov  

 af 19. december 1992 har følgende ordlyd:
Ved at behandle alle virksomheder som  

 een virksomhed i virksomhedsordningen, kan der opnås en betydelig  

 administrativ  

 og forståelsesmæssig forenkling.
Det skyldes, at det ikke længere vil være  

 nødvendigt at påse overholdelsen af de særlige regler om løbende beskatning  

 af  

 flere virksomheder.
Et eventuelt salgsprovenu ved salg af en af flere  

 virksomheder eller ved salg af en del af en virksomhed tilgår efter forslaget  

 virksomhedens økonomi og bevirker som udgangspunkt ikke nogen regulering af  

 overskudsdisponeringen eller virksomhedens konto for opsparet overskud,  

 mellemregningskonto  

 og indskudskonto.
Salgsprovenuet kan frit anvendes til investering i anden  

 erhvervsmæssig  

 aktivitet, uden at beløbet anses for overført til den skattepligtige i  

 hæverækkefølgen.
Der udløses således ikke beskatning af opsparet  

 overskud. Lovgiver udtrykker klart, at formålet  

 med bestemmelsen er, at skatteyderen ikke skal beskattes af opsparet  

 overskud.  

 Salgsprovenu kan frit anvendes til investering i anden erhvervsmæssig  

 aktivitet.
Under bemærkningerne til de enkelte bestemmelser fremgår endvidere  

 :
 til  

 stk. 3:
Efter forslagets § 1, nr. 5, skal flere  

 forskellige virksomheder anses som een virksomhed ved anvendelse af  

 virksomhedsordningen.  

 Bestemmelserne om ophør vil derfor ikke finde anvendelse ved salg af en af  

 flere virksomheder, en virksomhed, der er udskilt fra den bestående  

 virksomhed  

 eller ved salg af en ideel anpart.
Salgssummen indgår i virksomhedsordningen  

 på  

 samme måde som ved salg af et enkelt aktiv.
Der sker således ikke nogen  

 regulering  

 af opsparet overskud eller indestående på indskudskonto, og opgørelsen af  

 overskud og overførsler sker under eet for hele indkomståret både for den  

 afståede virksomhed og den resterende virksomhed. Formuleringen - salgssummen indgår i  

 virksomhedsordningen på samme måde som ved salg af et enkelt aktiv - viser,  

 at  

 salgssummen indgår som en normal transaktion i  

 virksomhedsøkonomien.
Der kan  

 derfor ikke stilles særlige krav til tvangshævninger til privatøkonomien af  

 aktiver modtaget som salgssum for en hel virksomhed.
Modtagelse af salgssum  

 fra  

 en uafhængig og professionel tredjemand indikerer, at aktivet vedrører  

 virksomhedsøkonomien.  

 Der må antages at gælde større krav til godtgørelse af, at et modtaget aktiv  

 er  

 privat end ved personens egen opdeling af sin egen økonomi.
Under  

 lovforberedelsen  

 i 1986 indgik dette aspekt ikke.
Efter Told- og Skattestyrelsens  

 Ligningsvejledning 2002, afsnit E.G.2.4.4, om værdiansættelse ved opgørelse  

 af  

 indskudskonto, skal løbende ydelser medregnes såvel som aktiv og passiv til  

 den  

 kapitaliserede værdi af ydelserne.
Formuleringen i vejledningens afsnit  

 E.G.2.7.1. og A.A.3.1.3. viser entydigt, at løbende ydelser - der har den i  

 sagen nævnte tilknytning til en erhvervsmæssig virksomhed ved at være en del  

 af  

 en salgssum - skal beskattes som personlig indkomst hos modtager og kan  

 fradrages i personlig indkomst hos køber.
Når det sidste er tilfældet kan og  

 skal de løbende ydelser indgå i virksomhedsordningen.
Virksomhedsskatteloven har regler om  

 aktiver, der ikke kan indgå i virksomhedsordningen.
Ligningsrådet har i 2  

 afgørelser - SKM2001.202.LR og SKM2001.201.LR - udtalt, at udlån til et  

 familiemedlem  

 eller til et af skatteyder ejet anpartsselskab ikke kan være et aktiv under  

 virksomhedsordningen.
Uanset om disse afgørelser måtte være i  

 overensstemmelse  

 med praksis, må det i klagerens tilfælde være gældende, at de løbende ydelser  

 skal indgå i virksomhedsordningen efter § 15. Det kan ikke karakteriseres som  

 værende af så utvivlsom privat karakter, at der klart kun foreligger en  

 skattemæssig begrundelse for fortsat at medtage disse  under  

 virksomhedsordningen.
I en bindende forhåndsbesked  

 SKM2002.73.LR har Ligningsrådet afgjort, at en fortjeneste ved salg af en af  

 flere virksomheder kan forblive indestående i virksomheden uanset skatteyder  

 foretager indskud på ophørspension efter de herom gældende regler.
I denne  

 situation  

 har Ligningsrådet ikke ment, at der skal foretages en tvangshævning af  

 indskud  

 på pensionsordning.
Afskrivningslovens § 40 stk. 2 omhandler  

 retten til at afskrive på en udbyttekontrakt som den i sagen omhandlede.  

 Afskrivningsreglerne gælder dog ikke i den for klageren foreliggende  

 situation,  

 da lovens § 40 stk. 2, 2 punktum gælder.
I afskrivningsloven er  

 udbyttekontrakten således anset for et erhvervsmæssigt aktiv, jf.
Told- og  

 Skattestyrelsens Ligningsvejledning, afsnit E.C.5.3.2.
Ligningsrådets besvarelse på spørgsmål 5  

 og dermed spørgsmål 3 synes ikke at være i overensstemmelse med de ovenfor  

 nævnte retskilder.
Ligningsrådets besvarelse af spørgsmål 3 synes at  

 forudsætte, at det enkelte aktiv skal have en direkte erhvervsmæssig  

 tilknytning til den fortsættende virksomhed.
Det er ikke en forudsætning, at  

 et  

 aktiv i sig selv er erhvervsmæssigt for at kunne indgå under  

 virksomhedsordningen.
Det følger direkte af virksomhedsskattelovens § 15 B,  

 at  

 salgsprovenuet fra delvis afståede virksomhed indgår under  

 virksomhedsordningen.
Her kan tænkes forskellige former for aktiver, hvoraf  

 ingen af dem i sig selv af erhvervsmæssige f.eks. et sælgerpantebrev eller  

 kontanter.
Et modtaget aktiv må være omfattet af virksomhedsordningen,  

 medmindre det skal tvangshæves med udgangspunkt i den positive lovbestemmelse  

 i  

 § 1, eller fordi aktivet i sig selv er privat anvendt.
Klageren anser ikke  

 aktivet i form af de løbende ydelser som privat.
Det kan heller ikke anses  

 for  

 at være et skattespekulationstilfælde, at sælger som et aktiv under  

 virksomhedsordningen har en løbende ydelse som her.
Aktivet kan realiseres  

 eller indgå i anden virksomhed som et finansieringsgrundlag.
I det omfang  

 klageren vil benytte aktivet eller afkastet heraf til private formål, må han  

 hæve det løbende afkast og herved blive beskattet, når dette afkast  

 forekommer.
Landsskatterettens bemærkninger og  

 begrundelse Kapitalværdien Den løbende ydelse/aftægtsydelsen udbetales  

 så længe klageren eller hans ægtefælle er i live, hvorfor ydelsen er omfattet  

 af bestemmelserne i ligningslovens § 12 B.
Ydelsen skal kapitaliseres på  

 tidspunktet for indgåelsen af den gensidigt bebyrdende aftale.
Den  

 kapitaliserede værdi opgøres ved, at de forventede fremtidige nominelle  

 ydelser  

 tilbagediskonteres med en markedsrente.
Da klageren ikke har indgået nogen  

 aftale om salg i 2003, skal han ikke beskattes af nogen kapitalværdi for  

 indkomståret 2003. Svaret på spørgsmål 1 stadfæstes derfor.
Det fremgår imidlertid af det tidligere  

 cirkulære nr. 21 af 9. december 1986 til virksomhedsskatteloven, punkt 68, at  

 den kapitaliserede værdi af løbende ydelser - der hidrører fra  

 virksomhedssalg  

 - skal indgå i virksomheden, og at værdien skulle opgøres efter reglerne i  

 bekendtgørelse nr. 505 af 20. oktober 1993 om arve- og gaveafgift.
Den  

 nugældende bekendtgørelse nr. 996 af 8. november 2000 om fastsættelse af  

 værdien af brugs-, rente- eller indtægtsnydelser ved beregning af arve- og  

 gaveafgift, må tilsvarende forudsættes anvendt ved opgørelsen af  

 kapitalværdien  

 af den livsbetingede løbende ydelse/aftægts-ydelsen, når klageren har indgået  

 en aftale herom.
Retten finder, at spørgsmål 2 skal besvares med  

 ja.
Virksomhedsordningen Klageren har i en årrække anvendt  

 virksomhedsordningen vedrørende sin tømmerhandel.
Efter afhændelsen agter  

 klageren  

 at fortsætte med at drive selvstændig virksomhed ved udlejning af den  

 ejendom,  

 hvorfra tømmerhandlen drives.
Klageren ønsker fortsat at anvende  

 virksomhedsordningen.
Virksomhedsskattelovens § 15, stk. 3 har følgende  

 ordlyd:
 Afstår den skattepligtige en af flere  

 virksomheder, en virksomhed, der er udskilt fra den bestående virksomhed,  

 eller  

 en ideel andel af en virksomhed, indgår salgssummen i virksomhedsordningen.  

 Opgørelsen  

 af overskud og overførsler sker under ét for hele indkomståret for både den  

 afståede virksomhed og den resterende virksomhed.
Det fremgår endvidere af bemærkningerne  

 til lovforslaget til lov af 19. december 1992, at et salgsprovenu ved salg af  

 en  

 af flere virksomheder eller ved salg af en del af en virksomhed tilgår  

 virksomhedens  

 økonomi.
Salgssummen indgår i virksomhedsordningen på samme måde som ved salg  

 af et enkelt aktiv.
Der sker derfor ikke nogen regulering af  

 overskudsdisponeringen eller virksomhedens konto for opsparet overskud,  

 mellemregningskonto og indskudskonto.
Der stilles således ikke særlige krav  

 til  

 tvangshævninger til privatøkonomien af aktiver modtaget som salgssum for en  

 hel  

 virksomhed.
Ligningsrådet har da også i en bindende forhåndsbesked  

 SKM2002.73.LR fundet, at en fortjeneste ved salg af en af flere virksomheder  

 kan forblive indestående i virksomheden uanset skatteyder foretager indskud  

 på  

 ophørspension efter de herom gældende regler.
Ved indtræden i virksomhedsordningen skal  

 løbende ydelser - der har tilknytning til den erhvervsmæssige virksomhed -  

 medregnes såvel som aktiv og passiv til den kapitaliserede værdi af ydelserne  

 ved opgørelsen af indskudskontoen.
Dette fremgår af det tidligere cirkulære  

 nr.  

 21 af 9. december 1986 til virksomhedsskatteloven, punkt 65, af cirkulære nr.  

 156 af 25. november 1997 til virksomhedsskatteloven, punkt 4.4, samt af Told-  

 og Skattestyrelsens Ligningsvejledning 2002, afsnit E.G.2.4.4. Løbende  

 ydelser  

 indgår således på indskudskontoen i virksomhedsordningen.
Af punkt 68 i det  

 tidligere cirkulære nr. 21 af 9. december 1986 til virksomhedsskatteloven  

 fremgår endvidere, at indtægter og udgifter vedrørende løbende ydelser - der  

 hidrører fra virksomhedssalg - skal indgå i virksomheden.
På den baggrund  

 finder retten, at svaret på spørgsmål 3 skal ændres til ja.
Ved opgørelsen af  

 kapitalafkastgrundlaget i virksomhedsordningen skal løbende ydelser - der har  

 tilknytning til den erhvervsmæssige virksomhed - medregnes såvel som aktiv og  

 passiv til den kapitaliserede værdi af ydelserne ved opgørelsen af  

 indskudskontoen.
Dette fremgår ligeledes af ovenstående cirkulærer m.v.  

 Svaret  

 på spørgsmål 4 ændres derfor til ja.
Den kapitaliserede værdi af løbende  

 ydelser og finansielle aktiver er nævnt som forskellige aktiver i  

 virksomhedsordningen i det tidligere cirkulære nr. 21 af 9. december 1986 til  

 virksomhedsskatteloven, punkt 65, i cirkulære nr. 156 af 25. november 1997  

 til  

 virksomhedsskatteloven, punkt 4.4, samt i Told- og Skattestyrelsens  

 Ligningsvejledning 2002, afsnit E.G.2.4.4. Den kapitaliserede værdi opgøres  

 ved, at de forventede fremtidige nominelle ydelser tilbagediskonteres med en  

 markedsrente.
Den opgjorte kapitaliserede værdi forrentes ikke.
Retten finder  

 på den baggrund, at kapitalværdien af den løbende ydelse ikke kan anses som  

 et  

 finansielt aktiv, hvorfor spørgsmål 5 besvares med nej.
