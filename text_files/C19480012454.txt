I Skrivelse af 24. November 1947 har Hr.
Dommeren forespurgt, hvorvidt  

 skifteretten ved Fastsættelsen af Størrelsen af den i Ministeriets Cirkulære  

 Nr. 248 af 29. Juli 1943 foreskrevne Sikkerhedsstillelse for Medhjælpere i de  

 af Skifteretten behandlede Boer skal tage Hensyn til Værdien af et Bos faste  

 Ejendomme, naar Skifteretten ved Antagelsen af vedkommende Medhjælper  

 udtrykkelig tilkendegiver denne, at han ikke er bemyndiget til paa Boets  

 Vegne at modtage og kvittere for Vederlag for Boets faste Ejendomme, og  

 skifteretten derhos, naar eventuelt Tilbud om Køb af Boets faste Ejendomme  

 akcepteres paa Skiftesamlingen, til Skiftebogen bemærker, at Købesummen skal  

 betales paa Skifterettens Kontor.
Foranlediget heraf skal man meddele, at Københavns Byrets Skifteafdeling  

 har oplyst, at man her følger den Fremgangsmade, at man ikke i Almindelighed  

 forlander Sikkerhed af Beløb, der indestaar i Boet tilhørende faste  

 Ejendomme, men straks efter, at Boet er overgaaet til offentlig  

 Skiftebehandling, lader lyse Dødsboskifte paa Ejendommens Folio og forlanger  

 Sikkerhed for Lejebeløb m.v.
Skifteretten underskriver derhos ikke Skøde uden  

 samtidig at faa Købesummen udbetalt, og i Almindelighed akcepteres Tilbud  

 ikke, uden at en Del af Købesummen deponeres.
Samtidig tilkendegives det  

 Køberen, at Restkøbesummen skal indbetales til Skifteretten.
 Den danske Dommerforening har i en over Sagen indhentet Erklæring oplyst,  

 at den nævnte Praksis i Byretten ogsaa følges andre Steder.
Det tilføjes, at Justitsministeriet intet har at erindre imod, at en  

 tilsvarende Fremgangsmaade følges af Hr.
Dommeren.
