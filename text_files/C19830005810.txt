 Der er over for justitsministeriet rejst spørgsmål om reservation af  

 pladser til invalidebiler på offentlige parkeringspladser.
 Spørgsmålet har været drøftet i justitsministeriets arbejdsgruppe  

 vedrørende handicappedes problemer i trafikken.
 Justitsministeriet skal på baggrund af arbejdsgruppens anbefaling  

 henstille, at der ved offentlige institutioner m.v. efter ansøgning, og hvor  

 der er et lokalt behov, søges reserveret en eller flere parkeringspladser til  

 invalidebiler.
 Arbejdsgruppen har over for justitsministeriet peget på følgende  

 vejledende retningslinier for reservationen:
 Bredde:
 Ca. 1 1/2 x normal bredde eller helt fri til een side for at sikre, at dør  

 kan lukkes op på vid gab.
 Afmærkning:
Parkeringsbåse forbeholdt invalide afmærkes med invalidesymbol.
Hvor det  

 findes hensigtsmæssigt af hensyn til den handicappedes orienteringsmulighed,  

 bør afmærkninger af en invalideparkeringsbås suppleres med E 23  

 »Vejledning for invalide« eller E 63 »Parkering« forsynet  

 med undertavle med invalidesymbol.
Såfremt parkeringsbåse kun inden for visse  

 klokkeslet skal være forbeholdt invalide anføres disse på undertavle til E 63  

 til højre for invalidesymbolet, og teksten »fri parkering øvrig  

 tid« anføres forneden på undertavlen.
Hvor E 63 med invalidesymbolet på undertavle er opstillet således, at den  

 tydeligt viser, hvilke båse der er forbeholdt invalide, kan invalidesymbolet  

 i båsene undværes.
Arealets udstrækning kan angives på undertavle med  

 vandrette sorte pile på hvid bund, eventuelt med meterangivelse.
