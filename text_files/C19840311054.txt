Arbejdsformidlingskontorerne De statsanerkendte arbejdsløshedskasser Socialministeriet har over for arbejdsministeriet og direktoratet oplyst,  

 at udlændinge, der har opholdstilladelse med henblik på varigt ophold, har  

 fået mulighed for at opholde sig 12 måneder, mod tidligere kun 6 måneder uden  

 for landet.
Hensigten med denne bestemmelse er bl.a., at en udlænding med  

 væsentlig tilknytning her til landet kan bevare opholdstilladelsen i  

 forbindelse med forlænget frist til at tage stilling til spørgsmålet om varig  

 tilbagevenden til hjemlandet eller bosættelse i andet land, jfr. § 17 i lov  

 nr. 226 af 8. juni 1983 (udlændingeloven).
Socialministeriet har i den forbindelse spurgt, om et arbejdstilbud vil  

 kunne udskydes i op til et år, hvor en udlænding ønsker at afprøve muligheden  

 for eventuel tilbageflytning.
Der spørges videre, om en afbrydelse i en  

 tilsvarende situation i et allerede påbegyndt arbejdstilbhud kan accepteres  

 ved aftale mellem arbejdsgiver og den ledige.
Af arbejdsministeriets svar fremgår, at for så vidt angår udskydelse af  

 arbejdstilbud kan en sådan ske i overensstemmelse med bekendtgørelse om  

 arbejdstilbud til ledige nr. 70 af 18. februar 1983 § 12 stk. 7 og 8 efter  

 samme retningelinier, som er fastsat i cirkulære nr. 76/82 af 17. september  

 1982 vedrørende udskydelse af arbejdstilbud, det vil sige i op til et år fra  

 aftalens indgåelse.
Aftalen indgås mellem den ledige og arbejdsformidlingen  

 og bør foreligge skriftligt med en fastsat slutdato, og den pågældende  

 arbejdsløshedskasse bør inddrages med kopi af aftalen.
 Hvis aftalen rækker ud over den lediges tab af dagpengeretten efter lov om  

 arbejdsformidling og arbejdsløshedsforsikring m.v. §§ 55 og 72, vil  

 arbejdsformidlingen informere om konsekvenserne.
For så vidt angår spørgsmålet om aftalt afbrydelse under arbejdstilbuddet  

 i henhold til bekendtgørelse nr. 550 af 21. november 1983, § 18 i, er det  

 ministeriets opfattelse, at en sådan aftale efter reglerne må bero på  

 arbejdsformidlingens vurdering.
Grundlaget for denne vurdring er vejledningen  

 til § 18, hvoraf det fremgår, at en gæstearbejder, der ønsker sig fri i et  

 par måneder for at rejse hjem til sim familie, kan omfattes af en aftale  

 efter § 18 i.
Ministeriet finder ikke grundlag for at udvide denne ret til  

 fravær i op til 1 år, under et arbejdstilbud af 9 eller 7 måneders varighed.  

 Fraværet må i givet fald lægges efter arbejdstilbuddets ophør.
 Den ledige vil ofte ved en afbrydelse være uden dagpengeret.  

 Arbejdsformidlingen vil orientere herom og om konsekvenserne, hvis  

 arbejdsgiveren ikke kan eller vil overholde aftalen efter en afbrydelse.  

 Aftalen giver i så tilfælde den ledige ret til et supplerende arbejdstilbud  

 for den resterende del af perioden.
 P.D.V.
 E.B.
E.
Kongstad fm.
