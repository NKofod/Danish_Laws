 Landbrugsministeriet fastsætter i medfør af § 35 i lov nr. 221 af 3. juni  

 1967 om jagt og vildtforvaltning som ændret ved lov nr. 294 af 9. juni 1982  

 (* 1) nedennævnte bestemmelser for Møllegrunden vildtreservat i Vejle amt.
 § 1.
 Vildtreservatet omfatter:
a.
Møllegrunden, matr. nr. 100, Endelave by, Endelave, beliggende ca. 2,5  

 km nordvest for Endelave.
b.
Søterritoriet ud for det under a nævnte område, således at det danner  

 en rektangel indenfor følgende koordinater: 55 grader 46 min. 5 sek.
N, 10  

 grader 12 min. 5 sek. Ø (nordøsthjørnet) 55 grader 47 minutter N, 10 grader  

 14 min. 5 sek. Ø (nordvesthjørnet) 55 grader 46 minutter N, 10 grader 13  

 minutter Ø (sydvesthjørnet) 55 grader 46 min. 5 sek.
N, 10 grader 15 minutter  

 Ø (sydøsthjørnet).
 § 2.
 På de i § 1 nævnte områder er landgang og sejlads forbudt hele året.
 Stk. 2.
Bestemmelsen i stk. 1 gælder ikke for: a.
Sejlads i forbindelse med  

 erhvervs- og bierhvervsfiskeri, hvorunder der dog højst kan medtages det  

 antal personer, der er nødvendigt af hensyn til fiskeriets gennemførelse. b.  

 Skovstyrelsens færdsel på Møllegrunden i forbindelse med tilsyn.
 § 3.
 Landbrugsministeriets Vildtforvaltning kan, når særlige forhold taler  

 derfor, dispensere fra bestemmelserne i § 2 i henhold til lov om jagt og  

 vildtforvaltning efter nærmere af Landbrugsministeriet fastsatte  

 retningslinier.
 § 4.
 Overtrædelse af bestemmelsen i § 2 straffes i medfør af § 51, stk. 4 i lov  

 om jagt og vildtforvaltning med bøde, for så vidt strengere straf ikke er  

 forskyldt efter den øvrige lovgivning.
 § 5.
Bekendtgørelsen træder i kraft den 1. april 1985 og er gældende til og med den 31. marts 1995.
 Landbrugsministeriet, den 22. marts  

 1985.
