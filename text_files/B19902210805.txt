 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte praktikvirksomheder  

 kan der gennemføres en uddannelse til elektriker.
 Stk. 2.  Uddannelsen afsluttes inden for et af følgende  

 specialer:
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er El-Fagets Lærlingeudvalg.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om eksamensordning  

 for erhvervsuddannelser (eksamensbekendtgørelsen) samt de regler, som  

 Undervisnings- og Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår erhvervskompetence som  

 elektriker inden for det valgte speciale.
 Uddannelsens varighed og struktur m.v.
 § 4.  Uddannelsen varer i alt 4 år.
 Stk. 2.  Uddannelsen indledes i en praktikvirksomhed  

 eller med 2. skoleperiode, jf. § 10 stk. 3 i erhvervsuddannelsesloven.
 Stk. 3.  I 6. skoleperiode afholder skolen en eksamen,  

 der samtidig gælder som svendeprøve.
 § 5.  Skoleundervisningen varer 55 uger.  

 Skoleundervisning og praktikuddannelse veksler som vist i nedenstående figur:
Fritagelse for dele af uddannelsen § 6.  Gennemførelse af 2. skoleperiode i nedennævnte  

 uddannelser giver fritagelse for 2. skoleperiode i uddannelsen til  

 elektriker:
 Stk. 2.  Fritagelse for dele af uddannelsen kan i øvrigt  

 ske efter §§ 8 og 9 i hovedbekendtgørelsen.
Uddannelsens mål og indhold § 7.  Den færdiguddannede elektriker skal selvstændigt  

 kunne installere, fejlfinde, reparere og vedligeholde elektriske anlæg.
 Stk. 2.  Den færdiguddannede elektriker med specialet  

 installationsteknik skal kunne udføre de i stk. 1. nævnte arbejdsfunktioner  

 på såvel stærkstrøms- som svagstrømsinstallationer under overholdelse af  

 gældende love og regler.
 Stk. 3.  Den færdiguddannede elektriker med specialet  

 industrianlæg skal kunne udføre de i stk. 1 nævnte arbejdsfunktioner på  

 industrianlæg under overholdelse af gældende love og regler.
Skoleundervisningen § 8.  Skoleundervisningen skal under hele  

 uddannelsesforløbet på en helhedsorienteret måde omfatte både praktisk og  

 teoretisk undervisning med henblik på at give eleven de fornødne generelle og  

 specielle kvalifikationer, herunder give eleven forudsætninger for at  

 varetage de arbejdsområder, uddannelsen tager sigte på.
Undervisningen skal  

 endvidere bidrage til elevens personlige udvikling og give forståelse for  

 samfundet og dets udvikling.
Undervisningen skal samtidig give eleven  

 grundlag for at deltage i efter- og videreuddannelse.
 § 9.  Undervisningen omfatter følgende grundfag:
 Stk.2.  Grundfagene branchekendskab og  

 teknologiudvikling, førstehjælp, fremmedsprog B, dansk, fysik, matematik og  

 værkstedsteknik indgår i og afsluttes i 2. skoleperiode.
 Stk. 3.  Grundfagene automation og styringsteknik samt  

 naturfag indgår i og afsluttes i 3. skoleperiode.
 Stk. 4.  Grundfaget kundebetjening indgår i og afsluttes  

 i 4. skoleperiode.
 Stk. 5.  Grundfaget teknisk databehandling indgår i og  

 afsluttes i 5. skoleperiode.
 Stk. 6.  Mål, indhold og vejledende undervisningstid for  

 de enkelte grundfag følger reglerne om grundfag.
 § 10.  Undervisningen omfatter følgende områdefag med  

 en vejledende uddannelsestid på ca. 20,2 uger og har de undervisningsmål, som  

 er beskrevet i stk. 2 - 7:
Stk. 2.  Målet i faget el-teknik er, at eleven  

 opnår kendskab til el-tekniske grundbegreber samt bliver i stand til at  

 foretage beregninger på AC- og DC-kredsløb, opnår kendskab til  

 elektromekaniske og elektroniske komponenters virkemåde og  

 anvendelsesmuligheder samt til belysningsanlæg.
Eleven skal blive i stand til  

 at foretage afprøvning, justering, fejlfinding og reparation på analoge og  

 digitale kredsløb.
Stk. 3.  Målet i faget el-maskiner er, at eleven  

 opnår kendskab til el-maskiners principper, opbygning, virkemåde og  

 anvendelsesområder, især med henblik på motorer og transformere, samt bliver  

 i stand til at tilslutte vekselstrømsmotorer med igangsætnings- og  

 reguleringsudstyr.
Eleven skal blive i stand til at udføre fejlfinding og  

 vedligeholdelse på el-maskiner.
 Stk. 4.  Målet i faget måleteknik er, at eleven  

 bliver i stand til at vælge og anvende måleinstrumenter til forskriftsmæssig  

 afprøvning af brugsgenstande og installationer samt anvende egnede  

 instrumenter i forbindelse med afprøvning, justering og fejlsøgning.
 Stk. 5.  Målet i faget love og regler er, at  

 eleven opnår kendskab til gældende love, regler, normer og anvisninger inden  

 for el-området, således at eleven bliver i stand til at overholde disse i  

 forbindelse med installationsarbejde.
Stk. 6.  Målet i faget installationer er, at  

 eleven opnår kendskab til installationsformer og principper for stærk- og  

 svagsstrømsområdet samt til den dokumentation, der anvendes i forbindelse med  

 udførelsen af el-installationer.
Endvidere skal eleven blive i stand til at  

 udarbejde og vedligeholde el-teknisk dokumentation.
Eleven skal blive i stand  

 til at foretage dimensionering af stik, hoved- og gruppeledning, udføre lys-,  

 varme- og motorinstallation efter tegninger og beskrivelser, vælge rigtigt  

 materiel og anvende dette i forhold til anvisninger og gældende normer samt  

 foretage fejlfinding og reparation på disse installationer.
Stk. 7.  Målet i faget styring og regulering er,  

 at eleven opnår kendskab til princip, virkemåde og anvendelsesområde for  

 styre og føleorganer samt til styrings- og reguleringsprincipper.
Eleven skal  

 derudover opnå kendskab til dokumentation for opbygning af automatiske anlæg  

 og blive i stand til at udarbejde og vedligeholde el-teknisk dokumentation.  

 Eleven skal blive i stand til at udføre automatiske anlæg med  

 elektromekanisk, pneumatisk, elektronisk og programmerbart udstyr efter  

 tegninger og beskrivelser, vælge rigtigt materiel hertil samt foretage  

 fejlfinding, reparation og vedligeholdelse på disse anlæg.
 § 11.  Undervisningen i specialet  

installationsteknik omfatter følgende specialefag med en vejledende  

 uddannelsestid på ca. 7,3 uger og har de undervisningsmål, som er beskrevet i  

 stk. 2 og 3:
Stk. 2.  I kommunikationsanlæg skal eleven opnå  

 kendskab til installationsformer og principper inden for tele-, data- og  

 antenneområdet samt blive i stand til at udføre installationer inden for  

 disse områder ud fra tegninger og beskrivelser.
Eleven skal blive i stand til  

 at vælge rigtigt materiel og anvende dette i henhold til gældende regler og  

 normer.
Eleven skal blive i stand til at foretage måling og afprøvning af  

 antenne- og datanet, derudover at fejlfinde og reparere teleanlæg.
 Stk. 3.  I overvågningsanlæg skal eleven opnå  

 kendskab til installationsformer og principper inden for sikring, brand og  

 alarmanlæg samt opnå kendskab til adgangskontrol og tekniske alarmer og blive  

 i stand til at udføre installation af tekniske alarmer.
 § 12.  Undervisningen i specialet industrianlæg  

 omfatter følgende specialefag med en vejledende uddannelsestid på ca. 7,3  

 uger og har de undervisningsmål, som er beskrevet i stk. 2 og 3:
Stk. 2.  I regulering skal eleven opnå kendskab  

 til forskellige regulerbare processer, regulatorer og reguleringsformer samt  

 blive i stand til at foretage behandling af analoge signaler.
Eleven skal  

 blive i stand til at foretage tilslutning og kalibrering af analoge og  

 digitale transmittere og konvertere, foretage tilslutning og optimering af  

 elektroniske regulatorer samt fejlfinde og vedligeholde procesanlæg.
Stk. 3.  I maskinanlæg skal eleven opnå kendskab  

 til hydrauliske anlæg, CNC-maskiner, håndteringsmaskiner og robotter.
Eleven  

 skal blive i stand til at udføre fejlfinding, fejlretning og vedligeholdelse  

 på maskinanlæg ud fra tegninger og beskrivelser af disse anlæg.
 § 13.  I 2. skoleperiode indgår områdefagene  

 el-teknik, el-maskiner, måleteknik, love og regler samt installationer med en  

 vejledende uddannelsestid på ca. 6,4 uger.
 Stk. 2.  Delmål for undervisningen i 2. skoleperiode er:
 § 14.  I 3. skoleperiode indgår områdefagene  

 el-teknik, el-maskiner, måleteknik, love og regler samt styring og regulering  

 med en vejledende uddannelsestid på ca 4,9 uger.
 Stk. 2.  Delmål for undervisningen i 3. skoleperiode er:
 § 15.  I 4. skoleperiode indgår områdefagene  

 el-teknik, måleteknik, love og regler samt installationer med en vejledende  

 uddannelsestid på ca. 2,5 uger.
 Stk. 2.  Delmål for undervisningen i 4. skoleperiode er:
 § 16.  I 5. skoleperiode indgår områdefagene  

 el-teknik, el-maskiner, måleteknik, love og regler samt styring og regulering  

 med en vejledende uddannelsestid på ca. 4,9 uger.
 Stk. 2.  Delmål for undervisningen i 5. skoleperiode er:
 § 17.  I 6. skoleperiode i specialet  

installationsteknik indgår områdefagene måleteknik, love og regler,  

 installationer samt styring og regulering med en vejledende uddannelsestid på  

 ca. 1,6 uger.
 Stk. 2.  Delmål for undervisningen i 6. skoleperiode er:
 § 18.  I 6. skoleperiode i specialet  

industrianlæg indgår områdefagene måleteknik, love og regler,  

 installationer samt styring og regulering med en vejledende uddannelsestid på  

 ca. 1,6 uger.
 Stk. 2.  Delmål for undervisningen i 6. skoleperiode er:
§ 19.  Undervisningen i valgfag følger reglerne i § 14  

 i hovedbekendtgørelsen.
Der anvendes ca. 9,2 uger til valgfag.
 § 20.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 21.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål, jf. § 7.
 § 22.  Praktikuddannelsen skal give eleven praktisk  

 oplæring i almindeligt forekommende el-arbejde i forbindelse med bolig-,  

 kontor-, institutions- og industri-installationer, herunder arbejde med lys-,  

 varme-, og motorstyringer, svagstrømsinstallationer og arbejde med  

 automatiske anlæg.
 Stk. 2.  Uddannelsen i virksomheden skal søges  

 tilrettelagt således, at eleven beskæftiges med og opnår praktiske  

 færdigheder og rutine i de arbejdsdiscipliner, der er gennemgået i det eller  

 de forudgående skoleperioder.
 § 23.  Efter de enkelte skoleperioder skal eleven  

 beskæftiges med de praktiske arbejdsopgaver, der er beskrevet i stk. 2 - 7:
 Stk. 2.  Efter 2. skoleperiode bør eleven beskæftiges  

 inden for følgende arbejdsopgaver:
 Stk. 3.  Efter 3. skoleperiode bør eleven beskæftiges  

 inden for følgende arbejdsopgaver:
 Stk. 4.  Efter 4. skoleperiode bør eleven beskæftiges  

 inden for følgende arbejdsopgaver:
 Stk. 5.  Efter 5. skoleperiode bør eleven beskæftiges  

 inden for følgende arbejdsopgaver:
 Stk. 6.  Efter 6. skoleperiode bør elever med speciale  

 inden for installationsteknik beskæftiges inden for følgende  

 arbejdsopgaver:
 Stk. 7.  Efter 6. skoleperiode bør elever med speciale  

 inden for industrianlæg beskæftiges inden for følgende arbejdsopgaver:
 § 24.  Det lokale uddannelsesudvalg kan fastsætte  

 nærmere vejledende retningslinjer om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 25.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en afsluttende  

 praktikerklæring i overensstemmelse med § 24 i hovedbekendtgørelsen, når  

 praktiktiden i en virksomhed er afsluttet.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Praktikvirksomheden kan rekvirere blanketterne på skolen.
 Bedømmelse og uddannelsesbeviser m.v.
Uddannelsesbevis § 26.  Ved uddannelsens afslutning udsteder det  

 faglige udvalg et uddannelsesbevis (svendebrev) til eleven som dokumentation  

 for, at eleven har opnået kompetence inden for uddannelsen med det valgte  

 speciale, jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 27, og afsluttende praktikerklæring er udstedt, jf. § 25, stk.  

 2, og når den eksamen (svendeprøve), som er beskrevet i §§ 33-35 er bestået.
 Stk. 3.  I uddannelsesbeviset, der affattes i  

 overensstemmelse med § 29 i hovedbekendtgørelsen, skal angives uddannelsens  

 betegnelse, jf. § 1, stk. 1, speciale, jf. § 1, stk. 2, samt oplysning om den  

 opnåede karakter fastsat i henhold til § 35, stk. 5.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
 Skolebevis.
§ 27.  Når samtlige skoleperioder i uddannelsen med  

 det valgte speciale er gennemført og betingelserne i stk. 2 er opfyldt,  

 udsteder skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 30,  

 stk. 3.
 Stk. 6.  Hvis en elev ophører med skoleundervisningen  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
§ 28.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 grundfag eller valgfag, som er afsluttet med eksamen.
Hvis et fag ikke er  

 afsluttet med eksamen giver skolen ved uddannelsens afslutning eleven bevis  

 for den gennemførte undervisning med angivelse af den opnåede karakter, hvis  

 karakteren ikke fremgår af skolebeviset.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 29.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven, således at der er mulighed for at rette konstateret  

 manglende viden eller færdigheder inden næste skoleperiode samt at give  

 grundlag for udstedelse af skolevejledning og at evaluere undervisningens  

 indhold og metode.
Stk. 3.  Ved afslutningen af hver skoleperiode løser  

 eleven en skriftlig opgave.
Opgaverne stilles af skolen i samarbejde med det  

 faglige udvalg.
En repræsentant for det faglige udvalg overværer bedømmelsen  

 af en af eleven udført praktisk opgave inden for områdefag.
Stk. 4.  Skolen orienterer det faglige udvalg om de  

 enkelte skoleperioder, ved fremsendelse af klasselister ved skoleperiodens  

 start.
Det faglige udvalg og skolen aftaler tidspunkt for bedømmelsen.
 Stk. 5.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 27, stk. 2, nr. 1.
Skolevejledning § 30.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
 Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 27, stk. 2 eller 4, ikke er opfyldt.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse udstedes skolevejledning kun til eleven.
Karakterskala § 31.  Ved karaktergivning i grundfag, områdefag og  

 specialefag anvendes 13-skalaen, jf. § 17 i eksamensbekendtgørelsen.
Stk. 2.  Ved karaktergivning i eksamen (svendeprøven) i  

 områdefag og specialefag anvendes følgende karakterskala, idet alene en af de  

 anførte betegnelser uden tal anføres på uddannelsesbevis (svendebrev): 0 -  

 5,9 Ikke bestået 6,0 - 7,9 Bestået 8,0 - 9,9 Vel udført 10,0 - 13 Særdeles vel udført Afsluttende bedømmelse § 32.  Skolen afholder eksamen i følgende grundfag:
 Stk. 2.  Endvidere afholdes afsluttende eksamen efter  

 reglerne i §§ 33-35.
 Stk. 3.  Skolen giver i øvrigt karakterer i de grundfag,  

 som ikke afsluttes med eksamen efter stk. 1.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 målene for undervisningen i disse fag, jf. §§ 10, 11 og 12, på grundlag af en  

 helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 33.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af en skriftlig og  

 en praktisk opgave, jf. § 34.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
Stk. 4.  Det faglige udvalg udpeger herefter de censorer  

 (skuemestre), der er nævnt i stk. 5, og giver skolen meddelelse om  

 udpegelsen.
Tidspunkt for bedømmelse af prøven aftales mellem skole og det  

 faglige udvalg.
Stk. 5.  Elevernes løsning af opgaverne bedømmes efter  

 reglerne i § 34 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
§ 34.  Den skriftlige prøve består af opgaver inden  

 for område- og specialefag.
Skriftligt opslagsmateriale, herunder elevens  

 egne notater og regnemaskiner må anvendes af eleverne under løsningen af  

 opgaven.
Opgaven skal løses inden for den fastsatte tid.
 Stk. 2.  Den praktiske opgave inden for område- og  

 specialefag består af en opgave, udført i forbindelse med  

 skoleundervisningen, samt en mundtlig overhøring med udgangspunkt i opgavens  

 elektrotekniske indhold.
 § 35.  Ved bedømmelsen af opgavebesvarelserne ved den  

 skriftlige prøve, jf. § 34, stk. 1, giver læreren og de to censorer hver en  

 karakter, under anvendelse af talværdierne i karakterskalaen i § 31, stk. 1.  

 Karakteren ved prøven fremkommer som et gennemsnit af de tre afgivne  

 karakterer.
 Stk. 2.  Ved bedømmelsen af opgaveløsningerne ved den  

 praktiske prøve, jf. § 34, stk. 2, giver læreren og de to censorer hver en  

 karakter under anvendelse af talværdierne i karakterskalaen i § 31, stk. 1.
 Stk. 3.  Karakteren for den praktiske prøve fremkommer  

 som et gennemsnit af de karakterer, som gives efter stk. 2.
 Stk. 4.  For at bestå den afsluttende eksamen  

 (svendeprøve) kræves, at gennemsnitskarakteren af den skriftlige prøve og den  

 praktiske prøve er mindst 6.
 Stk. 5.  Karakteren for den afsluttende eksamen  

 (svendeprøve) fremkommer som gennemsnittet af den skriftlige og den praktiske  

 prøve og udtrykkes ved en af de betegnelser uden tal, som er angivet i § 31,  

 stk. 2.
Stk. 6.  Ved de beregninger, som er forudsat i stk. 1, 3  

 og 4 foretages ikke afrunding.
Forinden fastsættelse af karakter efter stk.  

 5, foretages afrunding af det endelige resultat til et helt tal efter  

 almindelige regneregler.
Stk. 7.  De beregninger, som er forudsat i stk. 1, 3 og  

 4, foretages af skolen.
Skolen indsender resultatet af beregningen og  

 oplysninger om de enkelte karakterer, som er givet efter stk. 1 og 2, til det  

 faglige udvalg.
Det faglige udvalg kan udarbejde et skema til dette formål.
 § 36.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
 Stk. 2.  Adgang til sygeeksamen følger reglerne i  

 eksamensbekendtgørelsen.
Ikrafttrædelses- og overgangsbestemmelser § 37.  Bekendtgørelsen træder i kraft den 1. januar  

 1991.
 § 38.  Elever, der har gennemført en  

 efg-basisuddannelse inden for bygge- og anlægsområdets eller jern- og  

 metalområdets elektrolinie, er fritaget for 2. skoleperiode.
 Stk. 2.  Elever, der har gennemført første halvdel af en  

 efg-basisuddannelse, kan fortsætte deres uddannelse i 2. skoleperiode.
 Stk. 3.  Efg-elever, der har gennemgået skoleuddannelsen  

 til og med modul A i den tidligere elektrikeruddannelse, fortsætter deres  

 skoleuddannelse med 3. skoleperiode og får en samlet skoleuddannelse på 31  

 uger.
 Stk. 4.  Efg-elever, som har indgået uddannelsesaftale  

 senest 31. december 1990, men endnu ikke har gennemgået modul A i den  

 tidligere elektrikeruddannelse, gennemgår modul A og fortsætter deres  

 skoleuddannelse med 3. skoleperiode og får en samlet skoleuddannelse på 31  

 uger.
 Stk. 5.  Lærlinge, der har gennemgået skoleuddannelsen  

 til og med modul A i den tidligere elektrikeruddannelseuddannelse, fortsætter  

 deres skoleuddannelse med 3. skoleperiode og får en samlet skoleuddannelse på  

 40 uger.
 Stk. 6.  Lærlinge, som har indgået uddannelsesaftale  

 senest 31. december 1990, men endnu ikke gennemgået modul G og A i den  

 tidligere eleltrikeruddannelse, gennemgår modul G og A og fortsætter deres  

 skoleuddannelse med 3. skoleperiode og får en samlet skoleuddannelse på 40  

 uger.
