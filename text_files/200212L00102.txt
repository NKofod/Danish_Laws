Fremsat den 5. december 2002 af  

 miljøministeren (Hans Christian Schmidt) Forslag til Lov om ændring af lov om beskyttelse af  

 de ydre koge i Tøndermarsken § 1 I lov nr. 111 af 12. marts 1988 om beskyttelse af de ydre koge i  

 Tøndermarsken, som ændret ved lov nr. 1110 af 21. december 1994,  

 foretages følgende ændringer:
 1. § 12 affattes således:
 »§ 12. Der må ikke plantes eller sås træer  

 og buske.
 Stk. 2. Amtsrådet kan som plejeforanstaltning fjerne  

 selvsåede træer og buske.
Stk. 3. Stk. 1 og 2 gælder ikke for arealer, der  

 benyttes som havearealer i tilknytning til bebyggelse.« 2. § 19, stk. 1, 2. pkt., affattes  

 således:
»Anvendelse af handelsgødning med fosfor og kalium er ikke  

 tilladt.« 3. § 19, stk. 2, ophæves.
 4. § 21 ophæves.
 5. I § 23, stk. 1, udgår »og fjerne  

 selvsåede buske og træer«.
 6. I § 23, stk. 2, indsættes efter  

 »Rudbøl Sø«: », Hasbjerg Sø«.
 7. § 24, stk. 3, affattes således:
»Stk. 3. Indpumpning af vand sker i henhold til det til enhver  

 tid gældende regulativ.
Nærmere bestemmelser om de forhold, som  

 er nævnt i stk. 1 og 2, fastsættes af amtsrådet i et  

 tillæg til regulativet, der udarbejdes i overensstemmelse med  

 vandløbslovens regler om tilvejebringelse af  

 vandløbsregulativer.« 8. Overskriften til kapitel 9 affattes således:
»Offentlighedens adgang« 9. I § 37, stk. 1, ændres »almenheden« til:  

 »offentligheden«.
 10. I § 37, stk. 2, ændres »Almenheden« til:  

 »Offentligheden«.
 11. I § 37, stk. 3, ændres  

 »Miljøministeren« til: »Amtsrådet«.
 12. I § 38, stk. 1, indsættes efter  

 »§ 17, stk. 2,«: »§ 19«.
 13. § 44 affattes således:
»§ 44. Amtsrådets afgørelser om pligten til  

 bevanding efter § 24 og det til enhver tid gældende regulativ kan  

 påklages efter reglerne i vandløbsloven.
Vandløbslovens  

 regler om beslutninger i vandløbssager finder ligeledes anvendelse  

 på amtsrådets afgørelser.
Stk. 2. Amtsrådets afgørelser efter § 37,  

 stk. 3, samt § 38 om fravigelser fra § 10, stk. 1,  

 § 11, stk. 1, § 19 og § 37, stk. 2, kan  

 påklages til Naturklagenævnet af 1)	adressaten for afgørelsen, 2)	ejeren af den ejendom, som afgørelsen vedrører, 3)	Digelaget for Marsken ved Tønder, når afgørelsen  

 vedrører spørgsmål af betydning for drift og  

 vedligeholdelse af diger og afvandings- og bevandingsanlæg, 4)	enhver, som i øvrigt har en individuel, væsentlig  

 interesse i sagen, 5)	offentlige myndigheder, 6)	lokale foreninger og organisationer, som har en væsentlig  

 interesse i afgørelsen, 7)	Danmarks Naturfredningsforening og 8)	Friluftsrådet, når afgørelsen berører  

 væsentlige rekreative interesser.
 Stk. 3. Amtsrådets afgørelser efter § 33 kan  

 påklages til Naturklagenævnet af adressaten for  

 afgørelsen.
 Stk. 4. Amtsrådets øvrige afgørelser efter  

 loven kan ikke påklages til anden administrativ myndighed.
Stk. 5. Amtsrådet skal skriftligt underrette de  

 klageberettigede om afgørelser, der kan påklages efter  

 stk. 2, herunder offentlige myndigheder der må antages at  

 have interesse i sagen.
Der skal dog kun gives skriftlig underretning til de  

 i stk. 2, nr. 6, nævnte foreninger og organisationer,  

 såfremt de har anmodet amtsrådet herom.
Underretning af de  

 personer mv., som er omfattet af stk. 2, nr. 3, kan finde sted ved  

 offentlig annoncering, jf. stk. 6.
 Stk. 6. Amtsrådet skal offentliggøre alle  

 afgørelser, der kan påklages efter stk. 2, medmindre de er  

 af underordnet betydning.
Stk. 7. Klagefristen er 4 uger fra den dag, afgørelsen  

 er meddelt.
Er afgørelsen offentligt bekendtgjort, regnes klagefristen  

 dog altid fra bekendtgørelsen.
Hvis klagefristen udløber  

 på en lørdag eller helligdag, forlænges fristen til den  

 følgende hverdag.
Stk. 8. Klager efter stk. 2 og 3 indgives skriftligt til  

 amtsrådet.
Amtsrådet videresender klagen til  

 Naturklagenævnet ledsaget af den påklagede afgørelse og  

 det materiale, der er indgået i sagens bedømmelse.
Stk. 9. Tilladelser må ikke udnyttes, før  

 klagefristen er udløbet.
Rettidig klage har opsættende virkning  

 for den påklagede afgørelse, medmindre klagemyndigheden  

 bestemmer andet.« 14. I § 47 ændres »Miljø- og  

 energiministeren« til: »Amtsrådet«.
 15. Efter § 49 indsættes:
»§ 49 a.
Miljøministeren kan fastsætte regler om  

 gebyrer til hel eller delvis dækning af myndighedernes omkostninger ved  

 administration af loven.« 16. I § 50, stk. 1, nr. 1, ændres  

 »§ 12, 1. pkt.« til: »§ 12, stk. 1«.
 17. § 50, stk. 3, affattes således:
»Stk. 3. Der kan pålægges juridiske personer  

 strafansvar efter reglerne i straffelovens 5. kapitel.« § 2 Stk. 1. Loven træder i kraft den 1. juli 2003.
 Stk. 2. Afgørelser, der er påklaget inden lovens  

 ikrafttræden, færdigbehandles efter de hidtil gældende  

 klageregler.
Bemærkninger til lovforslaget Almindelige bemærkninger Indledning Loven om beskyttelse af de ydre koge i  

 Tøndermarsken fra 1988 blev ændret i 1994 ved lov nr. 1110 af  

 21. december 1994. I bemærkningerne til lovforslaget (L 33 fremsat 2.  

 november 1994   Folketingstidende 1994-95, tillæg A, sp. 381) angav den  

 daværende miljø- og energiminister, at ministeriet ville  

 udarbejde en ny redegørelse på baggrund af udviklingen frem til  

 1999. Ministeren sendte den 28. april 2000 en sådan redegørelse  

 til Folketingets Miljø- og Planlægningsudvalg.
Lovforslaget er  

 et led i opfølgningen af denne redegørelse.
Forslaget  

 indgår i regeringens handlingsplan for regelforenkling og  

 administrative lettelser »En enklere offentlig sektor« (august 2002).
Redegørelsen konkluderede, at	der er behov for en omstilling af landbruget i Tøndermarskens  

 ydre koge til en mere miljø- og naturvenlig drift, at	der er behov for forskellige ændringer i loven om beskyttelse  

 af de ydre koge i Tøndermarsken, bl.a. med henblik på en  

 yderligere decentralisering af opgaver til Sønderjyllands  

 Amtsråd og en harmonisering af loven i forhold til  

 naturbeskyttelsesloven og vandløbsloven, samt at	der er behov for at ændre den uhensigtsmæssige  

 myndighedsstruktur på vandløbsområdet, således at  

 amtsrådet bliver vandløbsmyndighed efter samme regler, som  

 gælder i resten af Danmark.
Lovforslaget indeholder forskellige ændringer i  

 loven om beskyttelse af de ydre koge i Tøndermarsken.
Forslagene tager  

 sigte på at styrke amtsrådets politiske ansvar ved en yderligere  

 decentralisering af opgaver til Sønderjyllands Amtsråd, at  

 foretage en vis harmonisering af loven i forhold til naturbeskyttelsesloven  

 og vandløbsloven samt at forbedre amtets muligheder for at foretage  

 naturpleje.
Miljøministeren har samtidig med dette lovforslag  

 fremsat lovforslag om forenkling og modernisering af  

 vandløbslovgivningen i Tøndermarsken ved en ændring af  

 lov om vandløb, så der som udgangspunkt kommer til at  

 gælde de samme bestemmelser vedr. vandløb som i den  

 øvrige del af landet.
Det sker ved, at de særlige afvandingslove  

 for Tøndermarsken fra 1925 og 1938 ophæves og afløses af  

 vandløbslovens regler, herunder reglerne om offentlige pumpelag.
2. Lovforslagets hovedindhold Der foreslås en yderligere decentralisering af  

 opgaver til amtsrådet:
Kompetencen til at nedsætte Det rådgivende  

 Udvalg for Tøndermarsken foreslås overført fra  

 miljøministeren til amtsrådet.
Dette vil styrke den lokale  

 forankring af dialogen om beskyttelse og benyttelse af de ydre koge.  

 Amtsrådet varetager i forvejen sekretariatet for udvalget.
Forslaget  

 skal også ses i sammenhæng med, at amtsrådet overtager den  

 fulde vandløbsmyndighed i hele Tøndermarskområdet  

 ifølge det forslag til ændring af vandløbsloven, der  

 fremsættes samtidig hermed.
Amtsrådet har efter de gældende regler  

 dispensationskompetencen vedrørende alle forhold, der kan fraviges ved  

 dispensation, bortset fra gødskning.
Det foreslås, at dette  

 ændres, således at amtsrådet også får  

 dispensationskompetencen vedrørende dette forhold.
 Bestemmelsen i lovens § 37 om offentlighedens  

 adgang foreslås ændret, således at kompetencen til at  

 begrænse færdslen overføres fra miljøministeren til  

 amtsrådet.
 Der foreslås en harmonisering i forhold til  

 naturbeskyttelsesloven:
Den særlige bestemmelse i lovens § 21 om  

 muligheden for at give tilskud til at etablere vandhuller foreslås  

 ophævet.
Bestemmelsen har mistet sin betydning, idet tilskud nu  

 finansieres af naturforvaltningsmidlerne efter naturbeskyttelsesloven.
Klagereglerne i § 44 foreslås ændret:  

 Naturklagenævnet foreslås indsat som klagemyndighed over  

 amtsrådets afgørelser i stedet for miljøministeren.
Det  

 foreslås herudover, at der også bliver mulighed for at klage over  

 amtsrådets afgørelser vedrørende gødskning og  

 offentlighedens adgang.
Kredsen af klageberettigede er ændret,  

 således at den som udgangspunkt formuleres som i naturbeskyttelsesloven  

 med de modifikationer, som er en naturlig følge af, at loven om  

 beskyttelse af de ydre koge i Tøndermarsken kun omfatter et  

 begrænset geografisk område.
Det foreslås således, at  

 også andre offentlige myndigheder end kommunen kan påklage  

 amtsrådets afgørelser.
Endvidere bliver lokale foreninger mv.  

 klageberettigede, ligesom Friluftsrådet kan påklage  

 afgørelser af væsentlig rekreativ interesse.
Det  

 præciseres, at Digelaget for Marsken ved Tønder er  

 klageberettiget.
 Der foreslås tilføjet en hjemmel for  

 miljøministeren til at fastsætte regler for gebyrer til hel  

 eller delvis dækning af myndighedernes omkostninger ved  

 administrationen af loven og bekendtgørelser udstedt i medfør  

 af loven.
 Det bemærkes, at bekendtgørelse nr. 361 af 4.  

 juni 1993 om undtagelse af de ferske enge, som efter Tøndermarskloven  

 er udlagt i omdrift, fra den generelle beskyttelse i naturbeskyttelseslovens  

 § 3, forbliver i kraft.
 Der foreslås endvidere en harmonisering i forhold  

 til vandløbsloven:
Loven indeholder i § 24, stk. 3, særlige  

 regler om den fremgangsmåde, der skal følges ved udarbejdelse af  

 nærmere regler om bevandingsforpligtelsen i tillæg til  

 vandløbsregulativet.
Det foreslås, at der i stedet anvendes den  

 procedure for tilvejebringelse af vandløbsregulativer, der  

 følger af vandløbsloven.
 I § 44, stk. 1, foreslås det, at  

 amtsrådets afgørelser vedr. pligten til at foretage bevanding  

 kan påklages efter reglerne i vandløbsloven.
Det foreslås, at amtsrådets muligheder for at  

 foretage naturpleje forbedres.
Ifølge lovens § 23 kan  

 amtsrådet fjerne selvsåede træer og buske som  

 plejeforanstaltning i Rudbøl Sø og Magisterkog.
Denne mulighed  

 foreslås udvidet til at gælde for hele lovens område,  

 bortset fra havearealer i tilknytning til bebyggelse.
3. Administrative og økonomiske konsekvenser for det  

 offentlige Amtsrådet overtager miljøministerens  

 kompetence til at nedsætte Det rådgivende Udvalg  

 vedrørende Tøndermarsken.
Hverken dette forslag eller de  

 øvrige forslag til overførsel af opgaver fra ministeren til  

 amtsrådet skønnes at medføre større  

 økonomiske eller administrative konsekvenser, hverken for staten eller  

 amtet.
Naturklagenævnet indsættes som klagemyndighed  

 i stedet for miljøministeren.
Udvidelsen af kredsen af  

 klageberettigede forventes kun at medføre en megen beskeden stigning i  

 antallet af klagesager.
De økonomiske og administrative konsekvenser  

 af forslaget vurderes derfor at være meget beskedne for staten og  

 amtet.
4. Miljømæssige konsekvenser Lovforslaget samler, sammen med det samtidigt fremsatte  

 lovforslag om modernisering af vandløbslovgivningen i  

 Tøndermarsken, en række beføjelser hos amtsrådet.  

 Endvidere foretages en harmonisering i forhold til naturbeskyttelsesloven og  

 vandløbsloven, ligesom amtsrådets muligheder for naturpleje  

 forbedres.
Der bliver herved tilvejebragt et bedre grundlag for at varetage  

 natur- og miljøhensyn.
5. Konsekvenser for erhvervslivet Lovforslaget har ingen økonomiske eller  

 administrative konsekvenser for erhvervslivet.
6. Forholdet til EU-retten Lov om beskyttelse af de ydre koge af Tøndermarsken  

 er i overensstemmelse med de forpligtelser, som påhviler Danmark efter  

 EF-fuglebeskyttelsesdirektivet og EF-habitatdirektivet.
De foreslåede  

 ændringer til loven har ingen selvstændige EU-retlige  

 aspekter.
Vurdering af konsekvenser af lovforslaget Positive konsekvenser/ Mindreudgifter Negative konsekvenser/ Merudgifter Økonomiske konsekvenser for stat, kommuner og amtskommune Lovforslaget skønnes at have meget beskedne  

 økonomiske konsekvenser for det offentlige Lovforslaget skønnes at have meget beskedne  

 økonomiske konsekvenser for det offentlige Administrative konsekvenser for stat, kommuner og  

 amtskommune Lovforslaget skønnes at have meget beskedne  

 administrative konsekvenser for det offentlige Lovforslaget skønnes at have meget beskedne  

 økonomiske konsekvenser for det offentlige Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Der bliver tilvejebragt et bedre grundlag for varetagelse af  

 miljø- og naturhensyn Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Lovforslaget indeholder ikke EU-retlige aspekter 7.
 Et udkast til lovforslaget har været i høring  

 hos følgende myndigheder og organisationer:  

 Fødevareministeriet, Direktoratet for FødevareErhverv,  

 Trafikministeriet, Kystdirektoratet, Indenrigs- og Sundhedsministeriet,  

 Finansministeriet, Justitsministeriet, Sønderjyllands Amt,  

 Tønder Kommune, Højer Kommune, Aabenraa Kommune,  

 Amtsrådsforeningen, Kommunernes Landsforening, Digelaget for Marsken  

 ved Tønder, Det rådgivende Udvalg for Tøndermarsken,  

 Advokatrådet, Danmarks Jægerforbund, Danmarks  

 Naturfredningsforening, Danmarks Sportsfiskerforbund, Dansk Botanisk  

 Forening, Dansk Familielandbrug, Dansk Land- og Strandjagt, Dansk  

 Ornitologisk Forening, Friluftsrådet, Kyst, Land og Fjord,  

 Landboforeningerne, Landbrugets Rådgivningscenter, Landbrugsraadet og  

 Sønderjysk Landboforening.
Bemærkninger til lovforslagets enkelte  

 bestemmelser Til § 1 Til nr. 1 Ifølge den nuværende § 23 kan  

 amtsrådet som plejeforanstaltning fjerne selvsåede træer og  

 buske i Rudbøl Sø og Magisterkog.
Med henblik på at  

 bibeholde det karakteristiske, åbne landskab og reducere  

 prædationen i hele lovområdet, foreslås denne hjemmel  

 udvidet til at gælde for hele området, bortset fra havearealer i  

 tilknytning til bebyggelse.
De selvsåede træer og buske  

 forekommer typisk på digerne og langs veje og kanaler.
Forslaget  

 indebærer, at den nævnte plejehjemmel udgår af § 23,  

 og der i stedet indsættes et nyt § 12, stk. 2, om  

 amtsrådets plejeret.
Den foreslåede bestemmelse vil supplere det  

 gældende forbud mod nyplantning i lovens § 12, stk. 1, og  

 bidrage til, at Tøndermarskens ydre koge fortsat fremtræder som  

 et åbent marsklandskab.
Det forudsættes, at forvaltningen underretter ejere  

 og brugere om påtænkte plejeforanstaltninger og giver dem  

 mulighed for at fremkomme med eventuelle bemærkninger.
Modtagne  

 bemærkninger skal indgå i vurderingen af, om eller hvorledes  

 plejeforanstaltningerne skal udføres.
Til nr. 2 Bestemmelsen i § 19, stk. 1, 2. pkt., er  

 præciseret, så det klart fremgår, at bestemmelsen alene  

 omfatter handelsgødning.
Dette er i overensstemmelse med dommen afsagt  

 af Højesteret 15. marts 1999 i sagen II 342/1998 (UfR  

 1999.967H).
Til nr. 3 Ifølge den nuværende formulering af  

 § 19, stk. 2, har miljøministeren dispensationskompetencen  

 vedr. gødskning.
Amtsrådet har ifølge § 38  

 dispensationskompetencen vedrørende alle øvrige forhold, der  

 kan dispenseres fra.
Det foreslås, at også dispensationskompetencen  

 vedrørende gødskning overgår til amtsrådet, der  

 herved vil få det fulde dispensationsansvar.
Forslaget indebærer,  

 at § 19, stk. 2, ophæves og erstattes af en tilføjelse  

 til den almindelige dispensationsbestemmelse i § 38, stk. 1,  

 således, at denne også henviser til § 19, stk. 1. Det  

 forudsættes, at dispensationsbeføjelsen vedr. gødskning  

 som hidtil administreres yderst restriktivt.
Til nr. 4 Den nuværende § 21 indeholder en hjemmel til,  

 at amtsrådet kan indgå aftaler med private lodsejere om, at de  

 foretager retablering af vandhuller på deres ejendom mod, at  

 miljøministeriet udbetaler en godtgørelse.
 Efter vedtagelsen af lov om beskyttelse af de ydre koge i  

 Tøndermarsken blev der først i naturforvaltningsloven fra 1989  

 og senere i kapitel 8 i naturbeskyttelsesloven fra 1992 givet generel hjemmel  

 til på landsplan at yde tilskud til private lodsejere til bevaring,  

 pleje og genopretning af naturområder.
 Tilskud til etablering af nye og retablering af  

 eksisterende vandhuller er de senere år ydet af  

 naturforvaltningsbevillingen, jf. naturbeskyttelseslovens kapitel 8.  

 Fremtidige tilskud til etablering eller retablering af vandhuller  

 forudsættes ligeledes finansieret af naturforvaltningsmidlerne.
 § 21 har derfor mistet sin betydning og  

 foreslås ophævet.
Vandhuller er karakteristiske for Tøndermarsken, og  

 amtsrådet kan fortsat dispensere fra forbuddet i lovens § 11 mod  

 at foretage terrænændringer.
Hjemlen hertil finder i lovens  

 § 38, hvorefter amtsrådet kan tillade fravigelser fra  

 bestemmelserne bl.a. i § 11, når det ansøgte ikke vil komme  

 i strid med lovens formål.
Til nr. 5 Der henvises til bemærkningerne til nr. 1.
Til nr. 6 Efter § 23, stk. 2, kan amtsrådet i  

 Rudbøl Sø og Magisterkog foretage sørestaurering samt  

 oprensning af vandområder og kanaler og i begrænset omfang  

 etablere eller tillade, at der etablereres nye kanaler m.v.
I denne  

 sammenhæng knytter der sig de samme interessser til Hasbjerg Sø  

 som til Rudbøl Sø og Magisterkog.
Det foreslås derfor, at  

 § 23, stk. 2, udtrykkeligt kommer til at omfatte også den  

 danske del af Hasbjerg Sø.
Til nr. 7 Lovens § 24, stk. 1, pålægger  

 digelaget en forpligtelse til at foretage indpumpning og videreledning  

 af vand fra Vidåen til de kanaler, der anvendes til vandforsyning af  

 skelgrøfter i Ny Frederikskog, Gammel Frederikskog og Rudbøl  

 Kog.
Ifølge stk. 2 er ejere af arealer, der skal henligge som  

 vedvarende græsarealer, forpligtet til at foretage vandforsyning til  

 disse arealer ved indledning og i fornødent omfang videreledning af  

 vand til skelgrøfter m.v.
§ 24, stk. 3, angiver, at indpumpning af vand  

 sker i henhold til det til enhver tid gældende regulativ.
Endvidere  

 angives i den nuværende formulering af stk. 3, at nærmere  

 bestemmelser om de forhold, der er nævnt i stk. 1 og 2, om  

 fornødent fastsættes af amtsrådet i et tillæg til  

 regulativet.
I fortsættelse heraf angives en særlig procedure.  

 Denne procedure har hidtil været suppleret af procedurereglerne i  

 afvandingslovene for Tøndermarsken og den praksis, der har udviklet  

 sig.
 I forslag til lov om ændring af  

 vandløbsloven, som er fremsat samtidig med dette lovforslag, er det  

 foreslået, at afvanding og retten til at foretage bevanding i  

 Tøndermarsken fremtidig reguleres af vandløbsloven, at  

 nærmere bestemmelser herom fastlægges i et regulativ, samt at  

 regulativet tilvejebringes efter reglerne i vandløbsloven.
Det foreslås, at § 24, stk. 3, i lov om  

 beskyttelse af de ydre koge i Tøndermarsken ændres,  

 således at det klarere fremgår, at der skal udarbejdes et  

 regulativtillæg efter vandløbslovens regler om tilvejebringelse  

 af vandløbsregulativer.
Tillægget skal fastsætte  

 nærmere bestemmelser om bevandingsforpligtelsen, således at det  

 retlige grundlag for det vandstandsniveau, der knytter sig til  

 bevandingsforpligtelsen, ikke alene udgøres af § 24 og de hertil  

 knyttede lovbemærkninger.
I disse lovbemærkninger er  

 anført, at det forudsættes, at bestemmelserne i regulativet  

 sikrer, at vandstanden i skelgrøfterne i vandforsyningsperioden som  

 hidtil ikke holdes væsentligt mere end 50 cm under jordoverfladen.
Det  

 bemærkes, at der i redegørelsen om beskyttelse og benyttelse af  

 de ydre koge i Tøndermarsken (1999) er nævnt en række  

 anbefalinger vedrørende vandstanden i skelgrøfterne af hensyn  

 til de ynglende vadefugle m.v., som bør overvejes indarbejdet i  

 regulativtillægget, herunder spørgsmålet om  

 indpumpningstidspunkt, fastsættelse af en generel vintervandstand og  

 muligheden for at fastsætte en højere vandstand i et hydrologisk  

 sammenhængende område, hvis der er enighed om det.
 Endvidere foreslås det, at de nuværende  

 særlige procedureregler i § 24, stk. 3, for tilvejebringelse  

 af regulativtillæg om bevandingsforpligtelsen ophæves og  

 erstattes af en henvisning til reglerne om tilvejebringelse af  

 vandløbsregulativer i vandløbslovens kapitel 5, hvorefter bl.a.  

 digelagets bestyrelse vil blive hørt.
Til nr. 8, nr. 9 og nr. 10 Der foreslås en modernisering af sproget i  

 overensstemmelse med sprogbrugen i naturbeskyttelsesloven.
Forslagene  

 indebærer ingen realitetsændringer.
Til nr. 11 Lovens § 37, stk. 1, angiver, at ud over den i  

 naturbeskyttelseslovens § 26 hjemlede færdsels- og opholdsret, har  

 offentligheden efter amtsrådets bestemmelse adgang til færdsel  

 til fods på digerne.
Ifølge den nuværende formulering af  

 § 37, stk. 3, kan miljøministeren begrænse den  

 færdselsret, der er nævnt i stk. 1. Miljøministerens  

 beføjelse efter § 37, stk. 3, har ikke været  

 anvendt.
 Det foreslås, at kompetencen til at træffe  

 beslutninger, der begrænser den færdselsret, der er nævnt i  

 stk. 1, overføres til amtsrådet.
 Det forudsættes, at offentligheden ligesom hidtil  

 som udgangspunkt har adgang til færdsel til fods på digerne, men  

 at amtsrådet kan foretage begrænsninger heri, hvis særlige  

 forhold taler for det, f.eks. af hensyn til fuglelivet i området.
Til nr. 12 Der henvises til bemærkningerne til nr. 3.
Til nr. 13 I en ny bestemmelse i § 44, stk. 1,  

 foreslås det, at amtsrådets afgørelser om pligten til  

 bevanding efter § 24 og efter det til enhver tid gældende  

 regulativ kan påklages efter reglerne i vandløbslovens kapitel  

 16 om klage.
Herigennem præciseres det bl.a., at kredsen af  

 klageberettigede er den samme, som efter vandløbsloven kan  

 påklage afgørelser vedrørende vandløbsregulativer.  

 Det foreslås endvidere, at vandløbslovens kapitel 15 om  

 beslutninger i vandløbssager finder anvendelse på sådanne  

 afgørelser.
 I § 44, stk. 2, foreslås klageadgangen  

 udvidet til også at angå amtsrådets afgørelser om  

 dispensation fra gødskningsbestemmelsen i § 19, om  

 begrænsning af offentlighedens færdsels-adgang efter § 37,  

 stk. 1, jf. § 37, stk. 3, samt om fravigelse af  

 forbudet i § 37, stk. 2, mod færdsel og ophold uden for  

 offentlige stier ved Rudbøl Sø og Magisterkog.
 Efter de gældende regler i § 44 er  

 ansøgeren, kommunalbestyrelsen, Danmarks Naturfredningsforening og  

 den, som i øvrigt har individuel, væsentlig interesse i sagen,  

 klageberettigede.
Reglerne om adgangen til at klage over amtsrådets  

 afgørelser foreslås udvidet, således at de i vidt omfang  

 bringes i overensstemmelse med klagereglerne i naturbeskyttelsesloven.
Det  

 forhold, at loven kun gælder for Tøndermarsken, betyder dog, at  

 der blandt de landsdækkende miljø-, natur- og  

 friluftsorganisationer kun gives klageret til Friluftsrådet og - som  

 hidtil - Danmarks Naturfredningsforening.
Friluftsrådet vil kunne  

 påklage afgørelser af væsentlig rekreativ interesse.
 De foreslåede ændringer indebærer  

 endvidere, at ud over kommunalbestyrelsen bliver andre offentlige myndigheder  

 klageberettiget.
 Det foreslås desuden, at lokale foreninger mv.  

 bliver klageberettigede, når de kan dokumentere en væsentlig  

 interesse i afgørelsen.
 Det foreslås endelig, at Digelaget for Marsken ved  

 Tønder udtrykkeligt nævnes som klageberettiget i sager  

 vedrørende drift og vedligeholdelse af diger og afvandings- og  

 bevandingsanlæg.
 Der vil fortsat være klageret for enhver, som i  

 øvrigt har en individuel, væsentlig interesse i sagen.
Ifølge de gældende regler er  

 miljøministeren klagemyndighed.
Det foreslås, at  

 Naturklagenævnet fremover bliver klagemyndighed.
Det svarer til  

 klagereglerne vedrørende dispensationer i naturbeskyttelsesloven,  

 efter at loven blev ændret i 1997 (lov nr. 19 af 13. januar 1997,  

 implementering af Århus-konventionen).
Tilsvarende foreslås det, at amtsrådets  

 afgørelser vedr. ekspropriationer efter § 33 skal kunne  

 påklages til Naturklagenævnet i stedet for til  

 miljøministeren.
Dette svarer til de klageregler, som i medfør  

 af naturbeskyttelsesloven er fastsat om amternes  

 ekspropriationsafgørelser i forbindelse med genopretning af  

 vådområder.
 I stk. 5 og stk. 6 foreslås det, at  

 reglerne om skriftlig underretning af de klageberettigede og om  

 offentliggørelse af amtsrådets afgørelser tilpasses den i  

 stk. 2 foreslåede afgrænsning af klageberettigede.
 I stk. 7 er det præciseret, hvorledes  

 klagefristen skal beregnes, hvis den udløber på en lørdag  

 eller helligdag.
 I stk. 8 og stk. 9 er der foretaget sproglige  

 præciseringer af de gældende bestemmelser i § 44,  

 stk. 6 og 7.
Til nr. 14 Ifølge den nuværende § 47  

 nedsætter miljøministeren et rådgivende udvalg for  

 Tøndermarsken til at rådgive om større og principielle  

 spørgsmål i forbindelse med loven.
Det rådgivende udvalg sikrer en løbende  

 dialog mellem repræsentanter for lodsejerne, myndigheder og  

 interesseorganisationer om lovens administration og i forbindelse med  

 overvejelser om regelændringer m.v.
Udvalget har vist sig som et  

 nyttigt forum hertil, og der vil også i de kommende år være  

 behov for den rådgivning, som kan indhentes fra udvalgets  

 medlemmer.
Den 1. januar 1996 overførtes  

 sekretariatsfunktionen i udvalget fra Skov- og Naturstyrelsen til  

 Sønderjyllands Amt.
I juni 2000 udpegede den daværende  

 miljø- og energiminister formanden for amtsrådets udvalg for  

 teknik og miljø som formand for Det rådgivende Udvalg for  

 Tøndermarsken.
Det foreslås, at § 47 ændres,  

 således at kompetencen til at nedsætte Det rådgivende  

 Udvalg for Tøndermarsken overføres fra miljøministeren  

 til amtsrådet.
Dette vil styrke den lokale forankring af dialogen om  

 beskyttelse og benyttelse af de ydre koge.
Forslaget skal også ses i  

 sammenhæng med, at amtsrådet overtager den fulde  

 vandløbsmyndighed i hele Tøndermarsken ifølge det  

 forslag til forenkling og modernisering af vandløbslovgivningen i  

 Tøndermarsken, der sideløbende fremsættes.
 Det forudsættes, at Miljøministeriet,  

 Fødevareministeriet, amtskommunen og de berørte kommuner,  

 digelaget, samt landbo-, natur- og friluftsorganisationer, der har  

 særlig interesse i lovens administration, fortsat får mulighed  

 for at blive repræsenteret i udvalget.
Til nr. 15 Bestemmelsen giver miljøministeren hjemmel til at  

 fastsætte regler for gebyrer til hel eller delvis dækning af  

 myndighedernes omkostninger ved administration af loven og  

 bekendtgørelser udstedt i medfør af loven, herunder til  

 dækning af myndighedernes omkostninger ved behandling af sager om  

 tilladelser eller dispensationer og ved behandling af klagesager.
En  

 tilsvarende hjemmel findes bl.a. i naturbeskyttelsesloven.
Til nr. 16 Ændringsforslaget er en konsekvens af den  

 ændring af § 12, stk. 1, som er foreslået i nr. 1.
Til nr. 17 Ændringsforslaget indebærer ingen  

 realitetsændring.
Til § 2 Det foreslås i stk. 1, at loven træder i  

 kraft den 1. juli 2003 samtidig med lov om ændring af lov om  

 vandløb m.v.
 Det foreslås i stk. 2, at afgørelser,  

 der er påklaget inden lovens ikrafttræden, færdigbehandles  

 efter de hidtil gældende regler.
Bilag 1 Lovforslaget sammenholdt med gældende ret Gældende formulering Lovforslaget § 1 I lov nr. 111 af 12. marts 1988 om beskyttelse af de ydre koge i  

 Tøndermarsken, som ændret ved lov nr. 1110 af 21. december 1994,  

 foretages følgende ændringer:
 1. § 12 affattes således:
§ 12. Der må ikke plantes eller sås træer  

 eller buske.
Dette gælder dog ikke for arealer, der benyttes som  

 havearealer i tilknytning til bebyggelse.
 »§ 12. Der må ikke plantes eller sås træer  

 og buske.
 Stk. 2. Amtsrådet kan som plejeforanstaltning fjerne  

 selvsåede træer og buske.
Stk. 3. Stk. 1 og stk. 2 gælder ikke for  

 arealer, der benyttes som havearealer i tilknytning til bebyggelse.« 2. § 19, stk. 1, 2. pkt., affattes  

 således:
 § 19. Gødskning af arealerne med handelsgødning  

 må kun ske i hidtidigt omfang, dog højst 75 kg N pr. ha.  

 Gødskning med P og K er ikke tilladt.
»Anvendelse af handelsgødning med fosfor og kalium er ikke  

 tilladt.« Stk. 2. Miljøministeren kan dog give dispensation fra  

 bestemmelsen i stk. 1.
 3. § 19, stk. 2, ophæves.
 § 21. Uanset bestemmelserne i § 11 kan amtsrådet  

 træffe aftale med en lodsejer om, at lodsejeren påtager sig at  

 retablere et eller flere vandhuller på sin ejendom.
 4. § 21 ophæves.
 Stk. 2. Miljøministeren udbetaler en godtgørelse  

 til lodsejeren for retablering efter stk. 1.
§ 23. I Rudbøl Sø og Magisterkog kan  

 amtsrådet som plejeforanstaltning foretage rørskær og  

 fjerne selvsåede buske og træer.
Amtsrådet kan endvidere i  

 særlige tilfælde inddrage rørskovsarealer i Magisterkog  

 til græsning og høslæt.
 5. I § 23, stk. 1, udgår »og fjerne  

 selvsåede buske og træer«.
 Stk. 2. I Rudbøl Sø og Magisterkog kan  

 amtsrådet foretage sørestaurering samt oprensning af  

 vandområder og kanaler og i begrænset omfang etablere eller  

 tillade, at der etableres kanaler m.v.
 6. I § 23, stk. 2, indsættes efter  

 »Rudbøl Sø «: », Hasbjerg Sø«.
§ 24. --- 7. § 24, stk. 3, affattes således:
Stk. 2. --- Stk. 3. Indpumpning af vand sker i henhold til det til enhver  

 tid gældende regulativ.
Nærmere bestemmelser om de forhold, der  

 er nævnt i stk. 1 og 2, fastsættes om fornødent af  

 amtsrådet i et tillæg til regulativet.
Udkast hertil  

 forelægges digelagets bestyrelse til udtalelse og offentliggøres  

 af amtsrådet i et eller flere stedlige blade.
»Stk. 3. Indpumpning af vand sker i henhold til det til enhver  

 tid gældende regulativ.
Nærmere bestemmelser om de forhold, der  

 er nævnt i stk. 1 og 2, fastsættes af amtsrådet i et  

 tillæg til regulativet, der udarbejdes i overensstemmelse med  

 vandløbslovens regler om tilvejebringelse af  

 vandløbsregulativer.« Kapitel 9 8. Overskriften til kapitel 9 affattes således:
Almenhedens adgang »Offentlighedens adgang« § 37. Ud over den i naturbeskyttelseslovens § 26 hjemlede  

 færdsels- og opholdsret har almenheden efter amtsrådets  

 bestemmelse adgang til færdsel til fods på digerne.
 9. I § 37, stk. 1, ændres »almenheden« til:  

 »offentligheden«.
 Stk. 2. Almenheden har ikke ret til færdsel og ophold  

 uden for offentlige stier ved Rudbøl Sø og i Magisterkog i det  

 område, der afgrænses af digerne.
 10. I § 37, stk. 2, ændres »Almenheden« til:  

 »Offentligheden«.
 Stk. 3. Miljøministeren kan begrænse den  

 færdselsret, der er nævnt i stk. 1.
 11. I § 37, stk. 3, ændres  

 »Miljøministeren« til: »Amtsrådet«.
 § 38. Amtsrådet kan tillade fravigelser fra  

 bestemmelserne i § 10, stk. 1, § 11, stk. 1, § 12,  

 1. pkt., § 13, stk. 1, § 14, stk. 1, § 15,  

 stk. 1-3, § 16, stk. 2, § 17, stk. 2, og § 37,  

 stk. 2, når det ansøgte ikke vil komme i strid med lovens  

 formål.
 12. I § 38, stk. 1, indsættes efter  

 »§ 17, stk. 2,«: »§ 19«.
 13. § 44 affattes således:
 § 44. Amtsrådets afgørelser efter § 38 om  

 fravigelser fra § 10, stk. 1, og § 11, stk. 1, kan  

 påklages til miljøministeren af ansøgeren,  

 kommunalbestyrelsen, Danmarks Naturfredningsforening og den, som i  

 øvrigt har individuel, væsentlig interesse i sagen.
»§ 44. Amtsrådets afgørelser om pligten til  

 bevanding efter § 24 og det til enhver tid gældende regulativ kan  

 påklages efter reglerne i vandløbsloven.
Vandløbslovens  

 regler om beslutninger i vandløbssager finder ligeledes anvendelse  

 på amtsrådets afgørelser.
 Stk. 2. Amtsrådets afgørelser i medfør af  

 § 33 kan påklages til miljøministeren af den,  

 afgørelsen retter sig til.
Stk. 2. Amtsrådets afgørelser efter § 37,  

 stk. 3, samt § 38 om fravigelser fra § 10, stk. 1,  

 § 11, stk. 1, § 19 og § 37, stk. 2, kan  

 påklages til Naturklagenævnet af 1)	adressaten for afgørelsen, 2)	ejeren af den ejendom, som afgørelsen vedrører, 3)	Digelaget for Marsken ved Tønder, når afgørelsen  

 vedrører spørgsmål af betydning for drift og  

 vedligeholdelse af diger og afvandings- og bevandingsanlæg,4) enhver,  

 som i øvrigt har en individuel, væsentlig interesse i  

 sagen, 5)	offentlige myndigheder, 6)	lokale foreninger og organisationer, som har en væsentlig  

 interesse i afgørelsen, 7)	Danmarks Naturfredningsforening og 8)	Friluftsrådet, når afgørelsen berører  

 væsentlige rekreative interesser.
 Stk. 3. Amtsrådets øvrige afgørelser efter  

 loven kan ikke påklages.
 Stk. 3. Amtsrådets afgørelser i medfør af  

 § 33 kan påklages til Naturklagenævnet af adressaten for  

 afgørelsen.
 Stk. 4. Amtsrådet skal offentliggøre  

 afgørelser, der kan påklages efter stk. 1, og skriftligt  

 underrette de klageberettigede om afgørelsen.
 Stk. 4. Amtsrådets øvrige afgørelser efter  

 loven kan ikke påklages.
 Stk. 5. Klagefristen er 4 uger fra den dag,  

 offentliggørelsen er sket.
Stk. 5. Amtsrådet skal skriftligt underrrette de  

 klageberettigede om afgørelser, der kan påklages efter  

 stk. 2, herunder offentlige myndigheder der må antages at have  

 interesse i sagen.
Der skal dog kun gives skriftlig underretning til de i  

 stk. 2, nr. 6, nævnte foreninger og organisationer, såfremt  

 de har anmodet amtsrådet herom.
Underretning af de personer mv., som er  

 omfattet af stk. 2, nr. 3, kan finde sted ved offentlig annoncering, jf.  

 stk. 6.
 Stk. 6. Klagen indgives til amtsrådet og fremsendes  

 herfra til miljøministeren ledsaget af det materiale, der er  

 indgået i sagens bedømmelse.
 Stk. 6. Amtsrådet skal offentliggøre alle  

 afgørelser, der kan påklages efter stk. 2, medmindre de er  

 af underordnet betydning.
Stk. 7. En tilladelse eller godkendelse må ikke udnyttes  

 før udløbet af klagefristen.
Klage har opsættende  

 virkning, indtil klagemyndighedens afgørelse foreligger eller  

 klagemyndigheden bestemmer andet.
Stk. 7. Klagefristen er 4 uger fra den dag, afgørelsen  

 er meddelt.
Er afgørelsen offentligt bekendtgjort, regnes klagefristen  

 dog altid fra bekendtgørelsen.
Hvis klagefristen udløber  

 på en lørdag eller helligdag, forlænges fristen til den  

 følgende hverdag.
Stk. 8. Klager efter stk. 2 og 3 indgives skriftligt til  

 amtsrådet.
Amtsrådet videresender klagen til  

 Naturklagenævnet ledsaget af den påklagede afgørelse og  

 det materiale, der er indgået i sagens bedømmelse.
Stk. 9. Tilladelser må ikke udnyttes, før  

 klagefristen er udløbet.
Rettidig klage har opsættende virkning  

 for den påklagede afgørelse, medmindre klagemyndigheden  

 bestemmer andet.« § 47. Miljø- og energiministeren nedsætter et  

 rådgivende udvalg for Tøndermarsken til at rådgive om  

 større og principielle spørgsmål i forbindelse med  

 loven.
 14. I § 47 ændres »Miljø- og  

 energiministeren« til: »Amtsrådet«.
 15. Efter § 49 indsættes:
»§ 49 a.
Miljøministeren kan fastsætte regler om  

 gebyrer til hel eller delvis dækning af myndighedernes omkostninger ved  

 administration af loven.« § 50. Med bøde straffes den, der 16. I § 50, stk. 1, nr. 1, ændres  

 »§ 12, 1. pkt.« til: »§ 12, stk. 1«.
1)	overtræder § 10, stk. 1, § 11, stk. 1,  

 § 12, 1. pkt., § 13, stk. 1, § 14, stk. 1,  

 § 15, stk. 1-3, § 16, stk. 1 og 2, § 17, stk. 1  

 og 2, § 18, stk. 1, § 19, § 20, § 22, § 24,  

 stk. 1 og 2, § 25, § 37, stk. 2, 2)	tilsidesætter vilkår for en tilladelse eller godkendelse  

 efter loven eller regler fastsat efter loven eller 3)	undlader at efterkomme et påbud om at berigtige et ulovligt  

 forhold.
Stk.2. --- Stk. 3. For overtrædelse, der begås af et  

 aktieselskab, anpartsselskab, andelsselskab eller lignende, kan der  

 pålægges selskabet som sådant bødeansvar.
Er  

 overtrædelsen begået af en kommune eller et kommunalt  

 fællesskab, der er omfattet af § 60 i lov om kommunernes styrelse,  

 kan der pålægges kommunen eller det kommunale fællesskab  

 bødeansvar.
 17. § 50, stk. 3, affattes således:
»Stk. 3. Der kan pålægges juridiske personer  

 strafansvar efter reglerne i straffelovens 5. kapitel.« § 2 Stk. 1. Loven træder i kraft den 1. juli 2003.
 Stk. 2. Afgørelser, der er påklaget inden lovens  

 ikrafttræden, færdigbehandles efter de hidtil gældende  

 klageregler.
