Beretning afgivet af  

 Sundhedsudvalget den 6. oktober 2003 Beretning over Forslag til folketingsbeslutning om indførelse af en  

 smiley-ordning på danske sygehuse [af Birthe Skaarup (DF) m.fl.] 1. Udvalgsarbejdet Beslutningsforslaget blev fremsat den 8. april 2003 og var til  

 1. behandling den 9. maj 2003. Beslutningsforslaget blev efter 1. behandling  

 henvist til behandling i Sundhedsudvalget.
Møder Udvalget har behandlet beslutningsforslaget i 1 møde.
2. Politiske bemærkninger Et  

  

 flertal  

  

 i udvalget  

 (S, SF, RV, EL og KRF) skal bemærke, at  

 Socialdemokraterne den 22. oktober 2002 fremsatte  

 beslutningsforslag nr.
B 16 om indførelse af ensartede regler for  

 hygiejnestandarder  

 på danske sygehuse (en genfremsættelse fra folketingssamlingen 2001-02, 2.  

 samling). Forslaget fik opbakning fra SF,  

    

  

 Det Radikale Venstre, Enhedslisten og Kristeligt Folkeparti.
Såfremt  

 Dansk Folkeparti også havde støttet forslaget, havde regeringen skullet  

 fremsætte et lovforslag om indførelse af hygiejnestandarder senest 1. april  

 2004. I stedet valgte Dansk Folkeparti i slutningen af samlingen at fremsætte  

 beslutningsforslag nr.
B 142, som er stort set identisk med B 16, bortset fra  

 at der foreslås en smiley-ordning.
Endvidere gav Dansk Folkeparti allerede  

 ved  

 førstebehandlingen udtryk for, at man ikke ønskede at få vedtaget B 142. Det  

 er  

 efter flertallets opfattelse en meget ejendommelig form for og tilgang til  

 det  

 parlamentariske arbejde.
 Dansk  

 Folkeparti har ikke efterfølgende taget initiativ til drøftelse af sagen,  

 hverken i Sundhedsudvalget eller på anden vis.
Partierne  

 må derfor blot konstatere, at Dansk Folkeparti foretrækker at afvente, at  

 regeringen gennemfører forbedringer i sit eget tempo frem for at få en klar  

 beslutning fra folketingsflertallet med en tidsfrist for, hvornår de  

 forbedrede  

 hygiejnestandarder skal være gennemført.
Dermed udskyder man også de mange  

 fordele, som alle partier tilsyneladende er enige om, i form af færre  

 sygdomme  

 og mindre menneskelig lidelse samt besparelser på det økonomisk og  

 ressourcemæssigt trængte sundhedsområde.
Et  

  

 mindretal  

  

 i  

 udvalget (V, DF og KF) finder, at de omkostningsbesparelser, der kan opnås  

 ved  

 at forbedre sygehushygiejnen, er betydelige.
Mindretallet har noteret sig, at  

 Statens Serum Institut har skønnet, at hospitalsinfektionerne fører til  

 beslaglæggelse af op imod 300.000 sengedage årligt.
Mindretallet har  

 ligeledes  

 noteret sig, at Evaluerings Center for Sygehuse ved en undersøgelse af  

 forholdene på 61 danske sygehuse konstaterede, at en tredjedel af disse ikke  

 havde formuleret retningslinjer for anvendelse af antibiotika med henblik på  

 at  

 minimere risikoen for, at der på sygehusene udvikles antibiotikaresistende  

 bakterier.
Samlet finder mindretallet, at der kan opnås betydelige  

 besparelser  

 ved at sikre en optimering af sygehushygiejnen på danske sygehuse, idet  

 besparelserne  

 dels vil fremkomme i form af sparede sengepladser og medicinudgifter, dels i  

 form af sparede udgifter til pleje, tabt arbejdsfortjeneste m.v.
 Mindretallet er efter drøftelser i udvalget nået til enighed om,  

 at den af Dansk Folkeparti foreslåede landsdækkende uvildige kontrol af  

 hygiejnestandarden bedst opnås i sammenhæng med andre kvalitetsforbedringer  

 på  

 sygehusområdet.
 Mindretallet har noteret sig, at regeringen forbereder større  

 åbenhed og gennemsigtighed i sundhedsvæsenet og dermed offentliggørelse af  

 data  

 for kvaliteten på områder som f.eks. den kliniske kvalitet, patientsikkerhed,  

 medicinering og antallet af reoperationer.
 Mindretallet kan derfor tilslutte sig regeringens ønske om, at  

 indførelse af forbedret hygiejnekontrol og en i tilknytning dertil gældende  

 formidlingsmodel, der har til formål at offentliggøre kvalitetsdata, så de  

 bliver alment forståelige (via brug af smiley, stjerner eller lignende),  

 bliver  

 en integreret del af udviklingen af den danske kvalitetsmodel.
 Mindretallet har noteret sig, at indenrigs- og  

 sundhedsministeren har oplyst, at han inden udgangen af 2003 over for  

 Folketinget vil redegøre for status for arbejdet med kvalitetsmodellen, og at  

 det forventes, at der senest fra begyndelsen af 2005 løbende vil ske  

 offentliggørelse af relevante og pålidelige informationer om vigtige  

 nøgleområder på landets sygehuse, herunder blandt andet oplysninger om  

 hygiejnestandarden samt sygehusenes målopfyldelse (resultater) i relation til  

 de fastlagte standarder, der offentliggøres på en måde, der sikrer borgerne  

 en  

 nem adgang til alment forståelig information, f.eks. via opslag på det  

 enkelte  

 sygehus.
 Mindretallet lægger i den forbindelse stor vægt på, at  

 kontrolresultaterne offentliggøres, idet erfaringerne med fødevarekontrol  

 inden  

 for detailhandel og restauration netop har vist betydningen af, at borgerne  

 på  

 en enkel og overskuelig måde får indsigt i kontrolresultaterne, jf.  

 bekendtgørelse nr. 842 af 14. oktober 2002 om offentliggørelse af  

 kontrolresultater.
 Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal i Folketingssalen.
P. u. v.  

  

 Birthe Skaarup  

  

  

 formand Bilag 1 Oversigt over bilag vedrørende B 142 Bilagsnr.
