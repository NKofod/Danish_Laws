 1. Såfremt en person, der idømmes fængselsstraf, har  

 været varetægtsfængslet under sagen i et sådant tidsrum, at der ved  

 løsladelse fra varetægtsfængsel er udstået 2/3 dog mindst 2 måneder af den  

 idømte straf, skal politiet, når fuldbyrdelsesordre er modtaget, sende sagens  

 akter til varetægtsfængslet (Københavns fængsler/arresthuset) med henblik på  

 behandling af spørgsmålet om løsladelse på prøve.
 2. Såfremt en sag, der er omfattet af pkt. 1, anmeldes  

 til direktoratet for kriminalforsorgen, vil den blive videresendt til  

 vedkommende arrestinspektør (Københavns fængsler) med henblik på behandling  

 af spørgsmålet om løsladelse på prøve.
 I tilfælde, hvor anmeldelse ikke skal ske, påhviler det vedkommende  

 arresthus (Københavns fængsler) at påse, om sagen er omfattet af pkt. 1.
 3. Sagen behandles i øvrigt efter reglerne i  

 justitsministeriets cirkulære af 16. juni 1982 om behandling af sager om  

 løsladelse på prøve m.v.
 4. Prøveløsladelsesresolutionen formuleres således:
»I henhold til straffelovens § 38, stk, 1, bestemmes, at ovennævnte  

 anses som løsladt på prøve på vilkår, at han i et tidsrum af ... år fra denne  

 resolutions dato at regne ikke begår strafbart forhold, og (såfremt der  

 fastsættes vilkår om tilsyn m.v.), at han i samme tidsrum/... år fra  

 resolutionens dato undergives tilsyn....« I rubrikken »Prøveløsladelsesdato« anføres datoen for løsladelse  

 fra varetægtsfængsel.
 5. Institutionen drager omsorg for, at resolutionen  

 snarest muligt forkyndes for den pågældende, eventuelt således at  

 forkyndelsen foretages af vedkommende afdeling af kriminalforsorgen.
 P.M.V.
 E.B.
E.
Steiner Til politiet, Københavns fængsler og arrestinspektørerne.
