 I medfør af lov nr. 156 af 14. april 1920 om smitsomme sygdomme hos  

 husdyrene, og lov nr. 188 af 1. maj 1923 om tillæg til nævnte lov,  

 fastsættes:
 § 1.  Virus enteritis hos mink skal anses for en  

 mildere smitsom sygdom.
Stk. 2.  Ved virus enteritis hos mink forstås en, af et  

 særligt smitstof (virus) forårsaget tarmbetændelse, der kun angriber mink,  

 overvejende i den unge alder, og som i almindelighed viser sig ved heftig  

 diarrhoe og appetitløshed.
Gødningen ændrer farve og konsistens.
Den kan  

 variere i farve og er oftest grålighvid eller gullig, undertiden rødlig eller  

 grønlig.
I gødningen ses slim, fibrin og undertiden blod.
 § 2.  Når ejeren af mink eller den, der på hans vegne  

 fører tilsyn med dyrene, har grund til at formode, at sygdommen er til stede  

 i besætningen, skal han straks tilkalde en dyrlæge.
§ 3.  Når en dyrlæge modtager anmeldelse eller får  

 mistanke om sygdommen, skal dyrlægen snarest foretage en undersøgelse af  

 besætningen.
Såfremt mistanken ikke kan afvises, skal dyrlægen, såfremt  

 selvdøde eller aflivede, eventuelt afpelsede dyr forefindes, indsende et  

 eller flere af disse til Statens veterinære Serumlaboratorium, Hangøvej 2,  

 8200 Århus N, til undersøgelse.
Samtidig skal dyrlægen til Statens Veterinære  

 Institut for Virusforskning, Lindholm, 4771 Kalvehave, indsende  

 gødningsprøver med sygelige forandringer til undersøgelse.
Der bør udtages  

 gødning fra mindst 5 mink i sygdommens begyndelsesstadium.
 § 4.  Konstateres sygdommen skal ejeren, eller den der  

 på hans vegne fører tilsyn med dyrene, i samråd med dyrlægen træffe fornødne  

 forholdsregler til sygdommens bekæmpelse.
 § 5.  Konstateres virus enteritis i en minkbesætning  

 skal ejeren, eller den der på hans vegne fører tilsyn med dyrene, skriftligt  

 give meddelelse herom til andre ejere/tilsynsførende som har mink, der kan  

 være blevet eller kan have været udsat for smitte.
 Stk. 2.  Meddelelsen i henhold til stk. 1 skal ved salg  

 eller flytning af mink gives i mindst 36 måneder efter konstatering af  

 sygdommen.
 § 6.  Udgifter i forbindelse med opfyldelse af denne  

 bekendtgørelses bestemmelser er det offentlige uvedkommende.
 § 7.  Undladelse af at efterkomme de i §§ 2-5 nævnte  

 påbud straffes med bøde.
 § 8.  Bekendtgørelsen træder i kraft ved  

 offentliggørelsen i Lovtidende.
