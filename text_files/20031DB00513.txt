Betænkning afgivet af Udvalget for Udlændinge- og  

 Integrationspolitik den 11. maj 2004 Betænkning over Forslag til  

 folketingsbeslutning om stramning af  familiesammenføringsreglerne med  

 henblik på at undgå overgreb mod kvinder og børn [af Elsebeth Gerner Nielsen (RV) m.fl. ] 1. Udvalgsarbejdet Beslutningsforslaget blev fremsat den 19. december 2003 og var  

 til 1. behandling den 25. februar 2004. Beslutningsforslaget blev efter 1.  

 behandling henvist til behandling i Udvalget for Udlændinge- og  

 Integrationspolitik.
Møder Udvalget har behandlet beslutningsforslaget i 3 møder.
2. Indstillinger og politiske bemærkninger Et  

  

 flertal  

  

 i udvalget  

 (S, V, DF og KF) indstiller beslutningsforslaget til  

  

 forkastelse.
Venstres og Det Konservative Folkepartis medlemmer af udvalget  

 er enige i grundsynspunktet om, at overgreb mod kvinder og børn er af det  

 onde  

 og skal bekæmpes med alle rimelige midler.
I lovforslag nr.
L 171 indgår  

 allerede, at personer, der er dømt for vold mod en samlever eller ægtefælle,  

 fratages adgangen til ægtefællesammenføring i 10 år.
Desuden indgår det i lovforslag nr.
L 171, at der ikke kan ske  

 familiesammenføring til et barn, hvis det åbenbart vil stride mod barnets  

 tarv.
 Socialdemokraternes medlemmer af udvalget er enige i forslagets  

 intentioner og tager på det skarpeste afstand fra de mænd, der på afskyelig  

 måde udnytter og misbruger udenlandske kvinder og børn efter at have fået dem  

 til landet.
 Når vi alligevel har valgt at stemme imod beslutningsforslaget,  

 sker det med følgende begrundelser:
Enkelte dele af beslutningsforslaget er med i  

 ændringsforslagene til  

    

  

 lovforslag nr.
L  

 171, så også overgreb på børn udløser 10 års karenstid.
 Vi tror ikke på, at mænd, der mishandler deres  

 ægtefælle, så denne bryder ud af ægteskabet, vil efterkomme en beslutning om,  

 at de har forsørgerpligten, indtil ægtefællen får permanent  

 opholdstilladelse.  

 Mange vil simpelthen blot undlade at betale og stifte gæld til det  

 offentlige,  

 der jo ikke passivt kan se til, at en person med lovligt ophold ikke har  

 midler  

 til daglige leveomkostninger m.v., hvorfor det offentlige må påtage sig nogle  

 løbende udgifter for derefter at have vanskeligheder med at inddrive dem  

 igen.
Det lyder meget sympatisk, at de deponerede 50.000 kr.  

 skal komme den voldsramte ægtefælle til gode, hvis denne ønsker at vende  

 tilbage til eget hjemland efter en skilsmisse.
Men i praksis kan det næppe  

 blive hele beløbet, medmindre det offentlige ikke skal have dækket de  

 udgifter,  

 der ellers skal dækkes af beløbet.
For god ordens skyld skal det understreges, at Socialdemokraterne  

 gerne medvirker til at fremsætte andre forslag, der kan sikre en opfyldelse  

 af  

 de intentioner i beslutningsforslaget, der ikke er taget højde for i  

 lovforslag  

 nr.
L 171.
 Et  

  

 mindretal  

  

 i  

 udvalget (SF, RV og KD) indstiller beslutningsforslaget til  

  

 vedtagelse uændret.
 Et  

  

 andet mindretal  

  

 i  

 udvalget (EL) vil ved 2. behandling stemme hverken for eller imod  

 beslutningsforslaget.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Birthe Rønn Hornbech (V)  

    

  

 Irene Simonsen (V)  

    

  

 Bodil Kornbek (KD)  

    

  

 Marianne Pedersen (V)  

    

  

 Jørgen Winther (V)  

  

  fmd.  

  

    

  

 Peter Skaarup (DF)  

    

  

 Jesper Langballe (DF)  

    

  

 Else Theill Sørensen (KF)  

    

  

 Lars Barfoed (KF)  

    

  

 Lotte Bundsgaard (S)  

    

  

 Lissa Mathiasen (S)  

    

  

 Morten Bødskov (S)  

    

  

 Anne‑Marie Meldgaard (S)  

  

 nfmd.  

  

    

  

 Kamal Qureshi (SF)  

    

  

 Elsebeth Gerner Nielsen (RV)  

    

  

 Søren Søndergaard (EL)  

    

  

 Karen J.
Klint (S) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 98 Bilagsnr.
