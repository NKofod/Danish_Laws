 Cirkulære om pris og tid på bygge-  

 og anlægsarbejder m.v.
§ 1. Dette cirkulære gælder for  

 statslige bygge- og anlægsarbejder og dertil knyttede leverancer.
I  

 leveranceforhold er entreprenøren at forstå som sælgeren  

 og entreprisen at forstå som leverancen.
 Stk. 2. I det omfang, det er foreneligt med den  

 pågældende lovgivning, gælder cirkulæret for andre  

 bygge- og anlægsarbejder, når der til arbejdet ydes  

 statsstøtte eller statslig udgiftsrefusion, eller når arbejdet  

 helt eller delvis finansieres over de årlige bevillingslove, eller  

 når vedkommende styrelse træffer bestemmelse herom.
 Stk. 3. Er et arbejde omfattet af cirkulæret,  

 gælder dettes bestemmelser også for de dele af arbejdet, som  

 udføres af forsyningsværker, telefonselskaber og statslige og  

 kommunale myndigheder, forudsat at betalingen helt eller delvis optages  

 på byggeregnskabet.
§ 2. Arbejdet skal udføres til fast pris  

 eller regulerbar pris efter reglerne i dette cirkulære.
Når  

 særlige grunde foreligger, kan arbejdet dog udføres i  

 regning.
Stk. 2. Ved fast pris forstås en pris, der ikke  

 ændres fra entreprisens overdragelse til eventuel aftalt prisregulering  

 træder i kraft.
Forbehold, der kan få indflydelse på en  

 fast pris, må ikke anerkendes.
Stk. 3. Ved regulerbar pris forstås en pris, der  

 skal ændres, hvis aftalte betingelser er opfyldt.  

 Reguleringsbetingelserne skal fremgå af entrepriseaftalen.
For  

 byggearbejder skal prisregulering ske som angivet i den i bilag 1 omhandlede  

 anvisning om indeksregulering af byggearbejder.
 § 3. Fast og regulerbar pris skal aftales som  

 bestemt i stk. 2-3.
 Stk. 2. Prisen skal være fast for den del af  

 arbejdet, der udføres inden 12 måneder fra tilbudsdagen.
 Stk. 3. For den del af arbejdet, der udføres efter  

 12 måneder fra tilbudsdagen, skal prisen være regulerbar.
 § 4. Arbejdet skal udføres til fast tid.  

 Ved fast tid forstås, at tidsfrister for arbejdet, herunder datoer for  

 påbegyndelse og afslutning, indgår i entrepriseaftalen.
Stk. 2. Forbehold om forlængelse af tidsfrister  

 må ikke anerkendes.
Entrepriseaftalerne skal indeholde  

 sanktionsbestemmelser for det tilfælde, at entreprenørerne ikke  

 overholder tidsfristerne.
Oplysning herom skal indgå i  

 udbudsmaterialet.
 § 5. Pris og tid omfatter samtlige de ydelser, der  

 er beskrevet i udbudet, herunder også sådanne grundmodnings-,  

 funderings- og piloteringsydelser, som kræves indeholdt i  

 tilbudet.
Stk. 2. Ydelser, hvis omfang og nødvendighed  

 først kan bestemmes under arbejdets udførelse, kan afregnes  

 efter enhedspriser.
Sådanne enhedspriser skal være faste i samme  

 tidsrum, som i øvrigt gælder for den pågældende  

 entrepriseaftale.
I det tidsrum, hvor entreprisen måtte være  

 regulerbar, skal regulering foretages på samme måde som for den  

 aftalte entreprisesum.
 Stk. 3. Tilbud på alternativ udførelse skal  

 indeholde eventuelle udgifter til omprojektering, for så vidt denne  

 skal foretages af tilbudgiveren.
§ 6. Udbudsmaterialet skal være entydigt og  

 således udformet, at der er klarhed over ydelsernes omfang og indhold.  

 Udbydes byggearbejder på grundlag af bygherrens hovedprojekt, må  

 udbudsmaterialet indeholde en fuldstændig beskrivelse af de ydelser,  

 der skal gives tilbud på.
Som vejledning for projektmateriale til et  

 fuldstændigt arbejdsgrundlag henvises til bilag 2.
Stk. 2. Udbud skal ske efter »Almindelige betingelser for  

 arbejder og leverancer i bygge- og anlægsvirksomhed« (AB). Disse  

 må kun fraviges, når særlige forhold i de enkelte  

 tilfælde kan begrunde det.
Bestemmelser om fravigelser skal tydeligt og  

 udtrykkeligt angive, på hvilke punkter fravigelse skal ske.
Der  

 henvises til cirkulærets bilag 3.
§ 7. Ved udbud på hovedprojekt  

 afsættes mindst 15 arbejdsdage fra udbudsdag til prisafgivelse.
Denne  

 frist kan fraviges ved indbudt licitation, såfremt de bydende er  

 indforstået hermed.
Ved udbud i totalentreprise må fristen  

 fastsættes afhængig af den projekteringsindsats, som  

 forudsættes af de bydende.
 Stk. 2. Ved udbud afsættes mindst 20 arbejdsdage  

 fra tilbudsaccept til arbejdets påbegyndelse.
 Stk. 3. Udførelsestiden skal fastsættes  

 således, at den giver mulighed for sædvanlig arbejdsrytme efter  

 arbejdets art.
 Stk. 4. Er den skønnede entreprisesum på  

 400.000 kr. eller derunder, kan der ses bort fra tidsfristerne i stk. 1 og  

 2.
 Stk. 5. Ved udbud efter EFs bygge- og  

 anlægsdirektiv, som er gennemført i Danmark ved Bygge- og  

 Boligstyrelsens bekendtgørelse nr. 595 af 14. august 1990, skal  

 fristerne i dette direktivs artikler 13 og 14 for modtagelse af tilbud  

 overholdes.
 § 8. Aftales der ganske undtagelsesvis  

 ændringer under arbejdets udførelse, som medfører  

 ændret ydelse, kan der ske tilsvarende regulering af pris og tid.
 Stk. 2. Ændringer i merværdiafgiften omfattes  

 ikke af kravet om fast pris.
 Stk. 3. Ud over den faste pris kan der ydes  

 entreprenøren godtgørelse for dokumenterede udgifter, når  

 disse har været en uomgængelig følge af sådanne  

 standsninger og forsinkelser af arbejdet, der skyldes offentlige  

 pålæg, krig eller usædvanlige naturbegivenheder o.lign.
Stk. 4. Den faste pris kan reguleres i tilfælde af  

 statslige indgreb, som er gennemført efter tilbudets afgivelse, og som  

 har ført til ikke uvæsentlige mer- eller mindreudgifter ved  

 arbejdets udførelse, og som ikke er dækket af anden regulering.  

 Regulering for mindreudgifter kan ske i det omfang, der er truffet aftale  

 herom.
Bygge- og Boligstyrelsen udsender meddelelser om, i hvilke  

 tilfælde regulering kan ske.
Bygherren bør lade bestemmelse om  

 regulering indgå i entrepriseaftalerne.
 Stk. 5. Bestemmelserne i stk. 3 og 4 omfatter ikke  

 udgiftsændringer, der skyldes ændrede valutakurser eller  

 lovmæssige løsninger af arbejdsmarkedets  

 overenskomstforhold.
 § 9. Ud over den faste pris kan der ydes  

 entreprenøren godtgørelse for ekstraordinære  

 prisstigninger på et materiale, som det i færdig form eller  

 på sædvanlig måde indgår i arbejdet, eller på  

 brændstof, der direkte benyttes til arbejdet, medmindre disse  

 prisstigninger godtgøres i henhold til § 8. Prisstigningen skal  

 være indtrådt efter tilbudsdagen og inden aftalt prisregulering  

 er trådt i kraft.
Stk. 2. Priser og prisstigninger, der indgår som  

 grundlag for godtgørelse, skal være generelt forekommende.
De  

 skal fremgå af officielt prismateriale eller i mangel heraf kunne  

 dokumenteres på anden måde.
Stk. 3. Godtgørelsen omfatter den prisstigning,  

 der overstiger 10 pct. af prisen på tilbudsdagen.
Til denne procentsats  

 lægges 0,5 for hver hele måned, der er forløbet mellem  

 tilbudsdagen og indkøbstidspunktet.
Prisstigning, der indtræder  

 efter det tidspunkt, hvor materialet eller brændstoffet efter aftale  

 eller sædvane skal indkøbes, kan ikke medregnes.
 Stk. 4. Det er en betingelse for at kunne opnå  

 godtgørelse, at summen af de beregnede godtgørelsesbeløb  

 udgør mindst 0,5 pct. af entreprisesummen.
 Stk. 5. Er en entreprenør i henhold til sin aftale  

 med en underentreprenør forpligtet til at yde godtgørelse til  

 denne efter stk. 1-4, kan tilsvarende godtgørelse ydes  

 entreprenøren af bygherren uanset reglen i stk. 4.
 § 10. Udgifter i forbindelse med  

 gennemførelsen af de overenskomstmæssige vinterforanstaltninger,  

 bortset fra snerydning, skal være indeholdt i tilbudet.
 Stk. 2. Det kan aftales, at udgifterne til andre  

 vejrligsforanstaltninger skal betales særskilt af bygherren, jf.  

 bekendtgørelse nr. 551 af 11. november 1981 om byggeri i  

 vinterperioden.
 § 11. Restaurerings-, reparations- og  

 ombygningsarbejder eller dele af sådanne arbejder omfattes af dette  

 cirkulæres bestemmelser om fast pris og fast tid, hvis deres omfang,  

 kvalitet og tidsforløb efter bygherrens skøn uden stor  

 vanskelighed kan fastlægges på forhånd.
 § 12. For de statslige arbejders vedkommende  

 påhviler det den byggende styrelse at påse arbejdets  

 gennemførelse i overensstemmelse med cirkulæret.
 Stk. 2. For så vidt angår de i øvrigt  

 af cirkulæret omfattede bygge- og anlægsarbejder, påhviler  

 det vedkommende styrelse at påse, at cirkulærets bestemmelser  

 overholdes og i fornødent omfang at udfærdige nærmere  

 gennemførelsesbestemmelser.
 § 13. Cirkulæret erstatter cirkulære  

 nr. 191 af 11. november 1981 om pris og tid på bygge- og  

 anlægsarbejder og finder anvendelse på bygge- og  

 anlægsarbejder, som udbydes den 1. januar 1992 eller senere.
x, den 10. oktober 1991 x Bilag 1 Anvisning om indeksregulering af entreprisesummer  

 vedrørende byggearbejder (* 1) I reguleringsindeks for boligbyggeri udgør vægtene for  

 materialer og arbejdsløn henholdsvis 776 og 224 promille (1. januar  

 1977).
 Denne anvisning knytter sig til prisregulering efter § 2, stk. 3 i  

 cirkulære nr. 174 af 10. oktober 1991 om pris og tid på bygge- og  

 anlægsarbejder m.v.
Reguleringsindeks Grundlaget for indeksreguleringen er Reguleringsindekset for  

 boligbyggeri, der den 1. juli 1989 afløste de to  

 byggeomkostningsindeks, byggeomkostningsindeks for enfamiliehus  

 (parcelhusindekset) og byggeomkostningsindeks for en etageejendom,  

 opført som montagebyggeri (montageindekset). Reguleringsindekset for  

 boligbyggeri beregnes og offentliggøres kvartalsvis af Danmarks  

 Statistik.
Reguleringsindekset har 1. januar 1987 som basis (100).
Reguleringsindekset er opdelt i bygningsindeks og i fagindeks.
Alle fag-  

 og bygningsindeks er opdelt i materialeindeks og lønindeks.  

 (Glarmesterarbejdet indgår ikke i reguleringsindekset, da der i  

 nybyggeriet fortrinsvis benyttes præfabrikerede vindueselementer.
Da  

 der specielt inden for renoveringsarbejder er en del glarmesterarbejde,  

 beregnes der samtidig et særskilt glarmesterindeks).
Herudover offentliggøres et særskilt indeks for tunge  

 betonelementer.
Dette indeks omfatter alene materialeomkostningerne og er  

 baseret på en sammenvægtning af omkostningerne for en række  

 forskellige betonelementer.
 VVS-arbejdet er opdelt i det egentlige VVS-arbejde og  

 blikkenslagerarbejdet.
Avancer indgår ikke i indeksene, ligesom grundudgifter,  

 prioriteringsomkostninger (kurstab o.lign.), omkostninger i øvrigt til  

 arkitekt, ingeniør og advokat m.v. samt renter af byggelån er  

 holdt uden for beregningerne.
Merværdiafgiften (moms) er ikke  

 medregnet.
Typiske entrepriser Normalt bør det være reguleringsindekset (eller bygningsdel-  

 eller fagindeks) - eller eventuelt de særlige indeks for  

 glarmesterarbejder eller tunge betonelementer - der anvendes ved  

 prisregulering.
 Hvis prisreguleringen skal omfatte bestemte bygningsdele eller  

 fagentrepriser, kan de pågældende bygningsdel- og fagindeks  

 lægges til grund.
 Hvis der er tale om regulering af entreprisesummen for et samlet  

 byggearbejde eller et afsnit af et samlet arbejde, kan reguleringen ske  

 på grundlag af det samlede indeks.
Atypiske entrepriser Ved entrepriser, som er atypiske ved at have en væsentlig anden  

 sammensætning af vægtandele end vægtandelene i  

 reguleringsindekset (eller bygningsdels- eller fagindeks) (* 1), kan  

 bygherren beregne et særligt indeks, som er bedre i overensstemmelse  

 med det pågældende byggearbejde end det officielle indeks.  

 Eventuelt kan bygherren udtage særligt tyngende poster (f.eks. en  

 dominerende materialepris) til regulering på anden måde,  

 eventuelt på grundlag af indeks som illustrerer prisudviklingen  

 på det udtagne område.
Udbudsmaterialet Det må allerede af udbudsmaterialet fremgå, hvorvidt  

 totalindeks, delindeks eller fagindeks eller eventuelle særlige indeks  

 lægges til grund for reguleringen.
De indeks, der anvendes, skal  

 tillige fremgå af entrepriseaftalen.
Beregningsmetode Entreprisesummen udbetales enten løbende i overensstemmelse med  

 arbejdets fremadskriden ved månedlige acontobegæringer eller med  

 nogle forud fastsatte ratebetalingsbeløb, jf.
AB.
Disse beløb  

 kan reguleres efter udløbet af fastprisperioden, jf. cirkulærets  

 § 3.
 Reguleringen foretages af hele a conto- eller  

 rateudbetalingsbeløbet inkl. et eventuelt tilbageholdsbeløb,  

 men ekskl. moms ( beregningsgrundlaget).
 Reguleringsbeløbet beregnes altid med udgangspunkt i forskellen  

 mellem indeks på 6-månedersdagen (indeks 6 måneder  

 efter tilbudsdagen) og indeks på udførelsestidspunktet (  

indeksforskellen).
 Beregningen kan udtrykkes i følgende:
Reguleringsbeløb = beregningsgrundlag x indeksforskel indeks på 6-månedersdagen Ved prisfald vil reguleringsmetoden (indeksreguleringen) føre til,  

 at beløb skal godskrives bygherren.
 Indeksene beregnes på følgende måde:
a.
Indeks på 6-månedersdagen beregnes ved lineær  

 (retlinet) interpolation mellem foregående og efterfølgende  

 kvartalsindeks.
 Ved interpolation regnes med måneder a 30 dage, og  

 indeksværdierne beregnes med een decimal.
b.
Indeks på udførelsestidspunktet beregnes ved interpolation  

 (som under a) til midtpunktet for det i henhold til de enkelte a conto- eller  

 rateudbetalinger udførte arbejde.
Ved månedlige a  

 contobegæringer bliver dette normalt den 15. i måneden.
 I forbindelse med rateudbetalinger kan der være tale om betaling for  

 ydelser udført over et så langt tidsrum, at et andet tyngdepunkt  

 end midtpunktet for perioden bør anvendes.
Når man kun kender indeks forud for det aktuelle tidspunkt  

 (midtpunktet for udførte arbejder), fastlægges indekset for  

 dette tidspunkt som det seneste forud herfor offentliggjorte indeks.
På  

 grundlag heraf udregnes et a contoreguleringsbeløb.
Når man også kender indeks efter det aktuelle tidspunkt, hvor  

 indeks ønskes beregnet, fastlægges den endelige  

 indeksværdi for dette tidspunkt ved lineær (retlinet)  

 interpolation mellem de seneste indeks på det pågældende  

 område.
Såfremt der er uoverensstemmelser mellem de  

 reguleringsbeløb, der som ovenfor nævnt måtte være  

 udbetalt på grundlag af det senest kendte indeks, og det beløb,  

 der skal udbetales på grundlag af det interpolerede indeks, foretages  

 modregning eller tillægsbetaling i den nærmest  

 efterfølgende udbetaling til entreprenøren.
 Normalt behøver bygherren dog ikke at beskæftige sig med  

 dette forhold, idet der som regel vil være tale om mindre beløb,  

 ligesom sikkerhedsstillelse efter AB også omfatter for meget udbetalte  

 reguleringsbeløb.
Eksempel på beregning Indeks på 6-månedersdagen: ..........   114,1    

 Indeks på udførelsestidspunktet: ....   117,7    

 Indeksforskel: 117,7-114,1 = ........     3,6    

 Acontobeløb    

 (=beregningsgrundlag):             100.000 kr.    

 Reguleringsbeløb:    

 100.000x3,6    kr. =                 3.155 kr.    

 ------------    

    114,1    

 Acontobeløb +    

 reguleringsbeløb =                 103.155 kr.
Bilag 2 Projektmateriale til et fuldstændigt  

 arbejdsgrundlag 1. Beliggenhedsplan, der angiver byggegrundens grænser, orientering  

 i forhold til verdenshjørnerne, adgangsveje, bebyggelse på  

 nabogrunde samt eksisterende og fremtidige terrænhøjder (med  

 angivelse af terræn-, dæksel- og bundkoter samt dimensioner  

 på brønde og ledninger). Desuden oplysning om foretagne  

 jordbundsundersøgelser, som belyser byggegrundens beskaffenhed.
 2. Oplysning om nye veje, herunder længde- og tværprofiler  

 samt art og omfang af vej- og terrænbefæstelse, friarealernes  

 udnyttelse, herunder legepladser, opholdsarealer og parkeringsarealer.
 3. Erklæring fra bygherren eller den (de) projekterende tekniker(e)  

 om, at alle forhandlinger med de respektive myndigheder er afsluttet,  

 herunder at man har sikret sig, at vandforsynings-, kloak- og eventuelle  

 fjernvarmeledninger samt vejanlæg er etableret eller vil blive  

 etableret rettidigt i forhold til den for byggeriet udarbejdede arbejds- og  

 tidsplan.
4. Fundamentsplaner, planer af alle etager samt snit og facader i  

 mål mindst 1 : 100, fuldstændig målsatte og med fast  

 inventar indtegnet.
For bærende konstruktioner: Oversigtsplaner i  

 mål 1 : 100, snit og opstalt af fundamenter, søjler,  

 bjælker, dragere og spærfag i mål 1 . 20, samt hovedprojekt  

 af eventuelle jernbetonkonstruktioner.
 5. Normalsnit samt typerum (køkkener, baderum og lignende) i  

 mål 1 : 20.
 6. Leveranceoversigter (eventuelt med tegninger). Detailtegninger i  

 mål 1 : 1 af konstruktioner, hvor tegninger i mindre mål ikke  

 giver tilstrækkelig oplysning.
 7. Tegninger over ledninger og installationsgenstande i forbindelse med  

 centralvarme, gas, vand og sanitet, kedelrumsarrangement i mål 1 : 50  

 samt diagrammer med rørdimensioner og radiatorer.
8. Oplysning om placering af lampesteder, afbrydere, stikkontakter og  

 tavler, gruppeinddelinger, mekaniske ventilationsanlæg, elevatorer,  

 køleanlæg, maskinvaskeri o.lign.
Enten hovedprojekt eller  

 specificeret forslag fra leverandør.
 9. Hulfortegnelse eller angivelse af hulafsætninger.
 10. Arbejds- og tidsplan, der fastlægger de vigtigste faser i  

 byggeriet og skaber grundlag for samarbejde og kontinuitet i  

 byggeprocessen.
 11. Redegørelse for arten og omfanget af de  

 vejrligsforanstaltninger, der under hensyn til arbejdsplanen agtes  

 gennemført.
 12. Betingelser og beskrivelser for samtlige fag, indeholdende: Oversigt  

 over samtlige tegninger, der ligger til grund for arbejdets udbud, reglerne  

 for bygherrens retsforhold til entreprenør o.lign.
Bilag 3 Cirkulæreskrivelse om anvendelse af "Almindelige  

 betingelser for arbejder og leverancer i bygge- og  

 anlægsvirksomhed" af 10. december 1992 (AB) Efter § 6, stk. 2, i Bygge- og Boligstyrelsens cirkulære af 10.  

 oktober 1991 om pris og tid på bygge- og anlægsarbejder m.v. skal  

 statslige og statsstøttede bygge- og anlægsarbejder udbydes  

 på grundlag af AB.
 Som bilag 3a til cirkulæret er indføjet  

 cirkulæreskrivelse af 3. maj 1978 om anvendelse af AB 72.
 I medfør af § 2 og § 8 i lov nr. 228 af 19. maj 1971 om statens  

 byggevirksomhed m.v. og § 33 i lov om boliger for ældre og personer med  

 handicap, jf. lovbekendtgørelse nr. 362 af 6. juni 1990 med senere  

 ændringer fastsættes herefter følgende:
Som eksempler på fravigelser, der efter omstændighederne kan  

 være tilladelige, kan nævnes AB 92 § 1, stk. 6, om dansk som  

 entrepriseforholdets sprog, § 3, stk. 5, om vedståelsesfristens  

 længde og § 22, stk. 1, sidste pkt., jf. stk. 11, samt § 22, stk. 10, i  

 det omfang der er tale om kortvarig forlængelse   op til 5 arbejdsdage  

   af fristerne for bygherrens betaling på 15 arbejdsdage.
Samtidig  

 henledes opmærksomheden på bestemmelsen i AB § 1, stk. 3, hvoraf  

 fremgår, at fravigelse af AB kun gælder, når det tydeligt  

 og udtrykkeligt angives, på hvilke punkter fravigelse skal  

 ske.
 Det er dog væsentligt, at supplementer, som knytter sig til de  

 enkelte AB-bestemmelser, indskrænkes mest muligt af hensyn til  

 klarheden i udbudsmaterialet, og at supplementer ikke formuleres  

 således, at de kan opfattes som fravigelser af AB s tekst.
 Til orientering skal yderligere nævnes:
 - Ifølge AB skal visse krav fra bygherren være angivet i  

 udbudsmaterialet, hvis bygherren ønsker dem indføjet i en  

 entrepriseaftale.
 Der er tale om følgende forhold:
 Sikkerhedsstillelse for udbudsmaterialet (AB § 2, stk. 5).
 Krav om tilbudets form herunder at alternative tilbud udfærdiges med  

 rimelig specifikation af tilbudssummen på dertil leverede tilbudslister  

 (AB § 2, stk. 6).
 Hvilken vægt der ved vurderingen af tilbudets samlede  

 størrelse vil blive tillagt de enkelte enhedspriser (AB § 2, stk.  

 7).
 Delpriser kan kun betragtes som selvstændige tilbud, hvis det er  

 foreskrevet ved udbudet (AB § 3, stk. 2).
 Bygherren kan bestemme, at entreprenøren skal deltage i  

 projektgennemgang (AB § 11, stk. 1, 1. pkt.).
 Arten og omfanget af prøver og om den dokumentation for arbejdets  

 udførelse, for udførte anlæg, for anvendte materialers  

 oprindelse og egenskaber og for udførte prøver, som  

 entreprenøren skal afgive (AB § 11, stk. 1).
Dagbod eller anden sanktion ved forsinkelse.
Er dagbod ikke aftalt, er  

 entreprenøren ansvarlig efter dansk rets almindelige erstatningsregler  

 (AB § 25, stk. 2).
 Ved anlægsarbejder   bortset fra anlægsarbejder i tilslutning  

 til byggearbejder   ophører mangelsansvaret efter dansk rets  

 almindelige regler, medmindre andet er fastsat i udbudsmaterialet (AB § 36,  

 stk. 3, 1. pkt.).
 Det drejer sig i disse tilfælde om udfyldning af AB-bestemmelser,  

 hvor en standardisering af formen ofte kan være hensigtsmæssig,  

 f.eks. i form af fællesbetingelser.
- I AB § 27 er det bestemt, at entreprenøren under nærmere  

 omstændigheder har ret til godtgørelse i tilfælde af  

 offentlige påbud eller forbud, men ikke i tilfælde af krig,  

 usædvanlige naturbegivenheder o.l.
Det samme vil fremgå af  

 organisationernes nye standardforbehold, som vil være afstemt med AB  

 92.
 Da den nævnte bestemmelse således bliver en del af  

 entrepriseaftalerne, kan det ikke forventes, at adgangen til at yde  

 godtgørelse efter pris- og tidcirkulærets § 8, stk. 3, fremtidig  

 vil kunne blive aktuel, for så vidt angår krig, usædvanlige  

 naturbegivenheder o.l.
 - I AB 92 er ikke medtaget betaling efter fordelingsplan (ratebetaling).  

 Der kan derfor ses bort fra bemærkningerne herom i cirkulærets  

 bilag 1, Anvisning om indeksregulering af entreprisesummer vedrørende  

 byggearbejder (afsnit om Beregningsmetode).
Bygge- og Boligstyrelsen, den 5. februar 1993 H.E.
Rasmussen / Flemming Lethan Bilag 3a Skrivelse fra Boligministeriet til samtlige ministerier og  

 styrelser m.fl. af 3. maj 1978 Cirkulæreskrivelse om anvendelse af "Almindelige betingelser  

 for arbejder og leverancer i bygge- og anlægsvirksomhed" af 29.  

 november 1972 (AB).
 Efter gældende regler skal statslige og statsstøttede  

 byggearbejder udbydes på grundlag af AB.
 På given foranledning fastlægges nedenfor i medfør af §  

 2 og § 8 i lov nr. 228 af 19. maj 1971 om statens byggevirksomhed m.v.  

 nærmere retningslinjer for anvendelsen af AB på dette  

 område.
 Retningslinjerne er udformet i overensstemmelse med en enstemmig  

 indstilling af 15. marts 1978 fra en arbejdsgruppe, hvori har deltaget  

 repræsentanter for boligministeriet, andre byggende statsstyrelser,  

 Kommunernes Landsforening, Amtsrådsforeningen,  

 Håndværksrådet, Bygge- og anlægsrådet og  

 Entreprenørforeningen.
1. AB skal som hovedregel lægges til grund uden fravigelser.  

 I de tilfælde, hvor det af særlige grunde   f.eks. arbejdets  

 karakter   for den offentlige bygherre er påkrævet og rimeligt at  

 fravige AB, er det afgørende, at fravigelsen affattes på en  

 sådan måde, at den principielle afbalancering imellem  

 bygherrernes og de udførendes interesser, som er tilsigtet med AB,  

 forrykkes mindst muligt.
Samtidig henledes opmærksomheden på  

 bestemmelsen i AB § 1, stk. 3, hvoraf fremgår, at når AB  

 anvendes, er bestemmelser om fravigelser af reglerne kun gældende,  

 når de tydeligt og udtrykkeligt angiver, på hvilke punkter  

 fravigelse skal ske.
2. En form for fravigelse af AB består i en ombrydning af AB  

 s systematik.
Ombrydningen gør det erfaringsmæssigt vanskeligt  

 for de bydende at skabe sig et samlet overblik over retstilstanden i forhold  

 til AB og giver derfor usikkerhed ved prisfastsættelsen.
Ombrydninger  

skal derfor undgås.
 3. Ifølge AB skal visse krav fra bygherren være angivet i  

 udbudsmaterialet, hvis bygherren ønsker dem indføjet i en  

 entrepriseaftale.
 Der er tale om følgende forhold:
Dagbod eller anden sanktion ved forsinkelse.
Er dagbod ikke aftalt,  

 er entreprenøren ansvarlig  

      efter dansk rets almindelige erstatningsregler (AB § 2, stk. 2, og § 19,  

 stk. 3).
 Sikkerhedsstillelse for udbudsmaterialet (AB § 2, stk. 3).
 Krav om, at der i forbindelse med alternative tilbud også skal  

 bydes på bygherrens udbuds-  

      grundlag (AB § 2, stk. 4).
 Delpriser kan kun betragtes som selvstændige tilbud, hvis det  

 er foreskrevet ved udbudet (AB §  

      3, stk. 1).
 Forbehold om antagelse af alternativt bud ved indbudt licitation (AB  

 § 3, stk. 4).
 Godtgørelse af materialers oprindelse og vederlagsfri  

 afgivelse af prøver (AB § 6. stk. 5).
 Bygherrens adgang til at forlange ændringer i entreprisens  

 omfang og art (AB § 8, stk. 1).
 Sikkerhedsstillelse for entreprenørens opfyldelse af sine  

 forpligtelser (AB § 25, stk. 1).
 Krav om, at de bydende skal angive udgiften ved sikkerhedsstillelse  

 (AB § 25, stk. 2).
 Desuden skal det være angivet, hvis tilbud indhentes ved bunden  

 eller offentlig licitation (AB § 2, stk. 1), eller hvis bygherren  

 ønsker, at afhjælpningsperioder skal regnes fra et andet  

 tidspunkt end afleveringen (AB § 22, stk. 1).
 Det drejer sig i disse tilfælde om en udfyldning af  

 AB-bestemmelser, hvor en standardisering af formen ofte kan være  

 hensigtsmæssig, f.eks. i form af fællesbetingelser.
4. Udbudsmaterialet indeholder herudover ofte bestemmelser, der  

supplerer AB.
Da AB er et sæt ret kortfattede og generelle  

 bestemmelser, kan der i de varierende tilfælde være behov for  

 supplerende bestemmelser.
Det kan også her være en fordel for  

 parterne, såfremt der sker en standardisering af disse supplementer,  

 f.eks. i form af fællesbetingelser for forskellige typer af  

 arbejdsopgaver.
 Det er dog væsentligt, at supplementer, som knytter sig til de  

 enkelte AB-bestemmelser, indskrænkes mest muligt af hensyn til  

 klarheden i udbudsmaterialet, og at supplementer ikke formuleres  

 således, at de kan opfattes som fravigelser af AB s tekst.
 (Forældede henvisninger udeladt).
 sign.
