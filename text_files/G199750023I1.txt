Formålet med registeret er registrering, databehandling og arkivering af oplysninger til brug ved undersøgelse, behandling, pleje og kontrol af patienter, der har eller har haft kontakt til børne- og ungdomspsykiatriske afdelinger, ambulatorier og/eller centre.
Registeret må anvendes til forskning, planlægning administration, drift, vedligeholdelse og ressourcestyring, løbende kvalitetssikring af behandlingen af børn og unge med psykiatriske sygdomme samt til etablering af vidensbank med henblik på opsamling af systematisering af nye oplysninger og erfaringer om forebyggelse og behandling af psykiatriske sygdomme hos børn og unge.
Personkreds: Registeret må kun indeholde oplysninger om patienter, der har eller har haft kontakt til børne- og ungdomspsykiatriske afdelinger, ambulatorier og/eller centre, forældre og/eller andre slægtninge til eller værger for patienterne, og som modtager eller har modtaget vejledning og ydelser i forbindelse med patientens undersøgelse, behandling og pleje, personale, der deltager eller har deltaget i undersøgelse, behandling, pleje og kontrol af patienterne eller i vejledning og ydelser til forældre m.fl., patientens læge/henvisende læge samt pårørende, der ikke deltager eller indgår i patientens behandling.
 Ikrafttrædelsesdato: 01/01/1997.
