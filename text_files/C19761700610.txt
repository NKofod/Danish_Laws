 (Til samtlige vejbestyrelser og politiet).
 Ved justitsministeriets cirkulæreskrivelse af 18. februar 1976 (bilag 1  

 til nærværende cirkulæreskrivelse) er der givet tilladelse til at gennemføre  

 afmærkning af overgangssted uden for fodgængerfelt ved skoler med  

 skolepatrulje ved tavlen A 11 »børn«, suppleret med blinksignal og  

 fornødne undertavler.
 I medfør af lov om offentlige veje (lovbekendtgørelse nr. 585 af 20.  

 november 1975, § 6) fastsættes herved følgende supplerende regler om  

 udformning og opstilling af den nævnte afmærkning:
 A 11 tavlen med blinklys udføres i overensstemmelse med bilag II, når den  

 anvendes som hovedtavle, og i overensstemmelse med bilag III, når den  

 anvendes som forvarselstavle.
 Forvarselstavle anvendes, når overgangsstedet er placeret på en strækning,  

 hvor den tilladte hastighed er højere end 60 km/t, eller umiddelbart efter en  

 sådan strækning, f.eks. umiddelbart efter D18 tavlen »tættere bebygget  

 område«.
Tavle og undertavler skal belyses jævnt med mindst 400 lux.
A 11 tavlen  

 udføres retroreflekterende med en refleksevne, der svarer til 3M high  

 intensity, således at den også er tydeligt synlig, når belysningen ikke er  

 tændt.
 Blinksignalets lysåbninger skal være anbragt ved siden af hinanden over  

 tavlen med lysåbninger mindst 20 cm og højest 30 cm i diameter.  

 Blinkfrekvensen skal være mindst 50 og højest 70 pr. minut.
Tavlerne opstilles normalt således, at højden til underkant af undertavle  

 er 2,20 m.
Tavlen i normalstørrelse kan dog opstilles i mindre højde, hvis  

 dette ikke frembyder fare for cyklister eller fodgængere.
Mindste højde til  

 underkant af tavle er 1,50 m.
 Opstilling af A 11 tavlerne sker efter de på bilag IV viste  

 retningslinier.
 Hovedtavlerne placeres normalt 50-100 m på hver side af det sted, hvor  

 skolepatruljen arbejder, dvs. at afstanden på undertavlen normalt vil ligge  

 mellem »0-100 m« og »0-200 m«.
 I særlige tilfælde kan en skolepatrulje dække flere udgange tæt ved  

 hinanden, hvorved afstanden bliver forøget med afstanden mellem udgangene.
 Hvis betydende veje indmunder i den vej, tavlerne er opstillet på, inden  

 for området mellem de to hovedtavler, bør det overvejes også at opstille A 11  

 tavle med blinksignal på den indmundende vej.
 Tavlebelysning og blinksignal skal være sammenkoblet, således at  

 tavlebelysning og blinksignalets funktion startes og afbrydes samtidig.
 Det vil være hensigtsmæssigt, at tavlebelysning og blinksignal kan tændes  

 centralt, og at systemet er således indrettet, at den, som tænder og slukker  

 anlægget, kan kontrollere, at lyses tændes og slukkes på alle tavler, og  

 således at skolepatruljen til enhver tid kan kontrollere, at systemet  

 fungerer, som det skal.
 Systemet skal endvidere være således indrettet, at det ikke kan tændes  

 eller slukkes af uvedkommende.
A 11 tavle med blinksignal opstilles af vejbestyrelsen efter samråd med  

 skolen og godkendelse fra politiet, der samtidig kan foreskrive nærmere  

 bestemmelser for anlæggets anvendelse.
Udgifterne ved tilvejebringelse og  

 vedligeholdelse af afmærkningen påhviler vejbestyrelsen.
 P.M.V.
 E.B.
Leif Larsen Ifølge § 4 i bekendtgørelse nr. 225 af 1. juli 1955 om vejafmærkning m.v.  

 afmærkes skoler, legepladser og lignende med tavle A 11, »Børn«,  

 hvor det efter oversigtsforholdene og færdslen på den pågældende vej anses  

 for påkrævet at advare den kørende trafik om, at farten bør nedsættes, bl.a.  

 for at give børnene lejlighed til at passere kørebanen.
 1. I henhold til undervisningsministeriets cirkulærer  

 af 29. marts 1965 om skolernes færdselsundervisning, skolepatruljer og  

 cyklistprøver m.v. og 2. november 1971 om ændrede retningslinier for  

 skolepatruljers oprettelse og funktion skal der ved skoler med skolepatrulje,  

 hvor der på stærkt trafikerede steder etableres overgangssted uden for  

 fodgængerfelt, træffes følgende sikkerhedsforanstaltning:
Skolepatruljemedlemmer skal placeres på et passende, fremskudt sted med en  

 transportabel færdselstavle A 11 (Børn) med undertavlen »Skolepatruljen  

 arbejder!».
På steder, hvor trafikken afvikles med stor hastighed,  

 anbringes tavlen mindst 100 m fra overgangsstedet, og i øvrigt anbringes  

 tavlen ca. 50 m fra dette.
Kun de af Rådet for større færdselssikkerhed  

 forhandlede tavler må benyttes.
 Denne sikkerhedsforanstaltning kan træffes, hvor der findes fodgængerfelt.
 2. Ved denne cirkulæreskrivelse tillader  

 Justitsministeriet, at der ved skoler med skolepatrulje gennemføres  

 afmærkning af overgangssted uden for fodgængerfelt på følgende måde:
Tavle A 11, »Børn«, opsættes og forsynes med undertavle med  

 påskrift »Skole« og afstandsangivelse »0 - X m«.
På  

 strækninger, hvor den tilladte hastighed er højere end 60 km/t, skal der 150  

 - 250 m før hovedtavlen som forvarsel opsættes en A 11-tavle med undertavle  

 med påskrift »Skole«, men uden afstandsangivelse Alle tavler skal være særskilt belyst og bør på større veje med stærk  

 trafik være udført i overstørrelse.
Over hver tavle anbringes et blinksignal med 2 skiftevis blinkende gule  

 lysåbninger, der er anbragt ved siden af hinanden og er rettet mod den  

 trafik, tavlen er bestemt for.
Ved opstilling i nærheden af vejkryds må det  

 af hensyn til bestemmelsen i vejafmærkningsbekendtgørelsens § 53, stk. 2,  

 påses, at lysblinket ikke er synligt fra sideveje, hvor trafikken er pålagt  

 ubetinget vigepligt.
Tavlebelysning og blinksignal skal være i funktion, når skolepatruljen  

 arbejder.
I øvrigt skal lysene være slukkede.
 Afmærkningen bør normalt ikke etableres på veje, hvor kørselshastigheden  

 er lav, og hvor der foruden skolebørnene færdes et større antal fodgængere og  

 cyklister, som f.eks, i bygader, der ikke har karakter af gennemfartsgader.
Det bemærkes, at det er en forudsætning for at etablere afmærkningen, at  

 der ikke inden for den afmærkede vejstrækning eller i umiddelbar nærhed af  

 den findes fodgængerfelt.
Såfremt der i forvejen findes fodgængerfelt på  

 stedet, er det således et vilkår for etablering af afmærkningen, at  

 fodgængerfeltet samtidig fjernes.
 Hvor afmærkning gennemføres efter disse retningslinier, erstatter den  

 sikkerhedsforanstaltninger i henhold til undervisningsministeriets ovennævnte  

 cirkulærer.
 Orla Møller.
/ O.
Freiesleben.
