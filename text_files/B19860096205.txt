 I medfør af § 16, stk. 1, i lov om værn for dyr, jfr. lovbekendtgørelse  

 nr. 335 af 8. juli 1983, fastsættes:
ANVENDELSESOMRÅDE § 1.  Bekendtgørelsen omfatter hunde, som anvendes til  

 bevogtning af andet end besidderens private beboelse, herunder på hunde, som  

 anvendes til erhvervsmæssig vagtvirksomhed.
HUNDENS FORHOLD PÅ DET FASTE OPHOLDSSTED § 2.  Hundens opholdsrum skal være forsvarligt  

 indrettet med hensyntagen til hundens størrelse.
Rummet skal holdes rent.  

 Taget skal være tæt.
Ydervægge skal være støbt eller muret.
Ydervægge af træ  

 kan dog anvendes, hvis de er isolerede.
Skillevægge skal bestå af høvlede  

 brædder, medmindre de er støbt eller muret.
Gulvet skal være  

 uigennemtrængeligt for fugt og forsynet med afløb.
Der skal findes egnet  

 briks hævet over gulvet til hvilested for hunden.
Rummet skal have  

 tilstrækkelig adgang for lys og luft og skal kunne holdes frostfrit.
 Stk. 2.  Der skal findes en løbegård, hvor hunden kan få  

 frisk luft og motion.
Stk. 3.  Hunden skal tilses med højst 8 timers  

 mellemrum.
Der skal ske optegnelse af tidspunkter for tilsyn.
Optegnelserne  

 skal udleveres til politiet og den tilsynsførende dyrlæge efter anmodning.
 Stk. 4.  Hunden skal fodres mindst 1 gang hver 24. time  

 og til stadighed have adgang til frisk drikkevand.
 Stk. 5.  Syge hunde skal anbringes i et særligt lokale  

 eller fjernes fra stedet.
 Stk. 6.  Bestemmelserne i stk. 1-4 finder ikke  

 anvendelse, når hunden holdes i en privat beboelse.
HUNDENS FORHOLD PÅ VAGTSTEDET § 3.  Hunden skal have adgang til et opholdsrum, der  

 kan yde beskyttelse mod regn, blæst og kulde.
Opholdsrummet, der skal have en  

 fast bund, skal være rummeligt og så højt, at hunden kan vende sig og stå  

 oprejst.
Stk. 2.  Hunden skal tilses med højst 8 timers  

 mellemrum.
Der skal ske optegnelse af sted, dato og klokkeslet for hundens  

 anbringelse på og fjernelse fra et vagtsted samt tidspunkter for tilsyn.  

 Optegnelserne skal udleveres til politiet og den tilsynsførende dyrlæge efter  

 anmodning.
 Stk. 3.  Hunden skal fodres mindst 1 gang hver 24. time  

 og til stadighed have adgang til frisk drikkevand.
§ 4.  Ved vagtstedet skal der anbringes et opslag med  

 oplysning om, hvor besidderen af hunden kan kontaktes.
Opslaget skal være  

 synligt udefra.
§ 5.  Hunden må kun være løsgående under vagt, hvis  

 vagtstedet er indhegnet og lukket, så hunden ikke kan slippe ud.
Indhegningen  

 skal være indrettet således, at hunden ikke ophidses unødigt af omboende  

 eller forbipasserende.
 § 6.  Bestemmelserne i §§ 3-5 finder ikke anvendelse,  

 hvis der er en person til stede på vagtstedet, og personen har tilsyn med  

 hunden.
 § 7.  Hunden må ikke opholde sig på et vagtsted, hvis  

 den inden for de seneste 96 timer har opholdt sig på et vagtsted i mere end  

 72 timer.
 Stk. 2.  Dette gælder dog ikke i det omfang, der er en  

 person til stede på vagtstedet, og personen har tilsyn med hunden, eller hvis  

 vagtstedet opfylder kravene i § 2, stk. 1 og 2.
DYRLÆGETILSYN § 8.  Besidderen af hunden skal for egen regning sørge  

 for, at hunden og dens opholdssted til stadighed er underkastet tilsyn af en  

 autoriseret dyrlæge.
Veterinærdirektoratet fastsætter nærmere regler om  

 tilsynet.
 Stk. 2.  Besidderen skal efter anmodning give politiet  

 oplysning om, hvem der er tilsynsførende dyrlæge for hunden.
TILLADELSER § 9.  Efter hundelovens § 2 er det forbudt at holde  

 hund på steder, hvor der ikke er beboelse, såsom i kolonihaver, medmindre  

 politiet meddeler tilladelse dertil.
Sådan tilladelse kan kun gives, når der  

 skønnes at være sikkerhed for, at hunden vil blive passet forsvarligt, og  

 tilladelsen kan til enhver tid tilbagetages.
 Stk. 2.  Efter samme lovs § 3, stk. 5, må løsgående  

 glubske hunde ikke uden politiets tilladelse anvendes til bevogtning af  

 pladser.
STRAF § 10.  Efter dyreværnslovens § 18, stk. 2, straffes  

 overtrædelse af denne bekendtgørelse med bøde eller hæfte.
IKRAFTTRÆDEN § 11.  Bekendtgørelsen træder i kraft den 1. januar  

 1987.
 Stk. 2.  For vagtvirksomhed, der er påbegyndt før 1.  

 januar 1987, finder § 2, stk. 1 og 2, § 3, stk. 1, og § 5 dog først  

 anvendelse den 1. oktober 1987.
