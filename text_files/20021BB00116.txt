Fremsat den 18. marts 2003 af  

 Pernille Rosenkrantz‑Theil (EL) og Line&nbsp  

 ;Barfod (EL) Forslag til folketingsbeslutning om en maksimal klassekvotient på 24 på ungdomsuddannelserne Folketinget pålægger regeringen at sikre, at der maksimalt  

 er 24 elever i en klasse på ungdomsuddannelserne.
Bemærkninger til forslaget Klassekvotienten på de danske ungdomsuddannelser er  

 alarmerende høj.
På alt for mange skoler er der i dag proppet alt for mange  

 unge ind i hver klasse i forhold til lokalernes fysiske kapacitet og i  

 forhold  

 til muligheden for at gennemføre en fornuftig undervisning, hvor hver elev  

 kan  

 blive tilgodeset.
På handelsskolerne er der ofte over 30 elever i en klasse  

 ved starten af undervisningsåret.
Dette problem er ikke nyt, men har  

 eksisteret  

 i en årrække.
På gymnasierne har der indtil nu været et reelt loft på 28  

 elever i en klasse.
Overenskomsten fra 1999 mellem GL og Amtsrådsforeningen  

 betød imidlertid, at det reelle loft blev fjernet.
Resultatet begynder at  

 vise  

 sig nu, idet flere gymnasier nu starter med over 30 elever i en klasse.
De fleste undervisningslokaler er imidlertid   specielt på  

 institutioner fra 1960´erne og 1970´erne   kun bygget til 24 elever.
Det  

 betyder, at de eksisterende klassekvotienter i forvejen presser for mange  

 unge  

 sammen på for lidt plads.
 Undervisningsministeriets eget bygningsreglement fra 1995  

 fastsætter en minimumsvolumen på 6 m  

  

 3  

  

 pr. person i et klasseværelse.  

 Hvis dette skulle overholdes på landets ungdomsuddannelser, ville det kræve  

 en  

 udvidelse af lokalerne eller nedsættelse af klassekvotienten.
Når der er for mange elever på for lidt plads, bliver  

 muligheden for, at eleverne får den nødvendige differentierede undervisning,  

 ikke særlig stor.
Undervisningen risikerer at blive »fabriksundervisning«, og  

 den enkelte elev har svært ved at komme til orde og risikerer at blive  

 overset.  

 Desuden viser arbejdsmiljøundersøgelser, at der er en sammenhæng mellem  

 elevernes sundhed og antallet af personer i en klasse   altså at mange elever  

 i  

 klassen giver flere sygdomme.
Derfor er det vigtigt med mindre  

 holdstørrelser.  

 Enhedslisten mener, at der i traditionel klasseundervisning på de bogligt  

 orienterede uddannelser maksimalt må være 24 elever på et hold.
For at sikre de bedst mulige rammer for unges uddannelse  

 foreslår Enhedslisten derfor, at Folketinget pålægger regeringen at sikre, at  

 der maksimalt er 24 elever i en klasse på de danske ungdomsuddannelser.
Det  

 er  

 et mål, at en større del af en årgang skal have en ungdomsuddannelse.
Skal  

 dette projekt lykkes, kræver det en mangfoldig pædagogisk tilgang tilpasset  

 den  

 enkelte ungdomsuddannelse og undertiden den enkelte klasse og elev.
Også af  

 denne grund er det bydende nødvendigt at få nedsat klassekvotienten.
Skriftlig fremsættelse Pernille  

 Rosenkrantz-Theil  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en maksimal klassekvotient på 24 på  

 ungdomsuddannelserne.
(Beslutningsforslag nr.
B 116).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
