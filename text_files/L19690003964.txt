Foruden de i udenrigsministeriets bekendtgørelse nr. 74 af 9. juli 1965 og  

 nr. 44 af 28. juni 1967 nævnte lande har Cypern med virkning fra 6. april  

 1968 ratificeret den i Turin den 18. oktober 1961 undertegnede europæiske  

 Socialpagt.
Ved ratifikationsinstrumentets deponering afgaves erklæring om,  

 at Cypern anser sig for bundet af pagtens afsnit I samt i henhold til pagtens  

 artikel 20, stk. 2, erklæring om, at Cypern anser sig for bundet af følgende  

 artikler og stykker:
 ad artikel 20, stk. 1 (b): artiklerne 1, 5, 6, 12 og 19.
 ad artikel 20, stk. 1 (c): artiklerne 3, 9, 11,14 og 15.
 Udenrigsministeriet, den 14. april 1969.
 F.M.
 Paul Fischer.
