MT. nr. 7-86 I medfør af § 6, § 7 og § 12, stk. 2, i lov om mærkning og skiltning med  

 pris mv., jf. lovbekendtgørelse nr. 122 af 11. marts 1986, fastsættes:
§ 1 Den, der erhvervsmæssigt udbyder levnedsmidler i detailsalg, skal ved  

 mærkning, skiltning eller på anden måde tydeligt give oplysning om såvel  

 nettokontantpriserne inklusive moms og andre afgifter for de udbudte  

 salgsenheder af varerne som de tilsvarende priser pr. kg. eller liter,  

 eventuelt pr. 100 g eller deciliter.
§ 2 Når der ved annoncering eller på anden måde i reklamer over for forbrugere  

 gives prisoplysninger for salg af levnedsmidler, skal disse oplysninger være  

 i overensstemmelse med reglerne i denne bekendtgørelses §§ 1, 3, 4, 5, 7 og  

 8.
§ 3 Bestemmelsen i § 1 om pris pr. kg eller liter, eventuelt pr. 100 g eller  

 deciliter, gælder ikke for levnedsmidler, der sælges fra automater, for  

 færdigretter samt for retter til tilberedning, når bestanddelene hertil er  

 pakket i samme emballage.
§ 4 For færdigpakninger af de i BILAG 1 angivne levnedsmidler, der sælges i de  

 angivne salgsenheder (serier), er det tilstrækkeligt at angive prisen pr.  

 salgsenhed.
§ 5 Stk. 1.  For frugt og grønsager, der udbydes stykvis, i  

 bundter eller i potter, kan i stedet for prisen pr. kg angives prisen pr.  

 stk., pr. bundt eller pr. potte.
 Stk. 2.  For småvildt kan prisen angives pr. stk., når  

 samtidig varens faktiske vægt eller garanteret mindstevægt er angivet.
 Stk. 3.  For fjerkræ, æg og østers, som er klassificeret  

 i vægtgrupper, er det tilstrækkeligt at angive prisen pr. udbudt salgsenhed,  

 når vægtgruppen samtidig oplyses.
 Stk. 4.  For småbrød kan oplyses om pris pr. kg eller  

 pr. 100 g undlades, hvis varens mindstevægt pr. stk. (afbagt) er angivet.
 Stk. 5.  For de i BILAG 2 angivne levnedsmidler er det  

 tilstrækkeligt at angive prisen pr. udbudt salgsenhed.
§ 6 Fersk kød og fisk fritages fra ny angivelse af pris pr. kg i op til 5  

 timer før udløbet af holdbarhedsfristen, når salg sker med rabat på grund af  

 risiko for fordærvelse.
Den oprindelige pris pr. kg og rabatten i procent  

 eller i kr. og øre skal være angivet.
§ 7 Stk. 1.  Prisen pr. kg eller liter, eventuelt pr. 100 g  

 eller deciliter, angives på grundlag af pakningens nettoindhold.
For  

 isglacerede varer medregnes isglaceringen ikke til nettoindholdet.
 Stk. 2.  For varer, der er pakket i vand, lage, marinade  

 eller andre pakkemidler, som er uvæsentlige i forhold til varens  

 hovedbestanddele, og som normalt ikke fortæres, skal prisen pr. kg eventuelt  

 pr. 100 g, dog angives på grundlag af den drænede vægt.
§ 8 Stk. 1.  For supper i koncentreret form beregnes prisen  

 pr. liter for den anbefalede fortyndede mængde.
 Stk. 2.  For læskedrikke, juice og frugtsafter til  

 fortynding beregnes prisen pr. liter for den anbefalede fortyndede eller  

 restituerede mængde.
§ 9 Stk. 1.  Monopoltilsynet kan fritage levnedsmidler fra  

 angivelse af pris pr. kg eller liter, eventuelt pr. 100 g eller deciliter.
 Stk. 2.  Forinden sådan fritagelse meddeles, forhandles  

 der med repræsentanter for forbrugere og vedkommende erhvervsorganisationer.
§ 10 Overtrædelse af forskrifterne i denne bekendtgørelse straffes med bøde.
§ 11 Stk. 1.  Bekendtgørelsen træder i kraft den 1. september  

 1987, og samtidig ophæves følgende bekendtgørelser:
MT. nr. 53-79 af 19. december 1979 om mærkning, skiltning og annoncering  

 med pris for frugt, grønsager og kartofler, MT. nr. 54-79 af 19. december 1979 om mærkning, skiltning og annoncering  

 med pris for friske slagter- og viktualievarer, MT. nr. 14-80 af 13. februar 1980 om mærkning, skiltning og annoncering  

 med pris for fisk m.m., MT. nr. 63-80 af 10. november 1980 om mærkning, skiltning og annoncering  

 med pris for brød og kager samt om fakturering af uindpakket brød, MT. nr. 1-81 af 23. februar 1981 om mærkning, skiltning og annoncering med  

 pris for mejeriprodukter og æg m.m., MT. nr. 7-81 af 7. september 1981 om mærkning, skiltning og annoncering  

 med pris for dybfrosne levnedsmidler, og MT. nr. 8-81 af 1. oktober 1981 om mærkning, skiltning og annoncering med  

 pris for visse kolonivarer.
 Stk. 2.  Levnedsmidler, som ikke er omfattet af de  

 ophævede bekendtgørelser, og som er udleveret til detailhandelsstedet inden  

 den 1. september 1987, kan udbydes uden angivelse af pris pr. kg, liter, 100  

 g eller deciliter efter denne bekendtgørelses bestemmelser.
 MONOPOLTILSYNET, DEN 9. DECEMBER 1986.
BILAG 1 TIL BEKENDTGØRELSE MT.
NR. 7-86 FORTEGNELSE OVER SERIER AF SALGSENHEDER JF.
BEKENDTGØRELSENS § 4 UD OVER NEDENNÆVNTE STØRRELSER VIL PAKNINGER MED 100 GRAM OG 1000 GRAM  

 SAMT 1 DECILITER OG 1 LITER MED PRISANGIVELSE FOR PAKNINGEN ANSES FOR AT  

 OPFYLDE KRAVET OM ENHEDSPRISMÆRKNING.
 MEJERIPRODUKTER:
BILAG 2 TIL BEKENDTGØRELSE MT.
NR. 7-86.
OVERSIGT OVER VARER, FOR HVILKE DET ER TILSTRÆKKELIGT AT ANGIVE PRIS FOR  

 DEN UDBUDTE SALGSENHED JF.
BEKENDTGØRELSENS § 5, STK. 5.
Konserves (fiskekonserves, kødkonserves og frugt- og grøntkonserves,  

 herunder marmelade og syltetøj, Lagkagebunde, skærekager af enhver art (herunder roulader), småkager,  

 wienerbrød, tørkager, kransekager, flødekager o.lign., Chokolade- og sukkervarer, Ostespecialiteter, der er fremstillet på salgsstedet, Dessertpulver, Kagepynt og kagefyld, Tørsupper, Dipmix, Bagemix, Tebreve og te-ekstrakt, Specialsovse (undtagen tomatketchup og tomatpuree), Krydderier, Snackprodukter, Honning og sirup.
