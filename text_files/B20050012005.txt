Bekendtgørelse om  

 forelæggelse af veterinærfaglige spørgsmål for Det Veterinære Sundhedsråd og  

 Fødevarestyrelsen I medfør af § 28 og §  

 29 i lov nr. 433 af 9. juni 2004 om dyrlæger fastsættes:
 § 1.  

  

 Parterne i straffesager og offentlige myndigheder kan forelægge konkrete  

 veterinærfaglige spørgsmål for Fødevarestyrelsen til udtalelse.
 Stk. 2.  

  

 Parterne i  

 straffesager kan i sager af principiel karakter forelægge sagen direkte for  

 Det  

 Veterinære Sundhedsråd.
 Stk. 3.  

  

 I civile retssager kan domstolsmyndigheden ved kendelse forelægge  

 konkrete veterinærfaglige spørgsmål for Det Veterinære Sundhedsråd.  

 Retsplejelovens almindelige regler om syn og skøn finder tilsvarende  

 anvendelse, idet dog Rådets medlemmer ikke kan afgive vidneforklaring i  

 anledning af udtalelsen.
§ 2.  

  

 Fødevarestyrelsen kan for Det Veterinære Sundhedsråd forelægge konkrete  

 veterinærfaglige spørgsmål, jf.  

 § 1, hvis styrelsen  

 ikke mener at have den fornødne ekspertise, hvis styrelsen vurderer  

 spørgsmålene som værende af  

 principiel  

 karakter, eller de vedrører Ministeriet for Familie- og Forbrugeranliggenders  

 myndighedsudøvelse.
Rådet afgiver herefter udtalelse om konkrete  

 veterinærfaglige spørgsmål til den begærende part i sagen.
 Stk. 2.  

  

 Finder Rådet, at en  

 sag forelagt for Fødevarestyrelsen er af principiel karakter, meddeles dette  

 til Fødevarestyrelsen, som herefter forelægger sagen for Rådet.
§ 3.  

  

 Den endelige afgørelse af, hvorvidt de i § 1, stk. 2, og § 2, stk. 1,  

 omhandlede sager er af  

 principiel  

 karakter, træffes af Det Veterinære Sundhedsråd.
Rådet underretter  

 henholdsvis  

 parterne i straffesager og Fødevarestyrelsen, dersom rådet ikke finder, at en  

 forelagt sag er af principiel karakter.
 § 4.  

  

 Såfremt Fødevarestyrelsen eller Det Veterinære Sundhedsråd ikke skønner,  

 at det skriftlige materiale giver tilstrækkeligt grundlag for en udtalelse i  

 sagen, kan den eller de involverede i sagen anmodes om supplerende  

 oplysninger.
 Stk. 2.  

  

 Såfremt de i stk. 1  

 nævnte supplerende oplysninger ikke kan fremskaffes, eller i en civil sag  

 ikke ønskes tilvejebragt, besvares de  

 stillede spørgsmål på det foreliggende grundlag, hvis dette er muligt.
 § 5.  

  

 Udtalelserne skal være ledsaget af en begrundelse.
 Stk. 2.  

  

 Begrundelsen skal om  

 fornødent indeholde en kort redegørelse for de oplysninger vedrørende sagens  

 faktiske omstændigheder, som er tillagt væsentlig betydning for udtalelsen.  

 I det omfang udtalelsen beror på et skøn, skal begrundelsen angive  

 de hovedhensyn, der har været bestemmende for skønsudøvelsen.
 Stk. 3.  

  

 Såfremt vurdering af  

 forhold i sagens akter, der er af væsentlig betydning for udtalelsen, giver  

 anledning til tvivl, skal der i begrundelsen redegøres herfor.
 § 6.  

  

 Udtalelser i civile anlagte retssager sendes til retten.
 Stk. 2.  

  

 Udtalelser i  

 straffesager sendes til den begærende part.
 Stk. 3.  

  

 Udtalelser udarbejdet  

 af Fødevarestyrelsen sendes samtidigt til Rådet.
§ 7.  

  

 Det Veterinære Sundhedsråd udgiver en årsberetning.  

 Fødevarestyrelsens udtalelser medtages.
Til brug herfor fremsender  

 styrelsen resume, udtalelse og afgørelse i sagerne.
 § 8.  

  

 Bekendtgørelsen træder i kraft den 1. maj 2005.
 Stk. 2.  

  

 Samtidig ophæves  

 bekendtgørelse nr. 847 af 18. november 1997 om betaling for udtalelser fra  

 Det  

 Veterinære Sundhedsråd.
