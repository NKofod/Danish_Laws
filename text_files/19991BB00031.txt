Fremsat den 11. november 1999 af  

 Karen Rønde (V), Kristian Jensen (V),  

 Brian Mikkelsen (KF), Christian H.
Hansen (DF),  

 Susanne Clemensen (CD) og Tom Behnke (FRI) Forslag til folketingsbeslutning om øget anvendelse af informations- og  

 kommunikationsteknologi på universitetsområdet Folketinget opfordrer regeringen til at sikre, at  

 universiteterne   eventuelt gennem universiteternes  udviklingskontrakter  

 har incitament til at benytte, beherske og udvikle de nyeste  

 informationsteknologiske redskaber inden for alle dele af institutionernes  

 virke.
Regeringen skal som minimum sikre, at de studerende gratis  

 tildeles hver deres brugernavn og e-mail-adresse, har adgang til moderne  

 informations- og kommunikationsteknologiske arbejdspladser og mulighed for at  

 anvende computere ved eksamen.
Al relevant studieinformation og publiceret  

 forskningsmateriale skal være tilgængeligt på Internettet,  

 og de studerende skal elektronisk kunne tilmelde sig eksamen.
Bemærkninger til forslaget Det er forslagstillernes opfattelse, at som  

 minimum bør:
 1)	De studerende gratis tildeles hver deres brugernavn og  

 e-mail-adresse, have adgang til moderne informations- og  

 kommunikationsteknologiske (IKT) arbejdspladser i et rimeligt omfang og have  

 mulighed for at anvende computere ved eksamen.
 2)	Al studieinformation   undervisningsplaner, aflysninger,  

 eksamensresultater etc.   være tilgængelig for de studerende  

 på Internettet, ligesom de studerende skal kunne tilmelde sig eksamen  

 over Internettet.
 3)	Al forskningsmateriale gøres tilgængeligt på  

 Internettet, så snart det har været publiceret.
 Tilsammen skal disse tiltag være med til at sikre,  

 at dansk forskning er på forkant med udviklingen, og at de studerende  

 på alle landets universiteter får en tidssvarende uddannelse,  

 hvor de lærer at bruge IKT til at løse de udfordringer, deres  

 studium stiller.
Skriftlig fremsættelse Karen Rønde (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om øget  

 anvendelse af informations- og kommunikationsteknologi på  

 universitetsområdet.
(Beslutningsforslag nr.
B 31).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
