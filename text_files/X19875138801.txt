 Et pengeinstitut undlod i 1986 at oplyse oplysningstager om, at de  

 afgivne oplysninger var afgivet på baggrund af et 1984 regnskab og et internt  

 regnskab fra 1985, hvori det fremgik at egenkapitalen var negativ.
 Tilsynet udtalte, at pengeinstituttet burde have oplyst dette.
 Tilsynets skrivelse af 23. juni 1987 vedrørende soliditetsoplysning.
 Ved afgivelsen af soliditetsoplysningen den 2. maj 1986 forelå omspurgtes  

 regnskab for 1985 ikke, men alene et internt regnskab udvisende et overskud  

 på 414.000 kr. og en negativ egenkapital på 363.000 kr Den negative  

 egenkapital var af samme størrelsesorden i 1984-regnskabet.  

 Soliditetsoplysningen indeholdt intet om negativ egenkapital.
 Den 13. november 1986 standsede virksomheden betalingerne med en  

 underbalance på 3,6 mill. kr.
 Tilsynet fandt, at pengeinstituttet i oplysningen burde have anført, at  

 det ikke havde kendskab til virksomhedens endelige regnskab pr. 31. december  

 1985, men alene regnskabet for 1984, der viste negativ egenkapital, samt at  

 pengeinstituttets seneste oplysninger om selskabets regnskabsmæssige forhold  

 var et internt regnskab for 1985, ligeledes udvisende en negativ egenkapital.
 Der henvistes til de af Den Danske Bankforening og Danmarks  

 Sparekasseforening udarbejdede vejledende regler for pengeinstitutters  

 afgivelse af soliditetsoplysninger, hvoraf fremgår, at det skal oplyses, på  

 hvilket regnskabsmateriale oplysningen er bygget, og hvilken dato regnskabet  

 er afsluttet.
