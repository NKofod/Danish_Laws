1. Ved indtræden i virksomhedsordningen er  

 periodisering af virksomhedens renter obligatorisk.
I virksomhedsindkomsten  

 skal indgå de renter, der er påløbet i det pågældende år, uanset hvornår de  

 er forfaldne.
 Uforfaldne renter, der er påløbet inden overgangsårets begyndelse, kan  

 ikke indgå i virksomhedsindkomsten, men skal medregnes i den skattepligtiges  

 kapitalindkomst på forfaldstidspunktet.
Forudforfaldne renter, som først påløber i overgangsåret skal medregnes i  

 virksomhedsindkomsten.
Da de også indgår i indkomstopgørelsen for det  

 foregående år, skal dette år genoptages og korrigeres med det pågældende  

 beløb.
 2. Hvis korrektionsbeløbet ikke overstiger 5.000 kr.,  

 kan genoptagelse dog undlades under forudsætning af, at beløbet enten  

 medregnes til den skattepligtiges kapitalindkomst i overgangsåret, eller at  

 renteperiodisering ved indtræden i virksomhedsordningen undlades.
 Vælger skatteyderen at undlade periodisering ved sin indtræden i  

 ordningen, skal periodiseringen ske ved overgangsårets udløb.
