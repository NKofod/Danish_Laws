Nr BTL 26 Betænkning over Forslag til lov om ændring af lov om arbejdsmarkedsbidrag  

  

 Nr L 26 1987-88, 2. samling Afgivet af Skatte- og Afgiftsudvalget Afgivet: 19880617 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Udvalget har endvidere modtaget en skriftlig henvendelse fra Foreningen af  

 Speciallæger.
Der er af et mindretal stillet ændringsforslag, der bl.a. indebærer, at  

 lovforslaget deles i to dele, og hvorom der i øvrigt henvises til de  

 ledsagende bemærkninger.
Endvidere er der af et andet mindretal stillet  

 ændringsforslag.
 Et flertal (Socialdemokratiets, Det Konservative Folkepartis,  

 Venstres og Det Radikale Venstres medlemmer af udvalget) indstiller  

 lovforslaget til forkastelse ved 3. behandling.
 Et flertal inden for flertallet (Det Konservative Folkepartis, Venstres og  

 Det Radikale Venstres medlemmer af udvalget) henviser til statsministerens  

 åbningsredegørelse, hvoraf det fremgår, at regeringen undersøger de  

 problemer, omlægningen har skabt for de små virksomheder, samt at  

 skatteministeren har nedsat et hurtigtarbejdende udvalg, der skal kulegrave  

 hele problematikken og senest 1. september 1988 afgive en rapport, samt at  

 lovforslag fremsættes herom straks efter Folketingets åbning til efteråret.
 Et mindretal inden for flertallet (Socialdemokratiets medlemmer af  

 udvalget) afventer skatteministerens bebudede udspil med henblik på at løse  

 problemerne med arbejdsmarkedsbidraget især i forhold til de mindre  

 selvstændige erhvervsdrivende.
Administrationen af arbejdsmarkedsbidragsordningen synes uhensigtsmæssigt  

 tilrettelagt, men den sker på skatteministerens ansvar.
Mindretallet ønsker  

 ikke at løfte dette ansvar fra ministerens skuldre ved at pålægge ham en  

 ændret administration, som ikke fuldt ud er gennemarbejdet.
 Et mindretal (Socialistisk Folkepartis medlemmer af udvalget)  

 indstiller lovforslaget til vedtagelse med de af mindretallet stillede  

 ændringsforslag.
 Et andet mindretal (Centrum-Demokraternes og Kristeligt Folkepartis  

 medlemmer af udvalget) vil redegøre for sin stilling ved lovforslagets 2.  

 behandling.
 Et tredje mindretal (Fremskridtspartiets medlem af udvalget)  

 indstiller lovforslaget til vedtagelse med de af mindretallet stillede  

 ændringsforslag samt ændringsforslag nr. 1 og 5.
Ændringsforslag a Ændringsforslag om deling af lovforslaget Af et mindretal (SF), tiltrådt af et mindretal (FP):
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om arbejdsmarkedsbidrag.  

 (Beregning af bidrag for mindre virksomheder)» omfattende § 1,  

 indledningen, nr. 1-3 og 6, samt § 2, stk. 1.
 B. »Forslag til lov om ændring af lov om arbejdsmarkedsbidrag.  

 (Administration af ordningen)» omfattende § 1, indledningen, nr. 4 og 5,  

 samt § 2.
b Ændringsforslag til det under A nævnte lovforslag Til § 1 Af et mindretal (FP):
 2) Nr. 1 udgår.
 Af et mindretal (SF):
3) I den under nr. 1 foreslåede ændring af § 6, stk. 1,  

 ændres »2,7 pct.« til: »2,8 pct.« Af et mindretal (FP):
 4) Nr. 2 affattes således:
 »2. § 6, stk. 2-4, affattes således:
 »Stk. 2. For virksomheder med 0 eller 1 fuldtidsbeskæftiget ansat er  

 afgiften 0 pct. for momsgrundlag 0-1 mio. kr., med 2 fuldtidsbeskæftigede  

 ansatte 0 pct. fra 0-1 mio. kr. plus 1 pct. af 1-2 mio. kr., med 3  

 fuldtidsbeskæftigede ansatte 0 pct. fra 0-1 mio. kr. plus 1 pct. af 1-2 mio.  

 kr. plus 2 pct. af 2-3 mio. kr. og med 4 fuldtidsbeskæftigede ansatte og  

 derover 2 pct. op til 3 mio. kr. og 2,5 pct. af resten.
 Stk. 3. Hvis der inden for et kalenderår er et forskelligt antal ansatte,  

 regnes med det laveste tal, som har været gældende (sammen med endnu lavere  

 tal) inden for så vidt muligt indtil 3 måneder af året.
Stk. 4. Organisationer, fonde, foreninger, herunder almennyttige  

 boligselskaber, loger m.v., og turistkontorers oplysnings- og  

 informationsvirksomhed, hvis bidrag opgøres efter reglerne i § 8, stk. 1, nr.  

 2, eller § 9, stk. 1, nr. 2, betaler kun bidrag i det omfang, det beregnede  

 bidrag overstiger 10.000 kr. pr. kalenderår.«» Af et mindretal (SF), tiltrådt af et mindretal (FP):
 5) Det under nr. 3 foreslåede § 6, stk. 5, affattes således:
»Stk. 5. Skatteministeren fastsætter de nærmere regler for  

 reduktionen af bidraget, herunder for indplaceringen af deltidsansatte samt  

 for fordelingen på opgørelsesperioderne.« Af et mindretal (FP):
 6) Nr. 6 udgår.
 Af et mindretal (SF):
7) I den under nr. 6 foreslåede ændring af § 17, stk. 1,  

 ændres »2,7 pct.« til: »2,8 pct.« Bemærkninger Til nr. 1 Det fremgik af 1. behandling, at forligspartierne følte sig bundne af  

 forliget, og at de på trods af et angiveligt stærkt ønske om at rette de  

 værste skævheder ikke følte sig i stand til at handle, før skatteministeren  

 var klar med et udspil.
Da forliget imidlertid kun omhandler den økonomiske  

 side af sagen, foreslås L 26 opdelt i en økonomisk del og en administrativ  

 del, så også forligspartierne får mulighed for at stemme for den  

 administrative del.
Til nr. 3 og 7 Det fremgik af skatteministerens udtalelser under 1. behandling, at en  

 forhøjelse af satsen til 2,8 pct. ville være nødvendig for at sikre  

 lovforslagets provenuneutralitet.
Til nr. 5 Det fremgik af 1. behandling, at der hos flere ordførere var usikkerhed  

 med indplacering af deltidsansatte i forbindelse med reduktionen af bidraget  

 fra mindre virksomheder.
ATP har en velfungerende ordning til indplacering af  

 deltidsansatte, et ujævnt antal ansatte og lignende.
Dette system påtænkes  

 anvendt også i denne forbindelse, men da der er usikkerhed om spørgsmålet,  

 foreslås det præciseret i lovteksten.
