 Ifølge lov nr. 223 af 26. maj 1982 om ændring af lov om børns  

 retsstilling, jfr. bekendtgørelse nr. 503 af 15. september 1982 om behandling  

 af faderskabssager m.v., overgår med virkning fra 1. oktober 1982 den  

 administrative behandling af faderskabssager fra politimestrene til  

 statsamterne.
Ministerialbogsførerne vil således fremtidig modtage meddelelse fra  

 statsamterne om fastslåelse af faderskab.
Politimestrene færdigbehandler dog  

 sager, som er modtaget inden den 1. oktober 1982.
 Faderskabsmeddelelsen vil som hidtil blive sendt til  

 ministerialbogsføreren på fødselsregistreringsstedet.
 I København, hvor den administrative behandling af faderskabssager  

 varetages af Københavns overpræsidium, sker der ingen ændring.
 Den meddelelse, som ministerialbogsføreren skal afgive i visse tilfælde,  

 hvor et barn indføres i ministerialbøgerne som født uden for ægteskab, jfr.  

 herved afsnit I i kirkeministeriets cirkulære af 12. december 1960 om  

 registrering af fødselsanmeldelser m.m., skal fremtidig uden for København  

 sendes til statsamtet, i København som hidtil til overpræsidiet.
Kirkeministeriet, den 1. oktober 1982 P.M.V.
 E.B.
Kai Winther Eksp. sekr.
Til folkekirkens ministerialbogsførere uden for de  

 sønderjyske landsdele.
