 I en dagbladsartikel havde en journalist bedt forstanderen for Statens  

 Forsøgsstation udpege det træ blandt 3, han fandt var bedst.
 En supermarkedskæde benyttede artiklen i en tilbudsavis uden at have  

 indhentet tilladelse fra journalisten eller den interviewede.
 Forbrugerombudsmanden udtalte, at den måde hvorpå supermarkedskæden  

 havde inddraget forstanderen i sin markedsføring var i strid med god  

 markedsføringsskik, og henviste i den forbindelse til Kodeks for  

 reklamepraksis, art. 8.
 Brug af dagbladsartikel i tilbudsavis.
En journalist ved et dagblad bad forstanderen for Statens Forsøgsstation,  

 Institut for frugt og bær, om at give en beskrivelse af en god kvalitet af et  

 æbletræ til plantning i haver.
Beskrivelsen skete ved, at journalisten  

 leverede 3 træer, hvoraf forstanderen udpegede det, han anså for at være af  

 bedste kvalitet.
 Herefter bragte en supermarkedskæde et uddrag af artiklen om frugttræers  

 pris og kvalitet, samt herunder en af kæden forfattet tekst, hvori bl.a.  

 følgende var anført: »Ifølge X-avis den ... 1982 valgte forstander NN,  

 Statens Forsøgsstation, Institut for frugt og bær, et æbletræ (fra  

 supermarkedskæden) blandt 3 træer, fra 3 forkellige forhandlere«.
 Supermarkedskæden havde ikke indhentet tilladelse fra journalisten eller  

 den interviewede forstander til at benytte artiklen i kædens tilbudsavis.
 Journalisten, forstanderen og Statens Planteavlskontor anmodede FO om en  

 udtalelse i sagen.
 FO udtalte som sin opfattelse, at den måde, hvorpå supermarkedskæden havde  

 inddraget forstanderen i sin markedsføring, var i strid med god  

 markedsføringsskik, og anmodede kæden om ikke mere at udsende eller anvende  

 den i sagen omhandlede tryksag.
 Der blev i denne forbindelse henvist til Kodeks for reklamepraksis,  

 artikel 8, hvorefter reklamer ikke må afbilde eller referere til personer,  

 det være sig disses private eller offentlige egenskaber, medmindre  

 forudgående tilladelse er opnået; ej heller må reklamer uden forudgående  

 tilladelse afbilde eller referere til noget, der tilhører en anden person på  

 en måde, der er egnet til at fremkalde indtrykket af en personlig anbefaling.
 Endvidere udtaltes, at det faldt uden for FO's kompetence at tage stilling  

 til spørgsmål om krav på erstatning for krænkelse af journalistens ophavsret  

 til den omhandlede artikel.
 Supermarkedskæden tiltrådte den afgivne henstilling.
 (* 1) Offentliggjort i Forbrugerombudsmandens Årsberetning 1983, side 50.
