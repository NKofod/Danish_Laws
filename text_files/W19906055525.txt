Tilbagebetaling af depositum efter bestået efg-basisuddannelse med  

 mindre skolen har fået meddelelse om optagelse på anden uddannelse på  

 handels- eller teknisk skole.
Skolen indberetter til Fællessekretariatet.
Ved  

 genoptagelse af uddannelsen indbetaling af nyt depositum.
 Undervisningsministeriets brev af 23.5.1990:
 I fortsættelse af direktoratets skrivelse af 27. april 1989 om depositum  

 ved uddannelser og kurser, hvoraf fremgår i pkt. 8) nr. a) i hvilke tilfælde  

 depositum skal tilbagebetales, skal det herved meddeles, at direktoratet og  

 Fællessekretariatet har aftalt flg. fremgangsmåde ved tilbagebetaling af  

 depositum til elever, der har gennemført basisuddannelsen:
 1. Kun de elever, der ikke er optaget på 2. del af en efg-uddannelse, HH,  

 HTX eller anden uddannelse på handelsskole eller teknisk skole, skal have  

 tilbagebetalt depositum efter gennemført basisuddannelse.
 2. For at skolerne kan vide, hvilke elever dette drejer sig om, må  

 skolerne anmode de elever, der afslutter basisuddannelsen og som ikke agter  

 at fortsætte i nogen af de anførte uddannelser om skriftligt at meddele  

 skolen dette, inden de afslutter basisuddannelsen, at de ikke agter at  

 fortsætte uddannelsen, som anført.
3. Elever, der overfor skolen har afgivet en udtalelse som anført under  

 pkt. 2 indrapporteres af handelsskolen/den tekniske skole til  

 Fællessekretariatet på vedlagte indberetningsliste.
Der henvises i øvrigt til  

 Fællessekretariatets Depositum administrationsvejledning af maj 1989 pkt.  

 XII.
4. Fællessekretariatet tilbagebetaler depositum på baggrund af  

 indberetningslisten.
Kun elever, der er anført på indberetningslister, vil få  

 tilbagebetalt depositum.
 5. Såfremt en elev har fået depositum retur og derefter tilmelder sig en  

 af uddannelserne på handelsskolerne eller de tekniske skoler må eleven på ny  

 indbetale depositum for at blive optaget på uddannelsen.
