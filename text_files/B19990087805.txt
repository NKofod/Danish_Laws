Bekendtgørelse om indbetaling af afgift  

 af totalisatorspil I medfør af § 10, stk. 1, i lov om totalisatorspil, jf.  

 lovbekendtgørelse nr. 645 af 5. august 1999, fastsættes:
§ 1. Afgift af totalisatorspil indbetales af  

 bevillingshaveren til told- og skatteregionen senest 15 dage efter  

 udløbet af hver uge (mandag til søndag), hvor der har  

 været afholdt væddeløb.
Falder den seneste indbetalingsdag  

 på en helligdag, skal indbetaling ske førstkommende  

 hverdag.
Stk. 2. Ved indbetaling af afgift indsendes  

 opgørelse over ugens samlede totalisatoromsætning på alle  

 baner og alle indskudsboder og den deraf beregnede afgift.
Opgørelsen  

 skal underskrives af bevillinghaver eller en, der tegner bevillingshaver.
 Stk. 3. Told- og Skattestyrelsen kan fastsætte  

 regler om fremgangsmåden ved afgiftens indbetaling.
 § 2. Bekendtgørelsen træder i kraft den 15.  

 december 1999. Samtidig ophæves Skatteministeriets  

 bekendtgørelse nr. 460 af 11. juni 1992.
