Fremsat den 25. oktober 2006 af  

 justitsministeren (Lene Espersen) Forslag til Lov  

 om ændring af lov om udendørs hold af svin, lov om  

  

 indendørs hold af smågrise, avls- og slagtesvin samt lov om  

  

 indendørs hold af drægtige søer og gylte  

1) (Gennemførelse  

 af Europarådets reviderede rekommandation om svin m.v.) § 1 I lov nr. 173 af 19. marts 2001 om udendørs hold af  

 svin foretages følgende ændringer:
 1.  


  

 § 12  

  

 affattes således:
»  

 § 12.  

  

 Alle svin,  

 bortset fra pattegrise under 14 dage, skal altid have fri adgang til rent  

 drikkevand.« 2.  


  

 § 18  

  

 affattes således:
»  

 § 18.  

  

 Loven  

 gælder ikke for Færøerne og Grønland.« § 2 I lov nr. 104 af 14. februar 2000 om indendørs hold af  

 smågrise, avls- og slagtesvin, som ændret senest ved lov nr. 295 af 30. april  

 2003, foretages følgende ændring:
 1.  

  

 I  

  

 § 3  

  

 indsættes som stk. 3:
»Stk. 3.  

  

 Stk. 1 og 2 gælder ikke for udleveringsrum, hvori svin opstaldes i højst  

 12 timer.« § 3 I lov nr. 404 af 26. juni 1998 om indendørs hold af  

 drægtige søer og gylte, som ændret senest ved lov nr. 295 af 30. april 2003,  

 foretages følgende ændring:
 1.  

  

 I  

  

 § 10, stk. 1,  

  

 ændres »§§ 5-9«  

 til: »§§ 5-9 a«.
§ 4 Loven træder i kraft den 1. januar 2007.
§ 5 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Indledning Lovforslaget har for det første til formål at gennemføre en  

 del af Europarådets reviderede rekommandation om svin.
Gennemførelsen  

 indebærer  

 en ændring af lov om udendørs hold af svin, som medfører, at alle svin,  

 bortset  

 fra pattegrise under 14 dage, altid skal have fri adgang til rent drikkevand.  

 Ud over den foreslåede lovændring forudsætter gennemførelsen af  

 rekommandationen, at der administrativt foretages en række ændringer i  

 bekendtgørelse nr. 323 af 6. maj 2003 om beskyttelse af svin, som ændret ved  

 bekendtgørelse nr. 1120 af 19. november 2004.
 Lovforslaget tager desuden sigte på at gennemføre  

 Dyreværnsrådets udtalelse af 15. december 2005 om anvendelsen af  

 udleveringsrum  

 og -vogne,  

 således at udleveringsrum  

 undtages fra forbuddet mod fuldspaltegulve i § 3 i lov om indendørs hold  

 af smågrise, avls- og slagtesvin.
 Endelig har lovforslaget til formål at ændre  

 straffebestemmelsen i § 10, stk. 1, i lov om indendørs hold af  

 drægtige  

 søer og gylte for at sikre, at også overtrædelser af lovens § 9 a kan  

 straffes. § 9 a indeholder krav om, at drægtige søer og gylte skal have  

 adgang til en tilstrækkelig mængde halm, fyldigt foder eller foder med højt  

 fiberindhold, der kan give mæthedsfølelse og tilfredsstille deres behov for  

 at  

 tygge.
2. Lovforslagets indhold 2.1. Ændring af lov om udendørs hold af svin Danmark, Det Europæiske Fællesskab og de fleste af de  

 øvrige EU-lande er kontraherende parter til Den Europæiske Konvention af 10.  

 marts 1976 om beskyttelse af dyr, der holdes til landbrugsformål (herefter  

 konventionen). Konventionen er udarbejdet i Europarådets regi.
Konventionen finder anvendelse på dyrehold samt på pasning  

 og husning af dyr især i moderne intensivt husdyrbrug.
Konventionen gælder  

 for  

 alle dyr, som opdrættes eller holdes med henblik på produktion af fødevarer,  

 uld, skind eller pels eller med henblik på andre landbrugsformål.
Selve  

 konventionen indeholder de overordnede principper for behandlingen af dyrene,  

 bl.a. i relation til husning, fodring, vanding, pasning, bevægelsesfrihed,  

 belysning,  

 temperatur m.v. og tilsyn.
I medfør af konventionen er der nedsat en stående komité  

 med repræsentanter fra de kontraherende parter, som er ansvarlig for  

 udarbejdelse og vedtagelse af anbefalinger (rekommandationer) til de  

 kontraherende parter om gennemførelsen af principperne i konventionen.
En  

 rekommandation træder som udgangspunkt i kraft 6 måneder efter datoen for  

 dens  

 vedtagelse, og fra dette tidspunkt skal hver kontraherende part enten  

 gennemføre rekommandationen eller underrette det stående udvalg om grundene  

 til, at den har besluttet, at den ikke kan gennemføre rekommandationen.
Det  

 er  

 Justitsministeriets opfattelse, at denne bestemmelse må forstås således, at  

 rekommandationerne - uanset disses betegnelse som rekommandationer  

 (»anbefalinger«)  

 - udløser en folkeretlig forpligtelse for de kontraherende stater til at  

 gennemføre vedtagelserne i overensstemmelse med deres indhold, medmindre den  

 enkelte part meddeler, at den ikke - eller ikke længere - kan gennemføre  

 rekommandationen.
 Gennemførelsen af en rekommandation vil kunne ske ved  

 lovgivning eller ved en ændring af administrativ praksis, ligesom det er op  

 til  

 det enkelte land at bestemme, om overtrædelser skal strafsanktioneres.
 Den stående komité vedtog den 2. december 2004 en revideret  

 rekommandation om svin, som afløser den oprindelige rekommandation om svin,  

 som  

 komitéen vedtog den 21. november 1986.
Den reviderede rekommandation om svin indeholder i et  

 generelt afsnit nærmere regler om pasning og tilsyn, regler om indretning af  

 bygninger og udformning af udstyr og regler om behandling af svin i øvrigt.
I  

 et bilag til rekommandationen findes en yderligere udbygning af reglerne for  

 forskellige kategorier af svin.
 De fleste af bestemmelserne i den reviderede rekommandation  

 svarer til gældende dansk ret.
De enkelte ændringer i dansk ret, som rekommandationen  

 medfører, kan hovedsageligt gennemføres administrativt ved en ændring af  

 bekendtgørelse nr. 323 af 6. maj 2003 om beskyttelse af svin, som ændret ved  

 bekendtgørelse nr. 1120 af 19. november 2004. De administrative ændringer vil  

 blive gennemført efter vedtagelsen af lovforslaget.
Kun en enkelt af  

 ændringerne kan ikke gennemføres administrativt, men kræver ændring af lov om  

 udendørs hold af svin.
Det fremgår således af artikel 11 i den reviderede rekommandation  

 om svin, at udstyr, der forsyner svin med vand, skal kunne fungere under alle  

 vejrforhold.
Det fremgår endvidere af artikel 14 i den reviderede  

 rekommandation, at svin skal have permanent adgang til en tilstrækkelig  

 mængde  

 vand.
Det følger af § 12 i den gældende lov om udendørs hold  

 af svin, at alle svin, bortset fra pattegrise under 14 dage, skal have fri  

 adgang til rent drikkevand, undtagen i perioder med frostvejr.
I disse  

 perioder  

 skal svinene mindst én gang om dagen have adgang til vand i forbindelse med  

 fodring.
Dansk ret indeholder således i modsætning til rekommandationen ikke  

 et  

 krav om, at svin, der holdes udendørs, skal have permanent adgang til vand  

 uanset vejrforholdene.
 På den baggrund foreslås det i lovforslagets § 1 at  

 ændre § 12 i lov om udendørs hold af svin, så bestemmelsen bringes i  

 overensstemmelse med den reviderede rekommandation om svin.
2.2. Ændring af lov om indendørs hold af  

 smågrise, avls- og slagtesvin Justitsministeriet anmodede i december 2004 Dyreværnsrådet  

 om en udtalelse om brug af udleveringsrum- og vogne ved udlevering af svin  

 fra  

 bedrifter, herunder om der efter Dyreværnsrådets opfattelse var behov for  

 særlige regler på dette område.
Baggrunden for denne anmodning var, at Justitsministeriet i  

 sin besvarelse af 14. december 2004 på spørgsmål nr. 75 fra Folketingets  

 Udvalg  

 for Fødevarer, Landbrug og Fiskeri havde tilkendegivet, at de krav, der  

 stilles  

 til hold af svin på besætningsområdet, eksempelvis arealkrav og krav om  

 adgang  

 til vand og foder, også skulle opfyldes under svins ophold i såvel  

 udleveringsrum som udleveringsvogne.
Justitsministeriet henviste i  

 besvarelsen endvidere  

 til, at det Veterinære Sundhedsråd den 25. marts 2004 havde afgivet en  

 udtalelse  

 om brugen af udleveringsrum og -vogne til svin, hvoraf det fremgår, at der  

 efter rådets opfattelse er betydelige vanskeligheder med indretningen og  

 håndteringen af disse udleveringsfaciliteter, hvilket gør det problematisk at  

 overholde de gældende krav til hold og opstaldning af svin på en måde, så de  

 dyreværnsmæssige forhold tilgodeses.
 På den baggrund fandt Justitsministeriet, at der var behov  

 for at anmode Dyreværnsrådet om en udtalelse om brugen af udleveringsrum og  

 -vogne.
 Den 30. marts 2005 anmodede Justitsministeriet  

 Dyreværnsrådet om, at udtalelsen om udleveringsrum og -vogne afventede  

 afklaringen af en række EU-retlige spørgsmål, idet der var rejst tvivl om,  

 hvorvidt svins ophold i udleveringsrum og -vogne mindst skal opfylde de krav,  

 der fremgår af svinedirektivet (Rådets direktiv 91/630/EØF af 19. november  

 1991  

 om fastsættelse af mindstekrav med hensyn til beskyttelse af svin med senere  

 ændringer) eller de mindre restriktive krav, der følger af  

 transportdirektivet  

 (Rådets direktiv 91/628/EØF af 19. november 1991 om beskyttelse af dyr under  

 transport m.v. med senere ændringer).
 Den 2. maj 2005 oplyste Justitsministeriet over for  

 Dyreværnsrådet, at det er Justitsministeriets opfattelse, at såvel  

 udleveringsrum som -vogne mindst skal opfylde de krav, der fremgår af  

 svinedirektivet.
 Den 15. december 2005 afgav Dyreværnsrådet herefter sin  

 udtalelse om, hvorvidt de rent nationalt fastsatte regler om indretning af  

 stalde til svin også bør omfatte svin, der opholder sig i udleveringsrum- og  

 vogne.
For så vidt angår forbuddet mod fuldspaltegulve, som findes  

 i § 7 a i lov om indendørs hold af drægtige søer og gylte og i § 3  

 i  

 lov om indendørs hold af smågrise, avls- og slagtesvin, anfører  

 Dyreværnsrådet,  

 at det er rådets opfattelse, at behovet for disse forbud er ganske begrænset  

 for de faciliteter, hvor svin alene opholder sig i kort tid frem til  

 udlevering, når der sammenholdes med den tid, svinene i øvrigt tilbringer i  

 stalden.
Rådet finder derfor ikke, at dyrevelfærdsmæssige hensyn gør et  

 forbud  

 mod fuldspaltegulve i udleveringsfaciliteter påkrævet, såfremt dyrene alene  

 opholder sig i rummet i op til 12 timer.
 Det fremgår af § 3 i lov om indendørs hold af smågrise,  

 avls- og slagtesvin, at mindst 1/3 af minimumsarealet i stier med smågrise,  

 avls- og slagtesvin skal være fast eller drænet gulv, mens det i stier alene  

 med smågrise skal være mindst 1/2. Justitsministeriet foreslår på den  

 baggrund  

 Dyreværnsrådets udtalelse indarbejdet således, at der i § 3 indsættes et  

 nyt stykke, hvoraf det fremgår, at stk. 1 og 2, ikke gælder for  

 udleveringsrum,  

 hvori svin opstaldes i højst 12 timer.
I § 7 a i lov om indendørs hold af drægtige søer og  

 gylte stilles der på tilsvarende måde krav om frit tilgængeligt stiareal  

 eller  

 sammenhængende arealer med fast eller drænet gulv.
Denne bestemmelse er  

 imidlertid  

 en gennemførelse af kravet i svinedirektivets artikel 3, stk. 2, litra  

 a.  

 Det er derfor ikke muligt at følge rådets udtalelse for så vidt angår  

 forbuddet  

 i denne lov, og ændringen omfatter således alene bestemmelserne i lov om  

 indendørs  

 hold af smågrise, avls- og slagtesvin.
Det vurderes dog, at udleveringsrum-  

 og  

 vogne sjældent anvendes til anbringelse af drægtige søer og gylte, hvorfor  

 forbuddet mod fuldspaltegulv for disse typer af svin har begrænset praktisk  

 betydning.
2.3. Ændring af lov om indendørs hold af  

 drægtige søer og gylte Lovforslagets § 3 indebærer, at straffebestemmelsen i  

 § 10, stk. 1, i lov om indendørs hold af drægtige søer og gylte  

 ændres, så den også omfatter overtrædelse af lovens § 9 a. § 9 a  

 indeholder krav om, at drægtige søer og gylte skal have adgang til en  

 tilstrækkelig mængde halm, fyldigt foder eller foder med højt fiberindhold,  

 der  

 kan give mæthedsfølelse og tilfredsstille deres behov for at tygge.
Lovens  

 § 10, stk. 1, giver mulighed for at straffe overtrædelser med bøde  

 eller fængsel op til 4 måneder.
 Kravet om, at drægtigesøer og gylte skal  

 have adgang til fyldigt foder, der kan give demmæthedsfølelse og  

 tilfredsstille deres behov for at tygge, følger af Rådetsdirektiv 2001/88/EF  

 af 23. oktober 2001, som ændrede svinedirektivets art. 3,stk. 2, nr. 7.
 Direktivets krav om fyldigt foder er gennemført i dansk ret  

 ved lov nr. 295 af 30. april 2003 om ændring af lov om indendørs hold af  

 drægtige søer og gylte, hvor kravet om fyldigt foder blev indsat som § 9  

 a.
Før lovændringen i 2003 indeholdt § 9 i loven et krav  

 om halm eller andet, der kunne give mæthedsfølelse, samt et krav om  

 rodemateriale.
På grund af forskellige muligheder for overgangsordninger blev  

 kravene opdelt i to bestemmelser (lovens § 9 og § 9 a), og der  

 skete  

 samtidig en sproglig tilpasning til svinedirektivets ordlyd.
I forbindelse  

 med  

 lovændringen blev straffebestemmelsen i lovens § 10 imidlertid ved en  

 fejl  

 ikke ændret til også at omfatte overtrædelser af § 9 a.
 Overtrædelser af bestemmelsen om tildeling af tilstrækkelig  

 fyldigt foder har dog i perioden fra lovens ikrafttrædelse kunnet straffes,  

 hvis de samtidig udgjorde en overtrædelse af de generelle bestemmelser om  

 behandlingen af dyr i dyreværnslovens §§ 1 og 2.
3. Lovforslagets økonomiske og administrative  

 konsekvenser for det offentlige Lovforslaget indebærer ikke ændringer i det offentliges  

 tilsyn eller kontrol med svineproducenterne, og forslaget skønnes således  

 ikke  

 at have økonomiske eller administrative konsekvenser for det offentlige af  

 betydning.
4. Lovforslagets konsekvenser for  

 erhvervslivet Lovforslaget skønnes ikke at have erhvervsøkonomiske  

 konsekvenser for landbruget af betydning.
Det vurderes således, at  

 lovforslagets krav om permanent adgang til vand til svin i udendørs brug kun  

 medfører en begrænset byrde for svineproducenterne i forhold til de krav, der  

 følger af gældende ret.
 Lovforslaget indebærer ikke administrative konsekvenser for  

 borgerne eller miljømæssige konsekvenser.
5. Forholdet til EU-retten Lovforslagets § 3 sikrer sanktionering af § 9 a i  

 lov om drægtige søer og gylte, som gennemfører artikel 3, stk. 2, nr. 7,  

 i  

 Rådets direktiv 2001/88/EF af 23. oktober 2001, som ændrer Rådets direktiv  

 91/630/EØF af 19. november 1991 om fastsættelse af mindstekrav med hensyn til  

 beskyttelse af svin (svinedirektivet).
 6. Hørte myndigheder og organisationer m.v.
 Lovforslaget har  

 været sendt i høring hos følgende myndigheder og organisationer:
Ministeriet for  

 Familie- og Forbrugeranliggender, Ministeriet for Fødevarer, Landbrug og  

 Fiskeri, Miljøministeriet, Økonomi- og Erhvervsministeriet,  

 Fødevarestyrelsen,  

 Skov- og Naturstyrelsen, Rigsadvokaten, Rigspolitichefen, Danmarks  

 JordbrugsForskning (Forskningscenter Foulum), Dyreværnsrådet, Det Dyreetiske  

 Råd, Det Veterinære Sundhedsråd, Den Kgl.
Veterinær- og Landbohøjskole (KVL),  

 Kommunernes Landsforening, Amtsrådsforeningen, Danske Regioner,  

 Politimesterforeningen, Landbrugsraadet, Landsforeningen af Danske  

 Svineproducenter, Dansk Svineproduktion, Danske Slagterier, De Danske  

 Landboforeninger,  

 Dansk Familielandbrug, Slagteriernes Forskningsinstitut, Kødbranchens  

 Fællesråd, Den Danske Dyrlægeforening, Dyrenes Beskyttelse, Gruppen for  

 Dyrevelfærd, Dyreværnsforeningernes Samarbejdsudvalg (DoSu), Dyrefondet, Alle  

 Dyrs Ret, Dyreværnsforeningen Freja, WSPA, Dansk Arbejdsgiverforening (DA),  

 Sammenslutningen af Landbrugets Arbejdsgiverforeninger (SALA),  

 Landsorganisationen i Danmark (LO) og  

 3F  

  Fagligt Fælles Forbund.
Samlet  

 vurdering af lovforslagets konsekvenser Positive  

 konsekvenser/mindre udgifter Negative  

 konsekvenser/ merudgifter Økonomiske konsekvenser for stat, kommuner og regioner Ingen Ingen Administrative konsekvenser for stat, kommuner og regioner Ingen Ingen Økonomiske konsekvenser for erhvervslivet Ingen Ingen af betydning Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslagets § 3 sikrer, at overtrædelse af lovens  

 § 9 a om fyldigt foder kan sanktioneres. § 9 a gennemfører artikel  

 3, stk. 2, nr. 7, i direktiv 91/630/EF med senere ændringer.
Bemærkninger til lovforslagets enkelte bestemmelser Til § 1 Til nr. 1 Efter den foreslåede bestemmelse skal alle svin, der holdes  

 udendørs, altid have fri adgang til rent drikkevand.
 Ved udendørs hold af svin forstås, at svinene holdes i  

 hytter, hvorfra de har adgang til udearealer i form af marker, folde eller  

 arealer med miljøgodkendt bund, jf. den gældende lovs § 1, stk. 2.
 Efter den gældende lovs § 12, skal alle svin, bortset  

 fra pattegrise under 14 dage, altid have fri adgang til rent drikkevand  

 undtagen i perioder med frostvejr, hvor svinene mindst én gang om dagen skal  

 have adgang til rent vand i forbindelse med fodring. Ændringen af  

 bestemmelsen  

 i § 12 indebærer således, at svin, der holdes udendørs, skal have  

  

 permanent adgang til vand  

  

 , dvs. også i  

 perioder med frostvejr og selv om det er uden for fodringstid.
Ændringen har til formål at bringe den danske lovgivning i  

 overensstemmelse med Europarådets reviderede rekommandation om svin, som  

 indeholder krav om, at svin, der holdes udendørs, skal have permanent adgang  

 til vand under alle vejrforhold.
Den nye bestemmelse i § 12 opretholder  

 i  

 øvrigt kravet i gældende ret om, at svin skal have adgang til en  

 tilstrækkelig  

 mængde vand, jf. også rekommandationens artikel 14.
 Ud over lovændringen forudsætter gennemførelsen af  

 rekommandationen i dansk ret, at der administrativt gennemføres en række  

 ændringer af bekendtgørelse nr. 323 af 6. maj 2003 om beskyttelse af svin,  

 som  

 ændret ved bekendtgørelse nr. 1120 af 19. november 2004.
 Der henvises i øvrigt til afsnit 2.1. i de almindelige  

 bemærkninger til lovforslaget.
Til nr. 2 Ifølge § 18 i lov om udendørs hold af svin gælder  

 loven ikke for Færøerne, men kan ved kongelig anordning sættes i kraft for  

 Færøerne med de afvigelser, som de særlige færøske forhold tilsiger.
Dyreværnsområdet er imidlertid i 1948 overgået til Færøerne  

 som færøsk særanliggende, jf. herved lov nr. 137 af 23. marts 1948 om  

 Færøernes  

 Hjemmestyre.
Tilsvarende er dyreværnsområdet overgået til Grønland som  

 grønlandsk særanliggende, jf. herved lov nr. 906 af 16. december 1998 for  

 Grønland om hunde og dyreværn.
 Lovens § 18 bør derfor ændres, så det fremgår, at  

 loven ikke gælder for Færøerne og Grønland.
Til § 2 Den foreslåede bestemmelse indebærer en undtagelse fra  

 forbuddet mod fuldspaltegulve i stier til smågrise, avls- og slagtesvin,  

 således at dette forbud ikke gælder for udleveringsrum, hvori svin opstaldes  

 i  

 højst 12 timer.
Ved udleveringsrum forstås de rum, som svinene midlertidigt  

 opstaldes i, når de skal udleveres fra en besætning til en transportør, der  

 skal transportere svinene til slagteri eller til anden bedrift, herunder også  

 udleveringsvogne, når de anvendes som udleveringsrum.
Svinene anbringes i  

 udleveringsrum for at begrænse risikoen for overførsel af smitte fra  

 transporten og til besætningen i forbindelse med ladning og for at sikre en  

 mere skånsom og effektiv udlevering af svinene til transportøren.
Udleveringsrum er i dag omfattet af den gældende  

 bestemmelse om forbud mod fuldspaltegulv i lovens § 3, som stiller krav  

 om, at mindst en 1/3 af det til enhver tid gældende minimumsarealkrav skal  

 være  

 fast eller drænet gulv eller en kombination heraf i stier til smågrise, avls-  

 og slagtesvin.
Hvis stierne alene anvendes til smågrise, er kravet mindst  

 halvdelen af minimumsarealkravet, jf. stk. 2. Forbuddet mod  

 fuldspaltegulv  

 er generelt begrundet i hensynet til svinenes velfærd, som tilsiger, at en  

 del  

 af stiarealet bør bestå af fast gulv, bl.a. fordi fast gulv i modsætning til  

 fuldspaltegulv giver bedre mulighed for strøelse.
Forbuddet findes også i lov om indendørs hold af drægtige  

 søer og gylte § 7 a, der ligeledes indeholder krav til arealet af det  

 faste gulv ved opstaldning af drægtige søer og gylte.
Da kravet om forbud mod  

 fuldspaltegulv i denne lov følger af svinedirektivet, er det imidlertid ikke  

 muligt at fravige kravet i denne lov.
 Der henvises i øvrigt til punkt 2.2. i de almindelige  

 bemærkninger til lovforslaget.
Til § 3 Den foreslåede bestemmelse indebærer en ændring af  

 straffebestemmelsen i § 10, stk. 1, i lov om indendørs hold af  

 drægtige  

 søer og gylte, således at bestemmelsen tillige omfatter overtrædelse af  

 lovens  

 § 9 a om krav til fyldigt foder.
Kravet om fyldigt foder indebærer, at drægtige søer og  

 gylte skal have adgang til fyldigt foder, der kan give dem mæthedsfølelse og  

 tilfredsstille deres behov for at tygge.
Bestemmelsen er i dag ikke  

 strafbelagt, og overtrædelser af kravet om fyldigt foder vil således ikke  

 kunne  

 straffes, medmindre de samtidig udgør en overtrædelse af dyreværnslovens  

 §§ 1 og 2.
Som følge af den foreslåede ændring af straffebestemmelsen  

 vil alle overtrædelser af kravet om, at drægtige søer og gylte skal have  

 adgang  

 til fyldigt foder, der kan give dem mæthedsfølelse og tilfredsstille deres  

 behov for at tygge, herefter kunne strafsanktioneres efter lov om indendørs  

 hold af drægtige søer og gylte.
Straffebestemmelsen i lovens § 10,  

 stk. 1, giver mulighed for at straffe overtrædelser med bøde eller  

 fængsel  

 op til 4 måneder.
 Der henvises i øvrigt til punkt 2.3. i de almindelige  

 bemærkninger.
Til § 4 Den foreslåede bestemmelse indeholder lovens  

 ikrafttrædelsestidspunkt.
Det foreslås således, at loven træder i kraft den  

 1.  

 januar 2007.
Til § 5 Den foreslåede bestemmelse fastlægger lovens territoriale  

 gyldighedsområde og indebærer, at loven ikke gælder for Færøerne og Grønland.  

 Det skyldes, at dyreværn er et hjemmestyreanliggende for begge disse dele af  

 riget.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 173 af 19. marts 2001 om udendørs hold af  

 svin foretages følgende ændring:
 1.  

  

 § 12  

  

 affattes  

 således:
 § 12.  

  

 Alle  

 svin, bortset fra pattegrise under 14 dage, skal altid have fri adgang til  

 rent drikkevand undtagen i perioder med frostvejr, hvor svinene mindst en  

 gang om dagen skal have adgang til rent vand i forbindelse med fodring.
»  

 § 12.  

  

 Alle  

 svin, bortset fra pattegrise under 14 dage, skal altid have fri adgang til  

 rent drikkevand.« 2.  

  

 § 18  

  

 affattes  

 således:
 § 18.  

  

 Loven gælder ikke for Færøerne, men kan ved kongelig anordning sættes i kraft  

 for Færøerne med de afvigelser, som de særlige færøske forhold tilsiger.
»  

 § 18.  

  

 Loven gælder ikke for Færøerne og Grønland.« § 2 I lov nr. 104 af 14. februar 2000 om indendørs hold  

 af smågrise, avls- og slagtesvin, som ændret senest ved lov nr. 295 af 30.  

 april 2003, foretages følgende ændring:
 §   

  

 3. I  

 stier til smågrise, avls- og slagtesvin skal mindst 1/3 af det til enhver tid  

 gældende minimumsarealkrav være fast eller drænet gulv eller en kombination  

 heraf.
 Stk. 2.  

  

 I stier,  

 der alene anvendes til smågrise, skal dog mindst ½ af det til enhver tid  

 gældende minimumsarealkrav være fast eller drænet gulv eller en kombination  

 heraf.
 1.  

  

 I  

  

 § 3  

  

 indsættes som  

  

 stk. 3:
»  

 Stk. 3.  

  

 Stk. 1 og stk. 2 gælder ikke for udleveringsrum, hvori svin  

 opstaldes  

 i højst 12 timer.« § 3 I lov nr. 404 af 26. juni 1998 om indendørs hold af  

 drægtige søer og gylte, som ændret senest ved lov nr. 295 af 30. april 2003,  

 foretages følgende ændring:
 § 10.  

  

 Med bøde eller fængsel indtil 4 måneder straffes den, der overtræder  

 §§ 5-9.
 1.  

  

 I  

  

 § 10, stk. 1,  

  

 ændres »§§ 5-9«  

 til: »§§ 5-9 a«.
 1)  

 Loven indeholder bestemmelser, der gennemfører dele af Rådets direktiv  

 91/630/EØF af 19. november 1991 (EF-Tidende 1991 L 340, side 33) med de  

 ændringer, som følger af Rådets direktiv 2001/88/EF af 23. oktober 2001  

 (EF-Tidende 2001 L 316, side 1) og Kommissionens direktiv 2001/93/EF af 9.  

 november 2001 (EF-Tidende 2001 L 316, side 36).
