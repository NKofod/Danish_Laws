 Til de af landbrugsministeriet til eksport autoriserede slagterier og  

 andre virksomheder og kontrolpersonalet ved disse (dyrlæger,  

 tilsynsteknikere, tilsynsassistenter).
 Slagteriernes Arbejdsgiverforening har over for landbrugsministeriet  

 anmodet om, at kontrolpersonalet skal deltage i portkontrolordningen ved de  

 autoriserede virksomheder på lige for med de på virksomhederne ansatte  

 funktionærer og arbejdere.
Sagen har været forelagt finansministeriet der i den anledning har udtalt:  

 at landbrugsministeriet i kraft af sin ledelsesret vil kunne indføre  

 eventuelle kontrolforanstaltninger.
Det er dog en betingelse, at  

 kontrolforanstaltningerne tjener et fornuftigt formål, ikke må have en for de  

 ansatte krænkende form og ikke må påføre dem tab eller nævneværdig ulempe.
 Efter at sagen har været forhandlet med Den danske Dyrlægeforening og  

 Foreningen af Tilsynsfunktionærer ved levnedsmiddelindustrien, har  

 landbrugsministeriet fastsat følgende:
 Personale ansat af landbrugsministeriet som kontrolpersonale på de af  

 landbrugsministeriet autoriserede virksomheder har som et led i  

 ansættelsesforholdet pligt til at indgå i den på virksomheden etablerede  

 portkontrol og lignende kontrolforanstaltninger i samme omfang som de på  

 virksomheden ansatte arbejdere og funktionærer.
 Dette cirkulære træder i kraft straks.
