Fremsat den 7. november 2003 af  

 Aage Frandsen (SF) og Anne Baastrup (SF) Forslag til folketingsbeslutning om fremme af offentligt ansattes deltagelse i den offentlige  

 debat Med henblik på at fremme offentligt ansattes deltagelse i  

 den offentlige debat opfordrer Folketinget regeringen til   

 	  

    

 at fremsætte  

 lovforslag om en lovfæstelse af offentligt ansattes ytringsfrihed og   

 	  

    

 at tage nødvendige og  

 relevante initiativer til at fremme en målsætning i den offentlige  

 forvaltning  

 om, at offentligt ansatte i væsentligt større omfang end i dag deltager  

 aktivt  

 i den offentlige debat.
Bemærkninger til forslaget 1. Baggrunden for beslutningsforslaget Formålet med beslutningsforslaget er at fremme offentligt  

 ansattes deltagelse i den offentlige debat.
Det skal ske ved en lovfæstelse  

 af  

 offentligt ansattes ytringsfrihed og ved at fremme en målsætning i den  

 offentlige forvaltning om, at offentligt ansatte i væsentligt større omfang  

 end  

 i dag deltager aktivt i den offentlige debat.
Offentligt ansattes ytringsfrihed er vigtig, ikke kun fordi  

 de offentligt ansatte skal have adgang til at ytre sig på samme måde som alle  

 andre, men også for at give offentligheden adgang til de synspunkter, som de  

 offentligt ansatte har på baggrund af den særlige viden og sagkundskab, de  

 har  

 oparbejdet som offentligt ansatte.
Hensynet til den offentlige debat og den  

 demokratiske styreform taler med stor vægt imod retlige og faktiske  

 begrænsninger i offentligt ansattes ytringsfrihed.
Det har en samfundsmæssig  

 værdi, at den offentlige debat kan løftes i kvalitet og bredde, hvis en  

 større  

 gruppe offentligt ansatte deltager aktivt i debatten.
Det er derfor et problem, hvis og når den politiske eller  

 administrative ledelse i den offentlige forvaltning forsøger at forhindre  

 offentligt ansatte i at udnytte deres ytringsfrihed.
Det gælder, uanset  

 hvilke  

 virkemidler der benyttes, uanset om det sker af ukendskab til gældende regler  

 om offentligt ansattes ytringsfrihed, og uanset om sagerne om krænkelser af  

 ytringsfriheden kommer til offentlighedens kendskab eller ej.
 Et eksempel herpå er Roskilde Kommune, hvor en  

 skoleinspektør blev afskediget, da han i et læserbrev forsvarede sin skole og  

 sin skoles ansatte.
Hvis en skoleinspektør ikke må tage til genmæle offentligt  

 over for en politiker, der udtaler sig mod bedre vidende eller som følge af  

 manglende viden, er der noget galt.
I Roskilde Kommune udtalte en  

 udvalgsformand offentligt uden bevis eller argumentation, at en bestemt skole  

 har »ondt i fagligheden«.
Her burde den pågældende skoleleder kunne reagere  

 ved  

 at svare offentligt for at sikre, at sandheden kommer frem, og for at  

 beskytte  

 sine medarbejdere, men det kunne han ikke uden at blive afskediget.
Andre eksempler fremkommer, når offentligt ansatte, f.eks.  

 institutionsledere, påpeger, at det med de politiske beslutninger, herunder  

 beslutninger om økonomiske bevillinger, kan være svært og undertiden endda  

 umuligt at løse de opgaver, som de pågældende institutioner er sat til at  

 løse.  

 Det medfører undertiden afskedigelser af de pågældende medarbejdere, bl.a.  

 under henvisning til samarbejdsvanskeligheder.
F.eks. blev en overlæge på  

 Amtssygehuset i Gentofte afskediget, da vedkommende i et tv-program påpegede,  

 at der var alt for få sengepladser inden for et bestemt område.
På  

 tilsvarende  

 måde var det ikke omkostningsfrit for en medarbejder ved Energistyrelsen at  

 oplyse offentligheden om, at offentlige midler ingenlunde var blevet anvendt  

 fornuftigt i forbindelse med en fejlslagen energispareordning, idet pengene  

 nærmest var spildt.
Det er ligeledes et problem, hvis offentligt ansatte er  

 tilbageholdende med at udnytte den ytringsfrihed, som de har.
Det gælder  

 kritiske meningstilkendegivelser, men også indlæg i den offentlige debat med  

 et  

 hovedsagelig fagligt eller idémæssigt indhold.
Tilbageholdenheden kan  

 skyldes,  

 at de offentligt ansatte er bange for at blive afskediget, eller  

 tilbageholdenheden kan skyldes, at det opleves som en uskreven regel, at  

 offentligt ansatte ikke udtaler sig kritisk om eget arbejdsområde, eller  

 loyalitetsfølelse over for myndigheden eller lignende kulturer i øvrigt i  

 dele  

 af den offentlige forvaltning.
Tilbageholdenheden kan også skyldes, at  

 offentligt ansatte vælger at deltage i interne diskussioner frem for i den  

 offentlige debat, og at eventuelle kritiske tilkendegivelser i offentligheden  

 foretrækkes fremført af de ansattes organisationer.
Det reelt væsentligste problemområde omfatter kritiske  

 meningstilkendegivelser, der angår den offentligt ansattes eget  

 arbejdsområde,  

 og som fremsættes af den ansatte som privatperson (»personligt« eller »på  

 egne  

 vegne«). Det er på dette område, en offentligt ansats ytring især kan  

 adskille  

 sig fra andre indlæg i den offentlige debat og dermed tilføre debatten  

 interessante nye aspekter.
Samtidig kan sådanne ytringer imidlertid skabe  

 vanskeligheder for myndigheden ved at gennemføre beslutninger, svække  

 myndighedens autotoritet og give samarbejdsvanskeligheder.
I det  

 modsætningsforhold, disse hensyn kan medføre, bør de grundlæggende værdier  

 bag  

 ytringsfriheden have en fortrinsstilling.
Offentligt ansattes private  

 ytringer  

 om forhold, der falder uden for deres arbejdsområde, og ytringer, som den  

 ansatte fremsætter på myndighedens vegne (institutionelle ytringer) er  

 derimod  

 ikke tilsvarende problematiske.
Der opstår løbede sager om krænkelser af offentligt  

 ansattes ytringsfrihed.
De sager, som kommer frem i offentligheden, får ofte  

 væsentlige konsekvenser for de involverede uanset sagernes endelige udfald.  

 På  

 den baggrund foreslås, at offentligt ansattes ytringsfrihed lovfæstes, jf.  

 nedenfor i afsnit 3. Endvidere er det forslagsstillernes opfattelse, at  

 potentialet af den viden, som de offentligt ansatte besidder, langtfra  

 udnyttes  

 i den offentlige debat, og der foreslås derfor fastsat en målsætning i den  

 offentlige forvaltning om, at offentligt ansatte i væsentligt større omfang  

 end  

 i dag deltager aktivt i den offentlige debat, jf. nedenfor i afsnit 4.
2. Retstilstanden i hovedtræk Retstilstanden med hensyn til offentligt ansattes  

 ytringsfrihed er bl.a. kommet til udtryk i praksis fra Folketingets  

 Ombudsmand  

 og er forholdsvis velbeskrevet i den juridiske litteratur.
Reglerne gengives  

 i  

 hovedtræk i det følgende.
Udgangspunktet er, at offentligt ansatte har samme  

 grundlovssikrede ytringsfrihed som andre borgere under forudsætning af, at  

 offentligt ansatte ytrer sig på egne vegne.
Offentligt ansattes frihed til at  

 ytre sig på egne vegne må ikke begrænses af ledelsen.
Ledelsen må således  

 f.eks. ikke forbyde de ansatte at skrive læserbreve eller at gå til pressen  

 med  

 udtalelser, der forholder sig kritisk til forhold på arbejdspladsen.
Hvis en  

 offentligt ansat på egne vegne ytrer sig om den myndighed, hvor vedkommende  

 er  

 ansat, bør det imidlertid ikke fremstå, som om synspunkterne er udtryk for  

 myndighedens eller ledelsens officielle holdning.
Samtidig er det vigtigt, at  

 de faktuelle oplysninger er korrekte.
Og der må ikke røbes oplysninger, som  

 er  

 undergivet tavshedspligt.
Ved officielle ytringer på vegne af en offentlig  

 arbejdsplads kan ledelsen derimod suverænt bestemme, hvem der kan udtale sig  

 om  

 hvilke spørgsmål.
Det er således helt sædvanligt, at der på offentlige  

 arbejdspladser eksisterer et sæt regler, der beskriver, hvem der må udtale  

 sig  

 eksempelvis til pressen på myndighedens vegne, og hvad den ansatte i givet  

 fald  

 må udtale sig om.
Den offentligt ansatte har også pligt til ikke at  

 modarbejde arbejdsstedets interesser, men derimod at slutte op om dem.
Det  

 følger af Ombudsmandens praksis, at hensynet til offentlige myndigheders  

 interne beslutningsproces og funktionsevne i særlige tilfælde kan føre til en  

 begrænsning af de offentligt ansattes ytringsfrihed.
Dette gælder i relation  

 til udtalelser om sager inden for den ansattes eget arbejdsområde.
Der skal  

 imidlertid altid foretages en konkret vurdering, og der skal foreligge særlig  

 tungtvejende grunde til at anerkende begrænsninger af ytringsfriheden.  

 Ombudsmanden har i den forbindelse peget på nogle hovedsynspunkter, som ved  

 spørgsmålet om den ansattes ytringsfrihed kan tillægges vægt i den konkrete  

 afvejning.
Det må bl.a. tillægges vægt, om den ansatte som led i sit arbejde  

 er  

 eller har været aktivt medvirkende i myndighedens beslutningsproces.  

 Ytringsfriheden vil kunne begrænses for centralt placerede medarbejdere, der  

 deltager eller har deltaget i beslutningsprocessen.
Det spiller endvidere en  

 rolle, om udtalelserne fremsættes før eller efter, at en beslutning er taget.  

 Adgangen til at udtale sig i en sag kan være snævrere, inden sagen er  

 afgjort.  

 Offentligt ansatte kan dog i vidt omfang udtale sig om spørgsmål, der har  

 væsentlig betydning for medarbejderens fremtidige ansættelse og  

 arbejdsforhold,  

 herunder ressourcespørgsmål.
 Hvis den offentligt ansattes ytringer ligger inden for  

 rammerne af ytringsfriheden, kan ledelsen ikke  

    

  

 lade ytringerne få ansættelsesretlige konsekvenser for den pågældende.  

 Det kan imidlertid ikke udelukkes, at følgevirkningerne af en udtalelse,  

 f.eks.  

 samarbejdsvanskeligheder  uanset udtalelsens lovlighed  kan danne  

 grundlag  

 for udøvelse af ledelsesbeføjelser.
3. Forslaget om lovfæstelse af offentligt  

 ansattes ytringsfrihed Forslagsstillernes formål med beslutningsforslaget er ikke  

 at ændre retstilstanden på området.
Problemet er efter forslagsstillernes  

 opfattelse nærmere uklarhed om og ukendskab til reglernes præcise indhold.  

 Grundlovens § 77 om ytringsfrihed gælder f.eks. for offentligt ansatte, men  

 bestemmelsens ordlyd giver ikke i sig selv nogen vejledning med hensyn til  

 den  

 nærmere afgrænsning af offentligt ansattes ytringsfrihed.
Reglerne, som i et  

 vist omfang begrænser offentligt ansattes adgang til at fremsætte meninger,  

 er  

 i vidt omfang uskrevne og upræcise, og retstilstanden på området er i  

 betydeligt omfang fastlagt i praksis, herunder ombudsmandspraksis.
Resultatet  

 af denne ukendskab kan både resultere i, at ytringsfriheden krænkes, og at  

 ytringsfriheden reelt ikke udnyttes.
Ytringsfriheden er ukrænkelig ifølge grundloven.
Men den  

 kan indskrænkes, når blot der ikke er tale om forhåndscensur.
Der er ikke  

 tale  

 om en så vidtgående ret til at ytre sig, som ligger i den europæiske  

 menneskerettighedskonvention, hvilket selvfølgelig ikke er tilfredsstillende.
 Det kan åbenbart også give anledning til tvivl om, hvilke  

 regler for ytringsfrihed der gælder for offentligt ansatte, og i hvilket  

 omfang  

 offentligt ansatte har frihed til at ytre sig om det, de har ansvar for.
Her giver grundloven formentlig ikke nogen sikring af  

 ytringsfriheden, og det er uklart, hvor meget det offentlige kan knægte  

 offentligt ansatte ytringsfrihed.
Det er i den forbindelse også tydeligt, at  

 ytringsfriheden har meget forskellige grænser afhængigt af, hvor vi befinder  

 os  

 inden for den offentlige sektor.
Ytringsfriheden har åbenbart vide grænser  

 for  

 forsvarets øverste chefer og for landets biskopper, mens grænserne er meget  

 mere begrænsede for offentligt ansatte skoleledere, i det mindste i Roskilde  

 Kommune.
Der er derfor brug for både en ændring af grundloven, jf.  

 lovforslag nr.
L 43, forslag til lov om Danmarks Riges Grundlov, og at få en  

 lov, der sikrer og afgrænser offentligt ansattes ytringsfrihed.
Forslagsstillerne foreslår på denne baggrund, at der  

 foretages en egentlig lovfæstelse af offentligt ansattes ytringsfrihed.
Med  

 forslaget opnås bl.a., at retstilstanden blive klar og tydelig.
Samtidig vil  

 en  

 lovregulering i sig selv have en signalværdi, som kan være af betydning, og  

 en  

 klar lovregulering vil kunne medvirke til at forebygge, at der fremover  

 opstår  

 sager om krænkelse af offentligt ansattes ytringsfrihed.
4. Forslaget om fremme af en målsætning i den  

 offentlige forvaltning Det er forslagsstillerernes opfattelse, at en egentlig  

 lovregulering af offentligt  

    

  

 ansattes  

 ytringsfrihed ikke kan stå alene, men at der må tages initiativer for at  

 skubbe  

 til de kulturer, som det i et vist omfang gælder i den offentlige forvaltning  

 med hensyn til ansattes aktive deltagelse i den offentlige debat.
Med henblik  

 på at fremme offentligt ansattes deltagelse i den offentlige debat foreslås  

 det  

 derfor at pålægge regeringen at tage nødvendige og relevante initiativer til  

 at  

 fremme en målsætning i den offentlige forvaltning om, at offentligt ansatte i  

 væsentligt større omfang end i dag deltager aktivt i den offentlige debat.
 Som eksempler på mulige initiativer til fremme af en sådan  

 målsætning kan nævnes:
   

 	  

    

 Information om  

 principper, regler og målsætning.
   

 	  

    

 Inddragelse af  

 målsætningen ved udformning  

    

  

 af  

 myndighedernes personalepolitik både for så vidt angår fremme af  

 meningstilkendegivelser ved den interne arbejdstilrettelæggelse i myndigheden  

 (interne ytringer) og for så vidt angår  

    

  

 ytringer i offentligheden (eksterne ytringer).
   

 	  

    

 Inddragelse af  

 målsætningen i uddannelsessystemet og ved udformning efteruddannelsestilbud.
   

 	  

    

 Foranstaltninger, som  

 i øvrigt tilskynder offentligt ansatte til deltagelse i den offentlige debat.
Skriftlig fremsættelse Aage Frandsen  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om fremme af offentligt ansattes deltagelse i den  

 offentlige debat.
(Beslutningsforslag nr.
B 40).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
