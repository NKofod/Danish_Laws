Behandlingen af visse regnskabsposter,  

 herunder udskudt skat, i relationtil reglerne om udarbejdelse af  

 skattemæssigt årsregnskab i fremmed valuta SKAT har modtaget en henvendelse vedrørende  

 fortolkningen af reglerne om udarbejdelse af skattemæssigt årsregnskab i  

 fremmed valuta, jf. skattekontrollovens §  

 3 C, stk. 3-14. Da svaret på henvendelsen kan være af  

 generel interesse, gengives svaret nedenfor.
 Indledningsvis skal det påpeges, at lov nr. 422  

 af 6. juni 2005 alene vedrører den skattemæssige behandling af de i loven  

 omhandlede poster, det vil med andre ord sige indkomstopgørelsen.
Udgangspunktet for omregningen m.v. er således  

 den skattepligtige indkomst.
Den skattepligtige indkomst opgøres med  

 udgangspunkt i det regnskabsmæssige resultat før skat, og der foretages  

 herefter  

 skattemæssige korrektioner.
Poster m.v., der således inden lov nr. 422 af 6.  

 juni 2005 var indkomstopgørelsen uvedkommende, er fortsat indkomstopgørelsen  

 uvedkommende.
Ad Restskat og overskydende skat Restskat og overskydende skat indgår ikke i  

 indkomstopgørelsen og indgår dermed heller ikke i omregningen af resultatet  

 til  

 dansk mønt.
En eventuel regnskabsmæssig opgjort kursregulering af restskat  

 eller overskydende skat indgår derfor heller ikke i indkomstopgørelsen.
Det  

 er  

 med andre ord fortsat således, at hverken restskat eller overskydende skat  

 påvirker indkomstopgørelsen.
Restskat og overskydende skat fremkommer derimod  

 som et resultat af selve indkomstopgørelsen efter omregningen af resultatet  

 til  

 dansk mønt, hvorfor såvel restskat som overskydende skat inkl.  

 rentetillæg/rentegodtgørelse skattemæssigt skal opgøres i danske kroner.
Der  

 kan derfor ikke med virkning for indkomstopgørelsen foretages en  

 kursregulering  

 af hverken restskat eller overskydende skat.
Ad Acontoskat Heller ikke acontoskatten indgår i selve  

 indkomstopgørelsen, hvorfor acontoskatten heller ikke indgår i omregningen af  

 resultatet til dansk mønt.
Det er fortsat således, at acontoskatten - såvel  

 den  

 ordinære som den frivillige - ikke påvirker indkomstopgørelsen.
Der kan fortsat ikke foretages indbetaling af  

 skatter, herunder acontoskatter, i anden mønt end dansk mønt.
De  

 acontoskatter,  

 der er indbetalt, er følgelig indbetalt i dansk mønt.
Ved indkomstopgørelsen  

 gennemføres først en omregning af resultatet til dansk mønt, jf. reglerne i  

 lov  

 nr. 422 af 6. juni 2005, hvorefter de betalte acontoskatter fratrækkes  

 ligeledes  

 i dansk mønt.
Der kan derfor ikke med virkning for indkomstopgørelsen  

 foretages  

 en kursregulering af acontoskatten.
Ad Udskudt skat Udskudt skat indgår ikke i selve  

 indkomstopgørelsen og indgår dermed heller ikke i omregningen af resultatet  

 til  

 dansk mønt.
Det er fortsat således, at udskudt skat ikke påvirker  

 indkomstopgørelsen.
Udskudt skat er alene en regnskabsmæssig  

 postering, der ikke genfindes i indkomstopgørelsen.
Af samme årsag kan der  

 ikke  

 med virkning for indkomstopgørelsen foretages en kursregulering af udskudt  

 skat.
