Bekendtgørelse om ændring af bekendtgørelse om miljømæssig vurdering af visse anlæg og foranstaltninger på søterritoriet § 1 I bekendtgørelse nr. 579 af 29. maj 2013 om miljømæssig vurdering af visse anlæg og foranstaltninger på søterritoriet, som ændret ved bekendtgørelse nr. 709 af 9. juni 2016, foretages følgende ændringer:
 1. Indledningen affattes således:
»I medfør af § 1 a i lov om havne, jf. lovbekendtgørelse nr. 457 af 23. maj 2012, som ændret ved lov nr. 658 af 8. juni 2016, fastsættes:« 2. § 1, stk. 1, nr. 1-6 og 10, § 2, stk. 1, nr. 2, og § 3, stk. 1, nr. 3, 5, 6 og 9, ophæves.
 3. § 2, stk. 1, nr. 3, affattes således:
»3) Enhver ændring eller udvidelse af projekterne oplistet i nr. 1, såfremt ændringen eller udvidelsen i sig selv, eller i kumulation med et tidligere projekt, opfylder de fastsatte tærskelværdier.« 4. § 3, stk. 1, nr. 7, affattes således:
»7) Ændringer eller udvidelser af projekter oplistet i § 2 eller i nr. 1,2 og 4, som allerede er godkendt, er udført eller er ved at blive udført, når det kan være til væsentlig skade for miljøet.
Tærskelværdierne i § 2, nr. 3 finder ikke anvendelse i dette tilfælde.« § 2 Bekendtgørelsen træder i kraft den 1. juli 2016.
