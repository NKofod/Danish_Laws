 Herved bekendtgøres lov nr. 216 af 26. april 1973, militær  

 straffelov, med de ændringer, der følger af lov nr. 195 af 3. maj 1978.
Almindelig del Indledende bestemmelse § 1.  Borgerlig straffelovs almindelige del anvendes  

 på de strafbare forhold, der omhandles i denne lov, for så vidt ikke andet er  

 bestemt.
Lovens område § 2.  Loven finder også anvendelse, når den strafbare  

 handling er begået uden for den danske stat.
 § 3.  Loven finder tillige anvendelse på forbrydelser,  

 der begås mod fremmed forsvarsmagt, som samvirker med den danske.
§ 4.  De regler, der i loven gælder for krigstid,  

 anvendes, når Danmark er i krig, samt tillige under truende udsigt til krig,  

 når forsvarsministeren har offentliggjort meddelelse herom.
Reglerne for  

 krigstid gælder endvidere - inden for de pågældendes myndighedsområde - når  

 militære enheder i overensstemmelse med gældende forholdsordre sættes ind  

 imod fremmede styrker, der med fjendtlig hensigt søger at trænge ind på dansk  

 område, eller når de angribes uden for dansk område.
 § 5.  Loven omfatter tjenstgørende militært personel  

 samt hjemsendt militært personel, for så vidt angår de militære pligter, der  

 påhviler det efter hjemsendelsen.
 Stk. 2.  Loven omfatter endvidere fremmede  

 militærpersoner, der er interneret her i landet, og andre personer, der i  

 henhold til en af Danmark tiltrådt mellemfolkelig overenskomst har krav på  

 behandling som disse.
 § 6.  I krigstid omfatter loven endvidere:
 § 7.  Personer, der ikke efter reglerne i §§ 5 og 6 er  

 omfattet af loven, straffes kun for medvirken til overtrædelse af denne,  

 såfremt der for overtrædelsen er hjemlet straf af fængsel i 4 år eller  

 derover.
Særlige strafbarhedsbetingelser § 8.  Reglerne i borgerlig straffelovs § 13 anvendes  

 på handlinger, som er nødvendige for at tilvejebringe lydighed eller  

 opretholde orden.
 § 9.  Den, der ved at adlyde en foresats tjenstlige  

 befaling begår en strafbar handling, er straffri, medmindre han vidste, at  

 der ved befalingen tilsigtedes en sådan handling, eller dette var umiddelbart  

 indlysende.
 § 10.  Uagtsomhed straffes ikke uden særlig hjemmel.
Straffene § 11.  Overtrædelse af denne lov straffes med  

 irettesættelse, bøde, hæfte eller fængsel.
 Stk. 2.  Irettesættelse anvendes for mindre forseelser i  

 stedet for bøde eller kortere straf af hæfte.
§ 12.  Har nogen begået en overtrædelse af denne lov  

 og anden strafbar handling, kan straffen fastsættes særskilt for hver af  

 lovovertrædelserne.
Den samlede straf må ikke overstige den, der ved  

 anvendelse af borgerlig straffelovs § 88 ville være pålagt.
Betingede afgørelser § 13.  Betinget dom for overtrædelse af denne lov  

 gives efter reglerne i borgerlig straffelov, dog således at straffe, der ikke  

 overstiger hæfte i 30 dage, normalt kun kan gøres betinget på den i stk. 2  

 nævnte betingelse.
 Stk. 2.  Ved frihedsstraf, der fastsættes uden dom i  

 militære straffesager, kan det bestemmes, at fuldbyrdelsen udsættes og  

 bortfalder på betingelse af, at den skyldige i en prøvetid, der kan  

 fastsættes til højst et år, ikke begår nyt strafbart forhold, for hvilket  

 frihedsstraf er forskyldt.
Stk. 3.  Opfyldes den i stk. 2 nævnte betingelse ikke,  

 og afgøres den nye sag ved dom, træffer retten sin afgørelse efter reglerne i  

 borgerlig straffelovs § 61. Afgøres sagen uden dom, fastsætter den myndighed,  

 der pålægger straffen for den nye lovovertrædelse, en ubetinget fællesstraf  

 for begge lovovertrædelser.
Når omstændighederne taler for det, kan den  

 nævnte myndighed i stedet fastsætte ubetinget straf alene for det nye forhold  

 eller fastsætte ny betinget straf for begge forhold i overensstemmelse med  

 reglerne i stk. 2.
Andre følger af den strafbare handling § 14.  Forsvarsministeren bestemmer, i hvilket omfang  

 strafafsoning eller ulovligt fravær skal medføre eftertjeneste eller  

 hjemsendelse med henblik på fornyet indkaldelse.
Eftertjenesten kan ikke  

 overstige afsoningstiden og den tid, den pågældende eventuelt har været  

 ulovligt fraværende.
Særlig del Tilsidesættelse af militære pligter § 15.  Den, der, uden at gerningen er omfattet af en  

 anden bestemmelse i denne lov, forsætligt eller uagtsomt undlader at  

 efterkomme de pligter, som tjenesten medfører, straffes med bøde, hæfte eller  

 fængsel indtil 3 måneder.
Er pligtforsømmelsen særlig grov, eller har den  

 medført stor skade eller fare, kan straffen stige til fængsel i 1 år, i  

 krigstid indtil 3 år.
Forbrydelser mod pligter som efterstående § 16.  Den, der forsætligt eller uagtsomt undlader at  

 efterkomme en foresats eller vagts tjenstlige befaling, eller som ikke  

 efterkommer befalingen tilstrækkelig hurtigt eller nøjagtigt, straffes for  

 ulydighed med bøde, hæfte eller fængsel indtil 6 måneder.
Under skærpende  

 omstændigheder kan straffen stige til fængsel i 3 år.
 Stk. 2.  Er der med ulydigheden forbundet vold mod  

 foresat eller vagt, eller har den medført betydelig skade eller fare, er  

 straffen fængsel indtil 6 år.
§ 17.  Nægter flere i forening en foresat eller vagt  

 lydighed, eller bruger de magt, vold eller trussel om vold mod foresat eller  

 vagt, eller træffer de aftale om sådan handlemåde, straffes de for mytteri  

 med fængsel indtil 6 år.
I krigstid kan straffen stige til fængsel på  

 livstid.
 § 18.  (Ophævet).
 § 19.  Har foresat, foranstående eller vagt ved  

 ukorrekt og navnlig ved udæskende forhold givet anledning til en af de i §§  

 16 og 17 nævnte forbrydelser, kan straffen nedsættes og under i øvrigt  

 formildende omstændigheder bortfalde.
 § 20.  Den, der viser respektstridig opførsel over for  

 foranstående eller vagt, straffes med bøde, hæfte eller fængsel indtil 6  

 måneder.
Forbrydelser mod pligter som foranstående § 21.  Den, der ved forskelsbehandling eller unødig  

 besværliggørelse af tjenesten forfølger en undergiven, straffes med bøde,  

 hæfte eller fængsel indtil 6 måneder.
 § 22.  Den, der misbruger sin stilling til at opnå  

 gave, pengelån eller anden fordel af efterstående af samme enhed, eller som  

 på en måde, der er egnet til at bringe ham i afhængighedsforhold til  

 efterstående af samme enhed, modtager sådanne fordele, straffes med bøde,  

 hæfte eller fængsel indtil 6 måneder.
Ulovligt fravær § 23.  Den, der forsætligt eller uagtsomt ulovligt  

 fjerner sig eller udebliver fra den militære afdeling, til hvilken han hører  

 eller er indkaldt, straffes med bøde, hæfte eller fængsel indtil 6 måneder.  

 Under skærpende omstændigheder kan straffen stige til fængsel i 2 år, i  

 krigstid indtil 10 år.
 Stk. 2.  Efter foranstående regler straffes tillige den,  

 som forsætligt unddrager sig militærtjeneste ved at påføre sig sygdom eller  

 legemsfejl eller foregive sygdom eller benytte andre midler, der er beregnet  

 på at vildlede myndighederne.
Misbrug af militær stilling udadtil § 24.  Den, der for derigennem at skaffe sig eller  

 andre uberettiget vinding under udnyttelse af krigsfrygten begår en af de  

 handlinger, der er nævnt i borgerlig straffelovs § 288, stk. 1, nr. 1-3,  

 straffes for røveri.
 Stk. 2.  Den, der uberettiget tilegner sig ting fra en  

 person, som er dræbt ved krigshandling, straffes for tyveri.
§ 25.  Den, der i krig misbruger eller ikke  

 respekterer kendetegn eller betegnelse, som er forbeholdt personer,  

 indretninger og materiel, der er bestemt til at yde hjælp til sårede eller  

 syge, straffes med bøde, hæfte eller fængsel indtil 12 år.
På tilsvarende  

 måde straffes den, der bruger krigsredskab eller fremgangsmåde, hvis  

 anvendelse er i strid med en af Danmark tiltrådt mellemfolkelig overenskomst  

 eller med almindelige folkeretlige regler.
 Stk. 2.  Bestemmelserne i borgerlig straffelovs §§ 6-8  

 skal ikke være til hinder for at straffe efter en strengere bestemmelse i den  

 borgerlige straffelov, såfremt handlingen tillige omfattes af en sådan  

 bestemmelse.
Tilsidesættelse af særlige militære pligter § 26.  Den, der forsætligt eller uagtsomt begår en  

 vagtforseelse, straffes med bøde, hæfte eller fængsel indtil 1 år.
 Stk. 2.  Er vagtforseelsen begået i krig, eller har den  

 givet anlednig til, at der begås en forbrydelse eller indtræder betydelig  

 skade, kan straffen stige til fængsel i 3 år.
 § 27.  Den, der ved indtagelse af spiritus eller på  

 anden måde beruser sig i tjenesten, eller når tjeneste må påregnes at  

 forestå, således at han møder beruset i tjenesten, straffes med bøde, hæfte  

 eller fængsel indtil 4 måneder.
 Stk. 2.  Den, der forstyrrer den offentlige orden, eller  

 som viser sig synlig beruset i uniform, straffes med bøde.
 § 28.  Den, der forsætligt eller ved skødesløshed  

 bevirker, at ting, der tilhører det militære forsvar, bortkommer, ødelægges  

 eller beskadiges, straffes med bøde, hæfte eller fængsel indtil 1 år.
§ 29.  Under ekstraordinære forhold kan  

 forsvarsministeren forbyde, at personer, der hører til det militære forsvar,  

 deltager i politiske foreninger eller forsamlinger.
Overtrædelse af et sådant  

 forbud straffes med bøde, hæfte eller fængsel indtil 4 måneder.
 § 30.  Når nogen er vidende om, at krigsforræderi,  

 mytteri eller anden for det militære forsvar farlig forbrydelse tilsigtes  

 begået, og ikke gør, hvad der står i hans magt for at forebygge forbrydelsen  

 eller dens følger, om fornødent ved anmeldelse, finder borgerlig straffelovs  

 § 141 tilsvarende anvendelse.
Forbrydelser mod forsvarsmagtens  

 kampdygtighed § 31.  Den, der røber militær hemmelighed, hvis  

 åbenbaring for fremmed magt kan skade landets forsvar, straffes med fængsel  

 indtil 4 år.
Begås handlingen i krigstid eller under truende udsigt til krig,  

 eller har den medført betydelig skade, kan straffen stige til fængsel i 10  

 år.
Stk. 2.  Den, der uberettiget skaffer sig kendskab til  

 sådanne hemmeligheder, som er omtalt i stk. 1, eller gengiver aktstykker  

 eller beskriver eller afbilder andet, hvoraf sådanne hemmeligheder fremgår,  

 straffes med bøde, hæfte eller fængsel indtil 6 måneder.
Sker det i krigstid  

 eller under truende udsigt til krig, kan straffen stige til fængsel i 3 år.
 § 32.  Den, der forfalsker ammunition eller andet  

 krigsmateriel på en sådan måde, at virkningen forringes eller personer  

 udsættes for fare, straffes med hæfte eller fængsel indtil 4 år.
 Stk. 2.  Har gerningsmanden måttet regne med, at  

 forfalskningen ville få virkning under krigsforhold, kan straffen stige til  

 fængsel i 12 år.
 § 33.  Den, der i krigstid eller under truende udsigt  

 til krig i den hensigt at gavne fjenden eller skade det danske militære  

 forsvar:
 straffes for krigsforræderi med fængsel ikke under 8 år.
 § 34.  Den, der hemmeligt eller under falsk påskud  

 tilvejebringer eller søger at tilvejebringe oplysninger på det militære  

 forsvars operationsfelt i den hensigt at meddele dem til fjenden, straffes  

 som spion med fængsel ikke under 8 år.
 Stk. 2.  En spion af den fjendtlige krigsmagt, som efter  

 at være vendt tilbage til egne styrker senere tages til fange, behandles som  

 krigsfange og drages ikke til ansvar for sit tidligere spioneri.
 § 35.  Den, der under kamp, eller når kamp forestår,  

 på pligtstridig måde søger at unddrage sig deltagelse i faren eller søger at  

 fremkalde overgivelse, eller som på pligtstridig måde på tilbagetog  

 efterlader våben, ammunition eller andet materiel, straffes med fængsel  

 indtil 12 år.
 Stk. 2.  På samme måde straffes den, som i krigstid ved  

 pligtstridigt forhold bidrager til, at fjendens foretagender fremmes, eller  

 at dansk militært forsvar skades eller udsættes for fare.
 Stk. 3.  Overtræder en befalingsmand stk. 2 ved  

 unødvendigt at opgive sin post eller overgive sig til fjenden eller ved at  

 handle som nævnt i stk. 1, kan straffen stige til fængsel på livstid.
 Stk. 4.  Den, der uagtsomt begår de i stk. 2 og 3  

 omhandlede forbrydelser, straffes med fængsel indtil 4 år.
 § 36.  Den, der i krigstid inden for det militære  

 forsvar foretager handlinger, som er egnet til der at fremkalde modløshed,  

 straffes med fængsel indtil 4 år.
§ 37.  Den, der i krigstid uden tilladelse sætter sig  

 i forbindelse med nogen, der hører til den fjendtlige krigsmagt eller  

 befinder sig på fjendens område, straffes med bøde, hæfte eller fængsel  

 indtil 1 år.
Er der derved meddelt oplysninger, der kan være af værdi for  

 fjenden, kan straffen stige til fængsel i 3 år.
 Ikrafttrædelse m.v.
 § 38.  Tidspunktet for lovens ikrafttræden bestemmes  

 af forsvarsministeren.
 Stk. 2.  Ved lovens ikrafttræden ophæves lov nr. 114 af  

 7. maj 1937.
 § 39.  Kvarterarrest, der ikke er udstået ved lovens  

 ikrafttræden, bortfalder.
 Stk. 2.  Vagtarrest i indtil 15 dage, der ikke er  

 udstået ved lovens ikrafttræden, omsættes til bøde med 10 kr. for hver dag.  

 Vagtarrest i mere end 15 dage omsættes til hæfte i samme tidsrum.
