Formålet med registeret er at lette kommunes arbejde i forbindelse med udskrivning af breve til skattepligtige personer, selskaber m.v. om skattemæssige ændringer, udarbejdelse af en informativ protokol til skatteankenævnet samt at lette arbejdet med sagsstyringen.
Registeret benyttes endvidere til at tilvejebringe et indberetningssystem, som efter sagsbehandlerens indberetning sikrer, at resultatet automatisk overføres til Told- og Skattestyrelsens Slutligningsregister samt udarbejdelse af statistikker.
Personkreds: Registeret må kun indeholde oplysninger om skattepligtige, hvis skattemæssige forhold giver anledning til en udvidet sagsbehandling i den kommunale skatteforvaltning.
 Ikrafttrædelsesdato: 15/07/1995. Erstatter tidligere forskrifter.
