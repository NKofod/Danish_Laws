§ 1 I justitsministeriets bekendtgørelse nr. 434 af 17. december 1965 om  

 anerkendelse og fuldbyrdelse af afgørelser om underholdsbidrag i henhold til  

 Haagerkonventionen af 15. april 1958 om underholdspligt over for børn  

 foretages følgende ændringer:
 1. § 4 affattes således:
»§ 4.  Begæring om fuldbyrdelse af en udenlandsk  

 afgørelse fremsættes over for overøvrigheden på det sted, hvor den  

 bidragspligtige bor eller opholder sig.
Vides det ikke, hvor den  

 bidragspligtige bor eller opholder sig, fremsættes begæring over for  

 rigspolitichefen.« 2. § 6, stk. 2, affattes således:
»Stk. 2.  Findes betingelserne for fuldbyrdelse  

 opfyldt, forsyner overøvrigheden før videresendelse til  

 inddrivelsesmyndigheden begæringen med påtegning om, at fuldbyrdelse kan ske  

 i Danmark i medfør af denne bekendtgørelse.« 3. § 9, stk. 2, affattes således:
»Stk. 2.  Begæring om inddrivelse, der skal være  

 vedlagt de i § 5, stk. 1, nævnte dokumenter, fremsendes gennem overøvrigheden  

 (i Københavns kommune gennem kommunens socialdirektorat) til den danske  

 diplomatiske eller konsulære repræsentation i den stat, hvor den  

 bidragspligtige bor eller opholder sig.« 4. I § 9, stk. 3, udgår: »af det sociale udvalg  

 (magistraten)».
§ 2 Bekendtgørelsen træder i kraft den 1. januar 1979.
§ 3 Bekendtgørelsen gælder ikke for Færøerne.
 Justitsministeriet, den 29. november  

 1978.
