 Et byrådsmedlem havde ikke selvangivet lejeindtægt fra udlejning af  

 værelser.
 Den pågældende ansås for valgbar.
 (Fra Valgbarhedsnævnet til et byråd, j.nr. 540/1997).
 X-Byråd har ved brev af 12. november 1997 i henhold til § 101, stk. 4, i  

 den kommunale valglov indberettet til Valgbarhedsnævnet, at byrådsmedlem NN  

 den 26. august 1997 har vedtaget et bødeforelæg på kr. 5.500,- for  

 overtrædelse af skattekontrollovens § 13, stk.1.
 Det fremgår af sagen, at den pågældende for indkomståret 1995 ikke har  

 selvangivet lejeindtægt fra udlejning af værelser med i alt kr. 11.942. Det  

 herved unddragne skattebeløb udgør i alt kr. 5.982,-. Forholdet er betragtet  

 som begået med forsæt.
 I den anledning skal man meddele, at Valgbarhedsnævnet har fundet, at den  

 begåede handling - uanset de krav, der må stilles til personer, der beklæder  

 hverv som medlem af kommunale råd - ikke i almindeligt omdømme gør den  

 pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
