1. Ved finansministeriets bekendtgørelse af 14.  

 oktober 1971 er fastsat, at ovennævnte vederlag beskattes i det indkomstår,  

 hvori udbetalingen finder sted, såfremt indkomstmodtagerens skattepligt ikke  

 er ophørt.
Er indkomstmodtagerens skattepligt ophørt, er den nævnte  

 A-indkomst senest indkomstskattepligtig på tidspunktet for skattepligtens  

 ophør.
 2. har udbetaling ikke fundet sted på et tidspunkt,  

 der ligger 6 måneder efter, at indkomstmodtageren har erhvervet endelig ret  

 til den pågældende indkomst, er beløbet dog indkomstskattepligtigt på dette  

 tidspunkt.
 3. Bekendtgørelsen har virkning fra og med  

 indkomståret 1971.
 Vederlag, som udbetales i indkomståret 1971, og som indkomstmodtageren  

 havde erhvervet endelig ret til i indkomståret 1970, medregnes dog ikke i den  

 skattepligtige indkomst for indkomståret 1971.
 Bekendtgørelsen får den virkning, at beregning af A-skat i de omhandlede  

 itlfælde fremtidig skal ske ved anvendelse af det skattekort, der er gældende  

 på udbetalingstidspunktet (= tidspunktet for indeholdelse af A-skat), ligesom  

 den omhandlede A-indkomst og den indeholdte A-skat skal medtages på  

 redegørelsen for indeholdelsesperioden.
 I de undtagelsestilfælde, hvor beskatningstidspunktet ikke er ændret,  

 finder indeholdelse og redegørelse herfor sted efter de hidtil gældende  

 regler.
