Nr BTL 170 Betænkning over Forslag til lov om ændring af lov om Det kgl.
Teater og  

 oprettelsen af en kulturel fond   

 Nr L 170 1985-86, 1. samling Blad nr 795 Afgivet af kulturudvalget Afgivet: 19860423 Udvalget har behandlet lovforslaget i nogle møder.
Udvalget har endvidere modtaget skriftlige henvendelser fra KODA og KODA-DRAMATIK, der tillige har haft foretræde for udvalget.
Der er af et mindretal stillet ændringsforslag, hvorom henvises til de ledsagende bemærkninger.
Herefter indstillet et mindretal (det konservative folkepartis, venstres, det radikale venstres og kristeligt folkepartis medlemmer af udvalget) lovforslaget til vedtagelse uændret.
Et andet mindretal (socialdemokratiets og socialistisk folkepartis medlemmer af udvalget) indstiller lovforslaget til vedtagelse med de af mindretallet stillede ændringsforslag.
Et tredje mindretal (fremskridtspartiets medlem af udvalget) indstiller lovforslaget til forkastelse ved 3. behandling.
 Mindretallet ønsker i den forbindelse at udtale følgende:
Det er Ebberød Bank.
Man tager lidt fra den ene kasse og giver tilskud til den anden.
Det, man skulle gøre, var naturligvis at nedsætte tilskuddene til begge kasser og få dem sat så langt ned som muligt - og helst få dem fuldstændig fjernet.
ÆNDRINGSFORSLAG Af et mindretal (S og SF):
Til § 1 1) I den under nr. 1 foreslåede affattelse af § 7, stk. 3, c, ændres »1 procentpoint pr. år.« til: »2 procentpoint pr.  

 år.«.
 2) I den under nr. 2 foreslåede affattelse af § 7, stk. 3, d, 1.
 pkt., ændres »1 procentpoint pr. år.« til: »2 procentpoint  

 pr.
 år.«.
BEMÆRKNINGER Til nr. 1 og 2 Afviklingsperioden for den i lovens § 7, stk. 3, c og d, omhandlede 10 pct.s afgift foreslås nedsat fra 10 til 5 år.
Per Stig Møller (KF) Annelise Gotfredsen (KF) Connie Hedegaard (KF) Flemming Jensen (KF) Helge Sander (V) Hanne Severinsen (V) nfmd.
Poulsgaard (FP) Inger Stilling Pedersen (KrF) Ole Espersen (S) Søren Hansen (S) Jytte Hilden (S) Qvist Jørgensen (S) Jimmy Stahr (S) Tastesen (S) Birthe Hansen (SF) Ingerlise Koefoed (SF) fmd.
Bernhard Baunsgaard (RV) Partierne CD, VS og FD havde ikke medlemmer i udvalget.
