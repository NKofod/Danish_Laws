Vejledning  

 om ergoterapeuters ordnede optegnelser (journalføring) 1. Indledning I medfør af lovbekendtgørelse nr. 631 af 30. august 1991 om  

 Terapiassistenter (fysioterapeuter og ergoterapeuter) § 7, er en  

 terapiassistent under udøvelsen af sin gerning forpligtet til at vise omhu og  

  

 samvittighedsfuldhed  

. Der er ikke i  

  

 terapiassistentloven  

 hjemlet  

  

 en egentlig pligt til journalføring, men pligten til at vise  

 omhu og  

  

 samvittighedsfuldhed  

  

 forudsætter efter  

 Sundhedsstyrelsens opfattelse ordnede optegnelser.
2. Formålet med vejledningen Formålet med ordnede optegnelser (i det videre kaldet  

 journal/journalføring) er at sikre kontinuitet, sikkerhed og kvalitet i  

 forbindelse med behandling af patienter/borgere.
Ergoterapeuters  

 journalføring  

 bidrager til, at ergoterapeuter kan registrere og genfinde relevante  

 oplysninger med henblik på kommunikation både inden for egen faggruppe,  

 tværfagligt og tværsektorielt.
 Vejledningen opstiller de mindstekrav til ergoterapeuters  

 journalføring, som efter Sundhedsstyrelsens opfattelse tilgodeser kravene til  

 omhu og samvittighedsfuldhed, jf. ovenfor.
 Journalen skal generelt indeholde nødvendig dokumentation til  

 opfyldelse af de krav, som lovgivningen i øvrigt stiller til journalføring.
3. Anvendelsesområde Der bør føres journaler i forbindelse med ergoterapeuters  

 behandling inden for sundhedsvæsenet og andre steder, hvor der udføres  

 ergoterapeutisk behandling af en patient/borger.
Anvendelsesområdet omfatter  

 ergoterapeutisk virksomhed på offentlige og private sygehuse, klinikker,  

 ambulatorier,  

 i privat praksis, i private hjem og på offentlige og private institutioner.
 Ved ergoterapeutisk behandling forstås i denne vejledning  

 undersøgelse, analyse, vurdering, behandling, vedligeholdelse og forebyggelse  

 m.v. i forbindelse med aktivitetsproblemer.
4. Journalen Ved en journal forstås ordnede optegnelser, som oplyser om  

 patientens/borgerens tilstand, planlagte og udført behandlinger.
 Journalen er et arbejdsredskab som grundlag for ergoterapeutisk  

 behandling og har først og fremmest betydning for patientsikkerheden, både  

 diagnostisk og behandlingsmæssigt.
 Journalen er også et vigtigt informationsgrundlag for  

 patienten/borgeren, herunder i forbindelse med aktindsigt.
 Journalen kan endvidere have betydning i forbindelse med  

 Sundhedsstyrelsens tilsyn med ergoterapeuters faglige virksomhed og ved  

 behandling i Sundhedsvæsenets Patientklagenævn og Patientforsikringssystemet.
 Herudover kan journalen være et incitament til faglig udvikling  

 og give mulighed for at vurdere kvaliteten og effektiviteten af det udførte  

 arbejde.
 Journalen kan også have betydning i forbindelse med  

 forskningsprojekter.
4.1 Teknik Journalen kan føres enten manuelt eller på elektronisk medium.
 Elektroniske journaler skal opfylde de samme krav til  

 journalføring som manuelt førte journaler.
 Elektroniske journaler skal kunne udskrives på papir.
5. Journalføring Ergoterapeutens optegnelser skal være entydige, systematiske og  

 forståelige af hensyn til kommunikation både inden for egen faggruppe og med  

 andre personalegrupper, der skal bruge journaloplysningerne i deres  

 behandling  

 af patienten/borgeren.
 Ergoterapeuten bør efterfølgende på baggrund af journalen kunne  

 redegøre for, hvad der er foretaget.
 Journalen bør føres fortløbende og i umiddelbar tilknytning til  

 behandlingen.
 Når der bruges forkortelser bør disse umiddelbart kunne forstås  

 af fagfæller.
Det skal med navn fremgå, hvem der er ansvarlig for  

 journalnotatet.
Dato og om nødvendigt klokkeslæt for notatet skal anføres.
I  

 praksis og i andre mindre enheder vil det være tilstrækkeligt at anvende  

 initialer, når navnet særskilt og entydigt kan identificeres.
6. Indhold Den enkelte patients/borgers journal bør indeholde alle  

 relevante oplysninger af betydning for behandling af patienten:
6.1 Stamoplysninger 1.  

 	  

 Patientens/borgerens  

 navn, personnummer og bopæl og eventuelt telefonnummer.
 2.  

 	  

 Særlige forhold.
 3.  

 	  

 Oplysninger om  

 patientens/borgerens pårørende/kontaktpersoner.
 4.  

 	  

 Samarbejdspartnere,  

 f.eks. hjemmesygeplejen, sygehuset og egen læge.
6.2 Oplysninger i forbindelse med konkrete patient/borgerkontakter 1.  

 	  

 Oplysning om  

 eventuel henvisende læge, henvisning eller ordination.
 2.  

 	  

 Dato for kontakten.
 3.  

 	  

 Årsagen til  

 kontakten.
4.  

 	  

 Nødvendige  

 oplysninger om patientens/borgerens tilstand - herunder aktivitetsproblemer 5.  

 	  

 Foretagne  

 undersøgelser, analyser og vurderinger.
6.  

 	  

 Iværksat behandling,  

 vedligeholdelse og forebyggelse og resultatet heraf 7.  

 	  

 Information og  

 undervisning af patienten/borgeren.
 8.  

 	  

 Ændringer i  

 patientens/borgerens tilstand og deraf følgende revurdering af  

 patienten/borgeren.
 9.  

 	  

 Indtrådte  

 komplikationer og bivirkninger m.v.
 10.  

 	  

 Henvisninger til  

 andre sundhedspersoner.
 11.  

 	  

 Aftaler med  

 patienten, pårørende og/eller samarbejdspartnere.
 12.  

 	  

 Genoptræningsplaner.
6.3 Information og samtykke og aktindsigt Den for behandlingen ansvarlige ergoterapeut skal sørge for, at  

 det af journalen fremgår, hvilken information, der er givet til  

 patienten/borgeren eller eventuelt de pårørende i forbindelse med  

 stedfortrædende  

 samtykke, og hvad patienten/borgeren og/eller de pårørende på denne baggrund  

 har tilkendegivet i relation til behandling.
Ved videregivelse af helbredsoplysninger m.v. til brug for  

 behandling eller til andre formål, skal det af journalen fremgå, hvilken  

 information, der er givet som grundlag for patientens/borgerens og/eller de  

 pårørendes  

 stillingtagen til videregivelse af helbredsoplysninger.
Hvis der er sket  

 videregivelse  

 af helbredsoplysninger uden samtykke, skal dette også fremgå af journalen.  

 Journalen skal ligeledes indeholde oplysninger om, at der er givet aktindsigt  

 i  

 journalen, hvilke oplysninger, der er udleveret og til hvem, det er sket,  

 herunder om eventuel fuldmagt.
 Ved videregivelse af helbredsoplysninger skal man være  

 opmærksom på de sikkerhedsforanstaltninger, der skal iagttages ved  

 transmission  

 af oplysninger over det åbne net og ved brug af telefax, jf. bilag 1 og 2.
7. Rettelser og tilføjelser Efterfølgende rettelser/tilføjelser til journalen (manuel  

 journal eller elektronisk journal) må kun ske på en sådan måde, at den  

 oprindelige tekst klart fremgår.
Overstregning, radering e.l. er ikke  

 tilladt.  

 Almindelige skrivefejl må rettes i forbindelse med selve journalføringen.
Hvis det efterfølgende konstateres, at en oplysning er  

 ukorrekt, må der kun ske rettelse ved at markere en tilføjelse.
Det skal  

 anføres, af hvem og hvornår rettelsen/tilføjelsen er foretaget.
 Elektroniske journaloptegnelser bør være indrettet således, at  

 journaloptegnelserne efterfølgende kun kan læses og eventuelt markeres  

 vedrørende en tilføjelse eller rettelse.
 Patienten/borgeren kan ikke stille krav om at få bestemte  

 oplysninger slettet eller tilført journalen.
8. Adgang til journalen og opbevaring Journalen skal opbevares forsvarligt, og det skal sikres, at  

 uvedkommende ikke har adgang til journalen.
Journalen bør opbevares i mindst 5 år regnet fra tidspunktet  

 for den senest foretagne optegnelse.
Relevante bilag opbevares i journalen.  

 Hvis sygehusansatte ergoterapeuters optegnelser er en del af  

 patientjournalen,  

 er ergoterapeutens optegnelser omfattet af den 10-årige opbevaringspligt, der  

 gælder for lægers optegnelser.
Ophører en ergoterapeut med at praktisere,  

 bortfalder pligten til at opbevare journalerne samtidigt hermed.
Journalen  

 kan  

 i en sådan situation udleveres til patienten/borgeren selv.
En journal kan med patientens samtykke overdrages fra en  

 praktiserende ergoterapeut til en anden ergoterapeut, der har taget  

 patienten/borgeren i behandling.
I disse tilfælde overgår opbevaringspligten  

 til den ergoterapeut, der har overtaget behandlingen.
9. Ansvar Pligten til at vise omhu og samvittighedsfuldhed, herunder i  

 forbindelse med journalføring, påhviler den for behandlingen ansvarlige  

 ergoterapeut.
 Den enkelte ergoterapeut er ansvarlig for sine og en eventuel  

 medhjælps optegnelser.
Sundhedsstyrelsen, den 16. marts  

 2006 Anne Mette Dons /Elisabeth Hersby Bilag 1 Transmission af oplysninger over åbne net Ved transmission af oplysninger over åbne net (f.eks.  

 Internet) er der generelt en risiko for, at oplysningerne undervejs kan læses  

 og endog ændres af uvedkommende.
Derudover er der en risiko for, at parterne  

 i  

 kommunikationen ikke er dem, de udgiver sig for.
 Disse risici må vurderes af den dataansvarlige i den  

 konkrete situation, således at der kan træffes de fornødne  

 sikkerhedsforanstaltninger.
Datatilsynet har oplyst, at der efter Datatilsynets  

 opfattelse ved transmission af oplysninger om personnumre  

 over det åbne  

 Internet som minimum bør foretages kryptering.
Der bør også foretages  

 kryptering, hvis andre oplysninger, som må betragtes som fortrolige (f. eks.  

 oplysninger om økonomiske forhold o.l.), transmitteres.
 Hvis der er tale om  

 oplysninger  

 omfattet af persondatalovens § 7 og § 8  

 (f.eks. oplysninger om helbredsforhold eller strafbare forhold), skal der som  

 minimum anvendes en stærk kryptering, baseret på en anerkendt algoritme.
 Ved stærk kryptering forstår Datatilsynet en kryptering,  

 der på det givne tidspunkt i IT-sikkerhedsbranchen i almindelighed anerkendes  

 som værende stærk.
Bilag 2 Om telefaxer Ved brug af telefax skal opmærksomheden særligt rettes  

 mod, dels risikoen for at faxen sendes til forkert modtager, dels at den  

 modtagne fax kan være tilgængelig for uvedkommende hos modtageren.
Ved afsendelse af telefaxer skal det angivne telefaxnummer  

 kontrolleres nøje.
Anvendelse af fastindkodede telefaxnumre (kortvalg) kan  

 ligeledes overvejes.
For så vidt angår behandlingen af modtagne faxer bør  

 telefaxmaskinen placeres således, at uvedkommende ikke umiddelbart har adgang  

 til modtagne faxer.
Ved anvendelse af telefax i forbindelse med mere følsomme  

 oplysninger kan en løsning være at anvende udstyr, som lagrer modtagne faxer  

 i  

 maskinen, og kun lader specielt autoriserede medarbejdere udskrive dem.
Bilag 3 Relevant lovgivning m.v.
Lovbekendtgørelse nr. 631 af 30. august 1991 med senere  

 ændringer om terapiassistenter Lov nr. 482 af 1. juli 1998 om patienters retsstilling,  

 som ophæves den 1. januar 2007 og erstattes af Lov nr. 546 af 24. juni 2005  

 Sundhedsloven med ikrafttræden den 1. januar 2007 Vejledning nr. 161 af 16. september 1998 om information og  

 samtykke og om videregivelse af helbredsoplysninger m.v.
Vejledning nr. 9494 af 4. juli 2002 om tavshedspligt   

 dialog og samarbejde med patienters pårørende Vejledning nr. 155 af 14. september 1998 om aktindsigt i  

 helbredsoplysninger mv.
