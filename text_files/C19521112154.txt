 Dir.skr.
 Under et - - - afholdt møde mellem samtlige fængselslæger og  

 repræsentanter for direktoratet henledtes opmærksomheden på, at der ved de  

 fleste af de under fængselsvæsenet hørende anstalter i ret stor udstrækning  

 anvendes giftstoffer af forskellig art, navnlig i landbrugs- og  

 gartnerivirksomheden, og at disse giftstoffer frembyder en vis risiko for  

 fangerne, der har adgang til dem i det daglige arbejde, ligesom de kan give  

 anledning til misbrug, navnlig til selvmordsforsøg.
 Foranlediget heraf skal man anmode - - - om at drage omsorg for, at  

 fængselslægen - - - altid holdes underrettet om, hvilke giftstoffer der  

 forefindes på anstalten, således at han til enhver tid kan danne sig et  

 overblik over og eventuelt fra sundhedsstyrelsen skaffe sig oplysning om,  

 hvilke modgifte der i påkommende tilfælde måtte være brug for til modvirkning  

 af forgiftninger.
 Det tilføjes, at der naturligvis altid bør vises den størst mulige  

 agtpågivenhed i omgangen med de omhandlede giftstoffer, og der bør til  

 stadighed føres nøje kontrol med beholdningerne.
- - Til samtlige inspektører.
