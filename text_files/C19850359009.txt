Arbejdsformidlingskontorerne De statsanerkendte arbejdsløshedskasser I følge § 9, stk. 1, i direktoratets bekendtgørelse nr. 646 af 21.  

 december 1983 om supplerende dagpenge, bortfalder dagpenge for en uge, hvis  

 de for et fuldtidsforsikret medlem udgør et mindre beløb end dagpenge for 10  

 timer.
 Dagpenge i en uge, hvor der har været sygdom, kursusdeltagelse, ferie,  

 eller hvor der er sket overgang til efterløn, bortfalder dog kun, såfremt de  

 udgør et mindre beløb end dagpenge for 8 timer.
 På given foranledning meddeles det herved, at mindsteudbetalingsreglen på  

 8 timer foruden de i bestemmelsen udtrykkeligt nævnte situationer tillige  

 gælder i tilfælde, hvor dagpengeretten indtræder inde i en uge som følge af  

 1-års reglen, jfr. arbejdsløshedsforsikringslovens § 53 eller efter udløb af  

 en karantæne.
 8-timers reglen gælder endvidere i tilfælde, hvor et medlem genindtræder i  

 dagpengeretten efter at have været frihedsberøvet.
 Det anførte gælder tilsvarende for så vidt angår deltidsforsikrede  

 medlemmer.
 P.D.V.
