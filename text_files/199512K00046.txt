Nr LSF 46 Forslag til Lov om regionale kulturforsøg Fremsat af kulturministeren (Jytte Hilden) den 25. oktober 1995 Vedtaget ved tredjebehandling den 14. december 1995 Lov nr. 1085 af 20/12/1995 § 1. Lovens formål er at styrke det lokale selvstyre, at afprøve  

 en ny arbejdsdeling imellem stat, amtskommune og kommune, at forbedre ressourceudnyttelsen og øge den lokale indsats på kulturens område igennem regionale kulturforsøg.
 § 2. Indholdet af hvert forsøg fastsættes i en 3-årig  

 forsøgsaftale mellem kulturministeren og forsøgsregionen.
 Stk. 2. En forsøgsregion kan være en amtskommune, en større  

 kommune eller en gruppe af kommuner.
§ 3. Forsøgsaftalen skal indeholde bestemmelse om 1) arbejdsdelingen mellem kulturministeren og de kommunale myndigheder, 2) hvilke mål der skal opfyldes med forsøgene, 3) hvilke krav og betingelser der gælder for forsøgene, 4) hvilke økonomiske vilkår der er knyttet til aftalen, 5) hvilke bestemmelser der dispenseres fra, jf. § 4, 6) hvorledes forsøgene evalueres.
§ 4. Kulturministeren kan i forbindelse med forsøgsaftalerne  

 fravige bestemmelserne i 1) lov om musik, jf. lovbekendtgørelse nr. 142 af 28. februar 1994, for så  

 vidt angår § 3, stk. 1, nr. 1 og 2, om, at Statens Musikråd kan yde støtte  

 til professionelle orkestres, kors og ensemblers virksomhed og til  

 koncertaktiviteter, herunder spillesteder, festivaler, skolekoncerter og  

 musikdramatik, § 3 c om reglerne for statens refusion på musikskoleområdet, §  

 3 d om reglerne for statens støtte til musikalske grundkurser ved  

 musikskolerne, § 3 e om reglerne for statens særlige støtte til  

 musikskolerne, § 5 om reglerne for statens tilskud til landsdelsorkestre og §  

 7 om reglerne for statens særlige støtte til landsdelsorkestre, 2) lov om museer, jf. lovbekendtgørelse nr. 584 af 31. august 1989, for så  

 vidt angår § 11, stk. 1, nr. 1 og 3, 1. pkt., nr. 4, 5, 8 og 9, 2.-4. pkt.,  

 nr. 11 og 12, § 11, stk. 3, § 12 og § 13, stk. 1, om reglerne for opnåelse,  

 bevarelse og fastsættelse af tilskud til statsanerkendte museer, § 17, § 18,  

 § 20 og § 21 om reglerne for museumsråd, § 26 og § 30, stk. 1, om reglerne  

 for visse arkæologiske opgaver samt § 34, stk. 3 og 4, om reglerne for  

 Statens Museumsnævns rådighedssum, 3) teaterloven, jf. lovbekendtgørelse nr. 85 af 6. februar 1992, som  

 senest ændret ved lov nr. 1104 af 21. december 1994, for så vidt angår § 12  

 om reglerne for statens tilskud til landsdelsscener, § 15 og § 16 om reglerne  

 for statsrefusion af kommunernes og amtskommunernes udgifter til driften af  

 egnsteatre, § 24, stk. 1-3, om teaterabonnementsordningen og § 25 om reglerne  

 for statsrefusion af kommunernes og amtskommunernes udgifter ved køb af  

 forestillinger af børneteater og opsøgende teater, 4) lov nr. 1100 af 22. december 1993 om folkebiblioteker m.v., for så vidt  

 angår § 9, stk. 1 og 2, om reglerne for centralbiblioteker, § 10 om reglerne  

 for det rådgivende biblioteksudvalg på centralbiblioteksområdet og § 17 om  

 reglerne for statens tilskud til udvikling inden for folke- og  

 skolebiblioteker, 5) lov om statstilskud m.v. til zoologiske haver, jf. lovbekendtgørelse  

 nr. 999 af 23. december 1986, som ændret ved lov nr. 192 af 29. marts 1989 og  

 lov nr. 386 af 13. juni 1990, for så vidt angår § 4, stk. 1, om reglerne for  

 statens tilskud til zoologiske haver, § 5 om reglerne om statens støtte til  

 særlige opgaver for zoologiske haver og § 6 om reglerne for de zoologiske  

 havers indberetningspligt over for Tilsynsrådet for Zoologiske Haver.
 § 5. Forsøgsregionerne modtager i forsøgsperioden efter aftalen  

 med kulturministeren en årlig kulturel rammebevilling til de kulturelle  

 aktiviteter, der er omfattet af forsøgsaftalen.
 Stk. 2. Forsøgsregionen kan inden for rammerne af forsøgsaftalen  

 råde over den kulturelle rammebevilling til kulturelle formål, herunder  

 udbetale stipendier til kunstnere.
 § 6. Loven træder i kraft den 1. januar 1996 og har gyldighed til  

 og med den 31. december 1999.
§ 7. Når forsøgsaftalerne er indgået, bekendtgøres der i  

 Lovtidende meddelelse herom.
I meddelelsen gives der oplysning om, hvilke  

 bestemmelser der fraviges ved aftalen, og hvor man kan gøre sig bekendt med  

 aftalerne.
 § 8. Loven gælder ikke for Færøerne og Grønland.
Oprindeligt fremsat forslag 1. Lovens formål er at styrke det lokale selvstyre, at afprøve en  

 ny arbejdsdeling imellem stat, amtskommune og kommune, at forbedre  

 ressourceudnyttelsen og øge den lokale indsats på kulturens område igennem  

 regionale kulturforsøg.
 2. Indholdet af hvert forsøg fastsættes i en 3-årig forsøgsaftale  

 mellem kulturministeren og forsøgsregionen.
 Stk. 2. En forsøgsregion kan være en amtskommune, en større  

 kommune eller en gruppe af kommuner.
 3. Forsøgsaftalen skal indeholde bestemmelse om:
1) arbejdsdelingen mellem kulturministeren og de kommunale myndigheder 2) hvilke mål der skal opfyldes med forsøgene 3) hvilke krav og betingelser der gælder for forsøgene 4) hvilke økonomiske vilkår der er knyttet til aftalen 5) hvilke bestemmelser der dispenseres fra, jf. § 4 6) hvorledes forsøgene evalueres.
4. Kulturministeren kan i forbindelse med forsøgsaftalerne fravige  

 bestemmelserne i 1) Lov om musik, jf. lovbekendtgørelse nr. 142 af 28 februar 1994, for så  

 vidt angår § 3, stk. 1, nr. 1 og 2, om at Statens Musikråd kan yde støtte til  

 professionelle orkestres, kors og ensemblers virksomhed og til  

 koncertaktiviteter, herunder spillesteder, festivaler, skolekoncerter og  

 musikdramatik, § 3 c om reglerne for statens refusion på musikskoleområdet, §  

 3 d om reglerne for statens støtte til musikalske grundkurser ved  

 musikskolerne, § 3 e om reglerne for statens særlige støtte til  

 musikskolerne, § 5 om reglerne for statens tilskud til landsdelsorkestre og §  

 7 om reglerne for statens særlige støtte til landsdelsorkestre.
 2) Lov om museer, jf. lovbekendtgørelse nr. 584 af 31. august 1989, for så  

 vidt angår § 11, stk. 1, nr. 1 og 3, 1. pkt., nr. 4, 5, 8 og 9, 2. - 4. pkt.,  

 nr. 11 og 12, § 11, stk. 3, § 12 og § 13, stk. 1, om reglerne for opnåelse,  

 bevarelse og fastsættelse af tilskud til statsanerkendte museer, § 17, § 18,  

 § 20 og § 21 om reglerne for museumsråd, § 26 og § 30, stk. 1, om reglerne  

 for visse arkæologiske opgaver samt § 34, stk. 3 og 4, om reglerne for  

 Statens Museumsnævns rådighedssum.
 3) Teaterloven, jf. lovbekendtgørelse nr. 85 af 6. februar 1992, som er  

 ændret ved lov nr. 1104 af 21. december 1994, for så vidt angår § 12 om  

 reglerne for statens tilskud til landsdelsscener, §15 og § 16 om reglerne for  

 statsrefusion af kommunernes og amtskommunernes udgifter til driften af  

 egnsteatre, § 24, stk. 1 - 3, om teaterabonnementsordningen, og § 25 om  

 reglerne for statsrefusion af kommunernes og amtskommunernes udgifter ved køb  

 af forestillinger af børneteater og opsøgende teater.
 4) Lov nr. 1100 af 22. december 1993 om folkebiblioteker mv., for så vidt  

 angår § 9, stk. 1 og 2, om reglerne for centralbiblioteker, § 10 om reglerne  

 for det rådgivende biblioteksudvalg på centralbiblioteksområdet og § 17 om  

 reglerne for statens tilskud til udvikling inden for folke- og  

 skolebiblioteker.
 5) Lov om statstilskud mv. til zoologiske haver, jf. lovbekendtgørelse nr.  

 999 af 23. december 1986, som er ændret ved lov nr. 192 af 29. marts 1989,  

 for så vidt angår § 4, stk. 1, om reglerne for statens tilskud til zoologiske  

 haver, § 5 om reglerne om statens støtte til særlige opgaver for zoologiske  

 haver og § 6 om reglerne for de zoologiske havers indberetningspligt over for  

 Tilsynsrådet for Zoologiske Haver.
 5. Forsøgsregionerne modtager i forsøgsperioden efter aftalen med  

 kulturministeren en årlig kulturel rammebevilling til de kulturelle  

 aktiviteter, der er omfattet af forsøgsaftalen.
 Stk. 2. Forsøgsregionen kan inden for rammerne af forsøgsaftalen  

 råde over den kulturelle rammebevilling til kulturelle formål, herunder  

 tildele stipendier til kunstnere.
 6. Loven træder i kraft den 1. januar 1996 og har gyldighed til og  

 med den 31. december 1999.
7. Når forsøgsaftalerne er indgået, bekendtgøres der i Lovtidende  

 meddelelse herom.
I meddelelsen gives der oplysning om, hvilke bestemmelser  

 der fraviges ved aftalen, og hvor man kan gøre sig bekendt med aftalerne.
 8. Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Kulturministeriet igangsatte i 1993 en kulturpolitisk redegørelse, der  

 gennem en række publikationer skulle give et samlet billede af den  

 kulturpolitiske udvikling på Kulturministeriets område.
Redegørelsen er  

 blevet afsluttet med det sammenfattende bind, Den Danske Kulturmodel.
Bogen  

 trækker resultaterne af redegørelsen op og giver forslag til, hvilken vej  

 kulturpolitikken bør gå.
Der peges blandt andet på behovet for en  

 opprioritering af den regionale kulturpolitik, og i den sammenhæng efterlyses  

 en mere entydig arbejdsdeling imellem stat, amtskommune og kommune.
Forslaget  

 er i overensstemmelse med Kulturministeriets overvejelser på området, og  

 ministeriet har derfor fulgt anbefalingen og taget initiativ til at etablere  

 en række regionale kulturforsøg rundt om i landet.
Det foreliggende lovforslag går ud på at skabe retsgrundlaget for disse  

 forsøg.
Kulturministeren skal i forbindelse med forsøgene have mulighed for  

 at dispensere fra en række af de gældende regler på musik-, museums-,  

 teater-, biblioteks- og zoo-området.
Der skal således kunne dispenseres fra  

 de regler, der beskriver kompetencefordelingen imellem staten og det  

 regionale/lokale niveau, herunder reglerne der beskriver tilskuds- og  

 refusionsordningerne på de nævnte områder.
Endvidere skal der gives mulighed  

 for yderligere frihedsgrader i forhold til den gældende lovgivning i  

 forbindelse med forsøgene.
 2. Formålet med forsøgene er at:
* give større dispositionsfrihed på det regionale/lokale niveau og sætte  

 fokus på mål og resultater i en regional kulturpolitik i stedet for  

 detailstyring gennem øremærkede tilskud til enkeltaktiviteter * inspirere til regional og lokal udvikling og opprioritering af  

 kulturaktiviteter * skabe grundlag for, at den regionale/lokale prioritering af  

 kulturaktiviteter i højere grad betinges af lokale forhold frem for statslig  

 styring * sikre en bedre udnyttelse af ressourcerne gennem regional/lokal  

 koordinering og arbejdsdeling * præcisere ansvarsfordelingen mellem stat, amt og kommuner og samle det  

 økonomiske ansvar for kulturaktiviteterne det samme sted * understøtte og videreudvikle de professionelle * kulturelle institutioner og produktionsmiljøer i regionen med vægt på  

 kvalitet * respektere armslængde-princippet, sådan at der på det lokale/regionale  

 plan sikres balance mellem det politiske ansvar og den kulturfaglige og  

 kunstneriske sagkundskab og frihed.
 3. Der planlægges etableret forsøg i følgende 5 regioner med start 1.  

 januar 1996:
* Vestsjællands Amtskommune * Storstrøms Amtskommune * Odense Kommune * Århus Kommune * 5 kommuner i Salling-Fjendsegnen, Sallingsund, Sundsøre, Spøttrup, Skive  

 og Fjends.
 Forsøgsregionen kan således være en amtskommune, en større kommune eller  

 en gruppe af kommuner.
 Herudover er det planen at starte yderligere nogle få forsøg 1. januar  

 1997.
4. Gennem forsøgene etableres en ny arbejdsdeling imellem staten og  

 forsøgsregionen.
Regionen overtager i forsøgsperioden en række af statens  

 opgaver inden for musik-, museums-, teater-, biblioteks- og zoo-området og  

 udstyres i den forbindelse med et sæt nærmere angivne frihedsgrader i forhold  

 til den gældende lovgivning på disse områder.
Udgangspunktet for  

 opgavefordelingen er, at staten fortsat varetager de egentlige nationale  

 opgaver, mens opgaver, som burde have en mere lokal forankring, og hvor  

 staten hidtil har inspireret det amtskommunale og kommunale niveau ved at yde  

 statstilskud eller refusion, lægges ud til regional/lokal forvaltning.
5. Det nærmere indhold af de enkelte forsøg fastsættes i en 3-årig  

 forsøgsaftale mellem kulturministeren og forsøgsregionen.
Hvor  

 forsøgsregionen består af flere kommuner, indgås aftalen med samtlige  

 kommunalbestyrelser.
 Hver aftale beskriver de overordnede målsætninger for forsøgene samt de  

 særlige mål, som den pågældende region påtager sig at søge opfyldt.
 Endvidere beskriver aftalerne opgavefordelingen imellem staten og  

 forsøgsregionen, hvilke statslige opgaver og forpligtelser forsøgsregionen  

 overtager, hvilke krav og betingelser der gælder for forsøgene, herunder de  

 økonomiske vilkår, og endelig beskriver aftalerne, hvilke bestemmelser der  

 dispenseres fra i de pågældende forsøg, og hvorledes forsøgene skal  

 evalueres.
Når forsøgsregionerne på de enkelte områder overtager statens opgaver og  

 forpligtelser, vil det fremgå af aftalen, hvorledes dette ansvar skal  

 varetages.
I enkelte tilfælde indebærer overtagelsen af ansvaret et begrænset  

 råderum for forsøgsregionen, idet regionen stort set forpligter sig på samme  

 vilkår som staten, men i andre tilfælde indebærer overtagelsen større  

 frihedsgrader for forsøgsregionen.
Regionen kan i disse tilfælde foretage  

 betydelige omprioriteringer, herunder sammenlægge eller i yderste konsekvens  

 nedlægge aktiviteter/institutioner, inden for det pågældende ansvarsområde.  

 Lovfæstede institutioner vil naturligvis ikke kunne nedlægges.
6. Til gennemførelse af de nævnte opgaver og målsætninger modtager  

 forsøgsregionen i forsøgsperioden en årlig kulturel rammebevilling, som  

 forsøgsregionen inden for rammerne af forsøgsaftalen kan disponere over til  

 kulturelle formål.
Ved forsøgsaftalen fastsættes endvidere minimumsbeløbet af  

 forsøgsregionens medfinansiering.
Hvis der med virkning for forsøgsperioden  

 sker en reduktion i denne medfinansiering, vil den kulturelle rammebevilling  

 blive reduceret tilsvarende.
Størrelsen af den kulturelle rammebevilling beregnes ud fra  

 Kulturministeriets forventede tilskud til de af aftalen omfattede aktiviteter  

 i forsøgsperioden på grundlag af de regler, der ville være gældende, hvis  

 ikke forsøget var indgået.
Dertil kommer en nærmere fastsat andel af en  

 særlig forsøgspulje, som søges afsat af tipsmidlerne til forsøgene.  

 Forsøgspuljen skal udgøre 10 mio. kr. i 1996, 15. mio. kr. årligt i 1997 og  

 1998, og 5 mio. kr. i 1999.
 Hvis der med virkning i forsøgsperioden sker ændringer i  

 Kulturministeriets lovgivning, som indebærer forøgelse af de statslige  

 tilskud på områder, som er omfattet af aftalerne, vil den kulturelle  

 rammebevilling blive reguleret tilsvarende.
Den kulturelle rammebevilling vil blive udbetalt ratevis kvartalsvis  

 forud.
Bevillingen vil i forsøgsperioden blive opregnet med  

 Finansministeriets opregningsprocent for »tilskud til anden  

 virksomhed« i de pågældende finansår.
 Med mindre andet fremgår af forsøgsaftalen, vil der i forsøgsperioden ikke  

 blive givet yderligere tilskud fra Kulturministeriet til de institutioner og  

 aktiviteter, der er omfattet af forsøgsaftalen.
 I de tilfælde, hvor dele af de puljer, der administreres af de statslige  

 råd og nævn under Kulturministeriet, er lagt ind i den kulturelle  

 rammebevilling, kan det ikke forventes, at de pågældende organer vil bevilge  

 yderligere tilskud til de pågældende aktiviteter i forsøgsperioden.
7. Kulturministeren nedsætter en gruppe til at følge de regionale  

 kulturforsøg.
Følgegruppen sammensættes af lokalpolitiske repræsentanter for  

 forsøgsregionerne og har kulturministeren som formand.
Forsøgsregionerne rapporterer om forsøgets forløb med 2 delrapporteringer  

 og en afsluttende rapport, som afleveres til Kulturministeriet.
For  

 forsøgene, som starter den 1. januar 1996, afleveres 1. rapport den 1. marts  

 1997, 2. rapport den 1. marts 1998 og den afsluttende rapport den 1. oktober  

 1998. For forsøgene, som starter den 1. januar 1997, er de tilsvarende datoer  

 den 1. marts 1997, 1. marts 1999 og den 1. oktober 1999.
Rapporterne skal indeholde regnskab for den kulturelle rammebevilling og  

 den dertil knyttede medfinansiering, samt en beskrivelse af forsøgenes  

 forløb.
Rapporterne sendes til høring i følgegruppen, der tager stilling til,  

 hvordan den afsluttende evaluering skal foregå.
 8. Vedrørende lovforslagets økonomiske konsekvenser bemærkes:
 Det økonomiske grundlag for forsøgsloven er at sammensætte den kulturelle  

 rammebevilling af de statslige tilskud, jf. den gældende lovgivning, som  

 forsøgsregionerne kunne forvente at få tildelt i forsøgsperioden til de  

 aktiviteter, som er nævnt i forsøgsaftalerne, jf. pkt. 4 og 5. Herudover vil  

 kulturministeren på aktstykke søge Finansudvalgets tilslutning til, at der af  

 de alment kulturelle tipsmidler afsættes midler til en særlig forsøgspulje.  

 Forsøgspuljebeløbet vil indgå i forsøgsregionernes kulturelle rammebevilling.
 Forsøgsloven har ingen statslige eller kommunaløkonomiske konsekvenser ud  

 over den forsøgspulje, der forventes afsat af de almenkulturelle tipsmidler.
 9. Vedrørende lovforslagets administrative konsekvenser:
 Lovforslaget har ingen væsentlige administrative konsekvenser.
 10. Vedrørende lovforslagets EU-retlige konsekvenser:
 Lovforslaget indeholder ikke EU-retlige aspekter.
 11. Vedrørende lovforslagets miljømæssige konsekvenser:
 Lovforslaget indeholder ingen miljømæssige konsekvenser.
Bemærkninger til lovforslagets enkelte bestemmelser Ad § 1 Formålsbestemmelsen i § 1 indeholder en kort angivelse af de centrale  

 hensyn bag projektet med de regionale kulturforsøg som helhed.
Ad § 2 Bestemmelsen i § 2, stk. 1, giver kulturministeren hjemmel til at indgå  

 3-årige aftaler om regionale kulturforsøg med forsøgsregionerne.
Bestemmelsen i § 2, stk. 2, beskriver en forsøgsregion.
En forsøgsregion  

 kan være en amtskommune, en større kommune eller en gruppe af flere mindre  

 kommuner.
Ad § 3 Bestemmelsen i § 3 indeholder regler om forsøgsaftalernes indhold.
Ad § 4 Bestemmelsen i § 4 giver kulturministeren hjemmel til i forbindelse med  

 forsøgsaftalerne at fravige en række bestemmelser i en række love på  

 Kulturministeriets område.
Det drejer sig om bestemmelser i lovgivningen på  

 musik-, museums-, teater-, biblioteks- og zoo-området.
Musikområdet Bestemmelsen i § 4, stk. 1, nr. 1, giver kulturministeren hjemmel til at  

 fravige følgende bestemmelser i lov om musik, jf. lovbekendtgørelse nr. 142  

 af 28. februar 1994:
§ 3, stk. 1, nr. 1 og 2, om at Statens Musikråd kan yde støtte til  

 professionelle orkestres, kors og ensemblers virksomhed og til  

 koncertaktiviteter, herunder spillesteder, festivaler, skolekoncerter og  

 musikdramatik.
I forbindelse med forsøgene kan forsøgsregionen, såfremt  

 Statens Musikråd giver tilslutning hertil, overtage denne opgave, og midlerne  

 hertil overføres som en del af regionens kulturelle rammebevilling.
§ 3 c om reglerne for statens refusion på musikskoleområdet.
I forbindelse  

 med forsøgene kan forsøgsregionen overtage statens forpligtelse til at yde  

 støtte til musikskolerne i regionen, og statsrefusionerne hertil overføres  

 som en del af regionens kulturelle rammebevilling.
Musikskoleelevernes egen  

 betaling må fortsat ikke overstige 1/3 af bruttoudgiften ved en musikskoles  

 drift.
§ 3 d om reglerne for statens støtte til musikalske grundkurser ved  

 musikskoler.
I forbindelse med forsøgene kan forsøgsregionen, såfremt Statens  

 Musikråd giver tilslutning hertil, overtage statens forpligtelser til at yde  

 støtte til musikalske grundkurser ved musikskolerne i regionen, og  

 statsstøtten hertil overføres som en del af regionens kulturelle  

 rammebevilling.
Undervisningen skal fortsat være gratis for eleverne.
§ 3 e om reglerne for statens særlige støtte til musikskoler.
I  

 forbindelse med forsøgene kan forsøgsregionen, såfremt Statens Musikråd giver  

 tilslutning hertil, overtage statens forpligtelse til at yde særlig støtte  

 til musikskolerne i regionen, og den særlige statsstøtte hertil overføres som  

 en del af regionens kulturelle rammebevilling.
§ 5 om reglerne for statens tilskud til landsdelsorkestre.
I forbindelse  

 med forsøgene kan forsøgsregionen overtage statens forpligtelse til at yde  

 tilskud til landsdelsorkestret i regionen, og statstilskuddet hertil  

 overføres som en del af regionens kulturelle rammebevilling.
De almindelige  

 betingelser for opnåelse af statstilskud skal fortsat være gældende i  

 forsøgsperioden.
Det gælder betingelserne om alsidigt repertoire, orkestrets  

 størrelse og sammenhæng, orkestermusikernes ansættelsesform, samarbejdet med  

 de øvrige landsdelsorkestre, rådighedsforpligtelsen over for ballet,  

 musikdramatiske forestillinger og musikkonservatorier og en række andre  

 forpligtelser.
§ 7 om reglerne for statens særlige støtte til landsdelsorkestre.
I  

 forbindelse med forsøgene kan forsøgsregionen overtage statens forpligtelse  

 til at yde særlig støtte til landsdelsorkestret i regionen, og den særlige  

 statsstøtte hertil overføres som en del af regionens kulturelle  

 rammebevilling.
Museumsområdet Bestemmelsen i § 4, stk. 1, nr. 2, giver kulturministeren hjemmel til at  

 fravige følgende bestemmelser i lov om museer, jf. lovbekendtgørelse nr. 584  

 af 31. august 1989:
§ 11, stk. 1, nr. 1 og 3, 1. pkt., nr. 4, 5, 8 og 9, 2. - 4. pkt., nr. 11  

 og 12, § 11, stk. 3, §§ 12 og 13, stk. 1, om reglerne for opnåelse, bevarelse  

 og fastsættelse af tilskud til statsanerkendte museer.
I forbindelse med  

 forsøgene kan forsøgsregionen overtage statens forpligtelse til at yde  

 tilskud til de statsanerkendte museer i regionen, og statstilskuddet hertil  

 overføres som en del af regionens kulturelle rammebevilling.
Bestemmelserne i  

 § 11, stk. 1, om anvarsområde, om udskillelse af genstande fra samlingerne,  

 om faguddannet heltidsbeskæftiget leder, om deltagelsen i det nationale og  

 regionale samarbejde med andre museer samt om indberetning til det  

 kulturhistoriske centralregister og det centrale register over kunstværker  

 kan dog ikke fraviges i forsøgsperioden.
Forsøgsregionen kan i forsøgsperioden omfordele midlerne til de  

 statsanerkendte museer i regionen og anvende midler fra den kulturelle  

 rammebevilling til andre formål, herunder til regionens ikke-statsanerkendte  

 museer.
Eventuelle tilskud til ikke-statsanerkendte museer i forsøgsperioden  

 medfører ikke, at der opnås statsanerkendelse ved forsøgsperiodens udløb.
Der  

 sker ikke formel statsanerkendelse af nye museer i forsøgsregionerne i  

 forsøgsperioden, men i forhold til de forsøgsregioner, hvor der foreligger  

 ansøgninger og forventning om statsanerkendelse i forsøgsperioden, tages der  

 hensyn hertil ved fastlæggelsen af størrelsen af regionens kulturelle  

 rammebevilling.
Statens Museumsnævn kan i forsøgsperioden behandle  

 ansøgninger fra en forsøgsregion om statsanerkendelse af museer med henblik  

 på formel anerkendelse ved forsøgsperiodens udløb.
 I forbindelse med forsøgene kan de regler, der måtte være gældende i  

 henhold til § 11, stk. 3, fraviges i forsøgsperioden.
§§ 17, 18, 20 og 21 om reglerne for museumsråd.
I forbindelse med  

 forsøgene kan forsøgsregionen i forsøgsperioden ændre rådets sammensætning og  

 opgaver, og statstilskuddet til museumsrådet i regionen overføres som en del  

 af regionens kulturelle rammebevilling.
Dette gælder, hvor forsøgsregionen er  

 en amtskommune.
I de øvrige forsøgsregioner forudsættes det, at museerne i  

 forsøgsregionen fortsat deltager i arbejdet i de pågældende amtsmuseumsråd i  

 forsøgsperioden.
I forbindelse med forsøgene kan de regler, der måtte være  

 gældende i henhold til § 21, fraviges i forsøgsperioden.
§ 26 og § 30, stk. 1, om reglerne for visse arkæologiske opgaver.
I  

 forbindelse med forsøgene kan forsøgsregionen i forsøgsperioden, såfremt  

 Rigsantikvaren og Det Arkæologiske Nævn giver tilslutning hertil, overtage  

 visse af rigsantikvarens arkæologiske opgaver, og den tilsvarende andel af  

 bevillingerne til de arkæologiske opgaver overføres som en del af regionens  

 kulturelle rammebevilling.
§ 34, stk. 3, om at Statens Museumsnævn fastsætter fordelingen af  

 museernes rådighedssum.
I forbindelse med forsøgene kan forsøgsregionen få  

 overført midler fra nævnets rådighedssum som en del af regionens kulturelle  

 rammebevilling.
Det drejer sig om midler til enkelte museers løsning af  

 særlige opgaver og midlertidig støtte til enkelte museer.
Forsøgsregionen  

 overtager i disse tilfælde forpligtelsen i regionen til at yde støtte til de  

 pågældende formål.
Forsøgsregionens museer kan fortsat søge støtte af  

 rådighedssummen til de formål, der forbliver administreret af Statens  

 Museumsnævn.
§ 34, stk. 4, om kulturministerens adgang til at fastsætte regler om  

 rådighedssummen fordeling.
I forbindelse med forsøgene kan de regler, der  

 måtte være gældende i henhold hertil, fraviges i forsøgsperioden.
Teaterområdet Bestemmelsen i § 4, stk. 1, nr. 3, giver kulturministeren hjemmel til at  

 fravige følgende bestemmelser i teaterloven, jf. lovbekendtgørelse nr. 85 af  

 6. februar 1992, som er ændret ved lov nr. 1104 af 21. december 1994:
§ 12 om reglerne for statens tilskud til landsdelsscener.
I forbindelse  

 med forsøgene kan forsøgsregionen, såfremt den pågældende amtskommune giver  

 sin tilslutning hertil, indtræde i stedet for kulturministeren i den 4-årige  

 aftale, som ministeren har indgået med landsdelsscenerne.
I de tilfælde  

 overføres statstilskuddet til landsdelsscenen i forsøgsregionen som en del af  

 regionens kulturelle rammebevilling.
§§ 15 og 16 om reglerne for statsrefusion af kommunernes og  

 amtskommunernes tilskud til driften af egnsteatre.
I forbindelse med  

 forsøgene kan forsøgsregionen overtage statens forpligtelser på  

 egnsteaterområdet i regionen, og statsrefusionerne hertil overføres som en  

 del af regionens kulturelle rammebevilling.
De regler, der måtte være  

 gældende i henhold til § 15, stk. 5, i teaterloven, kan således fraviges i  

 forbindelse med forsøgene.
§ 24, stk. 1, om reglerne for amtskommunernes og Frederiksberg og  

 Københavns kommuners tilskud til nedbringelse af priser på teaterbilletter,  

 der sælges i eller i forbindelse med abonnement eller ungdomsrabat.
I  

 forbindelse med forsøgene kan forsøgsregionen fravige denne bestemmelse.
 § 24, stk. 2, om reglerne for statstilskud til teaterabonnementsordningen.  

 I forbindelse med forsøgene kan forsøgsregionen overtage statens  

 forpligtelser på abonnementsområdet i regionen, og statstilskuddet hertil  

 overføres som en del af regionens kulturelle rammebevilling.
§ 24, stk. 3, om kulturministerens adgang til at fastsætte nærmere regler  

 om teaterabonnementsordningen.
I forbindelse med forsøgene kan de regler, der  

 måtte være gældende i henhold hertil, fraviges i forsøgsperioden.
§ 25 om reglerne for statsrefusion af kommunernes og amtskommunernes  

 udgifter ved køb af forestillinger af børneteater og opsøgende teater.
I  

 forbindelse med forsøgene kan forsøgsregionen overtage statens forpligtelse  

 på dette område, og statsrefusionerne hertil overføres som en del af  

 regionens kulturelle rammebevilling.
Biblioteksområdet Bestemmelsen i § 4, stk. 1, nr. 4, giver kulturministeren hjemmel til at  

 fravige følgende bestemmelser i lov nr. 1100 af 22. december 1993 om  

 folkebiblioteker mv.:
§ 9, stk. 1 og 2, om reglerne for centralbiblioteker.
I forbindelse med  

 forsøgene kan forsøgsregionen indtræde i stedet for kulturministeren i den  

 aftale, som ministeren har indgået med centralbibliotekskommunen om  

 centralbiblioteksvirksomheden i forsøgsregionen.
I de tilfælde overføres  

 statstilskuddet til centralbiblioteksvirksomheden i forsøgsregionen som en  

 del af regionens kulturelle rammebevilling.
§ 10 om reglerne om det rådgivende biblioteksudvalg, som kulturministeren  

 har nedsat for hvert centralbibliotek.
I de tilfælde, hvor forsøgsregionen er  

 en amtskommune, kan forsøgsregionen i forbindelse med forsøgene, efter aftale  

 med de pågældende kommuner, selv nedsætte et sådant udvalg samt fastsætte  

 reglerne for udvalgets virke, herunder dets sammensætning og finansieringen  

 af dets virksomhed.
§ 17 om reglerne for statens tilskud til udvikling inden for folke- og  

 skolebiblioteker.
I forbindelse med forsøgene kan forsøgsregionen overtage  

 statens forpligtelse til at yde tilskud til udviklingen inden for  

 folkebibliotekerne i regionen, og statstilskuddet hertil overføres som en del  

 af regionens kulturelle rammebevilling.
Statens tilskud til udvikling inden  

 for skolebiblioteker, samt reglerne for fordeling og administration heraf,  

 berøres ikke af forsøgene.
Zoo-området Bestemmelsen i § 4, stk. 1, nr. 5, giver kulturministeren hjemmel til at  

 fravige følgende bestemmelser i lov om tilskud mv. til zoologiske haver, jf.  

 lovbekendtgørelse nr. 999 af 23. december 1986:
§ 4, stk. 1, om reglerne for statens tilskud til zoologiske haver.
I  

 forbindelse med forsøgene kan forsøgsregionen overtage statens forpligtelse  

 til at yde tilskud til zoologiske haver i regionen, og statstilskuddet hertil  

 overføres som en del af regionens kulturelle rammebevilling.
§ 5 om reglerne for statens støtte til særlige opgaver for zoologiske  

 haver.
I forbindelse med forsøgene kan forsøgsregionen overtage statens  

 forpligtelse på dette område, og statstilskuddet hertil overføres som en del  

 af regionens kulturelle rammebevilling.
§ 6 om de statsstøttede havers pligt til at indsende budget, regnskab og  

 beretning til Tilsynsrådet for Zoologiske Haver og de tilskudsgivende  

 myndigheder.
Hvis administrationen af den zoologiske have i regionen er  

 overgået til forsøgsregionen, skal der i forsøgsperioden ikke indberettes til  

 Tilsynsrådet for Zoologiske Haver.
Ad § 5 Bestemmelsen i § 5 indeholder regler om de økonomiske forudsætninger for  

 forsøgene.
Bestemmelsen giver endvidere forsøgsregionerne hjemmel til at  

 udbetale stipendier til kunstnere i forbindelse med forsøgene.
Ad § 6 Bestemmelsen i § 6 indeholder forslag om lovens ikrafttrædelses- og  

 ophørsdato.
Ad § 7 Bestemmelsen i § 7 indeholder regler om, hvorledes og i hvilken form  

 borgerne gøres bekendt med aftalerne.
Ad § 8 Bestemmelsen i § 8 oplyser, at loven ikke gælder for Grønland og Færøerne.
