 Danmark har den 16. januar 1987 til FN's generalsekretær afgivet  

 notifikation om midlertidig anvendelse af den internationale  

 kakaooverenskomst af 1986. Overenskomsten har blandt andet til formål gennem  

 et afgiftsfinansieret stødpudelager at hindre uforholdsmæssigt store udsving  

 i kakaoprisen på det internationale marked.
 Med virkning fra den 20. januar 1987 er overenskomsten midlertidigt trådt  

 i kraft blandt de stater og mellemstatlige organisationer, der på dette  

 tidspunkt havde deponeret ratifikations-, accept-, godkendelses- eller  

 tiltrædelsesinstrumenter, eller som havde meddelt, at de midlertidigt ville  

 anvende overenskomsten.
 Nedennævnte lande samt De europæiske Fællesskaber havde pr. 20. januar  

 1987 ratificeret, accepteret eller godkendt overenskomsten eller afgivet  

 notifikation om midlertidig anvendelse:
 Belgien, Brasilien, Cameroun, Danmark, Ecuador, Elfenbenskysten, England,  

 Finland, Forbundsrepublikken Tyskland, Frankrig, Ghana, Granada, Holland,  

 Irland, Luxembourg, Mexico, Nigeria, Norge, Portugal, Schweiz, Sovjetunionen,  

 Spanien, Sverige, Togo, Ungarn, Østtyskland.
 Overenskomsten afløser den internationale kakaooverenskomst af 1980, jfr.  

 Udenrigsministeriets bekendtgørelse nr. 125 af 16. december 1981.
 Den internationale kakaooverenskomst af 1986 er i sin helhed  

 offentliggjort som bilag til rådsafgørelse nr. 87/166/EØF af 16.1. 1987 i De  

 europæiske Fællesskabers Tidende, 30. årgang 1987, nr. 69 side 24.ff.
