1. Indledning I arbejdsløshedsforsikringslovens § 65 er der fastsat regler om, at  

 arbejdsløshedskasserne skal vejlede et medlem om de rettigheder og pligter,  

 medlemmet har i medfør af arbejdsløshedsforsikringslovens regler.
Det følger  

 endvidere af lovens § 65, at medlemmet ved ledighedens indtræden skal  

 vejledes om betydningen af pligten til at stå til rådighed for  

 arbejdsmarkedet.
Arbejdsløshedskassen har endelig pligt til i samarbejde med  

 Arbejdsformidlingen at vejlede medlemmet om de foreliggende muligheder for  

 uddannelse, genoptræning og omskoling.
 I arbejdsløshedsforsikringslovens § 65, stk. 6, er det herudover fastsat,  

 at direktøren for arbejdsløshedsforsikringen efter forhandling med  

 Landsarbejdsnævnet kan fastsætte nærmere regler om blandt andet  

 arbejdsløshedskassernes vejledningspligt.
 På denne baggrund har direktoratet fundet det hensigtsmæssigt at udarbejde  

 en samlet vejledning om arbejdsløshedskassernes vejledningsforpligtelser.
 Vejledningen har til formål, at give arbejdsløshedskasserne en overordnet  

 oversigt over arbejdsløshedskassernes vejledningsforpligtelser overfor  

 medlemmerne i henhold til arbejdsløshedsforsikringsloven.
 Samtidigt skal de enkelte regler om vejledningsforpligtelse overfor  

 medlemmerne fortolkes i snæver sammenhæng med det regelsæt, hvori disse  

 regler er indsat.
 Vejledningen henviser derfor til gældende regler, men citerer ikke disse i  

 deres fulde ordlyd.
 I det følgende redegøres nærmere for de gældende regler om  

 arbejdsløshedskassernes vejledningspligt efter arbejdsløshedsforsikringsloven  

 og de i medfør heraf fastsatte regler.
2. Standardvedtægten Det følger af standardvedtægten for danske anerkendte arbejdsløshedskasser  

 § 5, stk. 2, at medlemmet ved optagelse skal have udleveret et eksemplar af  

 arbejdsløshedskassens vedtægt med eventuelle tillæg og ændringer.
 I vejledning nr. 181 af 25. september 1990 til bekendtgørelse om  

 standardvedtægt for danske anerkendte arbejdsløshedskasser fremgår det af § 1  

 (arbejdsløshedskassens formål), at arbejdsløshedskassen fx i henhold til  

 arbejdsløshedsforsikringslovens § 65 har pligt til at vejlede medlemmerne om  

 deres rettigheder og pligter ifølge loven, herunder rådighedsforpligtelsen.  

 Arbejdsløshedskassen skal endvidere vejlede medlemmerne om de foreliggende  

 muligheder for uddannelse, genoptræning og omskoling.
3. Arbejdsløshedskassernes vejledningspligt Ifølge direktoratets bekendtgørelse nr. 674 af 9. oktober 1991 med senere  

 ændringer om en arbejdsløshedskasses vejledningspligt over for sine medlemmer  

 skal arbejdsløshedskassen aktivt informere sine medlemmer om de rettigheder  

 og pligter, der følger af arbejdsløshedsforsikringslovens kapitler 7 - 16, fx  

 ved udlevering af fyldestgørende informationsmateriale.
 Arbejdsløshedskassen skal endvidere ved personlig kontakt vejlede det  

 enkelte medlem, der har behov herfor.
Ved ledighedens indtræden skal arbejdsløshedskassen informere medlemmet om  

 betydningen af pligten til at stå til rådighed for arbejdsmarkedet.
Hvis  

 medlemmet er beskæftiget ved sæsonarbejde, gælder der en særlig  

 vejledningspligt om rådighedsforpligtelsen, jf. pkt. 6 i denne vejledning.
 Arbejdsløshedskassen skal indkalde medlemmet til en personlig  

 vejledningssamtale, når medlemmet har haft en sammenlagt ledighed på 26 uger  

 inden for en periode på 39 uger.
 Arbejdsløshedskassen kan vejlede et medlem i jobsøgningsfærdigheder, og  

 arbejdsløshedskassen kan kræve, at medlemmet deltager i et jobsøgningskursus.
Arbejdsløshedskassen skal endelig, når et medlem oplyser, at medlemmet  

 overvejer at rejse til udlandet for at søge eller overtage arbejde, tilbyde  

 medlemmet en personlig, individuel vejledningssamtale om de regler, der har  

 betydning i den forbindelse.
Denne vejledningspligt fremgår også af  

 direktoratets B-vejledning af 1. april 1993 om arbejdsløshedsforsikring i  

 relation til EF.
 Arbejdsløshedskassen har i medfør af § 7, stk. 2, i bekendtgørelsen pligt  

 til at registrere, hvad medlemmet er blevet informeret og vejledt om.
 Det følger af bekendtgørelsens § 8, at arbejdsløshedskassen skal sikre sig  

 den fornødne dokumentation for arbejdsløshedskassens administration af  

 reglerne i denne bekendtgørelse.
 Vejledningen til bekendtgørelsen uddyber nærmere arbejdsløshedskassens  

 vejledningspligt over for medlemmet.
4. Rådighed og selvforskyldt ledighed Ifølge direktoratets bekendtgørelse nr. 673 af 9. oktober 1991 med senere  

 ændringer om et arbejdsløshedskassemedlems rådighedsforpligtelse og  

 konsekvenserne af selvforskyldt ledighed, § 28, har en arbejdsløshedskasse  

 pligt til at vejlede medlemmerne om de rettigheder og pligter, der følger af  

 bekendtgørelsen.
5. Supplerende dagpenge Af bekendtgørelse nr. 664 af 30. september 1991 om ændring af  

 bekendtgørelse om supplerende dagpenge til et arbejdsløshedskassemedlem, der  

 er lønmodtager og har nedsat arbejdstid, § 4, stk. 4, fremgår det, at  

 arbejdsløshedskassen skal orientere medlemmet om, at den pågældende står over  

 for at miste retten til supplerende dagpenge.
I henhold til de gældende regler kan et medlem, der mister retten til  

 supplerende dagpenge i henhold til § 4, stk. 1, uden dagpengemæssige  

 konsekvenser opsige sit arbejde og overgå til fulde dagpenge.
For at sikre at  

 medlemmet kan opsige sit arbejde så betids, at den pågældende kan fratræde i  

 forbindelse med, at retten til supplerende dagpenge ophører, skal  

 arbejdsløshedskassen orientere medlemmet om, at pågældende står overfor at  

 miste retten til supplerende dagpenge.
6. Sæsonbeskæftigelse Ifølge bekendtgørelse nr. 869 af 18. december 1989 om  

 rådighedsforpligtelsen for et medlem af en statsanerkendt arbejdsløshedskasse  

 for lønmodtagere, der er beskæftiget ved sæsonarbejde, gælder der særlige  

 regler om pligten til at være aktivt arbejdssøgende.
Medlemmer, der har  

 sæsonarbejde, skal således være aktivt arbejdssøgende også i perioder med  

 fuld (sæson-)beskæftigelse.
 Arbejdsmarkedets Ankenævn har imidlertid i en række afgørelser lagt vægt  

 på, at medlemmerne ikke sås at have været vejledt tilstrækkeligt klart  

 vedrørende de særlige regler om arbejdssøgning, og at medlemmet derfor kun  

 har haft pligt til efter de almindelige rådighedsregler at være aktivt  

 arbejdssøgende i perioder med udbetaling af dagpenge.
 Direktoratet skal derfor gøre opmærksom på vigtigheden af, at  

 arbejdsløshedskasserne vejleder de medlemmer, der er omfattet af  

 bekendtgørelsen, om pligten til at være arbejdssøgende mens de er beskæftiget  

 ved sæsonarbejde.
7. Overgangsydelse Ifølge bekendtgørelse nr. 86 af 7. februar 1992 om overgangsydelse kapitel  

 8 (§§ 36-39) har arbejdsløshedskassen en omfattende vejledningspligt  

 vedrørende overgangsydelsen.
 Arbejdsløshedskassens vejledningspligt omfatter blandt andet, at  

 arbejdsløshedskassen skriftligt skal orientere alle medlemmer, der opfylder  

 betingelserne for at få overgangsydelse, om mulighederne for og  

 konsekvenserne af at vælge ordningen.
 Arbejdsløshedskassen skal tilbyde medlemmet en personlig samtale om valget  

 mellem overgangsydelse og arbejdstilbud.
 På tidspunktet for indberetning til arbejdstilbud skal  

 arbejdsløshedskassen skriftligt orientere medlemmet om fremgangsmåden ved  

 valg af overgangsydelse og om fristerne for indgivelse af begæring herom.
 Medlemmer, der ønsker at forlade ordningen, skal skriftligt orienteres af  

 arbejdsløshedskassen om konsekvenserne heraf.
 Arbejdsløshedskassen skal senest 3 måneder før, at medlemmet fylder 60 år,  

 skriftligt orientere medlemmet om, at begæring om overgang til efterløn skal  

 indgives, inden retten til overgangsydelse ophører.
 Vejledningen til bekendtgørelsens kapitel 8 uddyber nærmere  

 arbejdsløshedskassens vejledningspligt.
8. Aktiveringsordning ved hjemmehjælp og dagpasning af  

 børn Ifølge bekendtgørelse nr. 668 af 31. juli 1992 om aktiveringsordning ved  

 hjemmehjælp og dagpasning af børn (arbejdsløshedskassernes forpligtelser, de  

 dagpengemæssige konsekvenser m.v.) har ledige hjemmehjælpere, sygehjælpere,  

 pædagoger og pædagogmedhjælpere mulighed for at blive aktiveret ved  

 beskæftigelse i kommunerne i op til 12 måneder.
Ordningen, der trådte i kraft  

 den 1. september 1992, er midlertidig og gælder indtil den 1. januar 1994.
Af bekendtgørelsens § 4, stk. 1, fremgår det, at arbejdsløshedskassen har  

 pligt til at orientere om ordningen.
Pligten omfatter de ledige medlemmer,  

 der har mulighed for at deltage i ordningen.
 Det følger af vejledningen til bekendtgørelsen, at orienteringen bør gives  

 dels skriftligt dels i forbindelse med de obligatoriske § 65- samtaler i  

 arbejdsløshedskassen.
 Arbejdsløshedskasserne kan til opfyldelse af deres generelle  

 orienteringspligt efter bekendtgørelsens § 4, stk. 1, udlevere en kopi af  

 direktoratets orienteringsskrivelse, som er udsendt den 25. november 1992 med  

 rundskrivelse nr. 81/92.
9. Aktiveringsordningen for ledige på Bornholm Ifølge Arbejdsministeriets bekendtgørelse nr. 875 af 29. oktober 1992 om  

 aktiveringsordning for ledige på Bornholm, kan ledige på Bornholm arbejde  

 ulønnet i op til 5 måneder i en privat virksomhed, samtidig med at der  

 udbetales dagpenge.
Ordningen, der trådte i kraft den 1. november 1992, er  

 midlertidig og har virkning til og med den 31. december 1993.
 Af bekendtgørelsens § 12 fremgår det, at arbejdsløshedskassen har pligt  

 til at orientere sine ledige medlemmer i Bornholms Amt om ordningen.
10. Kontingentrestance Ifølge arbejdsløshedsforsikringslovens § 78 skal arbejdsløshedskasserne  

 iværksætte rykkerproceduren for medlemmer, der ikke har betalt medlemsbidrag  

 rettidigt.
 For medlemmer, der slettes på grund af kontingentrestance og efterfølgende  

 genoptages, vil afbrydelsen i medlemskabsperioden kunne give vanskeligheder i  

 forbindelse med en eventuelt senere overgang til efterløn, idet medlemmet  

 skal opfylde kravet om 20 års medlemskab, jvf.  

 arbejdsløshedsforsikringslovens § 75 b, stk. 1, nr. 2.
 Arbejdsløshedskasserne skal af denne grund i forbindelse med  

 rykkerproceduren vejlede medlemmerne om, hvilken betydning en eventuel  

 slettelse vil kunne få for en senere overgang til efterløn.
11. Konsekvenserne af manglende eller fejlagtig  

 vejledning Et medlem, der finder, at arbejdsløshedskassen ikke har opfyldt sin  

 vejledningsforpligtelse, er som hovedregel henvist til at anlægge civilt  

 søgsmål mod arbejdsløshedskassen med påstand om erstatning af det tab, fx af  

 dagpenge, som medlemmet måtte have lidt.
 Domspraksis viser, at en arbejdsløshedskasse pådrager sig ansvar, hvis  

 arbejdsløshedskassen ved vejledning af et medlem - fx i forbindelse med  

 medlemmets overgang til efterløn - ikke har sikret sig, at alle relevante  

 oplysninger foreligger i sagen, inden arbejdsløshedskassen vejleder  

 medlemmet.
 Det kan efter omstændighederne indgå i en rådighedsvurdering af medlemmet,  

 om medlemmet er blevet korrekt vejledt om de betingelser, der følger af  

 rådighedsforpligtelsen.
 Hvis en arbejdsløshedskasse undlader at opfylde sin vejledningspligt, kan  

 det give anledning til en reaktion fra direktoratet.
