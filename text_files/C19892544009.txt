Formål § 1.  Forsvarets Forskningstjeneste bistår forsvarets  

 myndigheder og institutioner m.fl. ved løsning af problemer af  

 forskningsmæssig karakter og varetager forsvarets interesser i nationalt og  

 internationalt forskningsarbejde.
Organisation § 2.  Forsvarets Forskningstjeneste er underlagt  

 Forsvarskommandoen.
§ 3.  Chefen for tjenesten ansættes af  

 Forsvarsministeren.
Ansættelsen er åremålsbestemt, idet genansættelse kan  

 finde sted.
Virksomhed § 4.  Forsvarets Forskningstjeneste varetager  

 forsvarets interesser i nationalt såvel som internationalt samarbejde med  

 andre forskningsinstitutioner m.fl.
 Stk. 2.  Tjenesten yder forsvarets myndigheder og  

 institutioner m.fl. bistand ved løsningen af problemer af forskningsmæssig  

 karakter, herunder blandt andet ved løsning af analytiske opgaver af operativ  

 og teknisk karakter.
 Stk. 3.  Tjenesten kan med Forsvarskommandoens  

 bemyndigelse påtage sig forskningsopgaver for institutioner, virksomheder  

 m.v. uden for forsvaret, hvortil tjenesten må anses for særligt egnet.
 Stk. 4.  Tjenesten skal koordinere væsentlige  

 forsknings- og udviklingsaktiviteter ved forsvarets myndigheder og  

 institutioner m.fl.
 Stk. 5.  Ved tjenesten indsamles, registreres,  

 bearbejdes og videregives sådanne forskningsdata og forskningsresultater, som  

 skønnes af betydning.
 § 5.  I forbindelse med planlægning og gennemførelse  

 af forskningsopgaver for forsvaret kan tjenesten deltage i udvalgsarbejde  

 eller oprette kontaktgrupper for at tilsikre det nødvendige samarbejde om  

 opgavernes løsning.
 Stk. 2.  Tjenesten bør, såfremt det skønnes  

 hensigtsmæssigt, lade arbejdsopgaver udføre ved andre forskningsinstitutioner  

 o.l.
§ 6.  Forsvarets myndigheder m.fl. kan løbende  

 fremsætte forslag om optagelse af forskningsopgaver på tjenestens  

 arbejdsprogram.
Myndigheden kan rådføre sig med tjenesten, inden fremsættelse  

 finder sted.
Forslagene fremsendes til tjenesten gennem Forsvarskommandoen,  

 der tilføjer forslagene en prioritering.
Stk. 2.  Forskningstjenesten udarbejder årligt forslag  

 til arbejdsprogram for et kortere åremål.
Forslaget forelægges Forsvarets  

 Forskningsråd og fremsendes til Forsvarskommandoen til godkendelse.
 Stk. 3.  Årlig beretning om tjenestens virksomhed  

 fremsendes af tjenesten til Forsvarsministeriet gennem Forsvarskommandoen og  

 via Forsvarets Forskningsråd.
 § 7.  Tjenesten varetager de administrative  

 forretninger for Forsvarets Forskningsråd, herunder sekretariats- og  

 regnskabsvirksomhed.
 Stk. 2.  De ved tjenesten opnåede forskningsresultater  

 og frembragte værker tilhører forsvaret og kan kun offentliggøres, udnyttes,  

 patentanmeldes eller videregives uden for forsvaret med tjenestens samtykke.
 Ikrafttrædelse m.v.
 § 8.  Kundgørelse for Forsvaret B. 22-1970, afsnit I  

 ophæves.
 P.M.V.
 E.B.
J.
Olesen * Ovenstående er indholdsmæssigt identisk med Kundgørelse for Forsvaret B.  

 22-1970, afsnit I.
