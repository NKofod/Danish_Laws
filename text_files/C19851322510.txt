 Til samtlige til eksport af fersk kød og kødvarer autoriserede  

 virksomheder samt dyrlægerne ved disse.
 Fedtråvarer.
 Efter særlig tilladelse har Slagteriernes Forskningsinstitut foretaget en  

 undersøgelse af de kvalitetsmæssige konsekvenser ved transport af  

 ikke-nedkølede råvarer til central fedtafsmeltning.
 Af den udarbejdede rapport fremgår, at central fedtafsmeltning af ikke  

 fuldt nedkølede fedtråvarer vil være uden skadelige konsekvenser for  

 færdigvarens kvalitet, såfremt nærmere angivne betingelser er opfyldt.
Med henvisning hertil har landbrugsministeriet meddelt dispensation fra  

 bestemmelsen i pkt. 68. jf. pkt. 65, i landbrugsministeriets bekendtgørelse  

 af 20. december 1984 om udførsel af fersk kød, om at slagteaffald før  

 transport skal være nedkølet til 30 grader C eller derunder, på betingelse  

 af, at tarmfedtråvarerne (krøs, net og fedtendefedt) afskæres fra tarmsættene  

 snarest muligt i tarmafdelingen, udvaskes i rindende koldt vand i mindst 30  

 minutter og pakkes i ikke over 15 cm tykke lag med skælis imellem hvert lag, at øvrige fedtråvarer på slagteriet opbevares i kølerum indtil  

 afsendelsen, at hvert parti fedtråvarer af virksomheden forsynes med dato og  

 klokkeslet for slagtningen, at fedtafsmeltningen foretages på slagtedagen og senest 12 timer efter  

 slagtningen, at der foretages driftskontrol af % frie fedtsyrer (% ffa) og kopi heraf  

 tilstilles virksomhedens tilsynsførende dyrlæge.
 Fedtråvarer, der ikke kan afsmeltes indenfor 12 timer fra  

 slagtetidspunktet, skal straks føres til kølerum og nedkøles i ophængt stand  

 eller i tynde lag.
 Veterinærkontrollen på afsender- og modtagervirksomhederne anmodes om at  

 påse, at betingelserne overholdes, hvorfor der, forinden dispensationen kan  

 anvendes på de enkelte virksomheder, mellem den tilsynsførende dyrlæge og  

 virksomheden skal træffes nærmere aftale om produktionstilrettelæggelsen og  

 tilsynet.
 P.V.V.
