Landsskatteretskendelse vedr. beregningsgrundlag for  

 straksfradrag.
Forlods afskrivning med investeringsfondsmidler.
 Klagen vedrører opgørelsen af beregningsgrundlaget for  

 straksfradrag.
Landsskatterettens  

 afgørelse Ligningsrådet har den 18. marts 2003 afgjort, at klageren ikke  

 ved opgørelsen af beregningsgrundlaget for straksfradrag kan medregne den del  

 af anskaffelsessummen for forbedringer m.m., som er forlods afskrevet med  

 investeringsfondsmidler.
 Landsskatteretten ændrer Ligningsrådets bindende forhåndsbesked,  

 således at klageren kan medregne de foretagne forlods afskrivninger i  

 beregningsgrundlaget for straksfradrag.
Sagens  

 oplysninger Klageren driver en landbrugsejendom på 90 ha med malkekvæg og  

 opdræt.
Driftsbygningerne er sammenbyggede med indre gennemgange og  

 fremtræder  

 som et bygningskompleks.
 Siden købet af ejendommen har klageren foretaget forskellige  

 ombygninger og forbedringer på bygningerne og har i forbindelse med  

 afholdelsen  

 af de pågældende udgifter helt eller delvist foretaget forlods afskrivninger  

 med investeringsfondsmidler.
Klageren påtænker at ombygge eller tilbygge en løsdriftsstald  

 til de eksisterende bygninger.
Klageren har i den forbindelse forespurgt  

 Ligningsrådet, hvorledes han skal opgøre beregningsgrundlaget for  

 straksfradrag  

 efter afskrivningslovens § 18, stk. 2.
Ligningsrådets  

 afgørelse Ligningsrådet har svaret benægtende på følgende forespørgsel:
 Kan klageren ved opgørelsen af beregningsgrundlaget for  

 straksfradrag, jf. afskrivningslovens § 18, stk. 2, 1. pkt.  som efter  

 tidligere praksis  medregne den del af anskaffelsessummen for  

 forbedringer  

 m.m., som er forlods afskrevet med investeringsfondsmidler.
 Følgende indstilling fra Told- og Skattestyrelsen er tiltrådt:
 Den gældende afskrivningslov blev, bortset fra nogle enkelte  

 bestemmelser, der ikke er relevante i denne sag, indført med virkning fra og  

 med indkomståret 1999.
 Afskrivningslovens § 18, stk. 1, 1. og 2. pkt., har følgende  

 ordlyd:
"Udgifter til ombygning eller forbedring af  

 afskrivningsberettigede bygninger og installationer omfattet af § 15, stk. 2  

 eller 3, kan i stedet fradrages straks, i det omfang indkomstårets udgift til  

 vedligeholdelse, ombygning og forbedring ikke overstiger 5 pct. af  

 afskrivningsgrundlaget for den bygning eller installation, som udgifterne  

 vedrører, for året før det indkomstår, hvori udgiften kan fradrages.
Ved  

 opgørelsen af, om udgifterne overstiger 5 pct. af afskrivningsgrundlaget,  

 medregnes først udgift til vedligeholdelse." Det fremgår således af bestemmelsens ordlyd, at de 5 pct., der  

 maksimerer størrelsen af straksfradraget, skal opgøres på grundlag af  

 afskrivningsgrundlaget for den pågældende bygning eller installation.
Ved frigivelse af investeringsfondsmidler eller  

 etableringskontoindskud anvendes de frigivne beløb til forlods afskrivning på  

 anskaffelsessummen for de anskaffede goder, hvorved der sker en reduktion af  

 det fremtidige afskrivningsgrundlag.
Dette fremgår af henholdsvis  

 investeringsfondslovens § 7, stk. 3, og etableringskontolovens § 7, stk. 5.
 Også den tidligere afskrivningslov havde regler om straksfradrag  

 (fradrag efter den tidligere lov blev kaldt for  

 "straksafskrivning").  

 Disse regler blev indført ved lov nr. 197 af 18/5 1982 om ændring af  

 afskrivningsloven og forskellige andre skattelove.
Reglerne, der fandtes i den tidligere afskrivningslovs § 21,  

 stk. 2-4, afveg en del fra de nugældende regler.
Bl.a. skulle det beløb, der  

 maksimalt kunne straksafskrives, opgøres på grundlag af samtlige  

 afskrivningsberettigede bygninger på den pågældende ejendom.
 Ifølge den tidligere afskrivningslovs § 21, stk. 2, kunne  

 udgifter til ombygning og forbedring af bygninger eller installationer  

 fradrages i det omfang, årets udgift ikke oversteg 5 pct. af det  

 beregningsgrundlag, der anføres i § 21, stk. 3.
 I lovens § 21, stk. 3, anføres, at beregningsgrundlaget (for  

 bygninger, der anskaffes den 1/1 1982 eller senere) er:  

 "afskrivningsgrundlaget for året før det indkomstår, hvori udgiften kan  

 fradrages".
 I den tidligere afskrivningslov anvendes altså med hensyn til  

 grundlaget for opgørelse af straksfradrag en formulering svarende til  

 formuleringen i den nugældende afskrivningslovs § 18, stk. 2.  

 Ifølge  

 begge love skal det beløb, der maksimerer størrelsen af straksfradraget  

 (straksafskrivningen), beregnes som en procentdel af  

 "afskrivningsgrundlaget".
Som påpeget af A's repræsentant udtales det udtrykkeligt i pkt.  

 94 i Skatteministeriets cirkulære nr. 188 af 22/11 1983, at foretagne forlods  

 afskrivninger ikke skal fragå ved opgørelse af beregningsgrundlaget for  

 straksafskrivning.
Dette fremgår tillige klart af ligningsvejledningen til og  

 med indkomståret 1998.
 Såvel cirkulæret og ligningsvejledningen er således i  

 uoverensstemmelse med lovens ordlyd.
 Ved Skatteministeriets cirkulære nr. 172 af 20/9 2001 blev  

 cirkulære nr. 188 af 22/11 1983, bortset fra nogle bestemmelser om  

 forskudsafskrivning, ophævet med virkning fra og med indkomståret 1999.
Selv om en lov, der beskrives i et cirkulære, er blevet ophævet,  

 må det efter Told- og Skattestyrelsens opfattelse have formodningen for sig,  

 at  

 bestemmelser, der i en ny lov videreføres i en uændret formulering, fortsat  

 skal forstås i overensstemmelse med det pågældende cirkulære, medmindre  

 forarbejderne til den nye lov udtaler sig i en anden retning.
Dette må, for  

 så  

 vidt angår det omhandlede spørgsmål, betyde, at der gælder en formodning for,  

 at beregningsgrundlaget for straksfradrag i relation til eventuelle forlods  

 afskrivninger - indtil andet er blevet udmeldt af skattemyndighederne - skal  

 opgøres i overensstemmelse med cirkulæret.
Hverken i Afskrivningsvejledningen  

 eller ligningsvejledningerne for 1999-2001 er der anført noget, der kan  

 afkræfte denne formodning.
Tværtimod giver Afskrivningsvejledningen og  

 ligningsvejledningerne for 1999 og 2000 et vist - omend svagt - belæg for at  

 antage, at beregningsgrundlaget for straksfradrag skal opgøres som hidtil.  

 Dette  

 er ikke tilfældet for Ligningsvejledning 2001.
 Efter Told- og Skattestyrelsens opfattelse følger det klart af  

 ordlyden § 18, stk. 2, at forlods afskrivninger skal fragå ved opgørelsen af  

 det beløb, der udgør den øvre grænse for, hvor meget der kan straksfradrages.  

 Dette skyldes, at beløbsgrænsen fastlægges til 5 pct. af  

 afskrivningsgrundlaget, og at beløb, der er anvendt til forlods afskrivning  

 ved  

 brug af investeringsfondsmidler og etableringskontoindskud, skal fragå ved  

 opgørelsen af bygningens afskrivningsgrundlag, jf. investeringsfondslovens  

 § 7, stk. 3, og etableringskontolovens § 7, stk. 5.
 Efter at Skatteministeriets cirkulære fra 1983 blev ophævet i  

 september 2001, og efter at teksten i ligningsvejledningen fra og med dette  

 indkomstår er blevet ændret, finder Told- og Skattestyrelsen ikke længere  

 grundlag for at opretholde den hidtidige praksis med hensyn til opgørelse af  

 grundlaget for beregning af straksfradrag.
Det indstilles herefter til Ligningsrådet, at forespørgslen  

 besvares benægtende. Klagerens  

 påstand og argumenter Klagerens repræsentanter har fremsat påstand om, at  

 beregningsgrundlaget for straksfradrag ikke skal reduceres med forlods  

 afskrivninger foretaget efter etablerings- og investeringsfondsloven.
 Ifølge afskrivningslovens § 18, stk. 2 og 3, kan udgifter til  

 ombygning eller forbedringer af afskrivningsberettigede bygninger fradrages i  

 det indkomstår, hvori udgifterne er afholdt, i det omfang indkomstårets  

 udgifter til vedligeholdelse, ombygning og forbedring ikke overstiger 5 % af  

 afskrivningsgrundlaget  

 for den bygning, som udgifterne vedrører, for året før det indkomstår, hvori  

 udgifterne fradrages som straksfradrag.
Ifølge bemærkningerne til afskrivningslovens § 18, jf.
L 102,  

 1997/98, 2. samling, er der med vedtagelsen af den nye afskrivningslov  

 foretaget en sammenskrivning af den tidligere gældende lovs § 21, stk. 2-4,  

 samt foretaget nogle materielle ændringer i forhold til den tidligere  

 gældende  

 lov.
 Ændringerne medfører dels, at udgifter til ombygning og  

 forbedring alene kan straksfradrages i det omfang, årets udgifter til  

 ombygning, forbedring og vedligeholdelse ikke overstiger 5 % af  

 afskrivningsgrundlaget for året før det indkomstår, hvori udgifterne kan  

 fradrages.
 Dernæst er der med ændringen i afskrivningslovens § 18, stk. 2,  

 1. pkt., foretaget en ændring i opgørelsen af beregningsgrundlaget.
Ifølge den tidligere afskrivningslov skulle beregningsgrundlaget  

 for bygninger, der var erhvervet efter 1. januar 1982, opgøres som  

 afskrivningsgrundlaget for året før det indkomstår, hvori udgiften kan  

 fradrages.
Hvis bygningen var anskaffet inden denne dato, skulle man opgøre  

 beregningsgrundlaget som driftsbygningernes andel af den seneste vurdering.  

 Man  

 skulle tidligere foretage en samlet opgørelse for ejendommens samlede  

 afskrivningsberettigede bygninger.  

 Fra  

 og med 1999 skal beregningsgrundlaget derimod opgøres som  

 afskrivningsgrundlaget for selve den bygning, som ombygges, forbedres m.v.
 Bortset fra disse ændringer opgøres ifølge lovteksten  

 beregningsgrundlaget som afskrivningsgrundlaget.
Både i den tidligere afskrivningslovs § 21, stk. 3, 1. pkt., og  

 i den nye afskrivningslovs § 18, stk. 2, 1. pkt., anvendes formuleringen  

 afskrivningsgrundlaget. Man har således både før og efter 1999  

 taget  

 udgangspunkt i afskrivningsgrundlaget ved opgørelsen af beregningsgrundlaget  

 for straksfradraget.
Af bemærkningerne til afskrivningslovens § 18 i  

 lovforslag  

 L 102 1997/98, 2. samling fremgår det, at:
For virksomheder, der kun har en enkelt afskrivningsberettiget  

 bygning pr. ejendom, indebærer den forslåede ændring af beregningsgrundlaget  

 ingen stramning.
For virksomheder med flere afskrivningsberettigede bygninger  

 på samme ejendom indebærer den foreslåede ændring af beregningsgrundlag  

 derimod  

 en stramning. Af ligningsvejledning 1998, afsnit E.C.4.1.10.3, fremgår det,  

 at:
Er tilbygningen anskaffet den 1. januar 1982 eller senere, er  

 beregningsgrundlaget afskrivningsgrundlaget for året før det indkomstår,  

 hvori  

 udgiften kan fradrages.
Foretages fradraget allerede i det år, hvori  

 bygningen  

 m.v. anskaffes, eller i året efter anskaffelsesåret, er beregningsgrundlaget  

 den kontantomregnede anskaffelsessum, der er fastsat efter lovens § 19 A.
Foretagne afskrivninger skal ikke fragå i beregningsgrundlaget.  

 Er der foretaget forlods afskrivninger eller forskudsafskrivninger, skal  

 disse  

 heller ikke fragå i beregningsgrundlaget, selv om disse afskrivninger har  

 formindsket afskrivningsgrundlaget.
Ved opgørelsen af beregningsgrundlaget  

 skal  

 den foretagne forlods afskrivning eller forskudsafskrivning derfor lægges  

 sammen med afskrivningsgrundlaget. Af ligningsvejledning 2000, afsnit E.C.4.4.4.3, fremgår det  

 bl.a. at:
Det følger af AL § 18, stk. 2, 1. pkt., at der skal anvendes  

 samme beregningsgrundlag for alle bygninger, således at de altid udgør  

 afskrivningsgrundlaget for året før det indkomstår, hvori udgiften kan  

 fradrages.
Beregningsgrundlaget udgør anskaffelsessummen for bygningen eller  

 installationen tillagt tidligere aktiverede udgifter til ombygning og  

 forbedring herpå. Af ligningsvejledning 2001, afsnit E.C.4.4.4.4, fremgår det  

 bl.a. at:
Ved opgørelsen af beregningsgrundlaget for straksfradrag skal  

 der ifølge AL § 18, stk. 2, 1. pkt., tages udgangspunkt i  

 afskrivningsgrundlaget for året før det indkomstår, hvori udgiften kan  

 fradrages.
Beregningsgrundlaget udgør ifølge lovbestemmelsen  

 afskrivningsgrundlaget  

 for den bygning eller installation, som udgifterne vedrører.
Heri indgår  

 aktiverede afskrivningsberettigede udgifter til ombygning og forbedring  

 herpå. Som nævnt har man hidtil fortolket lovbestemmelsen således, at  

 man ved afskrivningsgrundlaget har medtaget bygningernes  

 anskaffelsessum,  

 evt. pristalsreguleret for perioden forud for 1991, uanset om forbedringen  

 helt  

 eller delvist var forlods afskrevet med investeringsfondsmidler.
 Det fremgår også af cirkulære nr. 188 af 22. november 1983 til  

 den gamle afskrivningslov, pkt. 94, at:
Foretagne afskrivninger skal ikke fragå i beregningsgrundlaget.  

 Er der foretaget forlods afskrivninger eller forskudsafskrivninger, skal  

 disse  

 heller ikke fragå i beregningsgrundlaget, selv om disse afskrivninger har  

 formindsket afskrivningsgrundlaget.
Ved opgørelsen af beregningsgrundlaget  

 skal  

 den pristalsregulerede forlods afskrivning eller forskudsafskrivning derfor  

 lægges sammen med afskrivningsgrundlaget.
 Selvom ligningsvejledningen har ændret formuleringen af  

 beregningsgrundlaget for straksfradrag fra 1998 til 2000 og igen i 2001, så  

 følger det bl.a. af lovforslag L 102, 1997/98, 2. samling, at det med  

 ændringen  

 vedrørende opgørelse af beregningsgrundlaget for straksfradrag ikke var  

 meningen, at der skulle ske en ændring i opgørelsen af beregningsgrundlaget  

 udover de tidligere omtalte ændringer.
Det fremgår af investeringsfondslovens § 7, stk. 3, at  

 afskrivningerne foretages på anskaffelsessummen med fradrag af det forlods  

 afskrevne beløb.
Det fremgår af etableringskontolovens § 7, stk. 3, at det er  

 den kontante anskaffelsessum, der er beregnet efter afskrivningslovens § 45,  

 der beregnes som anskaffelsessum med fradrag af de foretagne afskrivninger.
Forlods afskrivninger foretaget efter investeringsfonds- og  

 etableringskontoloven er at betragte som ordinære afskrivninger i lighed med  

 afskrivninger foretaget efter afskrivningsloven.
Ordinære afskrivninger  

 foretaget efter afskrivningsloven reducerer ikke beregningsgrundlaget til  

 straksfradrag efter afskrivningslovens § 18. Derfor skal forlods  

 afskrivninger  

 og tilsvarende forskudsafskrivninger heller ikke reducere  

 beregnings-grundlaget  

 for straksfradrag.
Dette skyldes, at udgangspunktet i 1982 var, at man skulle  

 tilnærme sig et beregningsgrundlag svarende til bygningernes værdi.
Derfor må intentionen bag reglerne omkring beregningsgrundlag  

 vedrørende straksfradrag være, at der ikke skal være forskel på, om de  

 pågældende bygninger er forlods afskrevet eller afskrevet ved ordinære  

 afskrivninger.
Dette blev da også lagt til grund allerede i cirkulæret fra  

 1982  

 og det reviderede cirkulære i 1983.
Cirkulæret fra 1983 indeholdte ikke en begunstigende  

 fortolkning.
I bemærkningerne til lovforslag L 131 (1981-82, 2. samling) er  

 der  

 anført følgende til § 21 i afskrivningsloven:
 Der foreslås nu indført regler, hvorefter den skattepligtige  

 skal kunne fradrage den del af ombygnings- eller forbedringsudgiften, der  

 svarer til 5 pct. af den afskrivningsberettigede bygnings værdi i denne  

 skattepligtiges indkomst for året før det indkomstår, hvori udgiften  

 afholdes.
For bygninger, der er anskaffet den 1. januar 1982 eller senere,  

 er beregningsgrundlaget det pristalsregulerede afskrivningsgrundlag for året  

 før det indkomstår, hvor udgiften kan fradrages.
Det vil for det år, hvor  

 bygningen m.v. er anskaffet, sige den kontante anskaffelsessum for bygningen  

 eller installationen, der fastsættes efter den foreslåede § 19 A, stk. 1, og  

 for senere indkomstår den pristalsregulerede kontante anskaffelsessum for  

 bygningen eller installationen, der fastsættes efter § 19 A, stk. 2.
Er bygningen anskaffet før 1. januar 1982, er  

 beregningsgrundlaget den del af ejendomsværdien, der kan henføres til de  

 afskrivningsberettigede bygninger. Det er således bygningens værdi, der danner grundlag for  

 straksfradraget og ikke afskrivningsgrundlaget efter eventuelle forlods  

 afskrivninger for bygninger, som er anskaffet efter 1. januar 1982.
 Dermed er det nu ophævede cirkulære nr. 188 af 22. november 1983  

 i fuld overensstemmelse med hensigten med reglerne om  

 beregningsgrundlag/straksfradrag i den tidligere afskrivningslovs § 21, jf. §  

 1, nr. 22 og bemærkningerne hertil i L 131. Det er dermed helt åbenbart, at  

 cirkulæret fra 1983 ikke er et begunstigende cirkulære, da cirkulæret meget  

 nøje følger bemærkningerne til lovforslaget.
I den tidligere afskrivningslov skelnedes der mellem bygninger  

 anskaffet før og efter 1. januar 1982. Denne forskel indikerer også tydeligt,  

 at man ville så tæt på bygningens reelle værdi som muligt.
Ellers var der  

 intet  

 formål med denne sondring.
Var anskaffelsen sket før 1. januar 1982 anførtes  

 det i loven og bemærkningerne hertil, at man skulle anvende en andel af den  

 seneste vurdering, da denne vurdering ansås for at være et udtryk for værdien  

 af ejendommen.
Ved at lovgive på denne måde, indikerede man også, at  

 afskrivningsgrundlaget inkl. forlods afskrivninger (anskaffelsessummen) for  

 en  

 bygning, der f.eks. var købt i 1960 ikke svarede til bygningens værdi i 1982  

 og  

 dermed ikke opfyldte lovens hensigt.
For bygninger anskaffet 1. januar 1982  

 eller senere anvendtes som beregningsgrundlag bygningens afskrivningsgrundlag  

 inkl. forlods afskrivninger.
Denne sum kunne på grund af den årlige  

 pristalsregulering anses som et reelt udtryk for bygningens værdi.
Med denne  

 opsplitning opfyldte man således lovens hensigter om, at beregningsgrundlaget  

 skulle svare til bygningens værdi.
 Opgørelsen af beregningsgrundlaget efter bygningens værdi  

 medfører derfor, at der er overensstemmelse mellem opgørelse af  

 beregningsgrundlaget for bygninger anskaffet både før og efter 1. januar  

 1982.  

 Hvis beregningsgrundlaget ikke skulle opgøres som bygningens værdi, men  

 derimod  

 som afskrivningsgrundlaget (anskaffelsessum efter forlods afskrivninger),  

 ville  

 dette have medført en skævvridning mellem opgørelse af beregningsgrundlaget  

 for  

 bygninger anskaffet før og efter 1. januar 1982. Dette skyldes, at reglerne  

 om  

 investeringsfonds- og etableringskontomidler også var gældende før 1982.  

 Denne  

 skævvridning er ikke i overensstemmelse med lovens bemærkninger.
Cirkulærets formulering har været gældende i knap 20 år, og  

 ligningsvejledningen har også i beskrivelsen af beregningsgrundlaget til  

 straksfradrag fuldt cirkulærets ordlyd.
Det kan derfor næppe være en  

 fortolkning, der var uforenelig med loven.
 Det var ikke med den nye afskrivningslov i 1998 hensigten, at  

 der skulle ske en stramning af beregningsgrundlaget for straksfradrag, når  

 den  

 skattepligtig havde foretaget forlods afskrivninger ved brug af  

 investeringsfonds- eller etableringskontomidler.
Bestemmelsens ordlyd er ikke ændret, da det fremgår af loven, at  

 beregningsgrundlaget for straksfradrag fortsat er afskrivningsgrundlaget for  

 året før det indkomstår, hvori udgiften kan fradrages.
Ved indførelsen af  

 bestemmelsen i afskrivningslovens § 18, stk. 2, blev det fra lovgivers side  

 forudsat, at den hidtidige praksis for beregningsgrundlaget for  

 straksfradrag,  

 når den skattepligtige har foretaget forlods afskrivninger, fortsat skulle  

 anvendes.
Dette må implicit også ligge i, at det ikke er nævnt i  

 bemærkningerne til lovforslaget, at det skulle forstås anderledes.
Endvidere  

 er  

 der også i den gamle og den nye afskrivningslov anvendt samme ordvalg.
Uanset at cirkulære nr. 188 af 22. november 1983 ophæves med  

 cirkulære nr. 172 af 20. september 2001 medfører det ikke, at den  

 administrative praksis for opgørelse af beregningsgrundlaget for  

 straksfradrag  

 er ophævet.
Dette begrundes med, at det af lovteksten til den nye  

 afskrivningslov samt forarbejderne hertil direkte opremses, hvilke  

 stramninger  

 der tiltænkes indført.
 Endvidere kan Told- og Skattestyrelsen ikke ændre en 20 år  

 gammel praksis blot ved at ændre på formuleringen i ligningsvejledningen.
Subsidiært påstås det, at Ligningsrådets bindende forhåndsbesked  

 bør tilsidesættes, da den bindende forhåndsbesked er truffet den 18. marts  

 2003, og Told- og Skattestyrelsen først i deres meddelelse af 28. marts 2003  

 har meddelt de skærpede regler for opgørelse af beregningsgrundlaget for  

 straksfradrag.
Told- og Skattestyrelsen har ikke tidligere meddelt denne  

 praksisændring, hvilket Ligningsrådet heller ikke har.
 Da meddelelsen fra Told- og Skattestyrelsen har skærpende  

 virkning for skatteyderne, kan den tidligst få virkning fra tidspunktet for  

 meddelelsen og dermed først fra og med indkomståret 2004.
Landsskatterettens  

 bemærkninger og begrundelse Reglerne om straksfradrag er beskrevet i afskrivningslovens §  

 18, stk. 2. Det fremgår af afskrivningslovens § 18, stk. 2, at udgifter til  

 ombygning eller forbedring af afskrivningsberettigede bygninger kan fradrages  

 straks i det omfang indkomstårets udgift til vedligeholdelse, ombygning og  

 forbedring ikke overstiger 5 pct. af afskrivningsgrundlaget for den bygning,  

 som udgifterne vedrører, for året før det indkomstår, hvori udgiften kan  

 fradrages.
Reglerne fremgår af lovbekendtgørelse nr. 973 af 22. november  

 2002.
 Reglerne om straksfradrag blev indført ved lov nr. 197 af 18.  

 maj 1982, hvor det i § 21, stk. 2, er anført, at udgifter til ombygning eller  

 forbedring af afskrivningsberettigede bygninger kan fradrages i det omfang  

 årets udgift ikke overstiger 5 pct. af det i stk. 3 anførte  

 beregningsgrundlag.  

 Af stk. 3 fremgår bl.a., at beregningsgrundlaget for bygninger anskaffet den  

 1.1.1982 eller senere er afskrivningsgrundlaget for året før det indkomstår,  

 hvori udgiften kan fradrages.
 Af bemærkningerne til lovbestemmelsen i § 21 fremgår følgende:
 Der foreslås nu indført regler, hvorefter den skattepligtige  

 skal kunne fradrage den del af ombygnings- eller forbedringsudgiften, der  

 svarer til 5 pct. af den afskrivningsberettigede bygnings værdi, i den  

 skattepligtige indkomst for det år, hvori udgiften afholdes.
For bygninger, der er anskaffet den 1. januar 1982 eller senere,  

 er beregningsgrundlaget det pristalsregulerede afskrivningsgrundlag for året  

 før det indkomstår, hvori udgiften kan fradrages.
Det vil for det år, hvori  

 bygningen m.v. er anskaffet, sige den kontante anskaffelsessum for bygningen  

 og  

 installationen, der fastsættes efter den foreslåede § 19 A, stk. 1, og for  

 senere indkomstår den pristalsregulerede kontante anskaffelsessum for  

 bygningen  

 eller installationen, der fastsættes efter § 19 A, stk. 2.
Er bygningen anskaffet før den 1. januar 1982, er  

 beregningsgrundlaget den del af ejendomsværdien, der kan henregnes til de  

 afskrivningsberettigede bygninger.   Om selve opgørelsen af beregningsgrundlaget for straksfradrag  

 fremgår følgende af skatteministeriets cirkulære nr. 188 af 22. november  

 1983:
 Beregningsgrundlaget for straksafskrivning opgøres efter  

 forskellige regler, afhængigt af, om bygningen, der ombygges eller forbedres,  

 er anskaffet før eller efter den 1. januar 1982.
Er bygningen anskaffet den 1. januar 1982 eller senere, er  

 beregningsgrundlaget det pristalsregulerede afskrivningsgrundlag for året før  

 det indkomstår, hvori udgiften kan fradrages.
Foretages fradraget allerede i  

 det år, hvori bygningen m.v. anskaffes, eller i året efter anskaffelsesåret,  

 er  

 beregningsgrundlaget den kontant omregnede anskaffelsessum, der er fastsat  

 efter lovens § 19 A, stk. 1, idet der på dette tidspunkt endnu ikke kan indgå  

 nogen pristalsregulering.
Foretagne afskrivninger skal ikke fragå i beregningsgrundlaget.  

 Er der foretaget forlods afskrivninger eller forskudsafskrivninger, skal  

 disse  

 heller ikke fragå i beregningsgrundlaget, selv om disse afskrivninger har  

 formindsket afskrivningsgrundlaget.
Ved opgørelsen af beregningsgrundlaget  

 skal  

 den pristalsregulerede forlods afskrivning eller forskudsafskrivning derfor  

 lægges sammen med afskrivningsgrundlaget. Opgørelsen af beregningsgrundlaget for straksfradrag blev ikke  

 berørt af lovgiver under lovgivningsarbejdet af det lovforslag, der senere  

 blev  

 gennemført som lov nr. 433 af 26. juni 1998. Ved den senere ændring af  

 afskrivningslovens § 18, stk. 2, i 1999 blev forholdet heller ikke berørt af  

 lovgiver.
 Ved skatteministeriets cirkulære nr. 172 af 20. september 2001  

 blev cirkulære nr. 188 af 22. november 1983  bortset fra enkelte  

 punkter -  

 ophævet med virkning fra og med indkomståret 1999.
Efterfølgende er virkningstidspunktet dog ændret, jf.
Told- og  

 skattestyrelsens meddelelse af 28. marts 2003, hvoraf fremgår, at da  

 cirkulære  

 nr. 188 af 22. november 1983 blev ophævet i 2001, finder Told- og  

 Skattestyrelsen, at retsstillingen til og med indkomståret 2001 i  

 overensstemmelse med ordlyden af cirkulæret fra 1983 er således, at der ved  

 opgørelsen af det beløb, der efter afskrivningslovens § 18, stk. 2, maksimalt  

 kan straksfradrages, ikke skal foretages fradrag for forlods afskrivninger.  

 Fra  

 og med indkomståret 2002 finder Styrelsen, at bestemmelsens ordlyd er  

 afgørende, hvorfor der i beregningsgrundlaget for straksfradrag skal  

 foretages  

 fradrag for forlods afskrivninger.
For skatteydere, som har påbegyndt  

 indkomståret 2002 før den 20. september 2001, gælder dette dog først fra og  

 med  

 indkomståret 2003.
Når lovbestemmelserne i den tidligere gældende afskrivningslovs  

 § 21 sammenholdes med det i bemærkningerne hertil anførte er det  

 Landsskatterettens opfattelse, at det var lovgivers intention, at  

 beregningsgrundlaget for straksfradrag for bygninger anskaffet efter 1.  

 januar  

 1982 skulle beregnes på baggrund af bygningernes værdi og dermed bygningernes  

 anskaffelsessum.
Dette er i øvrigt i overensstemmelse med, at straksfradraget  

 for bygninger anskaffet før 1. januar 1982 skulle beregnes på baggrund af den  

 del af ejendomsværdien, der kunne henføres til de pågældende bygninger.
 Ved cirkulære nr. 188 af 22. november 1983 blev det præciseret,  

 at straksfradrag skulle beregnes ud fra bygningernes værdi, hvorved forlods  

 afskrivninger ikke skulle fragå i beregningsgrundlaget for straksfradrag.
 Retten finder herefter, at cirkulæret fra 1983 var i  

 overensstemmelse med den tidligere afskrivningslov, og cirkulæret fra 1983  

 indeholdte derfor ikke en begunstigende fortolkning, som Ligningsrådet senere  

 kunne ændre ved cirkulære nr. 172 af 20. september 2001.
 Retten finder herefter, at klageren kan medregne de tidligere  

 foretagne forlods afskrivninger i beregningsgrundlaget for straksfradrag.
 Ligningsrådets bindende forhåndsbesked ændres i overensstemmelse  

 hermed.
