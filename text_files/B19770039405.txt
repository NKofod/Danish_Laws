 I henhold til § 22 i lov nr. 306 af 8. juni 1977 om friskoler og private  

 grundskoler m.v. fastsættes følgende:
 Almindelige bestemmelser.
 § 1.  anerkendte private realkursus, der var i  

 virksomhed i skoleåret 1976-77, kan videreføres som private grundskolekursus  

 efter reglerne i §§ 2-5.
§ 2.  Private grundskolekursus tilbyder 2-årige eller  

 1-årige kursus, der forbereder til folkeskolens udvidede afgangsprøver i  

 fagene dansk, regning/matematik, engelsk, tysk og fysik/kemi og til  

 folkeskolens afgangsprøver i fagene latin og fransk.
Kurserne skal endvidere  

 omfatte undervisning i samtidsorientering, og der skal afsættes en fast  

 ugentlig time til varetagelse af klasselærerens særlige opgaver i samvær med  

 klassen.
Stk. 2.  2-årige kursus kan omfatte undervisning, der  

 forbereder til folkeskolens afgangsprøver i et eller flere af fagene  

 håndarbejde, sløjd, hjemkundskab og maskinskrivning.
De kan endvidere omfatte  

 undervisning i et eller flere af fagene kristendomskundskab/religion,  

 historie, geografi, biologi og idræt.
 Stk. 3.  Formålet med undervisningen i de enkelte fag er  

 som angivet i §§ 1-5 og 11-19 i bekendtgørelse nr. 518 af 24. september 1975  

 om formålet med undervisningen i folkeskolens fag og §§ 3 og 7 i  

 bekendtgørelse nr. 658 af 28. november 1975 om undervisningen i folkeskolens  

 valgfag.
§ 3.  Undervisningen i fagene dansk,  

 regning/matematik, engelsk og fysik/kemi er obligatorisk for eleverne.
Det  

 samme gælder deltagelse i klassen time.
 Stk. 2.  Undervisningen i fagene tysk, latin, fransk og  

 samtidsorientering skal tilbydes alle elever.
Stk. 3.  Den ugentlige undervisningstid for den enkelte  

 elev er mindst 24 timer og højst 34 timer, hver på 45 minutter eller et  

 dertil svarende antal lektioner af kortere eller længere varighed.
For elever  

 på 1-årige kursus kan den ugentlige undervisningstid dog være op til 36  

 timer.
 § 4.  Undervisningen skal være tilrettelagt efter en  

 plan, der udarbejdes på grundlag af de vejledende forslag til læseplaner, som  

 er udstedt i henhold til § 4, stk. 5, jfr. § 7, stk. 3, i lov om folkeskolen,  

 og må være udformet således, at kravene ved de afsluttende prøver kan  

 opfyldes, jfr. bekendtgørelse nr. 88 af 8. marts 1977 om folkeskolens  

 afsluttende prøver m.v.
 Stk. 2.  Undervisningen i fagene regning/matematik,  

 engelsk, tysk og fysik/kemi tilrettelægges som udvidet kursus.
 Stk. 3.  Undervisningen i fagene latin og fransk kan  

 være fælles for elever fra flere kursusklassetrin, herunder lever fra 1- og  

 2-årige kursus, jfr. dog § 7, stk. 2. Undervisningen i fagene håndarbejde,  

 sløjd, hjemkundskab og maskinskrivning samt kristendomskundskab/religion og  

 idræt kan være fælles for elever fra flere kursusklassetrin.
 § 5.  Kursusåret begynder den 1. august og omfatter  

 normalt 200 dage.
Stk. 2.  Der tillæges de enkelte fag et ugentligt  

 timetal som anført i den som bilag optrykte normaltimeplan.
Direktoratet for  

 folkeskolen, folkeoplysning, seminarier m.v. kan dog tillade afvigelser fra  

 normaltimeplanen.
 Tilsyn og anerkendelse.
 § 6.  Undervisningsdirektøren for folkeskolen,  

 folkeoplysning, seminarier m.v. fører tilsyn med anerkendte private  

 grundskolekursus og kan meddele kurserne fortsat anerkendelse under følgende  

 betingelser:
 1. Kursus' leder og lærer skal have en fyldestgørende  

 uddannelse.
 2. Kursus skal råde over egnede lokaler og fornødent  

 udstyr.
 3. Kursus' undervisningsplan skal være godkendet af  

 direktoratet.
 Stk. 2.  Anerkendelsen gives for et bestemt antal år.
 Stk. 3.  Undervisningsdirektøren kan fastsætte regler om  

 fremgangsmåden ved ansøgning om fortsat anerkendelse og om udformningen af  

 kursus' undervisningsplan.
 Optagelse.
 § 7.  Optagelse kan tidligst finde sted et år efter,  

 at ansøgeren har afsluttet 7. klassetrin i grundskolen eller tilsvarende  

 uddannelse på 1-årige kursus dog tidligst to år efter.
 Stk. 2.  Undervisningen i fransk kan tidligst påbegyndes  

 to år efter, at eleven har afsluttet 7. klassetrin i grundskolen eller  

 tilsvarende uddannelsen.
Stk. 3.  Optagelse sker ved kursus begyndelse.
Elever,  

 der har afsluttet 9. klassetrin i grundskolen eller tilsvarende uddannelse,  

 kan dog optages på 2-årige kursus ved begyndelsen af 2. kursusår.
Endvidere  

 kan direktoratet i særlige tilfælde godkende, at en elev optages i løbet af  

 kursusperioden.
Indstilling til prøverne.
Prøvernes afholdelse.
§ 8.  Ved undervisningens afslutning kan eleverne  

 indstille sig til den prøve i faget, som undervisningen har forberedt til  

 jfr. § 2, stk. 1 og 2. I hvert af fagene dansk, regning/matematik, engelsk,  

 tysk og fysik/kemi kan eleverne dog vælge i stedet at indstille sig til  

 folkeskolens afgangsprøve.
I fagene håndarbejde, sløjd og hjemkundskab er det  

 en betingelse for at indstille sig til afgangsprøve, at eleven har deltaget i  

 undervisningen i faget i et omfang der mindst svarer til 4 ugentlige timer i  

 et helt kursusår.
 Stk. 2.  Afgørelse om indstilling til prøverne træffe af  

 elven efter samråd med kursus og, hvis eleven er undergivet  

 forældremyndighed, med forældrene.
 Stk. 3.  Om indstilling gælder i øvrigt reglerne i  

 bekendtgørelse nr. 88 af 8. marts 1977 om folkeskolens afsluttende prøver.
 § 9.  Direktoratet for folkeskolen, folkeoplysning,  

 seminarier m.v. kan meddele lederen af et anerkendt privat grundskolekursus  

 ret til efter de derom gældende regler at afholde folkeskolens afsluttende  

 afgangsprøver og til at udstede beviser herfor (prøveret.) Prøveret gives for  

 et bestemt antal år.
 Stk. 2.  For elever ved et anerkendt privat  

 grundskolekursus, hvis leder ikke har prøveret, afholdes prøverne ved  

 foranstaltning af direktoratet, der udtager prøvepensum.
 § 10.  Prøverne afholdes i øvrigt efter reglerne i  

 bekendtgørelse nr. 88 af 8. marts 1977 om folkeskolens afsluttende prøver  

 m.v.
 Stk. 2.  Bevis for prøverne udfærdiges på et skema, der  

 er godkendt af direktoratet for, folkeskolen, folkeoplysning, seminarier m.v.
 Statstøtte.
 § 11.  Til anerkendte private grundskolekursus yder  

 staten støtte efter reglerne i lov om statsstøtte til visse private skoler,  

 jfr, § 25 i lov om friskoler og private grundskoler m.v.
 Ikrafttræden.
 § 12.  bekendtgørelsen træder i kraft den 1. august  

 1977.
 Undervisningsministeriet, den 13. juli  

 1977.
 P.M.V.
