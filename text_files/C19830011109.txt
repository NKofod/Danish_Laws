(Til samtlige vurderingsråd,  

 kommunalbestyrelser og amtsskatteinspektorater) 1. For hver uafhængig vurdering foretaget i henhold  

 til § 4 og § 4A i lov om vurdering af landets faste ejendomme, jfr.  

 lovbekendtgørelse nr. 415 af 21. juni 1982, tilkommer der vurderingsformanden  

 og den medvirkende vurderingsmand et vederlag som for tiden udgør 128,50 kr.
 2. for vurdering af ejendomme i henhold til  

 vurderingslovens § 4 og § 4A, der er udstykket fra samme hovedejendom og som  

 ikke tidligere har været selvstændigt vurderet, tilkommer der  

 vurderingsformanden og den medvirkende vurderingsmand et vederlag, som for  

 tiden udgør 192,50 kr. for de første 2 udstykninger og et vederlag, som for  

 tiden udgør 32,10 kr. for hver følgende udstykning fra hovedejendommen.
 3. De i pkt. 1 og pkt. 2 nævnte beløb reguleres efter  

 de for tjenestemænd gældende regler, for tillæg hvortil der hidtil er ydet  

 taktreguleringstillæg.
 4. Hvor vurderingssummen for den vurderede ejendom  

 overstiger 2,5 mill. kr. eller hvor vurderingsforretningen for en ejendom  

 varer mere end een dag fastsættes vederlaget af ministeren for skatter og  

 afgifter.
 5. For vurdering foretaget til brug ved afløsning af  

 jordrenteforpligtelser gælder samme regler for vederlæggelsen som for  

 vurderinger efter vurderingslovens § 4.
 6. I det omfang arbejdet udføres af stedfortrædere,  

 sker aflønningen efter samme regler som for vurderingsformænd henholdsvis  

 vurderingsmænd.
 7. Disse regler har virkning fra 1. april 1983.
