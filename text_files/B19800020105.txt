 I henhold til § 2, stk. 3, i lov nr. 250 af 8. juni 1978 om  

 gasinstallationer og installationer i forbindelse med vand- og  

 afløbsledninger fastsættes følgende:
 § 1.  Følgende arbejder undtages fra kravet om, at  

 personer eller virksomheder, der udfører dem, skal være autoriseret som gas-,  

 vand- og sanitetsmester (VVS-installatør):
 Udskiftning af pakninger i taparmaturer i boliger (vandhaner og  

 WC-cisterner), når der findes en afspærringsventil på fordelingsledningen til  

 den pågældende boligenhed eller på koblingledningen til det pågældende  

 tapsted.
 Stk. 2.  Undtagelsen er betinget af, at der kun benyttes  

 pakninger, der er bestemt til den pågældende armatur-type.
 § 2.  Følgende arbejder undtages fra kravet om, at  

 personer eller virksomheder, der udfører dem, skal være autoriseret som  

 kloakmester:
 Udførelse af nedsivningsanlæg med tilhørende ledninger til bortledning af  

 regnvand fra tag på beboelsesbygninger med tilknyttede udhuse, carporte og  

 garager eller på landbrugsejendommes driftsbygninger.
 Stk. 2.  Undtagelsen er betinget af, at anlægget  

 anbringes på ejendommens egen grund og i øvrigt udføres efter  

 bygningslovgivningens bestemmelser.
 § 3.  Overtrædelse af bestemmelserne i § 1, stk. 2, og  

 § 2, stk. 2, straffes med bøde.
 § 4.  Denne bekendtgørelse træder i kraft ved  

 bekendtgørelsen i Lovtidende.
