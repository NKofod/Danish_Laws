Betænkning afgivet af Forskningsudvalget  

 den 6. december 2000 Betænkning over Forslag til lov om Danmarks Tekniske  

 Universitets (DTU) overgang til selveje (Danmarks Tekniske Universitets  

 kapitalforhold m.v. som selvejende universitet) [af forskningsministeren (Birte Weiss)] 1. Ændringsforslag Der er stillet tre ændringsforslag til lovforslaget.  

 Forskningsministeren har stillet ændringsforslag nr. 1 og 2.  

 Enhedslistens medlem af udvalget har stillet ændringsforslag nr. 3.
2. Udvalgsarbejdet Lovforslaget blev fremsat den 15. november 2000 og var til  

 1. behandling den 24. november 2000. Lovforslaget blev efter 1. behandling  

 henvist til behandling i Forskningsudvalget.
Møder Udvalget har behandlet lovforslaget i 4 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Kontaktudvalget på DTU.
Forskningsministeren  

 har over for udvalget kommenteret den skriftlige henvendelse.
Deputationer Endvidere har Kontaktudvalget på DTU mundtligt over  

 for udvalget redegjort for sin holdning til lovforslaget.
Spørgsmål Udvalget har stillet 18 spørgsmål til  

 forskningsministeren til skriftlig besvarelse, som denne har besvaret. 4 af  

 udvalgets spørgsmål og forskningsministerens svar herpå er  

 optrykt som bilag 2 til betænkningen.
3. Indstillinger og politiske bemærkninger Et flertal i udvalget (udvalget med undtagelse af  

 SF og EL) indstiller lovforslaget til vedtagelse med de af  

 forskningsministeren stillede ændringsforslag.
 Et mindretal i udvalget (SF) indstiller  

 lovforslaget til forkastelse ved 3. behandling og vil stemme hverken  

 for eller imod de under nr. 1 og 2 stillede ændringsforslag og vil  

 stemme for det under nr. 3 stillede ændringsforslag.
 Et andet mindretal i udvalget (EL) indstiller  

 lovforslaget til forkastelse, men har dog stillet et  

 ændringsforslag.
 Enhedslisten kan ikke støtte lovforslaget, som  

 grundlæggende betyder en privatisering af Danmarks Tekniske  

 Universitet.
 Argumenterne for at løsrive DTU og gøre det  

 til et selvejende universitet er to:
 DTU er et særligt »erhvervsrettet« universitet,  

 som kræver særlige forhold for at kunne målrettes til  

 erhvervslivet.
 DTU kan som selvejende institution frigøre kapital til  

 moderniseringer ved at belåne sine bygninger.
Det sidste er for så vidt rigtigt nok og viser, hvor  

 langt regeringens konstante nedskæringer af uddannelserne er  

 gået.
For at kunne lave nødvendige moderniseringer må  

 bygningerne belånes.
 Konsekvensen af at gøre DTU til et selvejende  

 universitet er ganske klar; nemlig en markant tilbagerulning af  

 universitetsdemokratiet.
Rektor skal ikke længere vælges, men  

 ansættes af en bestyrelse   med flertal af folk uden for DTU.
De fleste  

 vigtige positioner på DTU skal man ikke længere vælges til,  

 men udpeges til af rektor/bestyrelsen.
 Studienævnene bibeholdes, men får  

 indskrænket deres kompetence, og valgforsamlingen  

 indskrænkes.
En klar og tydelig afdemokratisering, som sætter den  

 stærke leder, der kan skære igennem alt ævl og kævl,  

 i centrum.
Processen hen mod den selvejende institution har da også  

 allerede nu skabt frustration blandt ansatte og studerende på DTU.
 Det »erhvervsrettede  

 universitet« kan betyde, at erhvervslivets  

 umiddelbare behov bliver fokus for alt, hvad der foregår på DTU.  

 Den kritiske undervisning og grundforskning risikerer for alvor at forsvinde,  

 når DTUs formål udelukkende defineres til at være »erhvervsrettet«.
 For at begrænse skaderne har Enhedslisten derfor  

 fremsat et ændringsforslag til lovforslaget.
Derudover opfordres regeringen til at sikre, at  

 vedtægten for DTU ændres, således at studienævnets  

 kompetence og valgforsamling fastholdes.
Herefter skal alle studerende have  

 stemmeret ved valg af studenterrepræsentanter til studienævn, som  

 dækker det område, de studerer inden for.
Studienævnet skal  

 af sin midte blandt de heltidsansatte videnskabelige medarbejdere vælge  

 en formand.
Studienævnet skal godkende undervisningsplanen, herunder  

 rekvirering af undervisning, og udarbejde forslag til studieordning.  

 Studienævnet skal endvidere behandle alle former for evaluering inden  

 for studienævnets område.
 Regeringen opfordres endelig til at sikre, at  

 vedtægten for DTU ændres, således at ledelsen vælges  

 frem for at blive udpeget, det vil sige, at rektor, dekaner og institutledere  

 vælges.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	forskningsministeren, tiltrådt af et flertal  

 (udvalget med undtagelse af SF og EL):
Til § 3 1) I stk. 4 indsættes efter »bestyrelsesmedlemmer,«: 
»rektor,«.
[Rektors erstatningsansvar] 2) Efter stk. 4 indsættes som nyt stykke:
» [Bestyrelsens ansvarsforsikring] Af	et mindretal (EL), tiltrådt af et  

mindretal (SF):
Ny paragraf 3) Efter § 3 indsættes i kapitel 2 som ny  

 paragraf:
» Stk. 2. Konsistorium sammensættes på  

 følgende måde:
 1)	Rektor.
2)	5 medlemmer som repræsentanter for ledelsen.
Dekaner er, hvor  

 sådanne findes, fødte medlemmer på ledelsessiden.
 3)	2 medlemmer som repræsentanter for de videnskabelige  

 medarbejdere.
 4)	2 medlemmer som repræsentanter for det teknisk-adminstrative  

 personale.
 5)	3 medlemmer som repræsentanter for de studerende.
Stk. 3. Konsistoriums møder ledes af rektor.
Alle  

 medlemmer af konsistorium kan forelægge sager til drøftelse i  

 konsistorium, ligesom konsistorium har pligt til at drøfte de forhold,  

 som rektor forelægger.« [Konsistorium] Bemærkninger Til nr. 1 Med præciseringen af, at rektor tillige er omfattet  

 af lovforslagets ansvarsbestemmelse, bliver bestemmelsen parallel til § 22 i  

 lov nr. 483 af 31. maj 2000 om Danmarks Pædagogiske Universitet.
I § 3,  

 stk. 4, står »eventuelle revisorer«, da lovforslagets § 8, stk. 4, giver mulighed for, at  

 Rigsrevisionen efter forhandling med forskningsministeren kan bestemme, at  

 DTU tillige kan have en intern revision, og det er sådanne eventuelle  

 interne revisorer, der vil blive omfattet af § 3, stk. 4.
Til nr. 2 Forslaget i § 3, stk. 5, fremsættes i  

 forlængelse af spørgsmål 12 af den 1. december 2000 fra  

 Folketingets Forskningsudvalg.
Muligheden for at tegne en  

 bestyrelsesansvarsforsikring har desuden været drøftet mellem  

 Forskningsministeriet og DTU s interimsbestyrelse.
Begrundelsen for at give bestyrelsen mulighed for at tegne  

 en forsikring er, at der pålægges bestyrelsen et ganske  

 betydeligt ansvar for DTU s økonomi.
Bestyrelsens eksterne medlemmer  

 bliver honoreret og kan i nogle tilfælde have tilknytning til  

 erhvervslivet.
De må derfor anses for at være professionelle  

 bestyrelsesmedlemmer.
Det betyder, at en domstol formentlig ville komme til  

 det resultat, at bestyrelsen vil kunne pålægges et  

 erstatningsansvar i tilfælde af, at spørgsmålet skulle  

 blive rejst.
 Muligheden for at tegne en sådan forsikring og  

 dermed beskytte det enkelte medlem mod personlige krav kan derfor være  

 en nødvendig forudsætning for at sikre rekrutteringen af de  

 rigtige folk til bestyrelsen.
 Det forudsættes, at bestyrelsesansvarsforsikringen  

 tegnes i et anerkendt forsikringsselskab, og at indhentning af tilbud  

 på forsikringen sker i overensstemmelse med de statslige udbudsregler.  

 Udgiften til forsikringen afholdes inden for DTU s rammer.
Til nr. 3 Bestemmelsen fastslår, at konsistorium har  

 kompetencen i alle akademiske spørgsmål.
Bestemmelsen  

 fastsætter således regler om konsistoriums arbejdsområde,  

 sammensætning og mødeledelse.
Lise Hækkerup (S) nfmd.  

  Helen Beim (S)  Niels Bloch Jespersen (S)  

  Ole Hækkerup (S)  Susanne Clemensen (CD)  

  Aage Frandsen (SF) Knud Erik Hansen (SF)  

  Elisabeth Arnold (RV)  Søren Kolstrup (EL)  

  Hanne Severinsen (V) fmd.  Tove Fergo (V)  

  Preben Rudiengaard (V)  Jens Rohde (V)  

 Brian Mikkelsen (KF)  Henriette Kjær (KF)  

  Egil Møller (DF)  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 116 Bilagsnr.
Titel 1 Høringssvar og høringsresumé samt oversigt over  

 ændringer i lovforslaget som følge af høringen 2 Tidsplan for udvalgets behandling af lovforslaget 3 Spm. 1 om kommentar til høringssvar fra Syddansk Universitet, til  

 forskningsministeren 4 Henvendelse fra Kontaktudvalget på DTU 5 Spm. 2 om kommentar til henvendelse fra Kontaktudvalget på DTU, til  

 forskningsministeren 6 Spm. 3 om de studerendes og ansattes deltagelse i processen om DTU s  

 overgang til selveje, til forskningsministeren 7 Spm. 4 om, hvor store midler DTU påregner at frigøre til  

 modernisering gennem selvejemodellen, til forskningsministeren Spm. 5 om DTU s nye ledelsesstruktur, herunder tab af indflydelse for  

 studerende og ansatte, til forskningsministeren Spm. 6 om demokrati i universitetslovens forstand ved udpegning i stedet  

 for valg, til forskningsministeren Spm. 7 om, hvorledes DTU er underlagt universitetsloven, til  

 forskningsministeren Spm. 8 om de akademiske foras indflydelse, til forskningsministeren Spm. 9 om det akademiske forums autoritet, til forskningsministeren Spm. 10 om medarbejderdemokratiet er sikret i kraft af to  

 VIP-repræsentanter, til forskningsministeren Spm. 11 om medarbejderdemokrati i ledelsesstrukturen, til  

 forskningsministeren 8 Svar på spm. 1 om kommentar til høringssvar fra Syddansk  

 Universitet, fra forskningsministeren 9 Svar på spm. 2 om kommentar til henvendelse fra Kontaktudvalget  

 på DTU, fra forskningsministeren 10 Spm. 12 om bestyrelsens medlemmer kan forsikres for erstatningsansvar, til  

 forskningsministeren 11 Meddelelse vedr. bestemmelse om søgsmålskompetence 12 Svar på spm. 3 om de studerendes og ansattes deltagelse i processen  

 om DTU s overgang til selveje, fra forskningsministeren 13 Svar på spm. 4 om, hvor store midler DTU påregner at  

 frigøre til modernisering gennem selvejemodellen, fra  

 forskningsministeren 14 Svar på spm. 5 om DTU s nye ledelsesstruktur, herunder tab af  

 indflydelse for studerende og ansatte, fra forskningsministeren 15 Svar på spm. 6 om demokrati i universitetslovens forstand ved  

 udpegning i stedet for valg, fra forskningsministeren 16 Svar på spm. 7 om, hvorledes DTU er underlagt universitetsloven, fra  

 forskningsministeren 17 Svar på spm. 8 om de akademiske foras indflydelse, fra  

 forskningsministeren 18 Svar på spm. 9 om det akademiske forums autoritet, fra  

 forskningsministeren 19 Svar på spm. 10 om medarbejderdemokratiet er sikret i kraft af to  

 VIP-repræsentanter, fra forskningsministeren 20 Svar på spm. 11 om medarbejderdemokrati i ledelsesstrukturen, fra  

 forskningsministeren 21 Spm. 13 om procedurer vedr. påtænkte dispostioner, til  

 forskningsministeren Spm. 14 om beskrivelse af de enkelte uddannelsers indhold, til  

 forskningsministeren Spm. 15 om proceduren ved en udpegning af særlig  

 forskningsprioritering, til forskningsministeren Spm. 16 om sikring af bredden i grundforskning og undervisningsudbudet,  

 til forskningsministeren Spm. 17 om oprettelse af et akademisk senat med særlig myndighed  

 inden for DTU s forskningsdebat og -prioritering, til forskningsministeren 22 Henvendelse fra Kontaktudvalget på DTU 23 Spm. 18 om kommentar til henvendelse fra Kontaktudvalget på DTU, til  

 forskningsministeren 24 Svar på spm. 14 om beskrivelse af de enkelte uddannelsers indhold,  

 fra forskningsministeren 25 Svar på spm. 13 om procedurer vedr. påtænkte  

 dispostioner, fra forskningsministeren 26 Svar på spm. 15 om proceduren ved en udpegning af særlig  

 forskningsprioritering, fra forskningsministeren 27 Svar på spm. 16 om sikring af bredden i grundforskning og  

 undervisningsudbudet, fra forskningsministeren 28 Svar på spm. 17 om oprettelse af et akademisk senat med særlig  

 myndighed inden for DTU s forskningsdebat og -prioritering, fra  

 forskningsministeren 29 Svar på spm. 12 om bestyrelsens medlemmer kan forsikres for  

 erstatningsansvar, fra forskningsministeren 30 Svar på spm. 18 om kommentar til henvendelse fra Kontaktudvalget  

 på DTU, fra forskningsministeren 31 Ændringsforslag fra forskningsministeren 32 Udkast til betænkning Bilag 2 Nogle af udvalgets spørgsmål til  

 forskningsministeren og dennes svar herpå Spørgsmål 2, 5, 7 og 8 og forskningsministerens svar  

 herpå er optrykt efter ønske fra udvalget.
 Spørgsmål 2:
Ministeren bedes kommentere henvendelse af 28. november  

 2000 fra Kontaktudvalget på DTU, jf.
L 116 - bilag 4.
 Svar:
Det første spørgsmål, som  

 Kontaktudvalget rejser, er hvorvidt medarbejderindflydelsen bibeholdes i  

 forhold til universitetsloven.
I begrundelsen for spørgsmålet  

 henvises bl.a. til, at der mangler en paragraf eller en bemærkning, som  

 sikrer medarbejderindflydelsen.
Jeg skal indledningsvis bekræfte, at opretholdelsen  

 af medarbejderindflydelsen er en afgørende forudsætning for et  

 selvejende DTU.
Det fremgår af lovforslaget, og det vil også  

 fremgå af den dispensation efter universitetsloven, som vil  

 følge under forudsætning af lovforslagets vedtagelse.
Det er bl.a. understreget i de almindelige  

 bemærkninger til lovforslaget: »De  

 styrelsesmæssige rammer for det selvejende DTU vil blive etableret med  

 hjemmel i universitetslovens § 12, stk. 1, hvorefter undtagelser fra lovens  

 bestemmelser kan godkendes efter forslag fra DTU.
Det er en  

 forudsætning for forskningsministerens dispensation efter § 12, stk. 1,  

 at ledelsen fortsat sikrer medarbejder- og studenterindflydelse, en ansvarlig  

 forvaltning og en målrettet strategi for universitetets faglige  

 udvikling, og bidrag til forskning, uddannelse og samfundet i  

 øvrigt.« Endvidere fremgår det af bemærkningerne til §  

 1, stk. 3, at »DTU fortsat er omfattet af  

 universitetslovens bestemmelser.
Endvidere godkendes DTU s ændrede  

 ledelsesform kun under forudsætning af, at reglerne om medarbejder- og  

 studenterindflydelse respekteres.« Konkret fremgår det bl.a. af bestyrelsens  

 sammensætning.
Det følger af lovforslaget, at medarbejderne  

 vælger 2 medlemmer af en bestyrelse på 7 medlemmer, jf.  

 lovforslagets § 2, stk. 3.
 I forhold til dispensationsansøgningen og det  

 foreløbige svar herpå er det derfor min opfattelse, at den nye  

 struktur på DTU skal sikre medarbejdernes indflydelse på alle  

 niveauer og dermed repræsentation i de interne akademiske organer,  

 herunder konsistorium, institutbestyrelse, studienævn,  

 undervisningsudvalg m.v.
Medarbejdere skal ligeledes inddrages ved  

 besættelsen af alle akademiske lederstillinger fra rektor til  

 institutleder.
Dette kan ske på forskellige måder f.eks., som der  

 lægges op til, med rekrutteringskomitéer eller  

 ansættelsesudvalg, hvor de relevante medarbejdergrupper er  

 repræsenterede.
 Lovforslaget og den efterfølgende dispensation fra  

 universitetslovens bestemmelser vil komme til at opretholde medarbejdernes  

 indflydelse på deres egen arbejdsplads.
Jeg skal afsluttende bemærke, at det bestemt ikke er  

 mit indtryk, at der er bred modstand mod at DTU overgår til en  

 selvejende institution med bestyrelse og ansat rektor - tværtimod.
Det  

 er efter universitetslovens § 12 konsistorium, der har kompetence til at  

 foreslå ændrede styreformer, og på DTU har konsistorium med  

 11 stemmer for og 1, der undlod at stemme, tilsluttet sig  

 dispensationsansøgningen.
 Dernæst rejses spørgsmålet om DTU s  

 forskning og uddannelsesvirksomhed i fremtiden set i lyset af konsistoriums  

 funktion ved et selvejende DTU.
 Idet der er tale om specifikke forhold vedrørende  

 DTU s akademiske ledelse, som ikke er en del af lovforslaget, har jeg bedt  

 DTU om en udtalelse:
» Konsistoriums kompetence er fastlagt i  

 dispensationsansøgningens tekst til universitetslovens § 3: »Konsistorium er DTU s øverste akademiske  

 organ«.
Dette sikrer det interne akademiske  

 demokrati og sikrer konsistorium en generel kompetence i alle akademiske  

 spørgsmål, der hidtil har været varetaget af  

 konsistorium.« Jeg kan tilslutte mig ovenstående udtalelse.
Kontaktudvalgets bemærkninger om den akademiske  

 frihed må jeg på det kraftigste afvise.
DTU vil også  

 fremover være omfattet af universitetslovens § 1, stk. 2, hvorefter DTU  

 fortsat vil have til formål at drive forskning og give uddannelse  

 indtil det højeste videnskabelig niveau, værne om  

 forskningsfriheden samt bidrage til at øge kendskabet til videnskabens  

 arbejdsmetoder og resultater.
Spørgsmål 5 Ministeren bedes opregne alle de forhold, der adskiller  

 DTU s nye ledelsesstruktur fra den tidligere, herunder bedes ministeren  

 kommentere, hvilket tab af indflydelse studerende og ansatte vil opleve i de  

 enkelte organer.
 Svar:
 Universitetsloven af 1999 giver i medfør af lovens  

 § 12 mulighed for, at det enkelte universitet kan indrette sin styrelse ud  

 fra konkrete ønsker og behov.
Det hedder således i bemærkningerne: »Navnlig har universitetsloven vist sig at være  

 for fokuseret på en entydig model for universiteternes interne styrelse  

 uden tilstrækkelig hensyntagen til de enkelte institutioners  

 forskellighed.
Stort set alle institutioner har således søgt og  

 fået dispensationer fra lovens styrelsesregler enten for hele  

 institutionen eller for forskellige centerdannelser.
Der er derfor behov for  

 et opgør med tanken om en entydig måde at organisere et  

 universitet på.
Lovforslaget lægger op til et paradigmaskifte,  

 hvor universiteterne får fuld frihed til at indrette sig efter egne  

 ønsker og behov under forudsætning af, at der fortsat er  

 medarbejder- og studenterindflydelse, en ansvarlig forvaltning og en  

 målrettet strategi for universitetets faglige udvikling og bidrag til  

 forskning, uddannelse og samfundet i øvrigt.« Jeg har således som minister mulighed for  

 administrativt at give det enkelte universitet de dispensationer fra loven,  

 som universitetet måtte ønske under forudsætning af, at  

 der fortsat er medarbejder- og studenterindflydelse, en ansvarlig forvaltning  

 og strategi.
Imidlertid har DTU ikke alene ønsket en  

 ændret intern styrelse, men også at overgå fra at  

 være en statsinstitution til at være selvejende.
Det siger sig  

 selv, at jeg ikke administrativt kan lade så store formueværdier,  

 som DTU repræsenterer, overgå fra statsligt regi til selveje.
Det  

 kræver Folketingets accept.
Samtidig har der navnlig inden for  

 uddannelsessektoren dannet sig en praksis for, hvilke krav vi stiller, hvis  

 en institution ønsker at overgå fra statseje til selveje, jf. f.  

 eks. loven om Danmarks Pædagogiske Universitet.
Det foreliggende lovforslag tilsigter derfor alene, at  

 Folketinget accepterer, at DTU s formuemasse overgår fra statseje til  

 selveje, og at der i den forbindelse opstilles de nødvendige garantier  

 for, at en formuemasse i denne størrelsesorden vil blive forvaltet  

 forsvarligt.
Som det også fremgår af loven om Danmarks  

 Pædagogiske Universitet, er det i den forbindelse et krav, at den  

 selvejende institution ledes af en bestyrelse med eksternt flertal og en  

 ansat direktion, der har det fulde ansvar for de økonomiske  

 dispositioner.
At DTU samtidig som konsekvens af overgangen til selveje  

 og som ønsket i DTU s udviklingskontrakt også har  

 foreslået en række andre ændringer i universitetets  

 styrelsesforhold, jf.
DTU s dispensationsansøgning optrykt som bilag 2  

 til lovforslaget, er noget, der vil kunne imødekommes administrativt.  

 Jeg har dog fundet det rigtigst, at Folketinget kendte  

 dispensationsansøgningen for at kunne bedømme lovforslaget i  

 den rette kontekst.
Jeg har allerede i mit svar på Folketingets  

 Forskningsudvalgs spørgsmål 2 bekræftet, at opretholdelsen  

 af medarbejderindflydelsen er en vigtig forudsætning for, at jeg vil  

 kunne imødekomme en dispensationsansøgning.
Jeg vil samtidig  

 gerne understrege over for udvalget, at det er mindst lige så vigtigt  

 for mig, at studenterindflydelsen bevares i samme omfang som hidtil.
 Med hensyn til de konkrete forslag til ændringer  

 henviser jeg til lovforslagets § 2 med tilhørende bemærkninger  

 og DTU s dispensationsansøgning optrykt som bilag 2 til  

 lovforslaget.
 Spørgsmål 7:
Ministeren bedes redegøre for, hvorledes DTU kan  

 siges at være underlagt universitetsloven, hvis der dispenseres fra  

 stort set alle bærende forhold i denne? Svar:
For mig at se, er de bærende forhold i  

 universitetsloven, § 1, hvorefter   som nævnt i besvarelsen af  

 spørgsmål 2   »En højere  

 uddannelsesinstitution har til opgave inden for sine fagområder at  

 drive forskning og give videregående uddannelse indtil det  

 højeste videnskabelige niveau.
Den skal endvidere værne om  

 forskningsfriheden og bidrage til at udbrede kendskab til videnskabens  

 arbejdsmetoder og resultater.« For så vidt angår den enkelte forsker er det  

 universitetslovens § 7, stk. 3, hvorefter: »Institutlederen varetager efter bemyndigelse fra rektor  

 og efter retningslinjer fastlagt af bestyrelsen instituttets daglige ledelse,  

 herunder planlægning og fordeling af arbejdsopgaver.
Institutlederen  

 kan pålægge medarbejdere at løse bestemte opgaver med  

 respekt for deres frie valg af videnskabelige metoder. « Disse bestemmelser ændres ikke ved lovforslaget, og  

 jeg skal understrege, at DTU ikke har søgt om ændringer heri, og  

 at jeg naturligvis heller ikke ville kunne godkende sådanne  

 ændringer.
 For så vidt angår DTU s fremtidige  

 organisering, skal jeg henvise til  besvarelsen af spørgsmål 5  

 og de heri citerede forudsætninger for universitetsloven af 1999;  

 nemlig at det enkelte universitet får frihed til selv at bestemme sin  

 organisering.
Spørgsmål 8 Hvor i loven sikres de traditionelle akademiske foras  

 indflydelse, jf. universitetsloven? Svar:
 Med henvisning til mit svar på  

 spørgsmål 5 vil jeg gøre opmærksom på, at  

 lovforslaget ikke omfatter DTU s akademiske organer.
 Men jeg skal understrege, at jeg naturligvis ikke i  

 forbindelse med dispensationen fra universitetsloven vil godkende en  

 fravigelse fra universitetslovens § 1, stk. 2, og § 7, stk. 3, ligesom  

 konsistorium fortsat skal have kompetencen i alle akademiske  

 spørgsmål.
