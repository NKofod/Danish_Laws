 I skrivelse af 6. marts 1978 underrettede direktoratet - på grundlag af en  

 drøftelse derom i justitsministeriets centrale samarbejdsudvalg for  

 fængselsvæsenet - kriminalforsorgens tjenestesteder om revision af ordningen  

 med hensyn til udsendelse af det centrale samarbejdsudvalgs mødenotater til  

 de enkelte tjenestesteder.
 Efter nyordningen udsendes mødenotaterne i begrænset omfang, hvorfor en  

 række større tjenestesteder selv har måttet fremstille kopier af notaterne,  

 bl.a. til fordeling i de lokale samarbejdsudvalg.
 Som følge heraf har man besluttet at udsende mødenotaterne i større oplag  

 i overensstemmelse med vedlagte udsendelsesliste.
I tilslutning til udsendelseslisten bemærkes: (* 1) Anstalterne.
 De modtagne eksemplarer skal fordeles til bl.a.  

 anstaltslederen/vicefængselsinspektøren(-erne), afsnitsledere samt de lokale  

 afdelinger af Dansk fængselsforbund (betjentforeningen, vagtmesterforening,  

 værkmesterforening), kriminalforsorgsforeningen og HK.
 Arresthusene.
 Til hvert arresthus vil blive sendt 3 eksemplarer, der af arresthuset skal  

 fordeles til politimesteren, arrestforvareren samt personalets tillidsmand.
 Den frie kriminalforsorgs afdelinger og institutioner:
 Til hver afdeling/pension m.v. vil blive sendt 3 eksemplarer, der af  

 tjenestestedet forudsættes fordelt til afdelingslederen/forstanderen, HK og  

 kriminalforsorgsforeningen (hvis disse organisationer har medlemmer  

 beskæftiget ved det pågældende tjenestested).
H.
H.
Brydensholt /Kjærgaard Kriminalforsorgens anstalter, afdelinger og pensioner samt  

 arrestinspektørerne.
