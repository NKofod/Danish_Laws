 I henhold til § 63 i lov om arbejdsformidling og arbejdsløshedsforsikring  

 m.v., jfr. lovbekendtgørelse nr. 444 af 28. juli 1982, fastsætter  

 arbejdsdirektøren efter forhandling med landsarbejdsnævnet:
 § 1.  Dagpenge vil kunne udbetales til ledige  

 medlemmer, som uden egen skyld er blevet ledige og som er villige til at  

 overtage et anvist, passende arbejde.
 Stk. 2.  Undladelse af at overtage anvist arbejde samt  

 arbejdsophør medfører konsekvenser for dagpengeretten efter reglerne i kap.  

 2, medmindre medlemmet godtgør at have haft fyldestgørende grund til ikke at  

 overtage det anviste arbejde eller til at ophøre med sit arbejde.
Undladelse af at overtage anvist arbejde § 2.  Undladelse af at overtage arbejde  

 (arbejdsvægring) kan medføre konsekvenser for dagpengeretten, når et  

 arbejdsformidlingskontor eller en anerkendt arbejdsløshedskasse med  

 tilladelse til at foretage anvisning, har anvist medlemmet til et bestemt  

 arbejde.
 Stk. 2.  Ved vægring forstås såvel afslag på at overtage  

 anvist arbejde som forhold, der kan sidestilles hermed.
 Stk. 3.  Henvisning til samtale kan ikke medføre  

 konsekvenser for dagpengeretten efter reglerne i denne bekendtgørelse, men  

 kan få betydning i spørgsmålet om, hvorvidt medlemmet opfylder sin  

 forpligtelse til at stå til rådighed for arbejdsmarkedet.
§ 3.  Arbejdsvægring kan få betydning for  

 dagpengeretten, når det anviste arbejde har været passende.
Ved bedømmelsen  

 af, hvorvidt et arbejde er passende, skal der bl.a. tages hensyn til  

 medlemmets hidtidige beskæftigelse, uddannelse og kvalifikationer i øvrigt,  

 samt hvorvidt løn- og arbejdsvilkårene er i overensstemmelse med gældende  

 overenskomster for dette eller tilsvarende arbejde.
 Stk. 2.  Såfremt der er tvivl om, hvorvidt lønnen er  

 overenskomstmæssig, giver dette ikke medlemmet en ret til at undlade at  

 overtage det anviste arbejde forinden forholdet - eventuelt gennem den  

 faglige organisation - ved forhandling med arbejdsgiveren er søgt løst.
Stk. 3.  Afslag på et anvist arbejde uden for medlemmets  

 hidtidige fagområde kan få betydning for dagpengeretten, hvis arbejdet ikke  

 væsentligt forringer medlemmets muligheder for at vende tilbage til det  

 hidtidige fagområde.
Det er herved en betingelse, at medlemmet har bevaret en  

 sådan tilknytning til dette fagområde, at det er rimeligt at tage hensyn  

 hertil.
Stk. 4.  Undladelse af at overtage anvist arbejde uden  

 for medlemmets hidtidige geografiske område kan få betydning for  

 dagpengeretten.
Forventes arbejdsforholdet at vare mindst 6 måneder, kan  

 undladelse af at overtage det anviste arbejde dog kun få betydning for  

 dagpengeretten, hvis der på tilflytningsstedet er rimelig mulighed for at få  

 en passende bolig.
 § 4.  Fyldestgørende grund til arbejdsvægring  

 foreligger:
a.
Når et fuldtidsforsikret medlem anvises arbejde på mindre end fuld tid  

 og arbejdsgiveren ikke ønsker at udstede en frigørelsesattest, medmindre  

 arbejdet falder ind under regler om mindsteudbetaling af dagpenge.
b.
Når et deltidsforsikret medlem anvises arbejde med en sædvanlig  

 arbejdstid på over 6 timer i døgnet eller som beregnet i gennemsnit for en  

 måned har en varighed på over 30 timer pr. uge.
c.
Når et deltidsforsikret medlem anvises arbejde der bevirker, at  

 medlemmet mister retten til supplerende dagpenge i henhold til  

 arbejdsløshedslovens § 73.
d.
Når der er dokumenteret aftale om overtagelse af andet varigt arbejde  

 eller påbegyndelse af en uddannelse.
 Stk. 2.  Fyldestgørende grund kan endvidere foreligge,  

 når andre forhold bevirker, at medlemmet ikke har mulighed for at overtage  

 det anviste arbejde.
 Dette er bl.a. tilfældet:
a.
Når et medlem af helbredsmæssige grunde ikke eller kun med vanskelighed  

 vil kunne udføre arbejdet, eller det må forventes, at arbejdet vil medføre  

 opståen eller forværring af helbredsmæssige problemer, herunder problemer i  

 forbindelse med graviditet.
b.
Når afstanden mellem bopæl og arbejdssted medfører en urimelig  

 belastning af medlemmet på grund af vanskeligheder med transporten eller på  

 grund af den tid, der medgår.
c.
Når et medlem ikke kan overtage arbejde på grund af manglende mulighed  

 for pasning af børn eller andre familiemedlemmer af husstanden, der kræver  

 pleje, forudsat at medlemmet har gjort rimelige forsøg på at skaffe  

 pasningsmuligheder.
 Stk. 3.  Selv om et medlem har haft en fyldestgørende  

 grund til at vægre sig, vil medlemmet i det konkrete tilfælde kunne udelukkes  

 fra retten til dagpenge, hvis pligten til at stå til rådighed for  

 arbejdsmarkedet ikke kan anses for at være opfyldt.
 Stk. 4.  Et medlem, som inden for de sidste to år har  

 haft beskæftigelse i mindst 1 1/2 år og som forud for ledigheden har haft  

 beskæftigelse i samme ansættelsesforhold i mindst 1/2 år, kan inden for den  

 første måned efter ledighedens indtræden vægre sig ved at overtage anvist  

 arbejde, når dette i henseende til løn- og arbejdsvilkår ikke svarer til  

 medlemmets hidtidige beskæftigelse.
Arbejdsophør § 5.  Et arbejdsophør medfører konsekvenser for  

 dagpengeretten, såfremt medlemmet uden fyldestgørende grund selv har bragt  

 arbejdsforholdet til ophør eller er blevet afskediget med en grund, der kan  

 tilregnes medlemmet.
 § 6.  Fyldestgørende grund til et arbejdsophør  

 foreligger:
a.
Når et af de i § 5, stk. 1 og stk. 2 pkt. a og c nævnte forhold opstår  

 under et arbejdsforhold.
b.
Når et medlem opsiger sit arbejde for at overgå til efterløn.
c.
Når arbejdsophøret er begrundet i flytning, der skyldes  

 ægtefællens/samleverens overtagelse af varigt arbejde, påbegyndelse af  

 selvstændig virksomhed eller påbegyndelse af længerevarende uddannelse uden  

 for det hidtidige hjemsted.
Dette gælder ligeledes hjemmeboende, umyndige  

 børn, der på grund af forældrenes flytning af ovennævnte grunde, må ophøre  

 med at arbejde.
d.
Når arbejdsophøret efter almindelige arbejdsretlige principper ikke  

 skyldes medlemmets forhold, eller hvor risikoen for ophøret i øvrigt ikke  

 alene findes at skulle bæres af medlemmet.
 Stk. 2.  Ved bedømmelsen af, hvorvidt almindelige  

 arbejdsretlige forhold som nævnt i stk. 1, pkt. d. giver medlemmet ret til  

 uden dagpengemæssige konsekvenser at forlade sit arbejde, indgår blandt andet  

 om medlemmet - eventuelt gennem den faglige organisation - ved henvendelse  

 til arbejdsgiveren har forsøgt at opnå en løsning på de opståede problemer.
 Stk. 3.  Selv om et medlem har haft fyldestgørende grund  

 til at ophøre med sit arbejde, vil medlemmet i det konkrete tilfælde kunne  

 udelukkes fra retten til dagpenge, hvis pligten til at stå til rådighed ikke  

 kan anses for at være opfyldt.
 § 7.  Såfremt en arbejdsgiver tilbagekalder en  

 tidligere udstedt frigørelsesattest, kan medlemmet inden 14 dage og uden  

 dagpengemæssige konsekvenser opsige sit arbejde til fratræden umiddelbart før  

 udløbet af det givne varsel, eller såfremt det personlige varsel er længere,  

 da det tidligste tidspunkt herefter.
 Stk. 2.  Er der ved tilbagekaldelsen ikke givet noget  

 varsel, kan medlemmet inden 14 dage opsige sit arbejde.
 Medlemmet vil i sådanne opsigelsesperioder bevare retten til supplerende  

 dagpenge, uanset frigørelsesattest ikke foreligger.
 § 8.  Et medlem, der uberettiget undlader at overtage  

 et arbejde, mister retten til dagpenge i to uger fra den dato, hvor medlemmet  

 afviser arbejdet, eller, når afvisning ikke finder sted, fra den dato, hvor  

 arbejdet skulle være overtaget.
 § 9.  Uberettiget arbejdsophør medfører, at medlemmet  

 mister retten til dagpenge i fem uger fra datoen for arbejdsophøret.  

 Opsigelse af arbejde inden for en uge efter påbegyndelsen af et anvist  

 arbejde sidestilles dog med undladelse af at overtage arbejde.
§ 10.  Uberettiget undladelse af at overtage arbejde  

 og uberettiget arbejdsophør, der finder sted inden for 12 måneder efter  

 tidligere uberettiget arbejdsophør eller undladelse af at overtage arbejde  

 medfører, at medlemmet udelukkes fra dagpenge.
Dagpengeretten genindtræder,  

 når medlemmet har haft fem ugers arbejde til fuld sædvanlig arbejdstid, for  

 deltidsforsikrede dog arbejde med en arbejdstid svarende til den  

 gennemsnitlige arbejdstid før ledighedens indtræden.
 § 11.  Der udarbejdes en vejledning om anvendelsen af  

 bekendtgørelsen.
 § 12.  Bekendtgørelsen træder i kraft den 1. januar  

 1983.
 § 13.  Arbejdsdirektoratets bekendtgørelse nr. 297 af  

 20. juni 1980 om frigørelsesattester er hermed ophævet.
 Stk. 2.  Følgende cirkulærer bortfalder hermed:
