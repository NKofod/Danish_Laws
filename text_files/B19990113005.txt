Bekendtgørelse om gebyrer, der  

 opkræves af Finansstyrelsen I medfør af § 38, stk. 2, i lov om statens  

 uddannelsesstøtte, jf. lovbekendtgørelse nr. 558 af 31. juli  

 1998, tekstanmærkning nr. 103 til § 7 i finansloven for  

 finansåret 2000, og § 1 a, stk. 2, i lov om statsgaranterede  

 studielån, jf. lovbekendtgørelse nr. 951 af 16. december 1998,  

 fastsættes efter bemyndigelse:
 § 1. For ekspedition af finansforvaltningsopgaver  

 i forbindelse med lån, garantier og tilskud opkræves  

 følgende gebyrer:
1) Oprettelse og forhøjelse 1.450 kr.
2) Indfrielsesopgørelse for a)	lån med en samlet restgæld på under 5.000  

 kr.
Gratis b)	lån med en samlet restgæld på 5.000 kr. eller  

 derover 450 kr.
3) Relaksation og moderation 1.450 kr.
4) Gældsovertagelse, bevilling af henstand og anden administrativ  

 bevillingssag 450 kr.
 Stk. 2. Gebyrer efter stk. 1 lægges til  

 gælden og opkræves normalt sammen med næste terminsydelse.
 Stk. 3. Administrationsbidrag og påkravsgebyr  

 betales i overensstemmelse med de bestemmelser, der er gældende i det  

 pågældende pantebrev eller gældsbrev.
 Stk. 4. Udgifter i forbindelse med opkrævning m.v. af  

 terminsydelser, herunder Finansstyrelsens udlæg for porto m.v., betales  

 i forbindelse med terminsydelserne.
 § 2. For ekspedition af finansforvaltningsopgaver  

 i forbindelse med tilbagebetaling af studiegæld opkræves  

 følgende gebyrer:
1) Fornyet udsendelse af tilbagebetalingsplan, årsopgørelse og  

 kopi af lånedokument eller gældsbrev 100 kr.
2) Udsendelse af kontoudtog og saldoopgørelse 100 kr.
3) Moderation 500 kr.
Stk. 2. Gebyrer efter stk. 1, som opkræves for  

 ekspedition af finansforvaltningsopgaver, der vedrører misligholdt  

 studiegæld, lægges til gælden, og indbetalinger anvendes  

 først til dækning af gebyrerne, derefter til renter og til sidst  

 til afdrag.
Gebyrer, der opkræves for ekspedition af  

 forvaltningsopgaver, der vedrører den ordinære tilbagebetaling  

 af studiegæld, opkræves sammen med næste ydelse.
 Stk. 3. For ekspedition af finansforvaltningsopgaver i  

 forbindelse med den ordinære tilbagebetaling af stats- og  

 studielån og tidligere statsgaranterede studielån, der er  

 overført til Finansstyrelsen, opkræves følgende  

 gebyrer:
1) Udsendelse af rykker ved for sen betaling 50 kr.
2) Opsigelse af lån 125 kr.
 Stk. 4. Gebyrer efter stk. 3 lægges til  

 gælden og opkræves sammen med næste ydelse.
Stk. 5. For overførsel af et statsgaranteret  

 studielån til Finansstyrelsen opkræves et etableringsgebyr  

 på 350 kr.
Gebyret lægges til lånet og opkræves  

 sammen med næste ydelse.
Stk. 6. Til dækning af Finansstyrelsens udgifter i  

 forbindelse med opkrævning af indbetalinger på stats- og  

 studielån under ordinær tilbagebetaling, herunder udlæg for  

 porto m.v., opkræves et gebyr på 30 kr.
Gebyret opkræves en  

 gang om året i forbindelse med opkrævning af indbetalinger pr. 1  

 juni eller 1. juli.
 § 3. For ekspedition af finansforvaltningsopgaver  

 i forbindelse med inddrivelse af statslige fordringer (restancer)  

 opkræves følgende gebyrer:
1) Oprettelse af fordring 100 kr.
2) Opkrævning af ydelser i henhold til betalingsordninger a)	over giro, pr. opkrævning 10 kr.
b)	over betalingsservice, pr. opkrævning 5 kr.
3) Udsendelse af rykker ved for sen betaling 50 kr.
4) Indberetning til Det Fælles Lønindeholdelsessystem 200 kr.
 Stk. 2. Gebyrer efter stk. 1 lægges til  

 gælden, og indbetalinger anvendes først til dækning af  

 gebyrer, derefter til eventuelle renter og til sidst til afdrag på  

 gælden.
 § 4. For flere ekspeditionstyper i samme sag  

 betales gebyr for hver ekspeditionstype.
 § 5. Bekendtgørelsen træder i kraft  

 den 1. januar 2000, og har virkning for gebyrer, der opkræves efter 1.  

 januar 2000.
 Stk. 2. Samtidig ophæves Hypotekbankens bekendtgørelse  

 nr. 955 af 16. december 1998.
