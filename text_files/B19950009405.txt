I henhold til § 138 b i lov om social bistand, jf. lovbekendtgørelse nr. 1024 af 13. december 1994, som senest ændret ved lov nr. 1130 af 21. december 1994, meddeles:
 § 1.  Socialministeren har tilladt, at der i  

 Frederiksberg Kommune gennemføres en forsøgsordning, hvorefter den selvejende  

 institution Kongens Ø på entreprisevilkår modtager stofmisbrugere i  

 behandling.
 Stk. 2.  Andre amtskommuner og kommuner vil kunne søge  

 Socialministeriet om tilladelse til en tilsvarende forsøgsordning for  

 samarbejdet med Kongens Ø.
 § 2.  Forsøgsordningen indebærer for Frederiksberg  

 Kommune, at der foruden den finansiering, der følger af de forskellige  

 bestemmelser i bistandsloven, der anvendes i forbindelse med tilbud til  

 stofmisbrugere, vil kunne ske finansiering efter § 96, uanset at der ikke  

 foreligger driftsoverenskomst.
 Stk. 2.  I tilfælde hvor andre amtskommuner og kommuner  

 søger om tilladelse til en tilsvarende forsøgsordning, vil socialministeren  

 kunne godkende fravigelse af lovens § 135, stk. 3, således at taksten for  

 ophold finansieret efter § 96 i disse tilfælde aftales mellem amtskommunen  

 eller kommunen og Kongens Ø.
 § 3.  Forsøgsgodkendelsen træder i kraft den 18.  

 februar 1995 og har virkning fra 1. januar 1995 og gælder til og med den 31.  

 december 1996 eller indtil ikrafttræden af eventuelt ændrede bestemmelser for  

 området svarende til de fravigelser af loven, der er godkendt.
 Stk. 2.  Forsøgsgodkendelsens nærmere indhold fremgår af  

 Socialministeriets brev af 6. februar 1995. Brevet kan rekvireres i  

 Socialministeriet, Holmens Kanal 22, 1060 København K, telefon 33 92 93 00.
