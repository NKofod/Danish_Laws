Toldgodtgørelse, ikke  

 bestillingssvarende varer Klagen vedrører toldcentrets afgørelse af 2. februar 2000,  

 hvorved A A/S  nægtedes særlig toldgodtgørelse for varer,  

 der var taget retur fra importøren som ikke-bestillingssvarende.
 Det fremgår af sagen, at A A/S (herefter benævnt selskabet),  

 der er repræsentant for udenlandske virksomheder, indleverede  

 fortoldningsangivelse af 17. april 1999, med referencenummer 180417 0466, og  

 med angivelse af toldbeløb på 2308,60 kr. vedrørende  

 varer med varebeskrivelsen: "140 CLL Filet af atlanterhavslaks andre  

 laksefisk (salmo salar) frosset", som var solgt af en norsk eksportør  

  til en tysk importør.
 Den 13. august 1999 ansøgte selskabet toldcentret om tilladelse til  

 at genudføre nogle af de således fortoldede varer til  

 eksportøren i Norge, og toldcentret gav samme dato tilladelse til  

 udførsel af varerne.
 Ved toldcentrets skrivelse af 20. august 1999 meddeltes selskabet  

 følgende:
 "...
Vedr.: Tilladelse til tilbagesendelse af ikke bestillingssvarende  

 varer De har ved telefax af 13. august 1999 bedt om tilladelse til at  

 genudføre nogle fiskeprodukter.
De har telefonisk den 13. august 1999  

 oplyst, at varerne ikke var bestillingssvarende.
Vi gav samme dato tilladelse  

 til, at varerne udføres på følgende betingelser:
 Varerne skal være genudført inden 2 måneder regnet fra  

 den 13. august 1999.
 Såfremt De ønsker at søge om toldgodtgørelse i  

 henhold til artikel 238 i Rfo.
 nr 2913/92 om EF's Toldkodeks skal De indsende følgende:
 De skal desuden fremsende dokumentation for, at varerne ikke var  

 bestillingssvarende - f.eks. en kreditnota fra leverandøren samt en  

 skriftlig erklæring fra leverandøren hvoraf det fremgår,  

 hvilke fejl eller mangler der var ved varen.
 Endelig skal De indsende udførselsangivelserne med  

 udpassagetoldstedets attest for at varernes udførsel.
Vi skal gøre opmærksom på, at der ved  

 nærværende skrivelse ikke er taget endelig stilling til, om der  

 kan ydes toldgodtgørelse.
Ovenstående dokumentation skal  

 være os i hænde senest den 20. september 1999.
..." Selskabet indleverede i den anledning udførselsangivelse af 13.  

 august 1999, med rubrik 37 og 44 udfyldt som anvist af regionen, og med samme  

 varebeskrivelse som i fortoldningsangivelsen.
Selskabet indleverede  

 også rettelsesangivelse med rettelse af toldbeløbet fra det  

 tidligere angivne toldbeløb på 2308,60 kr. til 1773,50 kr.  

 Rettelsesangivelsen var af selskabet påført følgende  

 bemærkninger:
 "Da lakseportionernes længde, bredde og højde ikke svarede  

 til det bestilte for 31 kss. vedkommende, blev de sendt retur til Norge.
 Køberen har fået kreditnota.
Udført efter tilladelse fra T&S og anmodet om  

 toldgodtgørelse i.h.t.
RFO 2913/92 art. 182, stk. 3.
Udført som T1-varer jf.
RFO 2913 art. 238, stk. 2b.
 Kun søgt om toldgodtgørelse for de varer, som er returneret  

 til Norge jf. art. 897, 2454/93.
Fortoldning, faktura, kreditnota, T1-dok., erklæring fra den norske  

 eksportør." Som dokumentation for varernes ikke-bestillingssvarende karakter er  

 fremlagt:
Der er yderligere fremlagt kopi af den tyske importørs  

 reklamationsskrivelse af 10. maj 1999. I reklamationsskrivelsen er der  

 udførligt redegjort for, at varerne ikke svarede til  

 vareprøverne, idet de omhandlede varer var 20 cm lange, 2 cm, brede og  

 1-4 cm tykke,  mens vareprøverne havde været henholdsvist 12, 10  

 og 9 cm lange, 4, 5 og 7 cm brede, og 2,5 og 2 cm tykke.
Dernæst  

 anførtes i skrivelsen:
 "...
Wie soeben telefonisch besprochen, klären Sie bitte diesen  

 Sachverhalt mit Ihrem Produktionsleiter.
Wir können nicht ein sehr gutes  

 Muster schicken, end wenn dann die Bestellung kommt, wird gans anders  

 produziert.
Der Kunde benötigt nächste Woche wieder Ware, und zwar:  

 TK Lachsfilet-Portionen (Salmo Salar), ohne Haut (tiefenhautet), ohne  

 Gräten, moglichst nur Mittelstücke, frisch tiefgefroren (IQF),  

 1A-Spitzenqualitat, Format: max. 12 cm lang, max 7 cm breit und ca. 2,5 cm  

 dick. (also wie bemustert am 15.03).
 Wie hören gern noch heute von Ihnen, ob Sie davon am kommenden  

 Freitag, den 14.05 1 Palette davon schicken können.
Von den urspünglich 70 Kartons haben wir 31 Kartons vom Kunden  

 zurückerhalten.
Die Ware ist jetzt hier in Hamburg bei HKG im Kuhlhaus und steht zu Inrer Verfügung,  

 hierüber senden Sie bitte umgehend Ihre entsprechende Gutschrift.  

 Ausserdem bitten wir um Mittelung, wann die Ware abgeholt wird.
..." Endvidere er fremlagt kopi af "T-1 dokument" vedrørende de  

 omhandlede varer attesteret af afgangstoldstedet med stempel dateret 14.  

 august 1999.
 For selskabet er oplyst, at selskabet på grund af dets status som  

 repræsentant for eksportøren i forbindelse med fortoldningen,  

 ikke har kunnet fremskaffe en skriftlig ordrekopi eller  

 ordrebekræftelse vedrørende de omhandlede varer.
 På selskabets vegne er endelig oplyst, at selskabet har fået  

 toldgodtgørelse i to tilsvarende sager med returvarer.
Toldcentret har ved den påklagede afgørelse afslået  

 selskabets ansøgning om særlig toldgodtgørelse for de  

 omhandlede varer.
Som begrundelse herfor har toldcentret henvist til, at  

 selskabet som dokumentation for at varerne ikke var bestillingssvarende har  

 fremlagt erklæringerne af 19. august og 19. oktober 1999 fra den norske  

 eksportør og reklamationsskrivelsen af 10. maj 1999 fraden tyske  

 importør, og det er herefter anført, at selskabet ikke har  

 fremskaffet dokumentation, hvoraf det fremgår, at importøren  

 afviste varerne fordi de ikke svarede til betingelserne i de aftaler, der  

 lå til grund for varernes indførsel, jf.  artikel 238 i  

 Rådets forordning nr. 2913/92 om indførelse af en EF-toldkodeks  

 med senere ændringer.
Det er også anført, at  

 godtgørelse i henhold til denne bestemmelse forudsætter, at der  

 fremlægges dokumentation, hvoraf det utvivlsomt fremgår, at de  

 leverede varer ikke har svaret til bestillingen, og at det ikke berettiger  

 til toldgodtgørelse, hvis leverandører tager varer retur af  

 kulancemæssige årsager.
Selskabet har over for Landsskatteretten nedlagt påstand om, at  

 selskabet anses berettiget til toldgodtgørelse for de omhandlede  

 varer.
Til støtte herfor er anført, at selskabet har opfyldt  

 alle betingelser i toldkodeksens artikel 238. Således er artikel 238,  

 stk. 1, overholdt, da varerne ikke var bestillingssvarende;  artikel 238,  

 stk. 2a overholdt, da der er tale om fødevarer , som det i sagens  

 natur ikke er muligt  at returnere efter anvendelse, hvorfor også  

 artikel 892 i gennemførelsesbestemmelserne er overholdt; artikel 238,  

 stk. 2 b, overholdt, da toldcentret gav selskabet tilladelse til at  

 udføre varerne og varerne blev udført med T1-status; artikel  

 238, stk. 3, overholdt, da der ikke har været tale om midlertidig  

 indførsel til afprøvning; artikel 238, stk. 4 overholdt, da  

 dennes tolv måneders frist er overholdt.
Toldkodeksens artikel 182, stk. 3 er også overholdt i kraft af  

 toldcentrets forudgående tilladelse til udførsel.
Endvidere er  

 anført, at sagen ikke skal afgøres efter toldkodeksens artikel  

 238 men i stedet efter dennes artikel 236, stk. 1.
 Vedrørende toldcentrets tilladelse af 20. august 1999 til  

 tilbagesendelse af varerne er på selskabets vegne anført, at  

 selskabet har opfyldt alle de i denne tilladelse anførte betingelser.  

 Således er varerne udført med T1-status,  

 udførselsangivelsens rubrikker udfyldt som foreskrevet og varerne  

 udført inden 2 måneder.
Særlig for så vidt angår de dokumentationskrav som er  

 stillet i toldcentrets tilladelse af 20. august 1999, er henvist til, at  

 selskabet den 23. august 1999 indsendte rettelsesangivelse til toldcentret,  

 hvoraf fortoldningsangivelsens nummer og dato samt toldbeløbets  

 størrelse fremgik.
For så vidt angår kravet om  

 fremlæggelse af erklæringer fra varemodtager om at varerne ikke  

 har været forsøgt afsat, og at varerne er identiske med de varer  

 der blev indfortoldet, er anført, at der i toldkodeksen og  

 gennemførelsesbestemmelserne hertil, ikke findes nogen artikler,  

 hvoraf det fremgår, at der kan kræves fremlæggelse af  

 sådanne erklæringer.
Derudover er det ikke rimeligt at anvende  

 "gummiparagrafferne" i kodeksens artikel 6, stk. 1, og  

 gennemførelsesbestemmelsernes artikel 879, stk. 1, på en  

 sådan måde, at toldmyndighederne derved kan kræve al den  

 dokumentation der passer dem, og dermed afskære firmaer fra  

 toldgodtgørelse.
Uanset selskabet har fundet disse dokumentationskrav  

 urimelige, er de dog opfyldt alligevel.
Der er herved henvist til de to  

 fremlagte erklæringer af 19. august 1999 fra leverandøren,  

 hvoraf den ene er underskrevet af varemodtageren, til den fremlagte  

 reklamationsskrivelse af 10. maj 1999 fra varemodtageren, samt  

 leverandørens oversættelse heraf i skrivelse af 19. oktober  

 1999, samt til den fremlagte kopi af fakturaen af 15. april 1999 og den  

 tilhørende kreditnota af 13. august 1999.  Der er endelig henvist, at  

 toldcentret i to andre tilsvarende sager har givet selskabet  

 toldgodtgørelse.
 Toldcentret har under sagens behandling for Landsskatteretten udtalt, at  

 det fremgik af toldcentrets tilladelse til udførsel af 20. august  

 1999, at det var en betingelse for efterfølgende at opnå  

 toldgodtgørelse, at selskabet indsendte en erklæring fra  

 modtageren af varerne om, at  varerne ikke havde været benyttet, at  

 varerne ikke havde være forsøgt afsat og at varerne var  

 identiske med de varer der blev indfortoldet, hvilken erklæring skal  

 anvendes som dokumentation for varernes ikke-bestillingssvarende karakter.  

 Når sådan erklæring ikke fremlægges, er det ikke  

 dokumenteret, at betingelserne for toldgodtgørelse efter kodeksens  

 artikel 238 er opfyldt, ligesom betingelserne for at få tilladelse til  

 forudgående udførsel ikke er overholdt.
Told- og Skattestyrelsen har under sagens behandling for Landsskatteretten  

 indstillet, at den påklagede afgørelse stadfæstes.
Til  

 støtte herfor er anført, at sagen vedrører stillingtagen  

 til anmodninger om toldgodtgørelse, og at bevisbyrden for at  

 betingelserne for godtgørelse er opfyldt dermed påhviler  

 selskabet.
I sager som den omhandlede stiller toldcentrene i praksis meget  

 strenge dokumentationskrav, fordi det ofte ses, at varer tages retur af rent  

 kulancemæssige årsager.
Normalt kræver toldcentrene tre  

 typer dokumentation, nemlig for det første fremlæggelse af  

 kreditnota, for det andet fremlæggelse af en erklæring fra  

 leverandøren af hvilken det præcist fremgår, hvori givne  

 varers mangler består og for det tredje fremlæggelse af ordrekopi  

 ordrebekræftelse eller lignende.
Sidstnævnte kræves under  

 henvisning til, at kodeksens art. 238 efter ordlyden vedrører varer  

 der afvises fordi de "er defekte eller ikke svarer til betingelserne i den  

 kontrakt, på grundlag af hvilken varerne er blevet indført", men  

 også fordi denne type dokumentation er den mest objektive i sin  

 karakter, og den eneste slags dokumentation der foreligger inden der  

 påbegyndes overvejelser om, hvorvidt der ønskes  

 godtgørelse.
Styrelsen fandt ikke at der i den konkrete sag var  

 fremlagt tilstrækkelig dokumentation for varernes  

 ikke-bestillingssvarende karakter, og bemærkede særligt  

 vedrørende den fremlagte reklamationsskrivelsen af 10. maj 1999, at  

 det heller ikke af denne fremgik, hvilke varer der var bestilt.
Endelig  

 bemærkedes, at det er vigtigt at være opmærksom på,  

 at medlemsstater kan risikere at blive kritiseret af EU-myndigheder og endog  

 blive gjort finansielt ansvarlige, såfremt konkrete regler  fraviges,  

 men at afgørelsen af den konkrete sag dog i en vist omfang beroede  

 på et konkret skøn.
 Landsskatteretten udtaler:
 Rådets forordning (EØF) nr. 2913/92 om indførelse af  

 en EF-toldkodeks, artikel 238, bestemmer:
 "1. Godtgørelse af eller fritagelse for importafgifter ydes, hvis  

 det godtgøres, at det bogførte beløb for disse afgifter  

 vedrører varer, der er henført under den pågældende  

 toldprocedure, og som afvises af importøren, fordi de på et  

 tidspunkt, der er omhandlet i artikel 67, er defekte eller ikke svarer til  

 betingelserne i den kontrakt, på grundlag af hvilken varerne er blevet  

 indført.
 ...
2. Godtgørelse af eller fritagelse for importafgifter er betinget  

 af, at ..." Artikel 892 i Kommissionens forordning (EØF) nr. 2454/93 af 2. juni  

 1993 om visse gennemførelsesbestemmelser til EF-toldkodeks bestemmer  

 yderligere:
 "Godtgørelse af eller fritagelse for importafgifter efter kodeksens  

 artikel 238 indrømmes ikke for varer:
 ...
- der er blevet solgt af importøren, efter at det er blevet  

 konstateret, at de var defekte eller ikke-bestillingssvarende." Som sagen foreligger oplyst lægger Landsskatteretten til grund, at  

 de omhandlede varer for hvilke selskabet søgte om  

 toldgodtgørelse er identiske med de varer, der blev angivet til  

 fortoldning ved selskabets fortoldningsangivelse af 17. april 1999, at  

 varerne ikke blev anvendt eller forsøgt afsat af importøren,  

 efter at dette selskab konstaterede, at varerne ikke var bestillingssvarende,  

 samt at varerne blev udført til Norge i overensstemmelse med selskabet  

 udførselsangivelse der blev indleveret og stemplet inden to  

 måneder efter toldcentrets tilladelse til udførsel af  

 varerne.
På grundlag af den af selskabet fremlagte dokumentation, herunder  

 særlig reklamationsskrivelsen af 10. maj 1999 fra importøren,  

 eksportørens skrivelser af 19. august og 19. oktober 1999 til  

 selskabet, samt kreditnota af 13. august 1999, finder retten det derudover  

 godtgjort, at varerne afvistes af importøren fordi de på grund  

 af varernes længde, bredde og tykkelse afveg væsentligt fra  

 vareprøver, som bestillingen var afgivet på baggrund af, og at  

 eksportøren tog varerne retur af denne grund, og i den  

 sammenhæng krediterede importøren den oprindeligt kontraherede  

 pris for varerne.
Herefter og efter de foreliggende oplysninger om varernes  

 karakter finder retten det tilstrækkeligt godtgjort, at varerne har  

 været afvist fordi de ikke svarede til bestillingen, jf. toldkodeksens  

 artikel 238, stk. 1, idet det herved også bemærkes, at det i det  

 konkrete tilfælde efter omfanget og indholdet af den fremlagte  

 dokumentation ikke kan være afgørende, at der ikke er fremlagt  

 ordrekopi eller i øvrigt under de foreliggende omstændigheder om  

 de krav til varernes kvalitet som har dannet grundlag for afvisningen  ikke  

 eksplicit har fremgået af bestillingen.
 Som følge af det anførte finder retten, at selskabet  

 må anses berettiget til ydelse af særlig toldgodtgørelse i  

 henhold til toldkodeksens artikel 238 for de omhandlede varer, og den af  

 selskabet nedlagte påstand herom tages derfor til følge.
