(Tilskud til pensionister) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om statstilskud til energibesparende foranstaltninger vedrørende  

 bygninger, jfr. lovbekendtgørelse nr. 498 af 14. september 1977, foretages  

 følgende ændringer:
1. I § 2, stk. 1, indsættes efter 1. pkt.:  

 "Tilskud ydes endvidere til ejere af en- og tofamilieshuse,  

 ejerlejligheder og stuehuse på landet, der tjener til helårsbolig for ejeren,  

 såfremt ejeren eller dennes ægtefælle modtager eller får forskud på  

 folkepension, enkepension eller invalidepension eller modtager  

 invaliditetsydelse." 2. I § 2, stk. 2, nr. 1, ændres "som ikke er  

 omfattet af stk. 1" til: "uden eget køkken".
 3. I § 2, stk. 2, nr. 2, ændres "erhverv"  

 til: "beboelse eller til erhverv".
 4. I § 10 indsættes efter stk. 2 som nye stykker:
 "Stk. 3. Tilskud kan ikke ydes til ansøgere, som efter § 15M i lov om  

 påligningen af indkomst- og formueskat til staten har fået meddelt  

 forhåndsgodkendelse af fradragsret for udgifter til energibesparende  

 foranstaltninger i samme ejerbolig.
Stk. 4.  Tilskud kan ikke ydes til en investering,  

 hvortil der ydes tilskud efter lov nr. 242 af 8. juni 1979 om statstilskud  

 til udnyttelse af vedvarende energikilder m.v. eller lov nr. 261 af 8. juni  

 1977 om statstilskud til energibesparende foranstaltninger i forbindelse med  

 industrielle processer m.v." Stk. 3-6 bliver herefter stk. 5-8.
 5. I § 13a udgår ", i samarbejde med  

 kommunerne,", og "foranstaltninger i henhold til denne lov"  

 ændres til: "energibesparende foranstaltninger".
 6. Efter § 15 indsættes:
"§ 15a.
Boligministeren kan bemyndige en under ministeriet oprettet  

 styrelse til at udøve de beføjelser, der i denne lov er tillagt  

 ministeren." § 2 I lov om påligningen af indkomst- og formueskat til staten  

 (ligningsloven), jfr. lovbekendtgørelse nr. 399 af 11. september 1979,  

 foretages følgende ændring:
 I § 15M, stk. 2, 2. pkt., indsættes efter "beboelsesejendomme":  

 ", ligesom der ikke kan indrømmes fradrag efter stk. 1 til  

 skattepligtige, der efter 1. januar 1980 har modtaget tilsagn om sådanne  

 tilskud til energibesparende foranstaltninger i ejerboligen".
§ 3 Stk. 1.  Loven træder i kraft ved bekendtgørelsen i  

 Lovtidende.
 Stk. 2.  § 2 har virkning fra og med indkomståret 1980.
§ 4 Der kan i intet tilfælde indrømmes fradrag i den skattepligtige indkomst  

 efter ligningsloven for udgifter til energibesparende foranstaltninger,  

 såfremt den skattepligtige efter 1. januar 1980 har modtaget tilsagn om  

 tilskud til energibesparende foranstaltninger i ejerboligen.
