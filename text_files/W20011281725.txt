Landsskatteretskendelse Klagen skyldes, at told- og skatteregionen ved afgørelse truffet  

 den 16. juni 2000 ikke har godkendt fradrag for tab på debitor for A ApS i  

 medfør af momslovens § 27, stk. 6, samt, at regionen ikke har godkendt  

 fradrag  

 for olie-, el- og CO2-afgift under henvisning til, at virksomheden ikke har  

 forbrugt de afgiftspligtige varer.
Det er oplyst, at det klagende selskabs formål er at foretage  

 administration, udlejning samt holdingvirksomhed.
Selskabet er sambeskattet  

 med  

 datterselskabet B A/S, der driver virksomhed med grossistsalg.
Der blev den  

 18.  

 august 1999 afsagt konkursdekret for B A/S og kurator har den 15. november  

 1999  

 udsendt meddelelse om, at der ikke vil blive udbetalt dividende til usikrede  

 kreditorer.
 Selskabet er 1. april 1985 frivillig registreret for udlejning  

 af fast ejendom til B  

    

 A/S og C ApS.
 Ad fradrag for tab på  

 debitorer:
 Selskabets tilgodehavende hos B A/S har ifølge  

 mellemregningskontoen udgjort følgende:
Pr. 30. juni 1995 1.826.116 kr.
Pr. 30. juni 1996 1.023.017 kr.
Pr. 30. juni 1997 2.537.589 kr.
Pr. 30. juni 1998 2.397.097 kr.
Pr. 30. juni 1999 2.727.706 kr.
Det fremgår af mellemregningskontoen, at der ikke er beregnet  

 rente.
Advokaten har oplyst, at datterselskabet har betalt i det omfang, det  

 har været muligt.
Det fremgår videre, at der på mellemregningskontoen månedligt er  

 debiteret beløb som adm. vederlag, husleje og leje maskiner.  

 Administrationsvederlaget  

 er opført med beløb svingende fra 93.750 kr., 119.750 kr., 106.250 kr. til  

 181.250 kr. pr. måned.
Husleje og leje af maskiner er opført med henholdsvis  

 26.250 kr. og 1.875 kr. pr. måned.
I januar 1996 er under kredit angivet et  

 beløb på 925.000 kr. som lån fra B.
Selskabet har i momsangivelsen for 4. kvartal 1999 foretaget  

 fradrag for tab på tilgodehavende hos B A/S.
Tabet er opgjort til 2.727.706  

 kr.  

 og momsen heraf er beregnet til 534.375 kr.
Told- og skatteregionen har ved den påklagede afgørelse ikke  

 anset selskabet for berettiget til fradrag for momsen af det omhandlede tab.  

 Det er anført, at ifølge momslovens § 27, stk. 6, kan der i momsgrundlaget  

 fradrages 80 % af det konstaterede tab på uerholdelige fordringer, der  

 vedrører  

 leverede varer og ydelser.
Forudsætningen for, at et tab kan fradrages er, at  

 tabet er konstateret ved afslutning af konkurs, tvangs- eller frivillig  

 akkord  

 eller forgæves fogedforretning.
Det er regionens opfattelse, at selskabet har  

 ydet en kredit ud over, hvad der er sædvanligt og burde have indset, at B A/S  

 ikke ville være i stand til at betale.
Det er regionens vurdering, at tabet  

 ikke kan anses for at være tab som følge af en momspligtig leverance, men  

 derimod en følge af et gave-/låneforhold, som ikke berettiger til fradrag i  

 momsgrundlaget.
Told- og skatteregionen har under sagens behandling ved  

 Landsskatteretten afgivet udtalelse, hvori det er anført, at de  

 transaktioner,  

 der er foregået mellem de to selskaber adskiller sig fra et normalt  

 forretningsmellemværende  

 mellem uafhængige selskaber.
Forholdet har karakter af at være et udlån til  

 datterselskabet, og moderselskabet fortsætter med at levere momspligtige  

 ydelser til datterselskabet uagtet, at der ikke er udsigt til at  

 datterselskabet kan betale.
Regionen fastholder, at der ikke er foretaget  

 renteberegning.
Der er herved henvist til udskrift af mellemregningskontoen  

 fra  

 juli 1995 til juli 1999, hvoraf fremgår, at kontoen ikke er tilskrevet  

 renter.  

 Selvom det af de fremlagte indbetalingsbilag fremgår, at beløbet er incl.  

 renter fragår hele det betalte beløb i hovedstolen.
Endvidere er gjort  

 opmærksom på, at virksomheden har beregnet sit tab på grundlag af  

 mellemregningskontoens udvisende pr. 1. juli 1999, hvilken konto indeholder  

 ikke momsbelagte posteringer, bl.a. lån og afdrag på lån.
 Selskabets advokat har over for Landsskatteretten nedlagt  

 påstand om, at der godkendes fradrag for moms af tab på debitor med 534.375  

 kr.
Advokaten har til støtte herfor anført, at det bestrides, at der  

 aldrig er beregnet renter eller lavet rykkere.
Der er fremlagt kopi af  

 cirkulæreskrivelse af 15. november 1999 vedrørende dokumentation for tabet  

 samt  

 faktura af 1. februar 1999. Videre er fremlagt kopi af en række faktiske  

 betalinger i perioden 25. august 1997 til 14. april 1999. Det er gjort  

 gældende, at der er sket afvikling ved faktiske bygninger og i øvrigt på  

 markedsvilkår for koncernforbundne virksomheder.
Endelig er henvist til en  

 principafgørelse fra Skatteministeriet gengivet i Da. 956 januar 1986.
 Landsskatteretten skal  

 udtale:
 I henhold til momslovens § 27, stk. 6, kan der i  

 afgiftsgrundlaget fradrages 80 % af konstaterede tab på uerholdelige  

 fordringer  

 vedrørende leverede varer og ydelser.
 Det anses ikke at være stridende mod bestemmelsen, at begrænse  

 fradragsretten for interesseforbundne parter, såfremt en kredit ved  

 leverancer  

 ikke kan anses at være begrundet i forretningsmæssige forhold, men  

 udelukkende  

 i varetagelsen af formueinteresser.
 Retten bemærker, at kurator har erklæret, at der i selskabet B  

 A/S ikke vil blive udbetalt dividende til usikrede kreditorer.
Landsskatteretten finder, at der i mellemværendet er ydet B A/S  

 en kredit, der ligger ud over det sædvanlige.
Henset til udviklingen af  

 mellemregningskontoen finder retten, at der ikke er tale om et sædvanligt  

 løbende debitortilgodehavende over for B A/S, men derimod at tilgodehavende  

 er  

 overgået til at blive et egentligt låneforhold mellem klageren og B A/S.  

 Klageren har således løbende leveret de pågældende ydelser, uagtet, at der  

 var  

 opstået et større tilgodehavende, ligesom de løbende betalinger fra B A/S  

 ikke  

 helt har kunnet dække de løbende leveringer og derved på ingen måde har  

 kunnet  

 afdrage på gælden netto.
 Idet retten ikke finder, at den ydede kredit kan anses for  

 forretningsmæssigt begrundet, findes der ikke at kunne godkendes fradrag  

 efter  

 momslovens § 27, stk. 6.
 Den påklagede afgørelse stadfæstes derfor på dette punkt.
 Ad fradrag for  

 energiafgifter:
 Selskabet har i perioden 1. april 1995  31. december 1999  

 løbende foretaget fradrag for olie-, el- og CO2-afgift med henholdsvis 11.943  

 kr., 135.585 kr. og 11.639 kr. eller i alt 159.167 kr.
 Regionen har ved den påklagede afgørelse ikke anset selskabet  

 for berettiget til fradrag for olie-, el- og CO2-afgift på i alt 159.167 kr.,  

 idet de afgiftspligtige varer er anset for forbrugt i B A/S, da det klagende  

 selskab kun har haft udlejning og ingen produktion, jf. olieafgiftslovens §  

 11,  

 stk. 1, nr. 1 samt elafgiftslovens § 11, stk. 1, nr. 1.
 Told- og skatteregionen har over for Landsskatteretten udtalt,  

 at virksomheden er frivillig registreret for udlejning af fast ejendom,  

 hvorfor  

 det er regionens opfattelse, at der ikke kan godkendes fradrag for  

 energiafgifterne.
 Selskabets advokat har over for Landsskatteretten nedlagt  

 påstand om fradrag for energiafgifter med 159.167 kr. i overensstemmelse med  

 selskabets angivelser.
Til støtte for påstanden har advokaten anført, at ingen af de to  

 virksomheder driver nogen form for produktion.
B A/S driver virksomhed med  

 grossistsalg og råder over et mindre lagerlokale.
Det klagende selskab driver  

 virksomhed med administration og råder over et areal på ca. 300 m2 med ca. 4  

 fuldtidsansatte.
Elforbruget medgår hertil, dvs. bl.a. til samtlige  

 bogholderimaskiner, edb-anlæg mv.
Således ejes samtlige driftsmidler og  

 installationer i bygningerne af det klagende selskab, mens B A/S alene er  

 ejer  

 af ikke elforbrugende driftsmidler (biler). Det er således gjort gældende, at  

 forbruget er sket af det klagende selskab, der som nævnt har udført alt det  

 faktiske administrationsarbejde og forbrugt el hertil.
 Landsskatteretten skal  

 udtale:
I henhold til elafgiftsloven § 11, stk. 1 kan momsregistrerede  

 virksomheder som hovedregel få tilbagebetalt afgiften efter loven af  

 forbrugte  

 afgiftspligtige varer.
Efter lovens § 11, stk. 3, kan der imidlertid ikke  

 ydes  

 tilbagebetaling for afgiftspligtig elektricitet og varme, som forbruges i  

 vandvarmere, varmepumper til opvarmning af brugsvand samt fast installerede  

 elektriske radiatorer, strålevarmeanlæg, varmeblæsere, konvektionsovne,  

 varmepumper og lignende anlæg beregnet til rumopvarmning, medmindre der er  

 tale  

 om procesformål omfattet af stk. 5. I henhold til mineralolieafgiftslovens §  

 11, stk., 1 kan momsregistrerede virksomheder som hovedregel få tilbagebetalt  

 afgiften efter loven af forbrugte varer.
Endvidere kan der i henhold til  

 kuldioxidafgiftslovens § 9, stk. 4, ske tilbagebetaling af 10 % af afgiften  

 for  

 det forbrug, der er fuldt ud tilbagebetalingsberettiget efter § 11 i  

 elafgiftsloven og mineralolieafgiftsloven.
Landsskatteretten bemærker, at det er en betingelse for  

 tilbagebetaling af afgiften, at energiprodukterne er forbrugt i virksomheden.  

 Således kan udlejere af fast ejendom ikke opnå afgiftsgodtgørelse for f.eks.  

 elektricitet og varme, der forbruges af lejerne.
Ud fra de i sagen  

 foreliggende  

 oplysninger om klagerens virksomhed og aktiviteter finder retten, at klageren  

 ikke kan anses for at have forbrugt energiprodukterne i klagerens virksomhed.  

 Retten finder følgelig, at klageren ikke er berettiget til  

 afgiftsgodtgørelse,  

 hvorfor den påklagede afgørelse stadfæstes på dette punkt.
