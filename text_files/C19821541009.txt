(Til landets læger) 1 INDLEDNING I medfør af § 11 i lov nr. 72 af 14. marts 1934 om udøvelse af  

 lægegerning, jfr. lovbekendtgørelse nr. 426 af 19. august 1976, pålægger  

 sundhedsstyrelsen herved landets læger efter de nedenstående under 2 og 3  

 anførte regler at foretage indberetning til det pr. 1. juli 1980 oprettede  

 register over personer med vidtgående psykisk handicap.
 Registret, for hvilket der ved indenrigsministeriets bekendtgørelse af 25.  

 juni 1980, som ændret ved bekendtgørelse af 13. februar 1981 og  

 bekendtgørelse af 11. maj 1981, er fastsat forskrifter i medfør af lov nr.  

 294 af 8. juni 1978 om offentlige myndigheders registre, har efter  

 registerforskrifterne til formål: at skaffe oplysninger til brug for den  

 lægelige forskning inden for åndssvaghed, at give oplysninger til brug for  

 planlægningen inden for sundhedsvæsenet og at give oplysninger til brug for  

 sundhedsstyrelsens medicinalstatistik.
Baggrunden for oprettelsen af registret er, at det hidtil af  

 socialstyrelsen førte register over åndssvageforsorgens klienter ophørte at  

 eksistere pr. 1. januar 1980 ved udlægningen af åndssvageforsorgen til  

 amtskommunerne; det sociale begreb åndssvaghed blev herved afskaffet, og  

 åndssvageforsorgens klienter blev indbefattet under betegnelsen: Personer med  

 vidtgående fysiske eller psykiske handicap.
Sygdomsbegrebet åndssvaghed  

 eksisterer imidlertid stadig.
Den moderne lægevidenskab gør det muligt at  

 klarlægge ætiologien for en del former for åndssvaghed, som før i tiden blev  

 klassificeret som medfødt, af ukendt oprindelse.
Der kan nu sættes ind med  

 behandling og profylakse, men det vil kun være muligt at følge den lægelige  

 behandling, hvis de lægelige oplysninger bevares i et register, der suppleres  

 med nykonstaterede tilfælde af åndssvaghed.
Kun ved hjælp af et register vil  

 man være i stand til at følge behandlingsresultaterne og dermed at planlægge  

 fremtidig behandling.
De diagnoser, der kommer i betragtning ved indberetning, er følgende, jfr.  

 sundhedsstyrelsens sygdomsklassifikation: 311 Retardatio mentalis levis.  

 Debilitas mentis. Åndssvaghed i let grad.
Debilitet. 312 Retardatio mentalis  

 moderata.
Imbecillitas levis.
Impecilitet i lettere grad. 313 Retardatio  

 mentalis gravis.
Imbecillitas gravis.
Imbecilitet i sværere grad: 314  

 Retardatio mentalis profunda.
Idiotia. Åndssvaghed i dyb grad.
Idioti. 315  

 Retardatio mentalis non specificata.
Oligophrenia.
Ikke nærmere specficeret  

 åndssvaghed.
 Indberetning skal ske, både når de nævnte diagnoser optræder som  

 hoveddiagnoser, og når de optræder som bidiagnoser.
Indberetning foretages til Institut for psykiatrisk demografi, Psykiatrisk  

 hospital i Århus, 8240 Risskov.
Indberetningsblanketten (form 2042) er  

 optrykt som bilag til nærværende cirkulære.
Blanketten kan rekvireres hos  

 instituttet.
2. INDBERETNING I ENKELTTILFÆLDE Indberetning foretages, dels når en af de foran under 1 anførte sygdomme  

 diagnosticeres, dels ved senere indtræffende begivenheder, der medfører  

 ændring af patientens status, herunder ændring af diagnose/bidiagnose,  

 gennemførelse af særlige foranstaltninger som f.eks. sygehusindlæggelse,  

 anbringelse i døgninstitution (boinstitution) eller udskrivning herfra, død.
Indberetningspligten påhviler den læge, der endeligt stiller diagnosen  

 eller konstaterer eller foranlediger den senere indtræffende begivenhed som  

 nævnt gennemført, det være sig alment praktiserende læge, skolelæge,  

 praktiserende speciallæge, sygehusoverlæge, ledende læge ved enhver  

 institution samt læge, der uden at være ledende læge ved institution, har det  

 lægelige ansvar for den pågældende institution, f.eks. som konsulent.
Det  

 følger heraf, at f.eks. en alment praktiserende læge, der henviser en patient  

 til specialafdeling på sygehus, herved er fritaget for indberetningspligten,  

 der herefter påhviler specialafdelingens overlæge som den, der endeligt  

 stiller diagnosen eller konstaterer eller foranlediger den senere  

 indtræffende indberetningspligtige begivenhed.
 Ved førstegangsregistrering af en mindreårig patient underrettes  

 indehaveren af forældremyndigheden om, at patienten er optaget i registret.  

 Ved førstegangsregistsrering af en patient på 18 år eller derover underrettes  

 den pågældende selv, eller, hvis patienten er umyndiggjort, den pågældendes  

 værge.
3. ÅRLIG INDBERETNING OM TIDLIGERE REGISTREREDE  

 PERSONER Een gang om året vil der fra Institut for psykiatrisk demografi blive  

 udsendt spørgeskemaer vedrørende allerede registrerede patienter for at  

 sikre, at registrets oplysninger regelmæssigt ajourføres.
Spørgeskemaet (form  

 2043) er optrykt som bilag til nærværende cirkulære.
Spørgeskemaet vil for  

 patienter, der er anbragt på lægeligt ledede institutioner, blive udsendt til  

 den ledende læge, for personer, der er anbragt på ikke-lægeligt ledet  

 institution, til den læge, der har det lægelige ansvar for denne, og ellers  

 til den læge, der senest har foretaget indberetning.
4. IKRAFTTRÆDEN Nærværende cirkulære træder i kraft den 1. januar 1983.
