 Herved bekendtgøres lov. nr. 220 af 31. maj 1963 om  

 landinspektørvirksomhed, med de ændringer, der følger af lov nr. 308 af 8.  

 juni 1977.
 § 1.  Landinspektører beskikkes af  

 landbrugsministeren.
Stk.2.  Ret til at få meddelt beskikkelse som  

 landinspektør har enhver, som Stk. 3.  Landbrugsministeren kan godkende, at ansættelse  

 andre steder end de i stk. 2, nr. 4, nævnte medregnes i de 3 år, dog højst  

 med 1 år, eller at ansættelse i matrikeldirektoratet medregnes med indtil 2  

 år enten alene eller sammenlagt med indtil 1 års ansættelse andre steder end  

 de i stk. 2, nr. 4, nævnte, således at den sammenlagte periode højst bliver 2  

 år.
 Stk.4.  Landbrugsministeren kan i særlige tilfælde  

 fravige stk. 2, nr. 4, og stk. 3.
Stk.5.  Beskikkelse kan nægtes under de i borgerlig  

 straffelovs § 78, stk. 2, nævnte omstændigheder.
Endvidere kan beskikkelse  

 nægtes, såfremt den pågældende i stilling eller erhverv har udvist en sådan  

 adfærd, at der er grund til at antage, at han ikke vil udøve virksomheden som  

 landinspektør på forsvarlig måde.
 § 2.  (Ophævet).
 § 3.  Beskikkelse som landinspektør bortfalder, når  

 vedkommende ophører med at opfylde de i § 1, stk. 2, nr. 1 eller 2, angivne  

 betingelser.
 § 4.  Uden for Københavns og Frederiksberg kommuner og  

 uden for Sønderjylland, hvor matrikulært arbejde udføres af  

 amtslandinspektører, må matrikulært arbejde kun udføres af praktiserende  

 landinspektører og deres assistenter med beskikkelse.
 Stk. 2.  Kommuner, herunder amtskommuner, kan dog med  

 samtykke fra landbrugsministeren lade matrikulære arbejder udføre af  

 landinspektører ansat under kommunen, når særlige forhold taler derfor.
 Stk. 3.  Bestemmelsen i stk. 1 er ikke til hinder for,  

 at landbrugsministeren lader særlige matrikulære arbejder udføre af  

 landinspektører, der er ansat i landbrugsministeriet, matrikeldirektoratet.
 Stk. 4.  Landbrugsministeren kan i øvrigt fravige  

 bestemmelserne i stk. 1, når særlige forhold taler derfor.
 § 4 a.  En praktiserende landinspektør må ikke i form  

 af interessentskab eller på lignende måde drive landinspektørvirksomhed  

 sammen med andre end praktiserende landinspektører.
Stk.2.  En praktiserende landinspektør må kun have mere  

 end eet kontorsted, hvis hvert kontor ledes af en praktiserende landinspektør  

 eller en landinspektørassistent med beskikkelse.
Ingen må være leder af mere  

 end eet kontorsted.
 Stk. 3.  Før et kontorsted etableres, skal der indgives  

 anmeldelse herom til landbrugsministeren.
 Stk. 4.  Landbrugsministeren kan fravige stk. 1 og 2.
§ 5.  En praktiserende landinspektør eller en  

 landinspektørassistent med beskikkelse må ikke udføre matrikulært arbejde  

 vedrørende en ejendom, når han har en væsentlig interesse i ejendommen eller  

 er interesseret i sagen på en måde, der i øvrigt kan vække tvivl om hans  

 upartiskhed.
Han må heller ikke udføre matrikulært arbejde vedrørende en  

 ejendom, når nogen af følgende har en væsentlig interesse i ejendommen:
 Stk. 2.  Ingen landinspektør må udføre matrikulært  

 arbejde, som en anden landinspektør i samme virksomhed er afskåret fra at  

 udføre efter stk. 1.
 Stk. 3.  Landbrugsministeren afgør i tvivlstilfælde om  

 stk. 1 og 2 er til hinder for, at landinspektøren udfører arbejdet.
 Stk. 4.  Landbrugsministeren kan fravige stk. 1 og 2,  

 såfremt interessen må antages ikke at have nogen betydning på grund af det  

 pågældende matrikulære arbejdes karakter eller omfang.
 Stk. 5.  Landbrugsministerens afgørelser efter stk. 3 og  

 4 kan indbringes for retten i den retskreds, hvor ejendommen er beliggende.
§ 6.  Landbrugsministeren kan pålægge en praktiserende  

 landinspektør at udføre et matrikulært arbejde, hvis samtlige  

 landinspektører, inden for hvis naturlige forretningsområde arbejdet falder,  

 har afslået at udføre det.
Når ikke særlige forhold taler derimod, bør  

 arbejdets udførelse pålægges en af de sidstnævnte landinspektører.
 Stk. 2.  En praktiserende landinspektør er berettiget  

 til at forlange et beløb deponeret forud for et matrikulært arbejdes  

 udførelse som sikkerhed for betalingen.
 § 7.  Praktiserende landinspektører og deres  

 assistenter med beskikkelse skal udføre de dem betroede arbejder med omhu og  

 nøjagtighed og skal tilendebringe arbejderne med den hurtighed, sagernes  

 beskaffenhed og forholdene i øvrigt tillader.
 § 8.  Borgerlig straffelovs §§ 150-152 og §§ 154-157  

 finder tilsvarende anvendelse på praktiserende landinspektører og deres  

 assistenter med beskikkelse.
 Stk. 2.  Overtrædelse af § 4a, stk. 1-3, og § 5, stk. 1  

 og 2. straffes med bøde.
 § 9.  Landbrugsministeren nedsætter et  

 landinspektørnævn bestående af en dommer som formand samt 2 andre medlemmer,  

 hvoraf det ene skal være en landinspektør, der er ansat i  

 landbrugsministeriet, og det andet en praktiserende landinspektør.
 § 10.  En praktiserende landinspektør eller en  

 landinspektørassistent med beskikkelse, der ved udøvelse af sin virksomhed  

 tilsidesætter de pligter, som hans stilling medfører, kan af  

 landinspektørnævnet tildeles advarsel eller irettesættelse eller pålægges  

 bøde på indtil 20.000 kr.
 Stk. 2.  Såfremt den pågældende har gjort sig skyldig i  

 grov eller oftere gentagen forsømmelse i udøvelsen af sin virksomhed og de  

 udviste forhold giver grund til at antage, at han ikke fremtidig vil udøve  

 virksomheden på forsvarlig måde, kan landinspektørnævnet frakende ham  

 beskikkelsen på tid fra 1-5 år eller indtil videre.
 Stk. 3.  Nævnets afgørelser efter stk. 1 og 2 kan ikke  

 indbringes for anden administrativ myndighed.
 § 11.  En i henhold til § 10, stk. 2, truffen  

 afgørelse kan af den, afgørelsen vedrører, forlanges indbragt for domstolene.
Stk. 2.  Begæring i henhold til stk. 1 skal fremsættes  

 over for landbrugsministeren inden 4 uger efter, at afgørelsen er meddelt den  

 pågældende.
Afgørelsen skal indeholde oplysning om adgangen til at begære  

 domstolsprøvelse og om fristen herfor.
Landbrugsministeren anlægger sag mod  

 den pågældende i den borgerlige retsplejes former.
Stk. 3.  Begæring om sagsanlæg har opsættende virkning,  

 men retten kan ved kendelse bestemme, at den pågældende under sagens  

 behandling ikke må udøve virksomhed som landinspektør.
Såfremt nævnets  

 afgørelse findes lovlig ved dommen, kan det i denne dom bestemmes, at anke  

 ikke har opsættende virkning.
§ 12.  Landinspektørnævnet kan til enhver tid efter  

 ansøgning ophæve en i henhold til § 10, stk. 2, foretagen frakendelse.
Er  

 denne sket indtil videre, og afslår nævnet ansøgning om ophævelse af  

 frakendelse, kan den pågældende forlange afgørelsen prøvet ved domstolene,  

 såfremt der er forløbet 5 år efter frakendelse og mindst 2 år efter, at  

 generhvervelse af beskikkelsen senest er nægtet ved dom. § 11, stk. 2, finder  

 tilsvarende anvendelse.
 § 13.  Landbrugsministeren fastsætter de nærmere  

 regler for landinspektørnævnets virksomhed.
 Stk. 2.  Landinspektørnævnet kan lade afhøring af parter  

 og vidner foretage ved underretten på det sted, hvor parten eller vidnet bor.
 § 14.  Lovens bestemmelser for praktiserende  

 landinspektører og deres assistenter med beskikkelse finder tilsvarende  

 anvendelse for landinspektører, der med særlig tilladelse i henhold til § 4,  

 stk. 2 og 4, udfører matrikulært arbejde.
 § 15.  Loven gælder ikke for Færøerne og Grønland.
 Lov nr. 308 af 8. juni 1977 indeholder følgende ikrafttrædelses- og  

 overgangsregler:
 § 2.  Loven træder i kraft den 1. september 1977.
 § 3.  Beskikkelse som landinspektør kan indtil 3 år  

 efter lovens ikrafttræden meddeles efter de hidtidige regler i § 1, stk. 2, i  

 lov nr. 220 af 31. maj 1963.
 Stk. 2.  Praktiserende landinspektører, der ved lovens  

 ikrafttræden driver virksomhed som nævnt i § 4 a, eller som har flere  

 kontorsteder, uden at hvert kontorsted ledes af en praktiserende  

 landinspektør eller en landinspektørassistent med beskikkelse, skal indgive  

 ansøgning om dispensation senest 6 måneder efter lovens ikrafttræden.
 Stk. 3.  Kontorsteder, der er etableret ved lovens  

 ikrafttræden, skal anmeldes senest 6 måneder efter lovens ikrafttræden.
 Landbrugsministeriet, den 12. juli 1977.
 P.Dalsager.
 /Tove Lense-Møller.
