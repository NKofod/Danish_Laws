Fremsat den 26. oktober 2004 af Keld Albrechtsen (EL), Line  

 Barfod (EL), Pia Boisen (EL) og Pernille Rosenkrantz-Theil (EL) Forslag til folketingsbeslutning om  

 at ophæve støtten til det private udlejningsbyggeri Folketinget opfordrer regeringen til inden den 1. februar 2005 at  

 fremsætte lovforslag, der ophæver lov om fremme af privat udlejningsbyggeri.
Bemærkninger til forslaget Den økonomiske støtte til fremme af privat udlejningsbyggeri er  

 siden den første vedtagelse ændret fra et skattefradrag til et direkte  

 tilskud,  

 og Enhedslisten kan kun opfatte ordningen som en dårligt camoufleret  

 erhvervsstøtte.
Enhedslisten opfordrer derfor Folketinget til at træffe  

 beslutning  

 om, at lov nr. 1090 af 17. december 2002 med senere ændringer ophæves.
Enhedslisten finder ligeledes ordningen problematisk, fordi  

 støtten ikke har sat væsentlig gang i nybyggeriet.
Enhedslisten finder, at  

 midlerne i erhvervsstøttepuljen skal bruges i forbindelse med en statslig  

 overtagelse af den kommunale andel af grundkapitalindskuddet i det støttede  

 nybyggeri.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at ophæve støtten til det private udlejningsbyggeri.
(Beslutningsforslag nr.
B 40).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
