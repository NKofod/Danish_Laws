 Da det er kommet til Ministeriets Kundskab, at der hersker nogen  

 Usikkerhed men Hensyn til Omfanget af den Politiet paahvilende Pligt til at  

 føre Tilsyn med offentlige Forestillinger, skal man med Hensyn til  

 efternævnte Punkter udtale følgende:
 Der er selvfølgelige forbeholdt Politimyndighederne Ret til, hvor særlige  

 Forhold indenfor den enkelte Politikreds maatte nødvendiggøre det, at nægte  

 Tilladelse til Opførelsen af et af Censor for Privatteatrene godkendt Stykke,  

 jfr. herved ogsaa Justitsministeriets Cirkulære Nr. 75 af 20. Maj 1899. Denne  

 Regel gælder ligeledes Dele af saadanne Stykker.
Det er derhos Politiets Pligt at gribe ind, for saa vidt der ved den  

 Maade, hvorpaa et Stykke fremstilles paa Scenen, ved Bevægelser, Gestus,  

 Pointering, Kostumering, eller paa anden Maade vises uanstændig eller  

 upassende Opførsel.
Det fremhæves herved i denne Forbindelse, at det ofte  

 ikke vil fremgaa af den af Censor godkendte Tekst, at Stykket ved  

 Fremstillingen kan virke krænkende i en eller anden af de anførte Henseender,  

 f.
Eks. med Hensyn til Privatlivets Fred.
Lignende Tilsyn bør føres med  

 Hensyn til Reklamering, herunder Plakater.
I de Tilfælde, hvor Politiet finder Anledning til Paatale, bør der  

 indsendes Indberetning til Censor, særlig for at Myndighederne kan følge  

 Bevillingshavernes Forhold.
For saa vidt Paatalen har Hensyn til selve den af  

 Censor godkendte Tekst, bør det af Censor paategnede Eksemplar af Stykker,  

 der iøvrigt naar som helst af Politiet kan forlanges forevist, samtidig paany  

 indsendes til Censor.
Stykker, der udenfor København opføres i Medfør af de kun for Sommertiden  

 gældende Bevillinger (SOMMERBEVILLINGER), bør altid, efter at være forsynet  

 med Censors Paategning, gennemses af vedkommende Politimester, der er  

 bemyndiget til selv at udøve den udelukkende Censur med Ændringer og  

 Tilføjelser, der ønskes foretaget af Hensyn til lokale Forhold.
Iøvrigt skal  

 Bevillingshaveren forinden Stykkets Førsteopførelse aflevere en bekræftet  

 Afskrift af den af Censor godkendte Tekst til Politimesteren, der drager  

 Omsorg for, at den Tjenestemand, der paa Politiets Vegne overværer  

 Opførelserne, paaser, at disse er i Overensstemmelse med Teksten.
Angaaende de af Politiet meddelte VARIETEBEVILLINGER skal man endvidere  

 bemærke, at saadanne Bevillinger ikke giver Ret til at lade Forevisningen  

 have ydre Præg af nogen Slags dramatisk Forestilling, at en Sangpræstation  

 højst maa vare 20 Minutter, at der efter en saadan bør fremvises Artistnumre  

 af lignende Længde, og at flere Sange, der følger efter hinanden, ikke maa  

 staa i nogen indbyrdes Sammenhæng med hinanden.
Ved Sangpræstationer maa som  

 Regel kun optræde 1 Person ad Gangen; Korsang maa kun undtagelsesvis finde  

 Sted, og de forskellige Numre maa afbrydes ved at Tæppet jævnlig gaar ned.
 Justitsministeriet, den 9. Juni 1926.
 Steincke.
/L.N.
Hvidt.
