Ændringsforslag stillet den 24. februar 2022 uden for betænkningen Ændringsforslag til 2. behandling af Forslag til lov om ændring af barselsloven (Indførelse af øremærket orlov, ligedeling af retten til barselsdagpenge og ret til overdragelse af barselsdagpenge til sociale forældre og nærtstående familiemedlemmer m.v.) [af beskæftigelsesministeren (Peter Hummelgaard)]:
Til § 1 Af beskæftigelsesministeren:
 32) Efter nr. 37 indsættes som nyt nummer:
»08. I § 23, stk. 2, indsættes efter »under fravær efter«: »§ 7 a, stk. 2, eller«.« [Præcisering af retten til udskydelse af barselsdagpengeret] Til § 2 33) Stk. 2 affattes således:
»Stk. 2. § 1, nr. 1-16, 18-23, 25, 27-33, 35-37, 08, 38, 40, 02, 04, 05, 42-45, 07, 47 og 49, træder i kraft den 2. august 2022.« [Konsekvensrettelse som følge af ændringsforslag nr. 32] Bemærkninger Til nr. 32 Det fremgår af den gældende bestemmelse i § 23, stk. 2, at ved genoptagelse eller påbegyndelse af arbejde under fravær efter § 9 kan retten til barselsdagpenge, i det omfang denne ikke udnyttes af den anden forælder, udskydes med den tid, hvor arbejdet er genoptaget, og udbetales under senere fravær, jf. dog § 21, stk. 5.
 Det foreslås, at der i § 23, stk. 2, efter »under fravær efter« indsættes »§ 7 a, stk. 2, eller«.
 Forslaget betyder, at for en lønmodtager, der genoptager arbejdet under fravær efter § 7 a, stk. 2, kan retten til barselsdagpenge udskydes med den tid, hvor arbejdet er genoptaget, og udbetales under senere fravær.
 Forslaget skal ses i sammenhæng med lovforslagets § 1, nr. 21, hvor det foreslås at indsætte en henvisning til § 7 a, stk. 2, i § 12, stk. 3, som indebærer, at en lønmodtager i forbindelse med aftale om genoptagelse af arbejdet på fuld tid kan udskyde fraværsretten efter § 7 a, stk. 2, med den tid, hvor arbejdet har været genoptaget.
 Forslaget sikrer således, at der under den udskudte fraværsret efter § 7 a, stk. 2, jf. den foreslåede ændring af § 12, stk. 3, kan udbetales barselsdagpenge til lønmodtageren.
Til nr. 33 Der er tale om en konsekvensændring af ikrafttrædelsesbestemmelsen som følge af ændringsforslag nr. 32, som skal træde i kraft den 2. august 2022.
 Forslaget erstatter ændringsforslag nr. 27 i Beskæftigelsesudvalgets betænkning.
