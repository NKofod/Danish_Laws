Beskatning ved afståelse af  

 loft i ejendom med ejerlejligheder Ligningsrådet har taget stilling til en bindende  

 forhåndsbesked vedrørende anvendelse af ejendomsavancebeskatningslovens § 8,  

 stk. 1, og statsskattelovens § 4.
Spørgsmål Vil skatteyder, der ejer en  

 beboelsesejerlejlighed, blive beskattet af en eventuel fortjeneste ved salg  

 af  

 loftet i ejerlejlighedsforeningens ejendom? Svar Ja, for så vidt angår et beløb svarende til  

 forskellen mellem den faktisk opgjorte andel af salgssummen og den andel af  

 salgssummen, der kan opgøres på baggrund af skatteyders fordelingstal.  

 Beløbet  

 er skattepligtigt efter statsskattelovens § 4.
 Derimod vil fortjeneste, der kan opgøres på  

 baggrund af skatteyders beregnede andel af salgssummen efter fordelingstal,  

 være skattefri efter ejendomsavancebeskatningslovens § 8, stk. 1. Det er dog  

 en  

 forudsætning for skattefritagelsen, at loftet overdrages efter reglerne om  

 arealoverførsel, eller at aftalen om salg af loftet er betinget af  

 udstykning,  

 men at udstykning endnu ikke er sket, jf. sagsfremstilling og begrundelse.
Beskrivelse  

 af de faktiske forhold Ejendommen indeholder i alt 11 ejerlejligheder,  

 hvoraf 8 er ejerlejligheder til beboelse, og 3 er ejerlejligheder, der  

 anvendes  

 til erhvervsmæssig virksomhed. 2 af erhvervsejerlejlighederne har samme ejer.
Skatteyder har siden primo 2000 ejet en  

 beboelseslejlighed i ejendommen.
Skatteyder har beboet og bebor fortsat  

 lejligheden.
Ejerlejlighedsforeningen administrerer  

 fællesanliggender for ejerforeningens lejligheder.
Ejerne af  

 ejerlejlighederne  

 er pligtmæssigt medlemmer af foreningen.
 Ejerlejlighedsforeningen har fra trediemand fået  

 tilbud om at købe loftet over ejendommen med henblik på, at køber skal  

 indrette  

 2 lejligheder på loftet til videresalg.
 Loftsarealet er endnu ikke opdelt (udstykket).
Det forventes, at den samlede købssum bliver i  

 størrelsesordenen X kr., der skal fordeles ligeligt på de 10 ejere af de 11  

 lejligheder.
Hver af ejerne får således 1/10 af X kr.
Loftet indeholder et antal tidligere  

 tjenestepigeværelser, hvor der hverken er indlagt varme eller vand.
Herudover  

 indeholder loftet 2 større rum, der benyttes som tørrerum.
De tidligere tjenestepigeværelser anvendes nu til  

 pulterrum, hvor hver ejer af en beboelseslejlighed som minimum har adgang til  

 2  

 rum.
Brugsretten til 2 rum er tinglyst.
Hvis den enkelte ejer ønsker at  

 benytte  

 flere rum, kan vedkommende blot rydde op i de ubenyttede rum.
Ejerne af  

 erhvervslejlighederne har derimod ikke en brugsret til loftet.
Der er ikke i vedtægterne for  

 ejerlejlighedsforeningen fastsat udtrykkelige bestemmelser om ejendomsretten  

 til fællesarealer i ejendommen.
Det er oplyst, at alle ejere i ejendommen  

 ejer  

 en andel af fællesarealet inklusive loftet svarende til den enkelte  

 lejligheds  

 fordelingstal.
Erhvervslejlighederne ejer således også en andel af loftet  

 svarende til den enkelte lejligheds fordelingstal, uanset at disse  

 lejligheder  

 ikke har en brugsret til loftet.
 Endvidere er det oplyst, at fællesarealer ikke  

 indgår i fordelingstallene for ejerlejlighederne.
 De enkelte ejere bidrager til foreningens betaling  

 af fælles udgifter m.v. med et beløb, der er fastsat i forhold til de  

 fordelingstal, der er fastsat for og tinglyst på lejlighederne.
Told- og  

 Skattestyrelsens indstilling og begrundelse Nærværende anmodning om bindende forhåndsbesked  

 omhandler spørgsmålet, om ejeren af en ejerlejlighed vil blive beskattet af  

 en  

 eventuel fortjeneste ved ejerforeningens salg af loftet i ejendommen.
 Anmodningen aktualiserer dermed for det første  

 spørgsmålet, om den pågældende ejerforening er et selvstændigt skattesubjekt  

 eller et i skatteretlig henseende transparent sameje.
 Antages det, at ejerforeningen er et selvstændigt  

 skattesubjekt, aktualiseres for det andet spørgsmålet, om ejerforeningen  

 eller  

 det enkelte medlem er rette indkomstmodtager i relation til den pågældende  

 fortjeneste.
 For en besvarelse af spørgsmålet om subjektiv  

 skattepligt for den pågældende ejerforening må det indledningsvist slås fast,  

 at ejerforeningen ikke er omfattet af bestemmelserne i selskabsskattelovens  

 (SEL) § 1, stk. 1, nr. 1-5b, eller af bestemmelserne i fondsbeskatningsloven.  

 Da ejerforeningen heller ikke udtrykkeligt er undtaget fra skattepligt efter  

 SEL § 3, stk. 1, er spørgsmålet nærmere, om ejerforeningen er omfattet af  

 opsamlingsbestemmelsen i SEL § 1, stk. 1, nr. 6.
 Det er ikke muligt på baggrund af ordlyden af SEL  

 § 1, stk. 1, nr. 6, at foretage en afgrænsning af de selvstændigt  

 skattepligtige foreninger, der er omfattet af bestemmelsen, over for de ikke  

 selvstændigt skattepligtige sammenslutninger.
 Ej heller forarbejderne til bestemmelsen eller  

 forarbejderne til den tidligere gældende bestemmelse i statsskattelovens § 2,  

 nr. 5, litra g, giver bidrag til fastlæggelsen af, hvilke foreninger der er  

 selvstændige skattesubjekter.
 Det må herefter bero på en konkret vurdering, om  

 den pågældende ejerforening er en forening omfattet af SEL § 1, stk. 1, nr.  

 6.  

 Vurderingen må tage sit udgangspunkt i ejerforeningens vedtægter.
 Det må indledningsvist slås fast, at den blotte  

 benævnelse som forening ikke kan lægges til grund ved den skatteretlige  

 kvalifikation af ejerforeningen.
I vurderingen må dernæst indgå følgende momenter,  

 som Skatteministeriet i TfS 1984, 434 DEP har opstillet som karakteristiske  

 for  

 selvstændigt skattepligtige foreninger.
Sådanne foreninger vil efter  

 departementets udtalelse typisk være kendetegnet ved en flerhed af deltagere,  

 ved en skiftende deltagerkreds og ved, at optagelsen af nye deltagere sker  

 efter objektive kriterier eller eventuelt er helt fri.
Det vil endvidere være  

 kendetegnende, at foreningen styres af foreningsorganer - generalforsamlingen  

 og en valgt bestyrelse - og at en deltagers udtræden er uden retlig betydning  

 for foreningens beståen og ikke giver den udtrædende krav på en andel af  

 foreningsformuen.
Endelig er det karakteristisk, at deltagerne normalt kun  

 hæfter med deres indskud.
 Bortset fra det sidstnævnte moment opfylder den  

 pågældende ejerforening ovennævnte karakteristika.
 Ved fastlæggelsen af om den pågældende  

 ejerforening er et selvstændigt skattesubjekt efter SEL § 1, stk. 1, nr. 6,  

 må  

 der efter styrelsens opfattelse lægges særlig vægt på, at ejerforeningen  

 efter  

 vedtægterne ikke kan opløses uden i forbindelse med et samlet salg af  

 ejendommen.  

 Ejerforeningen vil således vedblive at bestå, uanset at der finder en  

 kontinuerlig udskiftning sted af medlemskredsen.
Der må endvidere lægges særlig vægt på, at  

 ejerforeningens vedtægter ikke giver det enkelte medlem krav på en andel af  

 foreningsformuen ved medlemmets udtræden af foreningen.
Ejerforeningens  

 vedtægter adskiller sig herved fra det typiske sameje.
At dette kriterium må  

 tillægges vægt følger blandt andet af Vestre Landsrets afgørelse i TfS 2001,  

 371 VLD.
 På baggrund af ovenstående er det styrelsens  

 opfattelse, at ejerforeningen har et så betydeligt foreningspræg, at den må  

 anses for et selvstændigt skattesubjekt omfattet af SEL § 1, stk. 1, nr. 6.
 Styrelsen henviser til støtte herfor til Østre  

 Landsrets afgørelse i TfS 1993, 455 ØLD, hvis præmisser bygger på en  

 forudsætning om, at ejerforeninger er selvstændige skattesubjekter.
 Det må herefter afgøres, om den pågældende  

 ejerforening eller de enkelte medlemmer er rette indkomstmodtager i relation  

 til den pågældende fortjeneste ved et salg af loftet.
 Ifølge det oplyste er det pågældende loftsrum  

 endnu ikke opdelt (udstykket). Loftsrummet må dermed henregnes til  

 ejendommens  

 fælles bestanddele.
 I konsekvens af ovenstående vil ejerforeningen ved  

 et salg af loftsrummet handle på medlemmernes vegne som fuldmægtig for disse.  

 En eventuel fortjeneste ved salget må i konsekvens heraf efter styrelsens  

 opfattelse skulle henføres til de enkelte medlemmer af ejerforeningen som  

 rette  

 indkomstmodtagere.
Det er endvidere lagt til grund, at de enkelte  

 ejere har en rettighed til loftet i forhold til den enkelte lejligheds  

 fordelingstal.
Tilsvarende gælder derfor også vedrørende rettigheden til en  

 andel af fortjenesten ved salg af loftet.
 Da loftet endnu ikke er udstykket, er det  

 styrelsens opfattelse, at et salg af loftsarealet må anses for en  

 delafståelse,  

 idet loftet må anses for at være en integreret del af de enkelte lejligheder.
 Da skatteyder ejer en beboelseslejlighed, vil  

 skatteyders andel af loftet være at anse som en del af hans  

 beboelsesejerlejlighed.
 Fortjeneste ved salg af fast ejendom medregnes til  

 indkomstopgørelsen efter § 1 i ejendomsavancebeskatningsloven.
 Efter § 8, stk. 1, i  

 ejendomsavancebeskatningsloven gælder dog, at fortjeneste ved afståelse af  

 ejerlejligheder ikke medregnes, hvis lejligheden har tjent til bolig for  

 ejeren  

 eller dennes husstand i en del af eller hele den periode, hvori denne har  

 ejet  

 lejligheden, og hvor ejendommen har opfyldt betingelserne for at kunne afstås  

 skattefrit.
 Da det er oplyst, at skatteyder har beboet beboelsesejerlejligheden  

 som ejer, er det styrelsens opfattelse, at ejerlejligheden vil kunne sælges  

 skattefrit efter ejendomsavancebeskatningslovens § 8, stk. 1.
Hvis en ejendom kan sælges skattefrit efter den  

 nævnte bestemmelse i ejendomsavancebeskatningsloven, vil en del af en sådan  

 ejendom ligeledes kunne sælges skattefrit.
Det er dog en forudsætning herfor,  

 at loftsarealet overdrages efter reglerne om arealoverførsel, jf.  

 bekendtgørelse nr. 265 af 10. april 2000 af lov om udstykning og anden  

 registrering i matriklen med senere ændringer, eller at aftalen om salg af  

 loftet er betinget af udstykning, men at udstykning endnu ikke er sket, jf.  

 TfS  

 2000, 829 LR.
Da loftet som nævnt må anses for en integreret del  

 af skatteyders beboelsesejerlejlighed, er det styrelsens indstilling, at  

 skatteyders fortjeneste, der kan opgøres på baggrund af skatteyders beregnede  

 andel af salgssummen efter fordelingstal, vil være skattefri efter  

 ejendomsavancebeskatningslovens § 8, stk. 1. Det er som nævnt en forudsætning  

 for skattefritagelsen, at loftet overdrages efter reglerne om  

 arealoverførsel,  

 eller at aftalen om salg af loftet er betinget af udstykning, men at  

 udstykning  

 endnu ikke er sket Derimod vil et beløb svarende til forskellen  

 mellem den faktisk opgjorte andel af salgssummen og den andel af salgssummen,  

 der kan opgøres på baggrund af skatteyders fordelingstal, være at anse for et  

 gode, som skatteyder erhverver fra andre ejere af ejerlejligheder i  

 ejendommen.  

 Værdien af dette gode er derfor skattepligtigt efter statsskattelovens § 4.  

 Dette gælder, uanset om salget af loftet eventuelt udløser et tab og ikke en  

 fortjeneste.
 Ligningsrådet  

  

  

 tiltrådte indstillingen.
