Udenlandsk datterselskab ikke anset for  

 lavtbeskattet i relation til SEL§ 32 trods mulighed for overførsel af  

 underskud inden for koncernen Spørgsmål Skal X ved  

 opgørelsen af sammenligningsindkomsten efter selskabsskattelovens § 32, stk.  

 3  

 og 4 for UK Finco fradrage underskud fra andre engelske koncernselskaber, i  

 det  

 omfang sådanne underskud overføres til UK Finco efter de engelske regler om  

 "group relief"? Svar Ja, se nærmere  

 nedenfor.
Beskrivelse af de  

 faktiske forhold X er et hollandsk  

 selskab med ledelsens sæde i Danmark.
Selskabet indgår i en større udenlandsk  

 koncern, hvis engelske moderselskab er børsnoteret i London og New York.
Koncernen påtænker  

 at etablere et engelsk selskab (i det følgende benævnt UK Finco), som vil  

 blive  

 indirekte ejet af X via et mexicansk selskab.
Det mexicanske selskab vil  

 stifte  

 UK Finco ved kontant indskud.
Den indskudte  

 kapital vil UK Finco låne ud til andre engelske koncernselskaber på  

 armslængdevilkår.
UK Finco vil således oppebære skattepligtige  

 renteindtægter.
Den engelske  

 selskabsskattesats er 30 pct.
I henhold til de engelske sambeskatningsregler  

 (kaldet group relief) kan UK Finco nedbringe sin skattepligtige indkomst i  

 England ved overførsel af underskud fra andre engelske koncernselskaber.  

 Dette  

 er ikke muligt efter danske regler, og UK Finco er således i denne henseende  

 underlagt en lavere beskatning i England, end hvis selskabet var et dansk  

 selskab.
 Baggrunden for  

 anmodningen om den bindende forhåndsbesked er at opnå Ligningsrådets  

 bekræftelse  

 af, at dette forhold ikke medfører, at renteindtægterne i UK Finco skal  

 CFC-beskattes hos X efter SEL § 32.
Det er til sagen  

 oplyst, at det kan lægges til grund for besvarelsen, at Spørgsmålet er  

 herefter, om UK Finco's udenlandske indkomstskat er mindre end ¾ af den  

 danske  

 skat af selskabets samlede skattepligtige indkomst opgjort efter SEL § 32,  

 stk.  

 3 og 4, jf. § 32, stk. 1, nr. 1 - dvs. om selskabet er lavtbeskattet.
Repræsentantens  

 vurdering Af SEL § 32, stk.  

 4, fremgår bl.a. følgende:
". Overførsel  

 af underskud fra andre selskaber som led i sambeskatning efter udenlandske  

 regler  

 foretages tilsvarende ved den danske indkomstopgørelse, dog højst med et  

 beløb  

 svarende til det underskud, der kan opgøres efter danske regler. ." Det er ikke  

 nærmere præciseret i lovteksten i SEL § 32, stk. 4 eller i lovbemærkningerne,  

 hvad der skal forstås ved sambeskatning efter udenlandske regler, og det må  

 derfor efter repræsentantens opfattelse antages, at reglen omfatter ethvert  

 udenlandsk regelsæt af sambeskatningslignende karakter, der muliggør  

 overførsel  

 af underskud mellem selskaber.
De engelske regler  

 om group relief adskiller sig fra de danske sambeskatningsregler ved, at der  

 ikke etableres en formel sambeskatningskreds.
Koncernen vælger selv for hvert  

 enkelt indkomstår, om group relief ønskes samt hvilke selskaber, koncernen  

 ønsker at overføre underskud til og fra.
Efter repræsentantens opfattelse  

 fratager dette dog ikke regelsættet dets sambeskatningslignende karakter,  

 hvorfor SEL § 32, stk. 4, også må gælde for overførsel af underskud i henhold  

 til de engelske group relief-regler.
Efter  

 repræsentantens opfattelse kan der ikke i SEL § 32, stk. 4, indfortolkes et  

 krav om, at den i udlandet foretagne underskudsoverførsel også ville være  

 mulig  

 efter de danske sambeskatningsregler, da formålet med bestemmelsen netop er  

 at  

 sidestille de danske sambeskatningsregler med sambeskatningslignende regler i  

 udlandet.
Der kan ligeledes efter repræsentantens opfattelse ikke stilles  

 krav  

 om, at underskud i de engelske selskaber skal fordeles efter  

 sambeskatningsvilkår 2.4.
SEL § 32, stk. 4,  

 angiver således ikke, at de danske sambeskatningsregler skal anvendes ved  

 opgørelsen  

 af sammenligningsindkomsten, men derimod at de udenlandske  

 sambeskatningsregler  

 skal lægges til grund.
Den eneste begrænsning er, at de underskud, der  

 overføres, ikke kan overstige det underskud, der ville opstå, hvis det  

 underskudsgivende selskab opgjorde sin skattepligtige indkomst i henhold til  

 danske regler.
Ved opgørelsen af  

 den danske sammenligningsindkomst for UK Finco skal der derfor gives fradrag  

 for underskud i andre engelske koncernselskaber, i det omfang dette gives  

 efter  

 de engelske group relief-regler.
De underskud fra andre koncernselskaber, der  

 skal fradrages ved opgørelsen af den danske sammenligningsindkomst, skal dog  

 opgøres efter danske regler.
Repræsentanten har  

 endvidere til sagen bemærket, at der ifølge SEL § 32, stk. 4, in fine gives  

 fradrag  

 for koncernbidrag efter udenlandske regler.
Repræsentanten har hertil  

 bemærket,  

 at det er de svenske regler, der derved tænkes på.
Disse regler fungerer  

 således, at hvis et selskab har overskud, kan det betale et beløb til et  

 selskab, der har underskud.
Beløbet er herefter fradragsberettiget for det  

 betalende selskab og skattepligtigt for det modtagende selskab.
Konsekvensen heraf  

 bliver, at det overskudsgivende selskab får nedbragt sin indkomst med  

 underskuddet  

 i det andet selskab.
I denne situation kan man efter repræsentantens  

 opfattelse  

 i hvert fald ikke stille krav om, at de to selskaber også skulle kunne  

 sambeskattes efter danske regler.
 Situationen er  

 efter repræsentantens opfattelse den samme i nærværende sag, bortset fra at  

 der  

 ikke sker nogen betaling fra overskudsselskabet til underskudsselskabet.  

 Overskudsselskabet opnår derimod adgang til at modregne underskuddet i sin  

 indkomst.
Det giver ikke  

 mening, hvis man i forhold til engelske selskaber vil stille krav om, at de  

 to  

 selskaber også kunne sambeskattes efter danske regler, når man ikke gør det i  

 forhold til svenske selskaber.
I praksis er de to sambeskatningsformer jo  

 stort  

 set ens.
 På baggrund af  

 ovenstående er det derfor repræsentantens opfattelse, at Ligningsrådet bør  

 besvare det stillede spørgsmål med "Ja".
Styrelsens  

 indstilling og begrundelse Det følger af SEL  

 § 32, stk. 1, nr. 1, at et selskab betragtes som lavtbeskattet, såfremt  

 datterselskabets samlede udenlandske indkomstskat er mindre end ¾ af skatten  

 beregnet på grundlag af satsen i SEL § 17, stk. 1, af datterselskabets  

 samlede  

 skattepligtige indkomst opgjort efter SEL § 32, stk. 3 og 4 for det  

 pågældende  

 indkomstår.
 Ved vurderingen  

 af, om et selskab er lavtbeskattet skal den udenlandske skat således  

 sammenlignes  

 med en fiktiv dansk skat beregnet på grundlag af en opgjort  

 "sammenligningsindkomst".
 Opgørelsen af  

 sammenligningsindkomsten foretages efter reglerne i SEL § 32, stk. 3 og 4.
 Det fremgår af SEL  

 § 32, stk. 4, 3. pkt., at overførsel af underskud fra andre selskaber som led  

 i  

 sambeskatning efter udenlandske regler foretages tilsvarende ved den danske  

 indkomstopgørelse (sammenligningsindkomsten), dog højst med et beløb svarende  

 til det underskud, der kan opgøres efter danske regler.
Det er uomtalt i  

 loven og i lovbemærkningerne til § 32, hvorvidt bestemmelsen omfatter ethvert  

 udenlandsk regelsæt, der giver mulighed for overførsel af underskud mellem  

 selskaber.
Det fremgår således alene af selve lovteksten, at der skal ske en  

 overførsel af underskud fra andre selskaber "som led i sambeskatning  

 efter  

 udenlandske regler" for at dette tilsvarende kan ske ved den danske  

 sammenligningsindkomst.
 Som lovteksten er  

 formuleret, er det imidlertid styrelsens opfattelse, at dette må omfatte  

 ethvert  

 udenlandsk regelsæt, der tillader muligheden for overførsel af underskud  

 mellem  

 selskaber og som derfor er af sambeskatningslignende karakter, og derfor også  

 må gælde for overførsel af underskud i henhold til de engelske regler om  

 "group relief".
 Ved  

 sammenligningsindkomsten for UK Finco er det således de engelske regler om  

 group relief, der skal lægges til grund.
 Det fremgår  

 imidlertid efterfølgende af SEL § 32, stk. 4, 3. pkt., 2. led, at der  

 maksimalt  

 kan ske overførsel af et beløb svarende til det underskud, der kan opgøres  

 efter danske regler.
 Spørgsmålet er, om  

 der i SEL § 32, stk. 4, 3. pkt. kan indfortolkes et krav om, at den i  

 udlandet  

 foretagne underskudsfremførsel også ville være mulig efter de danske  

 skatteregler.
 Teorien har  

 sporadisk beskæftiget sig med dette spørgsmål.
I en artikel af  

 Christen Amby i SO nr. 3 - 2001, s. 115 anføres det, at "[Reglen i SEL §  

 32, stk. 4 om underskudsoverførsel i sambeskatning] skal sikre, at der ikke  

 statueres lavskatteland, blot fordi selskabet på grund af  

 sambeskatningsregler,  

 får overført underskud og således ikke skal betale lokal skat, hvis den samme  

 skattefrihed kunne opnås efter danske regler." (Styrelsens fremhævelse) Samme anføres af  

 Kim Wind Andersen og Henrik Dietz i SU 2003.58.
I samme artikel  

 anføres det af Kim Wind Andersen og Henrik Dietz, at "[s]åfremt det  

 udenlandske  

 datterselskab er sambeskattet efter udenlandske regler, betyder dette derfor,  

 at det for hvert enkelt selskab omfattet af den udenlandske sambeskatning  

 (selvom disse selskaber ikke nødvendigvis behøver at være CFC-selskaber) er  

 nødvendigt at udarbejde en indkomstopgørelse opgjort med udgangspunkt i  

 danske  

 principper, dog med de modifikationer, der gælder i SEL § 32, stk. 3.  

 Endvidere  

 må det betyde, at der skal foretages en underskudsfordeling efter  

 sambeskatningscirkulærets vilkår 2.4 for at sikre, at underskud, der  

 overføres  

 til det udenlandske datterselskab, ikke overstiger, hvad der kunne have været  

 overført efter danske sambeskatningsregler." (Styrelsens fremhævelse) Formuleringen af §  

 32, stk. 4, 3. pkt. giver imidlertid efter styrelsens opfattelse ikke belæg  

 for  

 en sådan fortolkning.
Såfremt udenlandske skatteregler giver mulighed for  

 overførsel af underskud mellem udenlandske selskaber, skal  

 underskudsoverførslen ifølge lovteksten lægges umiddelbart til grund ved  

 opgørelsen af den danske sammenligningsindkomst.
Det er alene opgørelsen af  

 underskuddet i det udenlandske underskudsselskab, der skal ske efter de  

 danske  

 regler, og som skal maksimeres, jf. lovtekstens formulering ".  

 underskud,  

 der kan opgøres efter danske regler".
 Der må derfor ved  

 anvendelsen af § 32, stk. 4, 3. pkt. foretages en selvstændig opgørelse af  

 indkomsten  

 for det udenlandske underskudsselskab efter de almindelige danske  

 skatteregler,  

 således at et eventuelt underskud, der fremkommer herved, kan udgøre  

 grundlaget  

 for en maksimering af UK Finco's underskudsoverførsel ved opgørelsen af  

 sammenligningsindkomsten for UK Finco.
 Lovbestemmelsen i  

 sig selv lægger således udtrykkeligt til grund, at der skal ske  

 underskudsoverførsel  

 ved den danske sammenligningsindkomst, når dette sker ved selskabets  

 udenlandske  

 indkomstopgørelse.
Sammenfattende  

 skal der således efter styrelsens opfattelse ved opgørelsen af  

 sammenligningsindkomsten  

 efter SEL § 32, stk. 3 og 4 for UK Finco foretages fradrag for underskud fra  

 andre engelske koncernselskaber, i det omfang sådanne underskud er overført  

 til  

 UK Finco efter de engelske regler om "group relief". Der skal  

 imidlertid ved opgørelsen af de udenlandske underskudsselskabers underskud  

 ske  

 en maksimering af de udenlandske underskudsselskabers underskud, idet disse  

 underskudsselskabers underskud skal opgøres efter de almindelige danske  

 regler  

 om opgørelse af selskabers skattepligtige indkomst.
Der kan således ikke  

 indfortolkes et krav om, at den i udlandet foretagne underskudsoverførsel  

 også  

 vil være mulig efter de danske skatteregler, idet det alene er afgørende, at  

 der ved anvendelsen af de danske indkomstopgørelsesregler i sig selv  

 fremkommer  

 et underskud.
 Det indstilles  

 derfor, at spørgsmålet besvares med et "Ja".
 Ligningsrådet  

  

 tiltrådte  

 indstillingen.
