 Bekendtgørelse om ændring af bekendtgørelse om personel i redningsberedskabet m.v.
§ 1 I bekendtgørelse nr. 41 af 21. januar 1998 om personel i redningsberedskabet m.v., som senest ændret ved bekendtgørelse nr. 1131 af 29. august 2016, foretages følgende ændringer:
 1. Indledningen affattes således:
»I medfør af § 19, § 48, § 51, stk. 1, og § 55 i beredskabsloven, jf. lovbekendtgørelse nr. 314 af 3. april 2017, fastsættes:« 2. I § 19 stk. 3, indsættes efter »Under«: »øvelse og«.
 3. I overskriften før § 20 udgår »regionale«.
 4. I § 20, stk. 1, udgår »regionale«.
 5. I § 20, stk. 2, indsættes efter »der ansættes på«: »manuelt niveau,«, og »den uddannelse« ændres til: »en uddannelse«.
 6. I § 21 ændres »den grunduddannelse« til: »en uddannelse«.
 7. § 22, stk. 1, affattes således:
»Personel, der selvstændigt skal udføre indsatsopgaver inden for det kommunale redningsberedskab, skal gennemgå en funktionsuddannelse og bestå den afsluttende prøve, jf. dog § 22 a.« 8. I § 22, stk. 2, udgår »i øvrigt«, og »opgaver« ændres til: »andre opgaver«.
 9. Efter § 22 indsættes:
»§ 22 a.
For en stedlig beredskabsstyrke fastlægger kommunalbestyrelsen den fornødne uddannelse for de personer, der skal varetage indsatsopgaver.
Uddannelsen skal fremgå af planen for det kommunale redningsberedskab.« 10. I § 23 indsættes efter stk. 1 som nyt stykke:
»Stk. 2. Såfremt holdlederen skal varetage den tekniske ledelse af indsatsen på skadestedet, fastlægger kommunalbestyrelsen den fornødne supplerende uddannelse.
Uddannelsen skal fremgå af planen for det kommunale redningsberedskab.« Stk. 2 og 3 bliver herefter stk. 3 og 4.
 11. § 23, stk. 3, der bliver stk. 4, ophæves.
 12. Efter § 23 indsættes:
»§ 23 a.
For personel, der skal fungere som leder af en stedlig beredskabsstyrke, jf. § 22 a, fastlægger kommunalbestyrelsen den fornødne uddannelse til at varetage ledelsen af indsatsen på skadestedet.
Uddannelsen skal fremgå af planen for det kommunale redningsberedskab.« 13. § 24, stk. 1, affattes således:
»Personel, der skal fungere som indsatsleder, skal gennemgå indsatslederuddannelsen og bestå den afsluttende prøve.« 14. I § 24 indsættes efter stk. 1 som nyt stykke:
»Stk. 2. Personel uddannet før den 1. januar 2009, der fortsat skal fungere som indsatsleder på skadestedet, skal have gennemført og bestået overgangsuddannelsen for indsatsledere.« Stk. 2-4 bliver herefter stk. 3-5.
 15. I § 24, stk. 2, der bliver stk. 3, udgår »krigsmæssig«.
 16. § 24, stk. 3 og 4, der bliver stk. 4 og 5, ophæves.
 17. I § 25, stk. 1, ændres »§ 34 og § 35« til: »§§ 34 og 35«.
 18. § 26, stk. 1, affattes således:
»Personel, der udfører indsatsopgaver på manuelt niveau eller holdleder niveau inden for det kommunale redningsberedskab, skal hvert år deltage i mindst 24 timers efter- og vedligeholdelsesuddannelse.« 19. I § 26, indsættes efter stk. 1 som nye stykker:
 »Stk. 2. Personel, der fungerer som indsatsleder inden for det kommunale redningsberedskab, skal hvert år deltage i mindst 12 timers efter- og vedligeholdelsesuddannelse.
Stk. 3. Personel, der fungerer som indsatsleder inden for det kommunale redningsberedskab, skal endvidere hvert tredje år deltage i en central vedligeholdelsesuddannelse af 24 timers varighed, som gennemføres i Beredskabsstyrelsens regi.« 20. I § 27, stk. 1, ændres »§§ 20-25« til: »§§ 20-22, § 23, stk. 1 og 3, og §§ 24 og 25.« 21. I § 27, stk. 2, ændres »øvelser« til: »efter- og vedligeholdelsesuddannelser«.
 22. I § 28, stk. 1, 2. pkt., ændres »der er nævnt i § 21« til: »der er nævnt i § 22, stk. 1«.
 23. I § 28 a, stk. 1, ændres »§§ 21 - 22« til: »§§ 21 og 22«.
 24. I § 29, stk. 1, ændres »øvelser« til: »efter- og vedligeholdelsesuddannelser«, og »§ 21, § 22 og § 26« ændres til: »§§ 21-22 a, § 23, stk. 2, § 23 a og § 26, stk. 1-2«.
 25. I § 29, stk. 2, 1. pkt., ændres »§ 23, stk. 1 og 2, § 24, stk. 1 og 2, og § 25« til: »§ 23, stk. 1 og 3, §§ 24 og 25 og § 26, stk. 3«.
 26. § 29, stk. 2, 2. pkt., ophæves.
 27. I § 29, stk. 4, ændres »brandslukningsopgaver« til: »indsatsopgaver«.
 28. I § 29, stk. 7, indsættes efter »til uddannelse af«: »frivillige og«.
§ 2 Bekendtgørelsen træder i kraft den 2. november 2019.
