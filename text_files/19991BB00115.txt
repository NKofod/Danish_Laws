Fremsat den 3. marts 2000 af  

 Villy Søvndal (SF), Anne Baastrup (SF) og  

 Jes Lunde (SF) Forslag til folketingsbeslutning om plejehjemstilsyn og plejehjemsbestyrelser Folketinget pålægger regeringen inden 1.  

 januar 2001 at tage de nødvendige initiativer til genindførelse  

 af det plejehjemstilsyn, som blev afskaffet i 1992, og til etablering af  

 mulighed for at oprette plejehjemsbestyrelser.
Bemærkninger til forslaget På det seneste har der desværre  

 været for mange eksempler på, at tilsynet på  

 plejehjemsområdet ikke fungerer tilstrækkelig godt.
Det betyder  

 ikke, at der ikke er en række eksempler på gode, velfungerende  

 plejehjem.
Det er der, og det er vigtigt ikke at forskrække.
Men der er for mange eksempler på, at omsorgen  

 på plejehjemmene ikke er tilstrækkelig.
I løbet af de  

 seneste tre måneder har der været sager fra henholdsvis Odder  

 Kommune (kommunalt plejehjem), Nordborg Kommune (selvejende plejehjem) og  

 Farum Kommune (udliciteret plejehjem). Der er altså intet, der tyder  

 på, at en bestemt driftsform sikrer omsorgen.
I modsætning til,  

 hvad markedsteoretikerne anfører, er der ingen genveje til  

 Paradis.
Problemerne løses efter SF s opfattelse heller ikke  

 alene ved tilsyn.
Derfor foreslog SF i januar 2000 en drastisk  

 forøgelse af plejehjemsbyggeriet og 10.000 flere ansatte på  

 ældreområdet, fordi det tager tid at udøve omsorg,  

 nænsomhed, holde i hånd osv.
 Men selv med flere ressourcer er der efter SF s opfattelse  

 behov for et bedre tilsyn, så der lukkes op for plejehjemmene og sikres  

 et uvildigt tilsyn.
SF foreslår derfor at genindføre det  

 plejehjemstilsyn, som den borgerlige regering afskaffede i 1992. Dette tilsyn  

 blev ført af embedslægerne og omfattede alle forhold af  

 sundhedsmæssig interesse, herunder en forsvarlig sundhedsmæssig  

 pleje samt god vedligeholdelse, orden og renlighed, hygiejniske  

 køkkenforhold, tilstrækkelige og hygiejniske sanitære  

 installationer, forsvarlig opbevaring og intern transport af sundhedsfarligt  

 affald, alsidig og tilstrækkelig forplejning samt forsvarlig oplagring  

 og fordeling af lægemidler.
Der skulle også føres tilsyn  

 med, at der fandtes det fornødne sygeplejepersonale.
Desuden foreslår SF, at der gives mulighed for at  

 oprette plejehjemsbestyrelser på linje med, hvad der er kendt fra andre  

 institutioner.
Plejehjemsbestyrelserne skal med en bred sammensætning  

 af beboere, ansatte, pårørende, ildsjæle fra  

 lokalområdet, lokale politikere og ældrerådsmedlemmer  

 udgøre et kraftcenter, som kan åbne plejehjemmet imod  

 lokalsamfundet.
Skriftlig fremsættelse Villy Søvndal (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om plejehjemstilsyn og  

 plejehjemsbestyrelser.
(Beslutningsforslag nr.
B 115).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
