Fremsat den 29. oktober 2004 af  

 Keld Albrechtsen (EL), Line Barfod (EL),  

 Pia Boisen (EL) og Pernille Rosenkrantz‑  

 ;Theil (EL) Forslag til folketingsbeslutning om  

 at ophæve bestemmelserne om forsøg med salg af almene  

  

 familieboliger Folketinget opfordrer regeringen til snarest muligt at fremsætte  

 lovforslag, der ophæver de bestemmelser, der i juni 2004 blev vedtaget i  

 bl.a.  

 lov om almene boliger samt støttede private andelsboliger, om at tillade  

 forsøg  

 med salg af almene familieboliger.
Bemærkninger til forslaget Med vedtagelsen af lovforslag nr.
L 182 den 4. juni 2004, jf.  

 Folketingstidende 2003-04, forhandlingerne side 7870, 11333 og 11649, tillæg  

 A  

 side 6551 og 6633, tillæg B side 2224 og 2373 samt tillæg C side 803, blev  

 der  

 indført en forsøgsordning, hvor kommuner og boligorganisationer får mulighed  

 for at søge om, at der i deres kommune eller boligorganisation gives mulighed  

 for, at lejere i de almene familieboliger skal kunne overtage deres bolig som  

 ejerbolig.
Enhedslisten var fra starten stærk skeptisk over for L 182, der  

 indførte en forsøgsordning med salg af almene boliger, og ved  

 førstebehandlingen  

 af lovforslaget satte Enhedslisten også spørgsmålstegn ved, om der var  

 tilstrækkelig opbakning til lovforslaget i samfundet.
Nu viser det sig, at  

 der  

 ikke er interesse for ordningen.
Se eksempelvis Berlingske Tidende den 18.  

 oktober 2004: »Kun én ud af 700 boligorganisationer har søgt om at være med i  

 forsøgsordning«, og Politiken den 18. oktober 2004: »Lejere vil ikke eje«,  

 hvoraf  

 det fremgår, at Erhvervs- og Boligstyrelsen kun har modtaget én ansøgning til  

 ordningen.
Regeringens plan var oprindelig, at 10 pct. af landets 500.000  

 almene boliger skulle omdannes til ejerboliger.
Det er Enhedslistens opfattelse, at der ikke er opbakning i  

 befolkningen til at lægge en helt ny boligpolitisk kurs, som indebærer en  

 afvikling af et grundlæggende element i velfærdssamfundet, hvilket er  

 essensen  

 af denne lov.
På den baggrund finder Enhedslisten ikke, at der er grund til  

 at  

 videreføre ordningen, der derfor foreslås ophævet.
Enhedslisten mener desuden ikke, at ordningen kan dæmme op for  

 de store sociale problemer, der er i nogle almene boligafdelinger.
At et salg  

 af almene boliger skulle kunne ændre på beboersammensætningen, er der heller  

 ikke belæg for.
Det, man i stedet gør ved at sælge nogle almene boliger, er,  

 at  

 man skaber en splittelse mellem de beboere, der allerede bor der, og  

 eventuelle  

 nye ejere.
Skriftlig fremsættelse Keld Albrechtsen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om at ophæve bestemmelserne om forsøg med salg af almene  

  

 familieboliger.
(Beslutningsforslag nr.
B 41).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
