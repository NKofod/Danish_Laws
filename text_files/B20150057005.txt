 Bekendtgørelse om ændring af bekendtgørelse om ret til sygehusbehandling m.v.
§ 1 I bekendtgørelse nr. 958 af 29. august 2014 om ret til sygehusbehandling m.v. foretages følgende ændringer:
 1. Indledningen affattes således:
»I medfør af § 8, stk. 2, §§ 10 og 11, § 75, stk. 2, § 76, § 78 a, stk. 2, § 81, stk. 3 og 4, § 82 a, stk. 3, § 82 b, stk. 3, § 86, stk. 2 og 3, § 87, stk. 5, § 89, stk. 5, § 89 a, stk. 2, § 90, stk. 3, § 91, § 195, stk. 1, § 225, stk. 1, § 235, stk. 3 og 4, og § 265, stk. 1, i sundhedsloven, jf. lovbekendtgørelse nr. 1202 af 14. november 2014, fastsættes:« 2. I § 39, stk. 2, ændres »hvor kommunen, der har udstedt det særlige sundhedskort til den sikrede, er beliggende.« til: »hvor den sikrede senest havde bopæl i Danmark, eller hvis den pågældende ikke har haft bopæl i Danmark, den region, hvor den sikredes arbejdsgiver har sit hjemsted, eller hvorfra selvstændigt erhverv udøves.« 3. I § 39, stk. 4, ændres »hvor kommunen, der har udstedt grænsearbejderens særlige sundhedskort, er beliggende.« til: »hvor grænsearbejderens familiemedlemmer senest havde bopæl i Danmark, eller hvis et familiemedlem ikke har haft bopæl i Danmark, den region hvor grænsearbejderens arbejdsgiver har sit hjemsted, eller hvorfra selvstændigt erhverv udøves.« 4. I § 48, stk. 2, ændres »hvor kommunen, der har udstedt det særlige sundhedskort til den sikrede, er beliggende,« til: »hvor sikredes fraflytningskommune er beliggende, eller hvis den pågældende ikke har haft bopæl i Danmark, hvor den kommune, hvor den sikredes arbejdsgiver har sit hjemsted er beliggende, eller hvorfra selvstændigt erhverv udøves,«.
 5. I § 48, stk. 4, ændres »hvor kommunen, der har udstedt grænsearbejderens særlige sundhedskort, er beliggende,« til: »hvor grænsearbejderens familiemedlemmer senest havde bopæl i Danmark, eller hvis et familiemedlem ikke har haft bopæl i Danmark, den region hvor grænsearbejderens arbejdsgiver har sit hjemsted, eller hvorfra selvstændigt erhverv udøves,«.
§ 2 Bekendtgørelsen træder i kraft den 1. maj 2015.
