 I en til justitsministeriet rettet henvendelse har forvaringsanstalterne  

 anført, at det såvel fra et behandlingsmæssigt som et anstaltsmæssigt  

 synspunkt vil være af betydning, at anstalterne og dermed den forvarede får  

 underretning om forløbet af en af tilsynsværgen eller anstalten selv i medfør  

 af straffelovens § 70 (nu §72) rejst udskrivningssag.
 I denne anledning skal jeg med justitsministeriets tilladelse til  

 fremtidig iagttagelse anmode om, at der i sager vedrørende udskrivning fra  

 forvaringsanstalt samtidig med sagens fremsendelse til retten af politiet  

 gives skriftlig underretning til den pågældende forvaringsanstalt og  

 tilsynsværge med oplysning om datoen for sagens fremsendelse til retten og  

 anklagemyndighedens stilling til udskrivningsspørgsmålet.
 Genoptrykt l983.
 (* 1) Kundgjort i Instruktioner fra Rigsadvokaten.
