E.L.1 Konkursskatteloven E.L.2 Akkord og gældssanering E.L.3 Forældelse E.L.1 Konkursskatteloven Ved lov nr. 359 af 6.juni 1991 KONKSL. blev der indført nye regler for  

 skatteydere, hvis bo er under konkursbehandling.
E.L.1.1 Lovens område Konkursskatteloven gælder kun for danske konkurser, og konkursskatteloven  

 gælder ikke ved frivillig akkord i konkurs, tvangsakkord i konkurs og  

 gældssanering i konkurs.
Loven har virkning for alle konkursboer, hvor  

 fristdagen er den 27. december 1990 eller senere, jf. § 21.
E.L.1.2 Skattepligt Personer, hvis bo er under konkursbehandling, er ikke skattepligtige af  

 konkursindkomsten, medmindre skattemyndighederne statuerer skattepligt, jf. §  

 6.
 Afgørelsen om skattepligt træffes af den kommune, der foretager  

 forskudsregistrering af skyldneren for det indkomstår, hvori konkursdekret  

 afsiges.
 Såfremt kommunen antager, at indkomsten i boet vil overstige 100.000 kr.  

 efter fradrag af tidligere års underskud, og der er rimelig udsigt til, at  

 skatten kan inddrives, kan kommunen statuere skattepligt af konkursindkomsten  

 inden 3 måneder fra det tidspunkt, hvor kommunen har modtaget opgørelse over  

 boets aktiver og passiver fra bostyret, jf. §§ 14 og 15. Kommunens afgørelse  

 om skattepligt kan påklages til Told- og skatteregionen, der inden 3 måneder  

 fra klagens modtagelse kan træffe afgørelse om skattepligt.
 Regionens afgørelse er endelig jf. bek. nr.417 af 6.juni 1991 § 3, stk.1,  

 11 og § 14, stk.1, stk.4 og stk.5.
 Hvis fristerne for at statuere skattepligt ikke overholdes af henholdsvis  

 kommunen eller regionen, vil der ikke være skattepligt.
 Der kan dog senere og i hele konkursperioden statueres skattepligt, hvis  

 der indgår et nyt aktiv i boet eller der sker ændringer i boets aktiver, som  

 ville have medført skattepligt, jf. § 15, stk.3. Bostyret skal give  

 skattemyndighederne særskilt meddelelse om sådanne ændringer.
I disse tilfælde skal der statueres skattepligt inden fire uger fra  

 modtagelsen af denne meddelelse ellers vil der ikke være skattepligt,  

 medmindre der allerede tidligere er statueret skattepligt.
En afgørelse om  

 skattepligt kan altid ændres til en afgørelse om skattefrihed.
E.L.1.3 Konkursindkomst Hvis der statueres skattepligt, er det indtægter og udgifter fra  

 konkursboets aktiver og passiver fra konkursdekretets afsigelse til  

 konkursens slutning samt personens indtægter og udgifter fra indkomstårets  

 begyndelse til dekretets afsigelse, der er skattepligtige - (bortset fra  

 personens anden indkomst jf.
L.1.3). Denne indkomst kaldes konkursindkomsten,  

 jf. § 7.
E.L.1.3.1 Virksomhedsskat Virksomhedsskattelovens regler kan ikke anvendes på konkursindkomst.
Når indkomst bliver konkursindkomst bliver virksomhedsskat vedrørende  

 tidligere år endelig jf.
VSL § 1, stk.1 og § 15, stk.5, som ændret ved lov  

 nr.363, af 6.juni 1991.
E.L.1.3.2 Skatteberegningen Skatten af konkursindkomst er ifølge LOSI § 2, nr.17, særlig indkomstskat.  

 Ved beregningen af denne særlige indkomstskat af konkursindkomsten, gives der  

 et fradrag på 100.000 kr., jf. § 14.
E.L.1.3.3 Selvangivelsen Selvangivelser vedrørende konkursindkomsten skal indgives inden udløbet af  

 den frist, der gælder for indgivelse af selvangivelse for det år, hvori  

 konkursen sluttes.
 Der skal selvangives særskilt vedrørende konkursindkomsten for det  

 indkomstår, hvori dekretet afsiges og for hvert enkelt af de følgende  

 indkomstår under konkursen samt for perioden fra begyndelsen af det sidste  

 indkomstår under konkursen og indtil konkursens slutning, jf. § 10.
 Konkursindkomsten opgøres efter skattelovgivningens almindelige regler jf.  

 dog § 11.
Udgifter til tilsyn med en virksomheds løbende drift i  

 betalingsstandsningsperioden og under konkursbehandling er  

 fradragsberettiget, jf.
Skat 1986.8.517, hvor lsr. anså 75 pct. at udgifterne  

 til kurator for fradragsberettigede driftsomkostninger.
Se tilsvarende  

 lsr.1985.113.
 KSL § 25 A vedr. ægtefællers skattepligt af erhvervsvirksomhed finder ikke  

 anvendelse, hvis ejerægtefælle er under konkurs ved udløbet af indkomståret,  

 jf. § 9, stk.1. KSL § 25 A, stk.7 gælder dog fra indkomstårets begyndelse  

 indtil konkursdekretets afsigelse.
 Det er stadigvæk personen, der er skattesubjekt, og bostyret skal forsyne  

 skyldneren med de oplysninger, der er nødvendige, for at han kan lave  

 selvangivelserne, jf. § 10, stk.2.
E.L.1.3.4 Skattebetalingen En skyldner, der er pålignet særlig indkomstskat af en konkursindkomst,  

 skal betale denne skat, når den opkræves efter almindelige regler som al  

 anden særlig indkomstskat.
Denne skat påhviler alene skyldneren og kan  

 således ikke anmeldes i konkursboet.
E.L.1.4 Anden indkomst Den indkomst, der ikke er konkursindkomst, benævnes som anden indkomst.  

 Som anden indkomst regnes A-indkomst eller skyldnerens indkomst fra driften  

 af ægtefællens virksomhed samt udbytter og eventuel løn og andre ydelser, der  

 udbetales af boet samt lejeværdi, hvis skyldneren får tilladelse til at  

 benytte boets ejendom, jf. § 7, stk.2 og 3 og § 8. Anden indkomst selvangives  

 på sædvanlig måde for hvert indkomstår inden for de sædvanlige frister.
 Det vil typisk kun være fradrag, der knytter sig til erhvervelsen af  

 A-indkomsten, der vil kunne fratrækkes i anden indkomst f.eks. udgifter til  

 arbejdsløshedsforsikring og fagligt kontingent, befordring og øvrige  

 lønmodtagerudgifter, der kan henføres under ligningsmæssige fradrag.
E.L.1.5 Skal der statueres skattepligt Ved bedømmelsen af, hvorvidt der skal statueres skattepligt, må der lægges  

 vægt på, hvilke skatter, der vil blive udløst fra indkomstårets begyndelse  

 til konkursens afslutning jf. 1.3. vedrørende både personlig indkomst f.eks.  

 indkomst i egen virksomhed (med undtagelse af den under pkt.1.4. nævnte anden  

 indkomst), kapitalindkomst f.eks. renteindtægter og særlig indkomst f.eks.  

 ved boets salg af aktiver, der kan indebære beskatning i form af genvundne  

 afskrivninger.
 Det skal endvidere vurderes, om en vis rimelig del af den skat, der  

 pålignes, kan inddrives efter fradrag af tidligere års underskud og efter  

 fradrag af bundfradraget 100.000 kr.
Det kan være af betydning, at en samlevende ægtefælle hæfter solidarisk,  

 jf.
KSL § 72, stk.2.
 Endvidere kan der forekomme aktiver, der ikke kan inddrages under en  

 konkurs, båndlagte midler eller udsigt til arv.
 Endelig må der foretages en konkret vurdering af fallentens personlige  

 indtjeningsmuligheder efter konkursens afslutning.
Ved dødsboer, hvor konkursdekret afsiges efter dødsfaldet, anmeldes  

 skatten i boet.
Her vil den forventede dividende i boet således have  

 betydning for, om der skal statueres skattepligt.
E.L.1.6 Underskudsfremførsel Tidligere var der ikke hjemmel til at begrænse underskudsfremførsel i  

 anledning af en mellemkommende konkurs.
E.L.1.6.1 Underskud fra tidligere år Dette er nu ændret, således at underskud fra året før konkursåret eller  

 tidligere indkomstår ikke længere kan fratrækkes i konkursåret og senere  

 indkomstår hos skyldneren.
Sådanne underskud kan nu kun fratrækkes i  

 konkursindkomsten, jf. § 12, stk.1.
E.L.1.6.2 Underskud fratrukket hos ægtefællen Underskud, som tidligere kunne fratrækkes hos skyldnerens ægtefælle, kan  

 heller ikke længere fratrækkes hos ægtefællen i konkursåret eller senere  

 indkomstår.
Et sådant underskud kan kun fratrækkes i konkursindkomsten, jf. §  

 12, stk.1.
Ved opgørelsen af virksomhedens underskud hos skyldnerens ægtefælle  

 nedsættes ægtefællens indtægter, der ikke vedrører virksomheden, med  

 ægtefællens udgifter, der ikke vedrører virksomheden.
Jf. § 12, stk.6.
E.L.1.6.3 Underskud i konkursindkomsten Underskud fra konkursåret eller tidligere indkomstår kan fremføres eller  

 tilbageføres for samtlige indkomstår under konkursen i konkursindkomsten dvs.  

 indtil konkursen sluttes, selvom 5 års begrænsningen for underskudsfremførsel  

 i LL § 15 overskrides, jf. § 12, stk.2 og 3.
 Et underskud i konkursindkomsten kan hverken fratrækkes hos skyldneren  

 eller skyldnerens ægtefælle i de år, boet er under konkursbehandling eller i  

 senere indkomstår, jf. § 12, stk.4.
E.L.1.7 Formueskattepligtige Formueskattepligtige, der er omfattet af KONKSL, ansættes på sædvanlig  

 måde.
Dog værdiansættes aktiver og passiver der inddrages under konkursen til  

 0,- kr., jf. § 16.
E.L.1.8 Betalingsstandsning Anmeldelse af betalingsstandsning, jf. konkurslovens kapitel 2, har ingen  

 skattemæssige konsekvenser for skatteyderen.
E.L.1.9 Dødsboer Når en person, der er afgået ved døden, erklæres konkurs, anvendes  

 dødsbobeskatningsreglerne i tiden fra dødsfaldet frem til dødsbobehandlingens  

 slutning.
KONKSL's regler anvendes ikke.
Derimod anvendes KONKSL's regler i  

 perioden fra indkomstårets begyndelse indtil dødsfaldet, KSL's regler  

 anvendes ikke.
Indtægter fra denne periode er således skattefri, medmindre  

 der statueres skattepligt af denne konkursindkomst.
E.L.1.10 Afslutning af konkursen Et konkursbo sluttes i almindeligheds ved, at der foretages en opgørelse  

 af boet og udlodning af bomassen til kreditorerne efter konkursordenen jf.  

 konkurslovens kap.18.
Bekendtgørelse om boets slutning indrykkes i Statstidende.
Boet anses for  

 sluttet når skifteretten har stadfæstet udkastet til regnskab og udlodning og  

 ankefristen (4 uger fra stadfæstelsen) er udløbet, uden at anke er sket.
 Det er først når boet er sluttet der skal indgives selvangivelser  

 vedrørende konkursindkomsten jf. pkt.1.3.3.
 En konkurs kan dog også afsluttes ved tvangsakkord i konkurs,  

 gældssanering i konkurs, frivillig akkord i konkurs eller som solvent efter  

 konkurslovens § 144. I sidste tilfælde bortfalder anvendelsen af KONKSL's  

 regler jf. § 13.
 Hvis boet sluttes med akkord eller gældssanering deltager skattekrav i  

 ordningen og KONKSL's regler om skattefrihed gælder ikke.
 Det vil således være nødvendigt, selv i de konkursboer, hvor der ikke er  

 statueret skattepligt, at bostyret kan forsyne skatteyderen med de  

 oplysninger, der er nødvendige for, at han kan lave selvangivelserne, da  

 konkursen kan sluttes på en sådan måde, at KONKSL's regler om skattefrihed  

 bortfalder med tilbagevirkende kraft, fra begyndelsen af det indkomstår,  

 hvori konkursdekretet blev afsagt.
E.L.2 Akkord og gældssanering Reglerne om akkord og gældssanering * De almindelige regler om tvangsakkord findes i konkurslovens afsnit III.
 Reglerne om gældssanering findes i konkurslovens afsnit IV.
 Konkurslovens jf. lovbekendtgørelse nr.588 af 1.sep. 1986, som ændret  

 senest ved lov nr.363 af 6.juni 1991.
 En frivillig akkord er nu defineret i LL § 15, stk.3 som en aftale om en  

 samlet ordning mellem en skyldner og dennes kreditorer om bortfald eller  

 nedsættelse af skyldnerens gæld.
 Ved lov nr.363 af 6.juli 1991 er der endvidere indført nye regler vedr.  

 akkord og gældssanering m.v.
 Disse nye regler indeholder ændringer i LL, PSL, VSL, LOSI og  

 konkursloven.
De nye regler har virkning for frivillige akkorder, tvangsakkorder og  

 gældssaneringer, hvor fristdagen efter konkursloven er den 27.dec. 1990 eller  

 senere.
For frivillige akkorder, når aftalen om frivillig akkord er indgået  

 den 27.dec. eller senere. * E.L.2.2 Beskatning af gældseftergivelsen En ved akkord eller gældssanering opnået fordel i form af eftergivelse af  

 gældsforpligtelser er som udgangspunkt ikke skattepligtig for debitor.  

 Beskatning indtræder alene i det omfang, nedskrivningen af  

 gældsforpligtelserne ikke er begrundet i debitors manglende betalingsevne. *  

 I lovbekendtgørelse nr.594 af 15.aug. 1991 KGL § 6 A, stk.1 og 2 er dette nu  

 lovfæstet. * Undladelse af beskatning forudsætter således, at ordningen set fra  

 kreditors side er udtryk for en rent erhvervsmæssig disposition, hvor  

 fordringerne nedskrives til deres reelle værdi. * En gældseftergivelse fra en  

 bank til et kommanditselskab bestående af 1152 kommanditandele ansås ikke for  

 skattefri, idet banken ikke havde forsøgt resthæftelsen på anparterne  

 inddrevet, jf. "t&s nyt" 1991.10.551. B.F. * Vurderingen af, om der er tilført debitor en skattepligtig fordel,  

 afhænger således af debitors økonomiske forhold på eftergivelsestidspunktet.  

 Beregningen af fordringernes værdi må foretages efter en samlet vurdering af  

 debitors betalingsevne på eftergivelsestidspunktet.
Der kan ved denne  

 vurdering tages udgangspunkt i debitors status.
Opnår debitor ikke en positiv  

 status af væsentlig størrelse efter ordningen, indtræder der i almindelighed  

 ikke beskatning.
En positiv status af væsentlig størrelse antages ikke at  

 foreligger, hvor formuen alene udgør, hvad der er nødvendigt for  

 virksomhedens fortsatte drift, lsr.1985.91 samt lsr.1986.72. Ved vurderingen  

 af, om der opnås en positiv status af væsentlig størrelse, skal der ikke  

 tages hensyn til en eventuel ægtefælles formue.
Se også Skat 1989.6.472.
Det er principielt helt uden betydning for den skattemæssige behandling,  

 om der er tale om en generel eller en singulær ordning.
Det afgørende er  

 alene, om fordringerne nedskrives til et lavere beløb end deres reelle værdi  

 på eftergivelsestidspunktet.
En generel ordning samt en hovedkreditors  

 tiltrædelse af en ordning vil dog i almindelighed være bevis for debitors  

 manglende betalingsevne. * Et herværende moderselskab havde eftergivet en  

 gæld på 3 mio.kr. i et udenlandsk datterselskab, der var sambeskattet med  

 moderselskabet.
Da bl.a. gælden måtte anses for uinddrivelig, og  

 datterselskabets egenkapital ved gældseftergivelsen ikke blev større end  

 aktiekapitalen, blev moderselskabet anset for berettiget til at fradrage  

 gældseftergivelsen og datterselskabet ikke forpligtet til at indtægtsføre den  

 - der havde foreligget en akkordlignende situation. jf. "t&s  

 nyt" 1991.16.905 lsr. * I forbindelse med singulære ordninger kan der helt eller delvis ske  

 beskatning hos debitor af det eftergivne beløb, hvis debitors insolvens ikke  

 kan bevises.
Beskatning vil typisk indtræde i tilfælde, hvor kreditor har  

 gavehensigt, eller parterne befinder sig i et gavemiljø, jf.
Skat 1986.8.522  

 samt Skat 1986.11.660.
E.L.2.3 Indtægter og udgifter i gældseftergivelsesåret Der skal ikke ske nedskrivning af varedebitorer og varelager til de i  

 akkordstatus konstaterede lavere værdier, jf.
Skat 1986.8.522 ligesom der  

 ikke er hjemmel til at nedsætte afskrivningsgrundlaget for driftsmidler eller  

 andre anlægsaktiver, selv om disse er vurderet lavere i akkordstatus,  

 lsr.1969.120. Indkomsten i akkordåret opgøres i øvrigt efter  

 skattelovgivningens almindelige regler.
Der skal således bl.a. ikke ske  

 begrænsninger i adgang til at fratrække driftsomkostninger afholdt i tiden  

 forud for akkorden, uanset at betalingsforpligtelsen helt eller delvist  

 bortfalder i forbindelse med akkorden.
Udgifter til advokat eller revisor, der afholdes i forbindelse med  

 opnåelsen af en skattefri akkord, er ikke fradragsberettiget, Skat  

 1986.7.483. Udgifter til tilsyn med en virksomheds løbende drift i  

 betalingsstandsningsperioden og under konkursbehandling er  

 fradragsberettiget, jf.
Skat 1986.8.517, hvor lsr. anså 75 pct. af udgifterne  

 til kurator for fradragsberettigede driftsomkostninger.
Se tilsvarende  

 lsr.1985.113. Udgifter til udarbejdelse af budgetter og ansøgningskemaer til  

 brug ved ansøgning om gældssanering, der blev bevilget, kunne fratrækkes ved  

 indkomstopgørelsen, idet udgifterne var afholdt med henblik på virksomhedens  

 fortsættelse, Skat 1988.2.88.
E.L.2.4 De nye regler vedr. akkord og gældssanering Lov nr.363 af 6.juni 1991 om ændring af forskellige skattelove og  

 konkursloven indeholder nye regler om skattekravs stilling og dækning ved  

 akkord af gældssanering og om begrænsning af underskudsfremførsel.
E.L.2.4.1 Krav på særlig indkomstskat deltager i ordningen * Når en person opnår tvangsakkord, frivillig akkord eller gældssanering,  

 er et krav på særlig indkomstskat vedrørende indkomst indtil henholdsvis  

 akkordens slutning eller afsigelse af gældssaneringskendelse nu omfattet af  

 ordningen på samme måde som de fordringer, der var stiftet inden henholdsvis  

 akkordforhandlingernes åbning eller gældssaneringssagens indledning, (som  

 simpelt krav).
 Hvis der, som et led i bestræbelserne for at gennemføre en akkord eller  

 gældssanering bortsælges aktiver, således at der, f.eks. på grund af  

 genvundne afskrivninger, udløses en særlig indkomst, er den hertil knyttede  

 særlige indskomstskat således amfattet af ordningen, selvom den først kan  

 pålignes og ophæves efter akkordens slutning eller afsigelse af  

 gældssaneringskendelsen.
Krav der iøvrigt er omfattet af en akkord eller gældssanering opgøres  

 inclusive renter pr. datoen for akkordforhandlingernes åbning h.h.vis  

 gældssaneringssagens indledning og fyldestgøres ved udlodning for hver  

 gældspost for sig med akkordens h.h.vis gældssaneringens dividende til såvel  

 hovedstolen som rentefordringen, (på samme måde som ved konkurs), i  

 overensstemmelse med konkurslovens regler om sædvanlig forholdsmæssig  

 fordeling. * E.L.2.4.2 Begrænsning af underskudsfremførsel * I LL § 15, stk.2, PSL § 15, stk.2, og PSL § 13 A samt VSL § 13, stk.6 og  

 7 er der endvidere indført begrænsninger i adgangen til at fremføre  

 underskud.
Når en person i et indkomstår opnår en akkord eller en  

 gældssanering, nedsættes uudnyttede fradragsberettigede underskud fra det  

 pågældende indkomstår og tidligere indkomstår med det beløb, hvormed gælden  

 er nedsat.
 Hvis der eksempelvis opnås en akkord med en dividende på 30%, er  

 gældseftergivelsen herefter 70%. Et uudnyttet fradragsberettiget underskud  

 skal således nedsættes med et beløb svarende til 70% af den omhandlede gæld.  

 Hvis underskud fra flere indkomstår skal nedsættes, nedsættes underskud fra  

 et tidligere år før underskud fra et senere år.
 Underskudsbegrænsningen sker både i den personlige indkomst og den  

 skattepligtige indkomst.
 Hvis der f.eks. i 1991 opnås en akkord med 30% i dividende vedrørende en  

 gæld på i alt 500.000 er dividenden 150.000 kr. og gældseftergivelsen 350.000  

 kr.
Et underskud på 600.000 kr. skal således begrænses med 350.000 kr.
Det er  

 herefter kun restunderskuddet på 250.000 der er fradragsberettiget.
I PSL § 13 A, stk.2 og 3, er der for samlevende ægtefæller endvidere  

 indført en regel om, at begrænsningerne i underskudsfremførelsen overføres  

 til den samlevende ægtefælle, når skyldnerægtefællen ejer virksomheden, og  

 den samlevende ægtefælle driver virksomheden. * E.L.2.5 Underretning om ordningens udfald * Skifteretten bekendtgør udfaldet af akkordforhandlinger i Statstidende  

 og hvis der ikke stadfæstes akkord sendes der tillige meddelelse herom til  

 alle fordringshavere, jf. konkurslovens § 183.
Udfaldet af en gældssaneringssag meddeles til samtlige kendte  

 fordringshavere og hvis et forslag om gældssanering tages helt eller delvist  

 til følge bekendtgøres dette tillige i Statstidende, jf. konkurslovens § 218.  

 * E.L.3 Forældelse Det har hidtil været antaget, at fordelen ved forældelse af gæld, der  

 modsvares af tidligere fratrukne driftsudgifter var skattepligtige med det  

 nominelle beløb i forældelsesåret, jf.
VLD af 22.juli 1987 (Skat 1987.9.646).
 Ved H.D. af 30.juni 1988, Skat 1988.8.462 har Højesteret stadfæstet Vestre  

 Landsrets dom, men med en anden begrundelse.
 * Som følge af denne dom har ligningsrådet i 1988 vedtaget følgende  

 anvisning vedr. den skattemæssige behandling af forældet gæld:
 Ved Højesterets dom af 30.juni 1988 er det fastslået, at der ved  

 forældelse af gældsposter, der som udgifter har været fratrukket ved  

 skatteopgørelsen, som udgangspunkt er opnået en indkomstskattepligtig fordel  

 for skyldneren.
 Højesteret udtalte, at der ved fastsættelsen af den skattepligtige  

 indkomst som følge af forældelsen må foretages en vurdering af fordringerne  

 under hensyn til skatteyderens betalingsevne på tidspunktet for forældelsens  

 indtræden.
 Højesteret fandt det uden betydning, at skatteyderen i tiden fra  

 stiftelsen af gælden til forældelsestidspunktet ikke havde fortsat den  

 virksomhed, hvori gælden var pådraget.
 Højesteret lagde herefter til grund, at appellanten i 1975 var i stand til  

 at betale de omhandlede fordringer, der i 1980 bortfaldt ved forældelse.  

 Appellanten havde ikke sandsynliggjort, at hans betalingsevne i 1980 var  

 forringet på en sådan måde, at dette kunne føre til, at den skattepligtige  

 værdi af fordringernes forældelse blev fastsat til et lavere beløb end  

 gældens nominelle størrelse.
 Den hidtidige praksis, hvorefter den skattepligtige fordel som følge af  

 forældelsen udgør gældens nominelle beløb, jf. ligningsvejledningen 1987,  

 afsnit C 1.1., kan som følge af dommen ikke opretholdes.
 Der må på baggrund af skyldnerens økonomiske forhold på  

 forældelsestidspunktet foretages en bedømmelse af gældens værdi på dette  

 tidspunkt, og den skattepligtige fordel ansættes til denne værdi.
Fastsættelsen af gældens værdi på forældelsestidspunktet må ske efter en  

 samlet vurdering af skyldnerens betalingsevne.
Der kan ved denne vurdering  

 tages udgangspunkt i skyldnerens status på forældelsestidspunktet i  

 overensstemmelse med praksis om beskatning af gældseftergivelse, jf.  

 ligningsvejledningen 1987, L 3.7.7. Medmindre der foreligger ganske særlige  

 omstændigheder, kan fordelen ved forældelsen ansættes til fordringens værdi  

 for kreditor.
Fordelen ved forældelse er kun skattepligtig i det omfang, der er tale om  

 forældelse af gæld, der tidligere er kommet skatteyderen skattemæssigt til  

 gode i form af en skattebesparelse, f.eks. i kraft af et omkostningsfradrag,  

 afskrivning, underskudsoverførsel eller underskudsfremførsel.
Er dette ikke  

 tilfældet og foreligger der ikke en gave eller maskeret udbytte, er fordelen  

 ved forældelsen skattefri.
De skattelignende myndigheder anmodes om at foranledige  

 indkomstansættelser, hvor der i større omfang end ovenfor anført er sket  

 beskatning af fordel ved forældelse, nedsat i overensstemmelse med  

 foranstående, når den skattepligtige fremsætter begæring herom, eller  

 forholdet i øvrigt er skattemyndighederne bekendt.
Genoptagelse kan tillades  

 for indkomstår, der ligger indtil 5 år forud for Højesterets dom, det vil  

 sige indkomståret 1983 og følgende indkomstår. * I UfR 1977.141H (skd.42.202) fandt Højesteret det ikke påvist, at gælden  

 var kommet skatteyderen skattemæssigt til gode, og der var derfor ikke  

 tilført skatteyderen en skattepligtig fordel.
