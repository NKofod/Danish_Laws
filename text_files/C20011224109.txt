Cirkulære om flyttegodtgørelse  

 for personel under  

 Forsvarsministeriet § 1. Finansministeriet har udsendt cirkulære  

 Fmst. nr. 060-00 af 22. juni 2000 indeholdende aftale af 22. juni 2000 om  

 flyttegodtgørelse.
Cirkulæret vedlægges som bilag 1.
 Stk. 2. Cirkulæret og aftalen har virkning for  

 forflyttelser, der sker pr. 1. april 2000 og senere.
 Stk. 3. I de tilfælde, hvor forflyttelsen sker  

før den 1. april 2000, finder de hidtidige regler om  

 flyttegodtgørelse fortsat anvendelse, uanset om selve flytningen  

 først foretages efter den 1. april 2000. Der gælder dog  

 specielle regler for supplerende flyttegodtgørelse, jf. det under  

 § 3 anførte vedrørende supplerende  

 flyttegodtgørelse.
 § 2. Personel, der er ansat på  

 tjenestemandslignende vilkår, følger de for tjenestemænd i  

 forsvaret gældende regler.
 Stk. 2. Ikke-tjenestemandsansat civilt og militært  

 personel følger de i vedkommende kontrakt/aftale/overenskomst  

 fastsatte regler.
Stk. 3. I forbindelse med flytning af myndigheder og  

 institutioner under forsvaret kan der til kontrakt- og overenskomstansat  

 månedslønnet personel, for hvem der ikke er fastsat  

 særlige bestemmelser om flyttegodtgørelse, samt til  

 specialarbejdere, der har mindst 5 års forudgående  

 beskæftigelse under Forsvarsministeriet, ydes flyttegodtgørelse,  

 herunder godtgørelse for dobbelt husførelse, efter de for  

 uansøgt forflyttelse af tjenestemænd gældende regler.
For  

 personel, der er omfattet af civilarbejderloven, beregnes den i aftalens  

 § 13 omhandlede supplerende godtgørelse, som om de  

 pågældende var aflønnet med en lønning, svarende  

 til den for dem fastsatte pensionslønramme.
For øvrigt personel  

 forelægges sagen i hvert enkelt tilfælde for  

 Forsvarsministeriet.
 § 3. Forsvarsministeriet skal til enkelte  

 bestemmelser i flyttegodtgørelsesaftalen nærmere bemærke  

 følgende:
 ad § 21.
 Ved afgørelse af, om der er tale om forfremmelse, skal der sondres  

 mellem ansatte aflønnet efter lønrammesystemet og ansatte  

 aflønnet efter nye lønsystemer:
 a)	For ansatte aflønnet efter lønrammesystemet er  

 der tale om forfremmelse ved ansættelse i en stilling i højere  

 lønramme, herunder et lønrammeforløb på et  

 højere niveau, eller overgang til en stilling med anden  

 benævnelse inden for samme  

 lønramme/lønrammeforløb, når sådan overgang  

 anses som en naturlig oprykning.
b)	For ansatte aflønnet efter nye lønsystemer er  

 der tale om forfremmelse, når der sker oprykning til en højere  

 basisløngruppe, eller når der ydes tillæg/sker  

 tillægsforhøjelser, der i lønrammesystemet ville have  

 haft form af oprykning til en højere lønramme.
Tilsvarende er  

 der ved aflønning efter et intervallønsystem tale om  

 forfremmelse, når der sker oprykning i intervallet, der i  

 lønrammesystemet ville have haft form af oprykning til en  

 højere lønramme.
 ad §§ 13 og 22.
 Supplerende flyttegodtgørelse i forbindelse med uansøgt  

 forflyttelse og ansøgt forflyttelse i forbindelse med forfremmelse  

 udbetales med den på flyttetidspunktet gældende sats.
4-årsordningen § 4. Forsvarsministeriet har den 4. juli 1994  

 indgået aftale med Centralorganisationernes Fællesudvalg om  

 ydelse af godtgørelse for dobbelt husførelse m.v. til  

 tjenestemænd inden for forsvaret, i de særlige tilfælde,  

 hvor uansøgt forflyttelse sker til et tjenestested, hvorfra den  

 pågældende er planlagt forflyttet inden for en periode på 4  

 år.
 Stk. 2. Aftalen vedlægges som bilag 2.
 § 5. I tilknytning til den i § 4 nævnte  

 aftale bemærkes følgende:
 Stk. 2. Det forudsættes, at ordningen praktiseres  

 således, at der i hvert enkelt tilfælde meddeles den forflyttede,  

 hvor længe tjenesten ved det nye tjenestested er planlagt at skulle  

 vare, samt i videst mulig udstrækning, hvilket tjenestested den  

 pågældende herefter er planlagt forflyttet til.
 Stk. 3. I forbindelse med ordningens etablering har det fra  

 Forsvarsministeriets side været hensigten i størst mulig  

 udstrækning at tilskynde personellet til at benytte forsvarets  

 cafeterier, samt til i mulig udstrækning at leje de på  

 tjenestestederne til rådighed værende kvarterer.
 Stk. 4. I tilfælde, hvor den forflyttedes  

 tilkendegivelse af ikke at ville foretage flytning undtagelsesvis foreligger  

 over 6 måneder efter forflyttelsestidspunktet, vil den eventuelt for  

 meget udbetalte godtgørelse for dobbelt husførelse være  

 at fradrage i den godtgørelse, der tilkommer den  

 pågældende i den nærmest følgende tid, således  

 at der ingen godtgørelse kommer til udbetaling, før det for  

 meget udbetalte beløb er indbetalt.
 Stk. 5. Hvis den forflyttede fortryder sin beslutning om ikke  

 at ville flytte, vil der kunne ydes den pågældende almindelig  

 flyttegodtgørelse, mod at den godtgørelse for dobbelt  

 husførelse, der er ydet ud over 12 måneder, fradrages i  

 flyttegodtgørelsen.
 Stk. 6. Størrelsen af de i aftalens § 2  

 anførte beløb fremgår af bilag 3 og Kundgørelse  

 for Forsvaret A.
Afsluttende bestemmelser § 6. Ansøgning om flyttegodtgørelse  

 indsendes til henholdsvis Forsvarskommandoen, Hjemmeværnskommandoen  

 eller øvrige direkte under Forsvarsministeriet hørende  

 myndigheder og institutioner.
 Stk. 2. Det pålægges myndigheder og institutioner,  

 der forflytter personel eller ind- og udkommanderer personel af  

 tjenesteboliger at henlede den pågældendes opmærksomhed  

 på nærværende cirkulære.
 § 7. Kundgørelse for Forsvaret B.5-17 af  

 18. november 1998 ophæves.
