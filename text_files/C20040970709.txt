Cirkulære om lønudgifter til danske embedsmænd udsendt som  

 nationale eksperter til EU-Kommissionen, EUs Ministerråd og  

 Europa-Parlamentet § 1.  

  

 Ministerierne kan ansøge Finansministeriet om refusion af op til 50  

 pct. af lønudgifterne i forbindelse med udsendelse af danske embedsmænd til  

 EU-Kommissionen, EUs Ministerråd og Europa-Parlamentet som nationale  

 eksperter.
Refusionsprocenten kan af Finansministeriet fastsættes til under  

 50  

 pct., såfremt de bevillingsmæssige rammer nødvendiggør dette, eller for at  

 prioritere udsendelse på visse ministerområder.
 Stk. 2.  

  

 Der nedsættes en styregruppe bestående af  

 repræsentanter fra Finansministeriet, Udenrigsministeriet og Statsministeriet  

 med henblik på at sikre den overordnede koordinering af udsendelsen af danske  

 nationale  

 eksperter.
Stk. 3.  

  

 Ansøgning om refusion skal indgives til  

 Finansministeriet senest d. 1. marts 2005 for de nationale eksperter, der  

 allerede er udsendt.
Ansøgning om refusion for nye udsendelser kan indgives  

 løbende.
Finansministeriet tager stilling til spørgsmål om refusion for hele  

 den forventede udsendelsesperiode for den pågældende medarbejder.
Udbetaling  

 af  

 refusion i de efterfølgende år forudsætter, at bevillingen til ordningen  

 opretholdes.
Stk. 4.  

  

 Refusion finder sted én gang årligt bagudrettet  

 efter indsendelse af dokumentation for de afholdte lønudgifter.
Dokumentation  

 indsendes inden 1. december i det år, der søges refusion for.
Retten til  

 refusion bortfalder, såfremt dokumentation ikke er indsendt inden 1.  

 december.
 § 2.  

  

 Ministerierne kan afholde nettolønudgifter  

 (lønudgifter fratrukket evt. refusion) i forbindelse med udsendelse til  

 EU-Kommissionen, Ministerrådet og Europa-Parlamentet af danske embedsmænd som  

 nationale eksperter, ud over hvad der på den givne driftsbevilling er  

 bevilget til  

 lønninger, men i øvrigt inden for den pågældende driftsbevilling.
 § 3.  

  

 Cirkulæret træder i kraft den 1. januar 2005  

 og har virkning fra og med finansåret 2005.
 Stk. 2.  

  

 Cirkulære nr. 110 af 18. juni 1992 om  

 lønudgifter til udsendte danske embedsmænd til EU-kommissionen og om ændring  

 af  

 Budgetvejledning 1992 ophæves.
