Nr BTL 143 Betænkning over Forslag til lov om ændring af forskellige skattelove  

 (Realkreditinstitutters omdannelse til aktieselskaber og fusion af fonde  

 m.v.)   

 Nr L 143 1989-90, 1. samling Afgivet af Skatteudvalget Afgivet: 19900328 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Der er af ministeren og et mindretal stillet ændringsforslag, hvorom  

 henvises til de ledsagende bemærkninger.
 Endvidere har udvalget modtaget skriftlige henvendelse fra:
Danmarks Sparekasseforening, Den Danske Bankforening og Realkreditrådet.
Herefter indstiller et mindretal (Det Konservative Folkepartis,  

 Venstres, Det Radikale Venstres, Centrum-Demokraternes og Kristeligt  

 Folkepartis medlemmer af udvalget) lovforslaget til vedtagelse med de  

 af ministeren stillede ændringsforslag.
Mindretallet vil dog redegøre for sin  

 stilling til det af Fremskridtspartiet under nr. 3 stillede ændringsforslag  

 ved lovforslagets 2. behandling.
 Et andet mindretal (Socialdemokratiets og Socialistisk Folkepartis  

 medlemmer af udvalget) indstiller lovforslaget til vedtagelse med de  

 af ministeren stillede ændringsforslag.
 Et tredje mindretal (Fremskridtspartiets medlem af udvalget)  

 indstiller lovforslaget til vedtagelse med det af ministeren under nr.  

 2 stillede ændringsforslag, således som dette foreslås ændret af mindretallet  

 ved ændringsforslag nr. 3.
 Fremskridtspartiet henstiller kraftigt til skatteministeren hurtigst  

 muligt at fremkomme med yderligere forslag til fjernelse af de skattemæssige  

 blokeringer for den finansielle sektors frihedsmuligheder, herunder de regler  

 om futures og options, som ministeren har lovet som en hastesag, næsten lige  

 siden han tiltrådte som skatteminister.
Ændringsforslag Af skatteministeren, tiltrådt af et flertal (udvalget med  

 undtagelse af FP):
Til § 1 1) Efter nr. 3 indsættes som nyt nummer:
»01. I § 5, stk. 3, 3. pkt., ændres »januar 1980«  

 til: »januar 1988«.' Til § 2 2) I den under nr. 4 foreslåede § 14 b affattes stk.  

 2 således:
»Stk. 2. Underskud fra tidligere indkomstår kan uanset § 8, stk. 6,  

 bringes til fradrag i det fortsættende selskabs indkomstopgørelse efter  

 ligningslovens § 15, hvis realkreditinstituttets aktiver og gæld som helhed  

 overdrages til et af realkreditinstituttet ejet eller oprettet aktieselskab,  

 hvori instituttet ejer hele aktiekapitalen.
Det er en betingelse, at  

 aktieselskabet ikke tidligere har drevet erhvervsmæssig virksomhed.« Af et mindretal (FP):
Underændringsforslag til ændringsforslag nr. 2 3) I den under ændringsforslag nr. 2 foreslåede affattelse af § 14 b,  

 stk. 2, udgår sidste punktum.
 Af skatteministeren, tiltrådt af et flertal (udvalget med  

 undtagelse af FP):
Til § 8 4. Efter stk. 1 indsættes som nyt stykke:
» Stk. 01. § 1, nr. 01, har virkning for de fradrag, der  

 beregnes pr. 1. april 1989 og senere.« Bemærkninger Til nr. 1 og 4 Ændringsforslagene er en konsekvens af lov nr. 354 af 1. juli 1988 om  

 ændring af lov om beregning af et reguleringspristal.
 Ved loven blev pristallet nulstillet, således at der i stedet for basis i  

 januar 1980 skulle anvendes januar 1988 som basis.
Loven nødvendiggjorde en del konsekvensændringer i de love, hvori der  

 anvendes pristalsregulering.
Disse ændringer blev foretaget ved lov nr. 355  

 af 1. juli 1988, der bl.a. ændrede en række skattelove.
Ved en fejltagelse  

 blev pristallet i fondsbeskatningslovens § 5, stk. 3, om foreningers  

 konsolideringsfradrag ikke ændret i denne forbindelse.
 Ved ændringsforslaget under nr. 1 foreslås det at rette op på denne  

 fejltagelse.
Som det fremgår af ændringsforslag nr. 4 til ikrafttrædelsesbestemmelsen i  

 § 8, foreslås det, at ændringen skal have virkning for de fradrag, der  

 beregnes pr. 1. april 1989 og senere.
Den nye basis skal således finde  

 anvendelse fra og med de tilfælde, hvor der skal tages udgangspunkt i  

 reguleringspristallet for april 1989. Reguleringspristallet udgør for april  

 1989 med basis i januar 1988 106,5. Reguleringspristallet for april 1988  

 udgør med samme basisår 101,7, og pristallet for april 1989 er således steget  

 med 5 pct. (afrundet) i forhold til året før.
Til nr. 2 Ved den oprindeligt foreslåede bestemmelse i § 14 b, stk. 2, var det en  

 betingelse for, at underskud kunne fradrages af realkreditaktieselskabet, at  

 dette aktieselskab var oprettet af realkreditinstituttet selv.
Det var  

 således ikke muligt at fremføre underskuddet, hvis der skete overdragelse til  

 et aktieselskab, der f.eks. var købt af en advokat i oprettet stand.
 Ved ændringsforslaget tilsigtes at åbne op for denne mulighed, der  

 allerede er tilladt i henhold til realkreditloven.
Det foreslås dog at indføje som en betingelse, at der skal være tale om et  

 selskab, som ikke tidligere har drevet erhvervsmæssig virksomhed.
I modsat  

 fald ville underskuddet kunne udnyttes til modregning i et allerede  

 eksisterende overskudsgivende aktieselskab.
Til nr. 3 Det beror på et af de sædvanlige socialistfejlsnæversyn, når  

 skatteministeren stræber efter at begrænse underskudsoverførselsretten og  

 derigennem lade skattevæsenet score en aldeles ugrundet gevinst på de svages  

 og på de troskyldiges bekostning.
