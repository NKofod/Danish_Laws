Nr LSF 226 Forslag til Lov om ændring af lov om beregning af et reguleringspristal (*  

 1) Fremsat af økonomiministeren (Niels Helveg Petersen) den 26. april 1990 Vedtaget ved tredjebehandling den 17. maj 1990 Lov nr. 438 af 13/06/1990 § 1 I lov om beregning af et reguleringspristal, jf. lovbekendtgørelse nr. 134  

 af 8. april 1980, som ændret ved lov nr. 354 af 1. juli 1988, foretages  

 følgende ændringer:
 1. Lovens titel affattes således:
»Lov om beregning af et nettoprisindeks.« 2. § 1 affattes således:
 »§ 1. På grundlag af oplysninger om detailpriser på varer og  

 tjenesteydelser og om boligudgifter beregner Danmarks Statistik et  

 prisindeks, betegnet nettoprisindekset.
 Stk. 2. For varer, hvis priser efter Danmarks Statistiks skøn er  

 underkastet væsentlige svingninger af sæsonmæssig karakter, beregnes  

 nettoprisindekset på grundlag af sæsonudjævnede priser.«.
 3. § 2, stk. 3, ophæves.
 4. I § 3, stk. 1, 1. pkt. og stk. 2, ændres  

 »reguleringspristallet« til: »nettoprisindekset«.
 5. I § 4 ændres »reguleringspristallet« til:  

 »nettoprisindekset«.
 6. § 6 affattes således:
 »§ 6. Beregningen af nettoprisindekset skal være tilendebragt senest  

 med udgangen af den efterfølgende måned.
 Stk. 2. Nettoprisindekset offentliggøres med een decimal.«.
§ 2 Loven træder i kraft den 1. august 1990.
Bemærkninger til lovforslaget Almindelige bemærkninger Lovforslaget er led i den indgåede aftale af 3. april 1990 mellem  

 regeringen, Socialdemokratiet, Socialistisk Folkeparti, Centrumdemokraterne  

 og Kristeligt Folkeparti om den fremtidige regulering af  

 overførselsindkomsterne.
Ved forslaget ophæves bestemmelserne om beregningen  

 af månedsprisindekset og reguleringspristallet.
Af hensyn til  

 indeksreguleringerne i lov om realrenteafgift (lov nr. 222 af 3. juni 1983)  

 og lov om indeksregulerede realkreditlån (lov nr. 81 af 17. marts 1982)  

 lovfæstes samtidig beregningen af det særlige nettoprisindeks, som er  

 grundlag for reguleringen i disse love.
 Hovedloven er drøftet i folketinget, se Folketingstidende 1962-63: sp.  

 2679, 2857, 3832, A 759, B 399. Loven er senest ændret ved lov nr. 354 af 1.  

 juli 1988. Der henvises til Folketingstidende 1987-88, 2. samling, sp. 40,  

 268, 663, 859.
Nettoprisindekset supplerer forbrugerprisindekset til belysning af den  

 danske prisudvikling.
Det dækker det private forbrug, herunder  

 energiposterne, som siden 1980 har været udeladt af reguleringspristallet.  

 Nettoprisindekset bygger på det generelle princip: at indirekte skatter og  

 afgifter fratrækkes, mens tilskud til almindelig nedsættelse af priserne -  

 ikke individuelle tilskud - tillægges, jf. lovens § 3.
Ved den indgåede aftale om den fremtidige regulering af  

 overførselsindkomsterne ophæves alle bestemmelser i lovgivningen om  

 regulering efter reguleringspristallet.
Der eksisterer imidlertid et  

 betydeligt antal privatretlige kontrakter med en indeksklausul baseret på  

 reguleringspristallet.
Det drejer sig bl.a. om kontrakter vedrørende  

 erhvervslejemål.
Danmarks Statistik vil i en overgangsperiode som service  

 udarbejde tre måneders gennemsnit af nettoprisindekset til videreførelse af  

 reguleringen i bestående kontrakter.
Det må forventes, at der ved nye  

 kontrakter vil blive benyttet nettoprisindeks eller forbrugerprisindeks som  

 grundlag for en indeksregulering.
 Der er ikke direkte udgifter forbundet med lovforslaget, der gennem  

 forenklingen og rationaliseringen af pristalsberegningen kan føre til mindre  

 besparelser, når den er fuldt gennemført, og pristallets brugere er vejledt  

 om det ændrede beregningsgrundlag.
Bemærkninger til de enkelte bestemmelser Til § 1 Til nr. 1 Lovens benævnelse foreslås ændret til lov om beregning af et  

 nettoprisindeks.
Der henvises i øvrigt til bemærkningerne til nr. 2.
Til nr. 2 Bestemmelsen lovfæster beregningen af nettoprisindekset.  

 Månedsprisindekset og reguleringspristallet beregnet på det hidtidige  

 grundlag vil for sidste gang blive offentliggjort for juli 1990.
Til nr. 3 Bestemmelsen om offentliggørelse ophæves som led i Danmarks Statistiks  

 besparelser.
Til nr. 4 Der henvises til bemærkningerne til nr. 2.
Til nr. 5 Der henvises til bemærkningerne til nr. 2.
Til nr. 6 Bestemmelsen lovfæster den nuværende praksis.
Til § 2 Det foreslås, at loven træder i kraft den 1. august 1990.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 1. Lovens titel affattes således:
»Lov om beregning af et nettoprisindeks.« »Lov om beregning af et reguleringspristal«.
 2. § 1 affattes således:
 »§ 1. På grundlag af oplysninger om detailpriser på varer og  

 tjenesteydelser og om boligudgifter beregner Danmarks Statistik et  

 prisindeks, betegnet nettoprisindekset.
 Stk. 2. For varer, hvis priser efter Danmarks Statistiks skøn er  

 underkastet væsentlige svingninger af sæsonmæssig karakter, beregnes  

 nettoprisindekset på grundlag af sæsonudjævnede priser.«.
§ 1. På grundlag af oplysninger om detailpriser på varer og  

 tjenesteydelser og om boligudgifter beregner Danmarks Statistik et  

 prisindeks, betegnet reguleringspristallet.
Ved beregning af  

 reguleringspristal efter januar 1980 medtages ikke detailpriser for  

 brændselsstoffer, driv- og smøremidler til motorkøretøjer og takster for  

 varme- og energiforsyning, og reguleringspristallet har januar 1980 = 100.
Stk. 2. Reguleringspristallet beregnes fire gange om året som et  

 gennemsnit af et månedsprisindeks for månederne november, december og januar  

 og for hver af de følgende perioder på tre måneder.
I reguleringspristallet  

 for januar 1980, der beregnes med januar 1975 = 100, foretages dog for de i  

 stk. 1 nævnte energiposter en modregning for den del af indeksstigningen  

 herfor, der ligger over den gennemsnitlige stigning for de øvrige poster i  

 pristallet siden reguleringspristallet for januar 1979. For varer, hvis  

 priser efter Danmarks Statistiks skøn er underkastet væsentlige svingninger  

 af sæsonmæssig karakter, beregnes månedsprisindekset på grundlag af  

 sæsonudjævnede priser.
 Stk. 3. Reguleringspristallet anvendes ved pristalsreguleringer, hvor  

 sådanne er fastsat ved lov.
 3. § 2, stk. 3, ophæves.
 § 2, stk. 3. De fra kommunerne indhentede prisoplysninger offentliggøres  

 af Danmarks Statistik.
 4. I § 3, stk. 1, 1. pkt. og stk. 2, ændres  

 »reguleringspristallet« til: »nettoprisindekset«.
§ 3. I de priser, der indgår i reguleringspristallet, foretager Danmarks  

 Statistik så vidt muligt fradrag for de skatter (herunder afgifter), som i  

 henhold til den på det pågældende tidspunkt gældende lovgivning erlægges ved  

 fremstilling, salg eller brug her i landet af de pågældende varer og  

 tjenesteydelser.
Såfremt skatten erlægges på grundlag af værdien ved salg fra  

 fremstillings-, indførsels- eller mellemhandelsvirksomheder, kan fradraget  

 ansættes i detailprisen efter de regler, der ifølge den pågældende lov eller  

 i henhold til denne finder anvendelse ved beregningen af skatten, hvor  

 skatten erlægges af en virksomhed, der sælger direkte til forbruger.
 Stk. 2. Såfremt der af det offentlige ydes tilskud til en almindelig  

 nedsættelse af prisen på en vare eller tjenesteydelse, der indgår i  

 reguleringspristallet og tilskud ydes eller kan beregnes med et beløb pr.  

 enhed af varen, tillægges dette beløb ved prisberegningen.
 5. I § 4 ændres »reguleringspristallet« til:  

 »nettoprisindekset«.
 § 4. Boligudgifter indregnes i reguleringspristallet på grundlag af  

 oplysninger indhentet fra et udvalg af lejere og/eller ejere af boliger.
 6. § 6 affattes således:
 »§ 6. Beregningen af nettoprisindekset skal være tilendebragt senest  

 med udgangen af den efterfølgende måned.
 Stk. 2. Nettoprisindekset offentliggøres med een decimal.«.
 § 6. Beregningen af reguleringspristallet skal være tilendebragt senest  

 ved udgangen af måneden efter de perioder på tre måneder, der nævnes i § 1,  

 stk. 2.
 Stk. 2. Reguleringspristallet offentliggøres med een decimal.
Oprindeligt fremsat forslag § 1 I lov om beregning af et reguleringspristal, jf. lovbekendtgørelse nr. 134  

 af 8. april 1980, som ændret ved lov nr. 354 af 1. juli 1988, foretages  

 følgende ændringer:
 1. Lovens titel affattes således:
»Lov om beregning af et nettoprisindeks.« 2. § 1 affattes således:
 »§ 1. På grundlag af oplysninger om detailpriser på varer og  

 tjenesteydelser og om boligudgifter beregner Danmarks Statistik et  

 prisindeks, betegnet nettoprisindekset.
 Stk. 2. For varer, hvis priser efter Danmarks Statistiks skøn er  

 underkastet væsentlige svingninger af sæsonmæssig karakter, beregnes  

 nettoprisindekset på grundlag af sæsonudjævnede priser.«.
 3. § 2, stk. 3, ophæves.
 4. I § 3, stk. 1, 1. pkt. og stk. 2, ændres  

 »reguleringspristallet« til: »nettoprisindekset«.
 5. I § 4 ændres »reguleringspristallet« til:  

 »nettoprisindekset«.
 6. § 6 affattes således:
 »§ 6. Beregningen af nettoprisindekset skal være tilendebragt senest  

 med udgangen af den efterfølgende måned.
 Stk. 2. Nettoprisindekset offentliggøres med een decimal.«.
§ 2 Loven træder i kraft den 1. august 1990.
Bemærkninger til lovforslaget Almindelige bemærkninger Lovforslaget er led i den indgåede aftale af 3. april 1990 mellem  

 regeringen, Socialdemokratiet, Socialistisk Folkeparti, Centrumdemokraterne  

 og Kristeligt Folkeparti om den fremtidige regulering af  

 overførselsindkomsterne.
Ved forslaget ophæves bestemmelserne om beregningen  

 af månedsprisindekset og reguleringspristallet.
Af hensyn til  

 indeksreguleringerne i lov om realrenteafgift (lov nr. 222 af 3. juni 1983)  

 og lov om indeksregulerede realkreditlån (lov nr. 81 af 17. marts 1982)  

 lovfæstes samtidig beregningen af det særlige nettoprisindeks, som er  

 grundlag for reguleringen i disse love.
 Hovedloven er drøftet i folketinget, se Folketingstidende 1962-63: sp.  

 2679, 2857, 3832, A 759, B 399. Loven er senest ændret ved lov nr. 354 af 1.  

 juli 1988. Der henvises til Folketingstidende 1987-88, 2. samling, sp. 40,  

 268, 663, 859.
Nettoprisindekset supplerer forbrugerprisindekset til belysning af den  

 danske prisudvikling.
Det dækker det private forbrug, herunder  

 energiposterne, som siden 1980 har været udeladt af reguleringspristallet.  

 Nettoprisindekset bygger på det generelle princip: at indirekte skatter og  

 afgifter fratrækkes, mens tilskud til almindelig nedsættelse af priserne -  

 ikke individuelle tilskud - tillægges, jf. lovens § 3.
Ved den indgåede aftale om den fremtidige regulering af  

 overførselsindkomsterne ophæves alle bestemmelser i lovgivningen om  

 regulering efter reguleringspristallet.
Der eksisterer imidlertid et  

 betydeligt antal privatretlige kontrakter med en indeksklausul baseret på  

 reguleringspristallet.
Det drejer sig bl.a. om kontrakter vedrørende  

 erhvervslejemål.
Danmarks Statistik vil i en overgangsperiode som service  

 udarbejde tre måneders gennemsnit af nettoprisindekset til videreførelse af  

 reguleringen i bestående kontrakter.
Det må forventes, at der ved nye  

 kontrakter vil blive benyttet nettoprisindeks eller forbrugerprisindeks som  

 grundlag for en indeksregulering.
 Der er ikke direkte udgifter forbundet med lovforslaget, der gennem  

 forenklingen og rationaliseringen af pristalsberegningen kan føre til mindre  

 besparelser, når den er fuldt gennemført, og pristallets brugere er vejledt  

 om det ændrede beregningsgrundlag.
Bemærkninger til de enkelte bestemmelser Til § 1 Til nr. 1 Lovens benævnelse foreslås ændret til lov om beregning af et  

 nettoprisindeks.
Der henvises i øvrigt til bemærkningerne til nr. 2.
Til nr. 2 Bestemmelsen lovfæster beregningen af nettoprisindekset.  

 Månedsprisindekset og reguleringspristallet beregnet på det hidtidige  

 grundlag vil for sidste gang blive offentliggjort for juli 1990.
Til nr. 3 Bestemmelsen om offentliggørelse ophæves som led i Danmarks Statistiks  

 besparelser.
Til nr. 4 Der henvises til bemærkningerne til nr. 2.
Til nr. 5 Der henvises til bemærkningerne til nr. 2.
Til nr. 6 Bestemmelsen lovfæster den nuværende praksis.
Til § 2 Det foreslås, at loven træder i kraft den 1. august 1990.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 1. Lovens titel affattes således:
»Lov om beregning af et nettoprisindeks.« »Lov om beregning af et reguleringspristal«.
 2. § 1 affattes således:
 »§ 1. På grundlag af oplysninger om detailpriser på varer og  

 tjenesteydelser og om boligudgifter beregner Danmarks Statistik et  

 prisindeks, betegnet nettoprisindekset.
 Stk. 2. For varer, hvis priser efter Danmarks Statistiks skøn er  

 underkastet væsentlige svingninger af sæsonmæssig karakter, beregnes  

 nettoprisindekset på grundlag af sæsonudjævnede priser.«.
§ 1. På grundlag af oplysninger om detailpriser på varer og  

 tjenesteydelser og om boligudgifter beregner Danmarks Statistik et  

 prisindeks, betegnet reguleringspristallet.
Ved beregning af  

 reguleringspristal efter januar 1980 medtages ikke detailpriser for  

 brændselsstoffer, driv- og smøremidler til motorkøretøjer og takster for  

 varme- og energiforsyning, og reguleringspristallet har januar 1980 = 100.
Stk. 2. Reguleringspristallet beregnes fire gange om året som et  

 gennemsnit af et månedsprisindeks for månederne november, december og januar  

 og for hver af de følgende perioder på tre måneder.
I reguleringspristallet  

 for januar 1980, der beregnes med januar 1975 = 100, foretages dog for de i  

 stk. 1 nævnte energiposter en modregning for den del af indeksstigningen  

 herfor, der ligger over den gennemsnitlige stigning for de øvrige poster i  

 pristallet siden reguleringspristallet for januar 1979. For varer, hvis  

 priser efter Danmarks Statistiks skøn er underkastet væsentlige svingninger  

 af sæsonmæssig karakter, beregnes månedsprisindekset på grundlag af  

 sæsonudjævnede priser.
 Stk. 3. Reguleringspristallet anvendes ved pristalsreguleringer, hvor  

 sådanne er fastsat ved lov.
 3. § 2, stk. 3, ophæves.
 § 2, stk. 3. De fra kommunerne indhentede prisoplysninger offentliggøres  

 af Danmarks Statistik.
 4. I § 3, stk. 1, 1. pkt. og stk. 2, ændres  

 »reguleringspristallet« til: »nettoprisindekset«.
§ 3. I de priser, der indgår i reguleringspristallet, foretager Danmarks  

 Statistik så vidt muligt fradrag for de skatter (herunder afgifter), som i  

 henhold til den på det pågældende tidspunkt gældende lovgivning erlægges ved  

 fremstilling, salg eller brug her i landet af de pågældende varer og  

 tjenesteydelser.
Såfremt skatten erlægges på grundlag af værdien ved salg fra  

 fremstillings-, indførsels- eller mellemhandelsvirksomheder, kan fradraget  

 ansættes i detailprisen efter de regler, der ifølge den pågældende lov eller  

 i henhold til denne finder anvendelse ved beregningen af skatten, hvor  

 skatten erlægges af en virksomhed, der sælger direkte til forbruger.
 Stk. 2. Såfremt der af det offentlige ydes tilskud til en almindelig  

 nedsættelse af prisen på en vare eller tjenesteydelse, der indgår i  

 reguleringspristallet og tilskud ydes eller kan beregnes med et beløb pr.  

 enhed af varen, tillægges dette beløb ved prisberegningen.
 5. I § 4 ændres »reguleringspristallet« til:  

 »nettoprisindekset«.
 § 4. Boligudgifter indregnes i reguleringspristallet på grundlag af  

 oplysninger indhentet fra et udvalg af lejere og/eller ejere af boliger.
 6. § 6 affattes således:
 »§ 6. Beregningen af nettoprisindekset skal være tilendebragt senest  

 med udgangen af den efterfølgende måned.
 Stk. 2. Nettoprisindekset offentliggøres med een decimal.«.
 § 6. Beregningen af reguleringspristallet skal være tilendebragt senest  

 ved udgangen af måneden efter de perioder på tre måneder, der nævnes i § 1,  

 stk. 2.
 Stk. 2. Reguleringspristallet offentliggøres med een decimal.
 Særlige noter:
