 Med virkning fra 1. januar 1996 er arbejdsløshedsforsikringslovens § 75 f,  

 stk. 1, ændret således, at den enkelte arbejdsløshedskasse kan vælge enten at  

 udbetale efterløn bagud for 4 henholdsvis 5 uger eller bagud for en måned ad  

 gangen.
 Tilmelding mv.
 Arbejdsløshedskasser, der vælger at udbetale efterløn for en måned ad  

 gangen, skal iagttage følgende:
Efterløn, der udbetales månedsvis, skal være til disposition for medlemmet  

 på månedens sidste bankdag, og efterlønnen kan ikke udbetales før dette  

 tidspunkt.
Der henvises til direktoratets bekendtgørelse om udbetaling af  

 forskud og acontorefusion til de anerkendte arbejdsløshedskasser.
 Har en arbejdsløshedskasse valgt at udbetale efterløn for en måned ad  

 gangen, kan kassen ikke samtidig udbetale efterløn bagud for 4 henholdsvis 5  

 uger.
Kassens hovedledelse træffer beslutning om, at kassen overgår til  

 månedsvise udbetalinger.
Overgangen kan kun ske ved et årsskifte.
 Medlemmerne orienteres om ændringen, samt om hvornår efterlønnen herefter  

 vil være til disposition.
 Direktoratet orienteres om ændringen.
Efterlønnen pr. år/måned Direktoratet giver hvert år arbejdsløshedskasserne besked om størrelsen af  

 årsefterlønnen på den maksimale sats og på 82% satsen i det kommende år.
 For medlemmer på individuel sats beregner kassen årsefterlønnen med  

 udgangspunkt i antallet af udbetalingsdage i året.
 Den månedlige efterløn udgør 1/12 af årsbeløbet, svarende til 160,33 timer  

 og 106,83 timer for henholdsvis fuldtids- og deltidsforsikrede.
Kassernes overgang til månedsvise udbetalinger Eksempel: Kassen overgår til månedsvise udbetalinger den 1. januar 1997.  

 Seneste 4/5 ugers udbetalingsperiode er afsluttet med udgangen af uge  

 51/1996. Medlemmet får herudover efterløn for uge 52 og 2 dage i uge 1. I  

 1997 får medlemmet efterløn for 1924 eller 1282 timer, eller pr. måned 160,33  

 eller 106,83 timer.
Medlemmets overgang til efterløn Medlemmet får i den måned, hvor overgangen sker, efterløn for antallet af  

 dage på efterløn ganget med timetallet pr. måned for enten fuldtids- eller  

 deltidsforsikrede divideret med antallet af dage i den aktuelle måned.
Eksempler: Et medlem overgår til efterløn den 13. maj 1997. Medlemmet er i  

 maj måned på efterløn i 19 dage ud af månedens 31 dage.
Medlemmet får for maj  

 måned udbetalt efterløn for 19/31 del af 160,33 eller 106,83 timer.
I de  

 følgende måneder får medlemmet udbetalt efterløn for 160,33 eller 106,83  

 timer.
 Et medlem, der overgår til efterløn den 10. juni 1997, får for juni måned  

 efterløn for 21/30 del af 160,33 eller 106,83 timer.
Satsskifte Medlemmets satsskiftedato beregnes efter de gældende regler.
 Eksempel: Medlemmet overgår til efterløn den 1. maj 1997 og skifter sats  

 den 13. maj 1997. Medlemmet får i maj måned udbetalt efterløn med den høje  

 sats for 12/31 del af 160,33 eller 106,83 timer og efterløn med den lave sats  

 for 19/31 del af 160,33 eller 106,83 timer.
Fradrag for indtægter fra pensioner, hverv, feriegodtgørelse og  

 effektiv karantæne Reglerne om fradrag findes i direktoratets bekendtgørelse om arbejdes og  

 indtægters betydning for efterlønnens størrelse.
 Selv om kassen er overgået til månedsvis udbetaling, skal fradragene have  

 samme effekt som i 4/5 ugers kasserne.
Fradrag for indtægter fra hverv og pension beregnes ved, at  

 indtægten pr. måned omregnes til timer ved brug af omregningssatsen.
Der  

 foretages derefter fradrag i forhold til den del, som det beregnede timetal  

 udgør af en hel måneds efterløn.
 I den måned, hvor medlemmet skifter sats, fordeles indtægten  

 forholdsmæssigt på trin 1 og trin 2 perioden, og fradraget beregnes for hver  

 periode for sig.
 Eksempel: Medlemmet skifter sats den 13. maj. 12/31 del af  

 pensionsindtægten skal medføre fradrag i trin 1 perioden og 19/31 del skal  

 medføre fradrag i trin 2 perioden.
 Fradrag for feriegodtgørelse foretages på følgende måde:
 Antallet af optjente feriedage, der skal medføre fradrag, beregnes efter  

 reglerne i bekendtgørelsen om arbejdes og indtægters betydning for  

 efterlønnens størrrelse.
 For hver feriedag, der er optjent, fratrækkes 7,4 eller 4,93 timer gange  

 medlemmets aktuelle timesats i den månedlige efterløn for henholdsvis  

 fuldtids- og deltidsforsikrede.
 Fradraget for effektiv karantæne beregnes ved, at antallet af  

 karantænetimer ganges med medlemmets aktuelle timesats.
