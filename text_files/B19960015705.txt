I henhold til § 5, stk. 3, i lov om hjemmesygeplejerskeordninger, som senest ændret ved lov nr. 1023 af 19. december 1992, fastsættes følgende:
 § 1.  Udgifter til hjemmesygepleje i medfør af § 1 i  

 lov om hjemmesygeplejerskeordninger fordeles forholdsmæssigt mellem kommune  

 og amtskommune efter aftale mellem parterne.
 § 2.  Såfremt der ikke lokalt opnås enighed om en  

 fordeling af udgifterne til hjemmesygepleje, fordeles udgifterne mellem  

 kommune og amtskommune ved at beregne forholdet mellem de under 67-åriges  

 andel af besøgsantallet og de under 67-åriges andel af det samlede  

 patientantal, således som disse findes for den enkelte kommune i  

 Sundhedsstyrelsens opgørelser for 1995.
 Stk. 2.  Ved udregning af grundlaget for fordelingen af  

 udgifterne til hjemmesygepleje multipliceres andelen af det faktiske  

 patientantal under 67 år i det pågældende år med det i stk. 1 beskrevne  

 forholdstal.
 § 3.  Bekendtgørelsen træder i kraft den 15. april  

 1996 og har virkning fra den 1. januar 1996.
 Stk. 2.  Samtidig ophæves Indenrigsministeriets  

 bekendtgørelse nr. 867 af 12. december 1986.
