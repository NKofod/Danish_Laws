 Der var rejst spørgsmål om, hvorvidt et selskabs virksomhed i forbindelse  

 med efteruddannelseskurser var afgiftspligtig.
Kurserne har til formål at forbedre deltagerne i den daglige udøvelse af  

 deres arbejde.
Kurserne er opdelt i 3 uddannelsesmoduler, henholdsvis for  

 topledere, mellemledere og personale/arbejdsledere og omfatter bl a  

 uddannelse vedrørende marketing og salg, økonomisk styring, personaleledelse  

 samt strategisk og operationel planlægning mv.
Kurserne afholdes både i og  

 uden for de enkelte virksomheder.
Selskabet udarbejder og tilrettelægger  

 kurserne, stiller lærere til rådighed og leverer undervisningsmateriale mv,  

 medens den praktiske afvikling forestås af virksomhederne og deres  

 organisationer.
 Nævnet traf afgørelse om, at den omhandlede kursusvirksomhed er undtaget  

 fra afgiftspligten i medfør af lovens § 2, stk 3, punkt c (faglig uddannelse,  

 herunder omskoling). Der skal dog svares afgift af undervisningsmaterialer  

 (lærebøger, kompendier mv), der leveres mod særskilt betaling.
