I det af Hr.
Stiftsamtmanden under 23de f.M. hertil indsendte Andragende  

 har Underretssagfører N.N. af Aalborg for Husejer P.P. af Y. besværet sig  

 over, at Skifteforvalteren i X Birk har vægret sig ved at beskikke  

 Detailhandler O.O. af Aalborg til Kurator for bemeldete P.P., der er født den  

 27de Februar 1881, idet Skifteforvalteren ikke har villet lade sig nøje med,  

 at der er produceret Attest fra Aalborg Politikammer for, at fornævnte O.O.  

 ikke er Politiet ufordelagtigt bekendt, men har krævet, at det ved Attester  

 fra den Skifteret, hvorunder den paagældende hører, eller fra troværdige Mænd  

 godtgøres, at han er kvalificeret til at overtage det paagældende Hverv.
 Foranlediget heraf skal man meddele, at Justitsministeriet med Dem maa  

 være enigt i, at Skifteforvalteren, inden han beskikker en Person til  

 Kurator, er berettiget til at begære sig forelagt Oplysninger, der efter  

 Skifteforvalterens Skøn positivt godtgøre vedkommendes Kvalifikationer til at  

 overtage Hvervet.
