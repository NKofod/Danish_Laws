Fremsat den 15. december 2006 af Line Barfod (EL),  

 Jørgen Arbo‑Bæhr (EL),  

 Per Clausen (EL) og Rune Lund (EL) Forslag til folketingsbeslutning om  

 at muliggøre en bevarelse og udvikling af Ungdomshuset på Jagtvej Folketinget  

 pålægger regeringen hurtigst muligt at fastsætte et landsplandirektiv, som  

 har  

 til formål at muliggøre en bevarelse og fortsat udvikling af Ungdomshuset på  

 Jagtvej som et sted for ungdomsaktiviteter af kulturel, politisk eller social  

 karakter, i overensstemmelse med den planlægning, der gennemføres i kvarteret  

 og på området i øvrigt.
Bemærkninger til forslaget Formålet  

 med beslutningsforslaget er at skabe et grundlag for, at Ungdomshuset på  

 Jagtvej kan besvares som et ungdomshus.
 Enhedslisten  

 foreslår, at Folketinget pålægger regeringen at fremsætte et  

 landsplandirektiv,  

 som har til formål at muliggøre en bevarelse og fortsat udvikling af  

 Ungdomshuset på Jagtvej som et sted for ungdomsaktiviteter af kulturel,  

 politisk eller social karakter, i overensstemmelse med den planlægning, der  

 gennemføres  

 i kvarteret og på området i øvrigt.
 Det  

 landsplandirektiv, som regeringen med beslutningsforslaget pålægges at  

 fastsætte,  

 skal bl.a. indeholde bestemmelser, som indebærer,  

  

 at Københavns  

 Kommune  om nødvendig, hvis formålet ikke kan opnås på anden vis  

 − kan pålægges  

 at foretage ekspropriation af Ungdomshuset på Jagtvej.  

  

 Kommunalbestyrelsen skal kunne forlange, at private  

 tilhørende grunde og bygninger helt eller delvis skal afstås mod  

 erstatning, når det er nødvendigt for kommunalbestyrelsen at råde  

 over dem  

 af væsentlige hensyn, nemlig af hensyn til gennemførelse af ungdomsformål af  

 kulturel, politisk eller social karakter.  

  

 Den nærmere udformning må foretages i det landsplandirektiv,  

 som regeringen pålægges at fastsætte.
Ejendomsretten  

 er beskyttet i grundlovens § 73, men tvangsmæssig afståelse af ejendom  

 (ekspropriation)  

 kan finde sted, hvis almenvellet krævet det og det sker ifølge lov og med  

 fuldstændig erstatning.
Lovgiverne fastlægger, hvilke almene samfundshensyn,  

 der kan nødvendiggøre ekspropriation.
Kravet om fuldstændig erstatning til  

 den  

 berørte medfører, at denne ikke med ekspropriationen udsættes for et  

 økonomisk  

 tab.
Ethvert spørgsmål om ekspropriationsaktens lovlighed og erstatningens  

 størrelse kan, jf. grundlovens § 73, stk. 3, indbringes for domstolene.
Københavns Kommune overdrog i oktober 1982  

 Folkets Hus  

 på Jagtvej 69 til  

 Ungdomshusets brugergruppe.
Københavns Kommune satte i 1999 Ungdomshuset til  

 salg til højest bydende.
Aktieselskabet Human A/S købte ejendommen i december  

 2000. Human A/S skiftede ejerskab i september 2001, og Faderhuset trådte frem  

 som ejer af bygningen.
Københavns Kommune havde i forbindelse med salget af  

 ejendommen indsat en genkøbsklausul, som de nuværende ejere har omgået ved at  

 udskifte ejerkredsen i det aktieselskab, der købte ejendommen, frem for at  

 handle selve ejendommen.
Faderhuset stævnede i august 2003 Ungdomshuset med  

 krav om ejendomsret over bygningen. Østre Landsret stadfæstede i august 2006  

 Københavns Byrets dom om Faderhusets ejendomsret til ejendommen.
Fogedretten  

 har afsagt kendelse om, at Faderhusets ejendomsret til ejendommen kan  

 tvangfuldbyrdes, og politiet kan om nødvendig med magt fjerne de unge fra  

 Ungdomshuset.  

 De nuværende ejere af ejendommen har søgt om tilladelse til nedrivning af  

 ejendommen.
Det er ikke muligt udtømmende at beskrive et fænomen som  

 Ungdomshuset, som er et sted i konstant bevægelse.
Ungdomshuset var i 80-erne  

 domineret af bz-bevægelsen og kampen imod boligpolitikken, apartheid og den  

 generelle tidsånd.
Huset har nogle rammer, men det er op til brugerne at  

 skabe  

 indholdet.
Skiftende generationer af unge har givet et bud på, hvad rammerne  

 kan bruges til.
Ungdomshuset øverste myndighed er mandagsmødet.
Socialt har  

 Ungdomshuset søgt at skabe plads til alle, respekt for andre mennesker,  

 sammenhold og solidaritet.
Kulturelt har Ungdomshuset især givet plads til  

 undergrunden.
Efter Enhedslistens opfattelse er det  

  

 nødvendigt for Københavns Kommune at råde  

 over Ungdomshuset af det væsentlige hensyn, at man skal kunne opfylde  

 ungdomsformål af kulturel, politisk eller social karakter.
En overtagelse af  

 Ungdomshuset på Jagtvej 69 med dens historiske betydning og symbolske værdi  

 −  

 i overensstemmelse med den planlægning, der gennemføres i kvarteret og på  

 området i øvrigt −  

  

 er den eneste mulighed for at sikre et  

 grundlag for, at unge i København har mulighed for at videreføre og udvikle  

 de  

 aktiviteter af kulturel, social og politisk karakter, som har fundet sted i  

 de  

 seneste 25 år.
 Der henvises i øvrigt til Christianialoven, hvor regeringen med  

 et bredt flertal i Folketinget har givet lovhjemmel til detailregulering af  

 planlægningen for et bestemt område i København, ligesom der henvises til  

 flere  

 tidligere eksempler på anvendelse af landsplandirektiver for at sikre hensyn  

 til almenvellet, f.eks. til fordel for trafikale formål eller til fordel for  

 miljøhensyn, herunder at sikre levesteder for bestemte arter.
Skriftlig fremsættelse Line Barfod  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om at muliggøre en bevarelse og udvikling af Ungdomshuset på Jagtvej.
(Beslutningsforslag nr.
B 69).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
