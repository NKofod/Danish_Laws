F - Arbejdsgivers eget arbejdsmarkedsbidrag (arbejdsgiverbidraget) F.1 Bidragspligten F.2 Arbejdsgiverbidragets størrelse F.3 Opgørelse af arbejdsgiverens bidragsgrundlag Arbejdsgivere har fra og med 1. januar 1997 pligt til at betale eget  

 arbejdsmarkedsbidrag, også kaldet arbejdsgiverbidrag.
Dette afsnit omhandler  

 de regler i AMFL, jf. lovbek. nr. 738 af 9. sept. 1995 med senere ændringer,  

 som knytter sig til denne pligt, herunder reglerne for hvordan og hvornår  

 arbejdsgiveren skal opgøre sit bidragsgrundlag, samt hvordan  

 arbejdsgiverbidraget skal angives og betales.
F.1 Bidragspligten Efter AMFL § 7, stk. 2, påhviler bidragspligten arbejdsgivere her i  

 landet, der har ansatte omfattet af AMFL § 7, stk. 1. Pligten til at betale  

 arbejdsgiverbidrag skal imidlertid ses i sammenhæng med, i hvilket omfang der  

 udbetales vederlag som nævnt i AMFL § 9.
Karakteren af den juridiske enhed er ikke afgørende for, om der skal  

 betales arbejdsgiverbidrag eller ej.
Såvel selskaber, som  

 enkeltmandsvirksomheder, offentlige institutioner, foreninger og lignende, er  

 således bidragspligtige efter AMFL § 7, stk. 2, hvis de har ansatte, der er  

 bidragspligtige.
Selvstændigt erhvervsdrivende, der er bidragspligtige efter  

 AMFL § 7, stk. 3, er således tillige bidragspligtige efter AMFL § 7, stk. 2 i  

 det omfang, den selvstændigt erhvervsdrivende har ansatte, der er  

 bidragspligtige efter AMFL § 7, stk. 1.
 Arbejdsgivere, der beskæftiger ansatte, som er bidragspligtige efter AMFL  

 § 7, stk. 1, men som er fritaget for bidragspligten efter AMFL § 7, stk. 4  

 eller 5, er ikke bidragspligtige af lønudbetalinger mv. til disse personer.  

 Arbejdsgivere, der beskæftiger ansatte, hvis løn er omfattet af AMFL § 8,  

 stk. 3 og 4, er heller ikke bidragspligtige af lønudbetalinger til disse  

 personer.
 Befuldmægtigede for udenlandske virksomheder i medfør af KSL § 46, stk. 4  

 er bidragspligtige af de lønudbetalinger, de skal indeholde A-skat af.  

 Befuldmægtigede efter KSL § 46, stk. 5 er derimod ikke bidragspligtige.
F.2 Arbejdsgiverbidragets størrelse Arbejdsgiverbidraget udgør i 1997 0,3 pct. af bidragsgrundlaget og i 1998  

 0,6 pct. af bidragsgrundlaget, jf. § 5, stk. 3 i AMFL.
I medfør af AMFL § 6  

 A, som vedtaget ved lov nr. 442 af 14. juni 1995 er arbejdsgiverbidraget for  

 1997 dog nedsat med 0,11 procentenheder og for 1998 med 0,27 procentenheder.
 Arbejdsgiverbidraget betales herefter med 0,19 pct. af bidragsgrundlaget i  

 1997 og med 0,33 pct. af bidragsgrundlaget i 1998.
F.3 Opgørelse af arbejdsgiverens bidragsgrundlag Arbejdsgiverens bidragsgrundlag skal opgøres efter § 9, stk. 1 og 2 i  

 AMFL.
Heraf følger, at arbejdsgiverens bidragsgrundlag, jf.
AMFL § 9, stk. 1,  

 som ændret ved lov nr. 988 af 22. nov. 1996, er de vederlag i penge mv., der  

 er nævnt i AMFL § 8, stk. 1, litra a-d, dvs.:
Arbejdsgiverens bidragsgrundlag omfatter, jf.
AMFL § 9, stk. 2, tillige  

 beløb, der ikke kan henføres til den enkelte ansatte, og som arbejdsgiveren  

 indbetaler til pensionskasser omfattet af lov om tilsyn med  

 firmapensionskasser (tilsagnsordninger) eller til hjælpe- og  

 understøttelsesfonde godkendt efter PBL § 52.
 Arbejdsgiveren skal således dels betale et arbejdsmarkedsbidrag af  

 indbetalinger til de nævnte ordninger med satsen for lønmodtagerbidraget,  

 dels med satsen for arbejdsgiverbidraget.
Arbejdsgiverens bidragsgrundlag omfatter ikke udbetalinger af honorarer,  

 vederlag mv., som udbetales for personligt arbejde, der ydes uden for et  

 egentligt ansættelsesforhold, dvs. honorarer mv. omfattet af AMFL § 8, stk.  

 1, litra e.
Det vil sige, at der ikke skal betales arbejdsgiverbidrag af  

 honorarer mv., heller ikke selv om der indeholdes lønmodtagerbidrag af  

 honoraret, hvilket bl.a. er tilfældet for bestyrelseshonorarer.
Derimod  

 omfatter arbejdsgiverens bidragsgrundlag honorarudbetalinger (løn), som  

 udbetales i et egentligt ansættelsesforhold, idet sådanne beløb er omfattet  

 af AMFL § 8, stk. 1, litra a, da beløbet er A-indkomst i medfør af KSL § 43,  

 stk. 1.
 Beregningen af arbejdsgiverens bidrag sker således som udgangspunkt af det  

 samme grundlag, som det arbejdsgiveren skal indeholde lønmodtagerbidrag af,  

 dog reguleret for indbetalinger til pensionsordninger omfattet af PBL § 19 og  

 for udbetalinger af vederlag til personer, der ikke er egentlige ansatte.
 Arbejdsgiverbidraget af A-skattepligtige personalegoder beregnes også på  

 grundlag af de samme værdier, som bruges ved opgørelsen af  

 lønmodtagerbidraget.
Afgørelser om, i hvilket omfang en ansat skal betale lønmodtagerbidrag af  

 en konkret ydelse, har således også betydning for, om arbejdsgiveren skal  

 betale arbejdsgiverbidrag af den konkrete ydelse.
Som et eksempel herpå kan  

 nævnes, at skatte- og bidragsfri rejse- og befordringsgodtgørelse, der  

 udbetales til de ansatte, heller ikke skal medregnes til arbejdsgiverens  

 bidragsgrundlag, ligesom f.eks. afgørelsen om, at refusioner, som  

 arbejdsgiveren modtager fra det offentlige ikke må modregnes i det beløb,  

 arbejdsgiveren skal indeholde lønmodtagerbidrag af, også betyder, at  

 refusionen ikke må modregnes i det beløb, der skal beregnes  

 arbejdsgiverbidrag af.
 Beregningen af arbejdsgiverens bidragsgrundlag kan ske på forskellige  

 måde.
 Udgangspunktet for beregningen er   

 de konteringer, der er foretaget i forbindelse med lønudbetalingerne til de  

 ansatte, konteringer for arbejdsgiverens indbetaling til ATP og andre  

 pensionsordninger omfattet af PBL § 19 (arbejdsgiveradministrerede  

 pensionsordninger).
 I det følgende vises to måder at beregne arbejdsgiverens bidragsgrundlag  

 på:
Eksempel 1 Der er tale om en lille virksomhed med en ansat, der ikke får særlige  

 løndele ud over det kontante vederlag.
Beregningen er vist for den måned,  

 hvor indbetalingen til ATP skal medregnes til arbejdsgiverens  

 bidragsgrundlag.
 Beregningsgrundlaget for arbejdsgiverbidraget er 23.096,40 kr.  

 Arbejdsgiverbidraget bliver herefter 43,88 kr. (0,19 pct. i 1997).  

 Arbejdsgiverbidraget afrundes inden angivelse og betaling til 44 kr.
Eksempel 1 a Der er tale om den samme virksomhed som i eksempel 1, men beregningen er  

 vist for de måneder, hvor der ikke er foretaget ATP-indbetalinger.
 Beregningsgrundlaget for arbejdsgiverbidraget er 22.425,45 kr.  

 Arbejdsgiverbidraget bliver herefter 42,60 kr. (0,19 pct. i 1997).  

 Arbejdsgiverbidraget afrundes inden angivelse og betaling til 43 kr.
Eksempel 2 Beregningen er foretaget for et selskab med 5 ansatte og en  

 bestyrelsesformand.
Udover kontante vederlag ydes der personalegoder, som der skal indeholdes  

 lønmodtagerbidrag og A-skat i, samt bidrag til arbejdsgiveradministrerede  

 pensionsordninger.
I eksemplet indbetaler arbejdsgiveren 15.000 kr. om  

 måneden til en arbejdsgiveradministreret pensionsordning, hvoraf 5.000 kr. er  

 trukket hos de ansatte.
Bestyrelsesformanden får et honorar, som der skal  

 indeholdes både lønmodtagerbidrag og A-skat i.
Som i eksempel 1 er  

 beregningen af arbejdsgiverbidraget vist for den måned, hvor indbetalingen  

 til ATP skal regnes med til arbejdsgiverens bidragsgrundlag.
 Beregningsgrundlaget for arbejdsgiverbidraget er på 130.356,99 kr.  

 Arbejdsgiverbidraget bliver så 247,67 kr. (0,19 pct. i 1997).  

 Arbejdsgiverbidraget afrundes inden angivelse og betaling til 248 kr.
F.3.1 Periodisering, angivelse og betaling af arbejdsgiverbidrag Opgørelsen af arbejdsgiverens bidragsgrundlag, angivelse og betaling af  

 arbejdsgiverbidraget skal ske samtidig med, at arbejdsgiveren indeholder  

 lønmodtagerbidrag og A-skat.
 Selv om arbejdsgiveren principielt skal beregne sit bidragsgrundlag og  

 arbejdsgiverbidraget samtidig med, at der indeholdes lønmodtagerbidrag, vil  

 det i praksis være tilstrækkeligt, at virksomheden foretager opgørelsen  

 månedsvis, hvis dette er mere hensigtsmæssigt.
 For så vidt angår indbetalinger, som arbejdsgiveren foretager til en  

 ordning omfattet af § 19 i PBL, herunder indbetalinger til ATP, skal disse  

 medregnes i den måned, hvor arbejdsgiveren indbetaler beløbet til  

 pensionsordningen.
ATP-beløb, der skal betales i januar 1997, skal ikke medregnes til  

 arbejdsgiverens bidragsgrundlag.
ATP-beløb, der skal betales i januar 1998,  

 skal medregnes til arbejdsgiverens bidragsgrundlag med den sats, som gælder  

 for 1997.
 Hvis arbejdsgiveren ønsker det, kan indbetalinger til pensionsordninger  

 omfattet af PBL § 19 medregnes til bidragsgrundlaget måned for måned.
Hvis en ansat udelukkende aflønnes i form af A-skattepligtige  

 personalegoder, skal arbejdsgiveren medregne værdien af disse personalegoder  

 til sit bidragsgrundlag på det tidspunkt, hvor den ansatte godskrives  

 værdien, jf.
AMFLbek. nr. 1250 af 16. dec. 1996, § 10, sidste pkt.
 Hvis en virksomhed har ansat begrænset skattepligtige lønmodtagere, som  

 udelukkende aflønnes i form af personalegoder, skal der ikke beregnes  

 arbejdsgiverbidrag af værdien af disse personalegoder.
Arbejdsgiverbidraget skal angives og betales samtidig med indeholdte  

 lønmodtagerbidrag og A-skat, jf.
AMFL § 13, stk. 4 samt § 13A, stk. 1. For så  

 vidt angår arbejdsgiverbidrag, som skal betales af virksomheder inden for  

 stat og kommuner m.fl., gælder de regler om fremrykket afregning, som er  

 omtalt i H.6, også for disse virksomheders arbejdsgiverbidrag.
Om  

 konsekvenserne af ikke at angive og indbetale arbejdsgiverbidrag til tiden,  

 henvises til H.4 samt til H.5.
Arbejdsgiverbidraget skal angives i en særskilt rubrik på angivelsen.
I  

 den forbindelse bemærkes det, at arbejdsgiverbidrag, som vedrører beløb, der  

 ikke kan henføres til den enkelte ansatte, og som arbejdsgiveren indbetaler  

 til pensionskasser omfattet af lov om tilsyn med firmapensionskasser  

 (tilsagnsordninger) eller til hjælpe- og understøttelsesfonde godkendt efter  

 PBL § 52, for så vidt angår det bidrag, der beregnes med satsen for  

 lønmodtagere, skal anføres i den særskilte rubrik herfor, mens den del, der  

 beregnes med satsen for arbejdsgivere, skal anføres i rubrikken for  

 arbejdsgiverbidraget.
F.3.2 Reguleringer Hvis det i forbindelse med f.eks. ligning eller arbejdsgiverkontrol viser  

 sig, at en ansat har betalt for lidt eller for meget i lønmodtagerbidrag, kan  

 dette medføre, at også arbejdsgiverbidraget skal reguleres.
Denne regulering foretages i medfør af AMFL § 15, stk. 3 af Told Skat.
De  

 nærmere regler for, hvordan sådanne reguleringer skal foretages fremgår af §  

 20 i AMFLbek. nr. 1250 af 16. dec. 1996.
