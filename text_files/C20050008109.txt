Cirkulære  

 om ændring af cirkulære om indberetning om straffesager mod offentligt  

 ansatte  

 samt indberetning om straffesager vedrørende seksuelt misbrug af børn mv.  

 begået af personer, der er ansat eller beskæftiget med børn § 1 I cirkulære nr. 64 af 29. juli 2005 om indberetning om  

 straffesager mod offentligt ansatte samt indberetning om straffesager  

 vedrørende  

 seksuelt misbrug af børn mv. begået af personer, der er ansat eller  

 beskæftiget  

 med børn, foretages følgende ændringer:
 1.  

  

 Cirkulærets  

  

 titel  

  

 affattes således:
»Cirkulære om indberetning om straffesager mod offentligt  

 ansatte, indberetning om straffesager vedrørende seksuelt misbrug af børn mv.  

 begået af personer, der er ansat eller beskæftiget med børn, samt  

 indberetning  

 om straffesager vedrørende spirituskørsel og samtidig kørsel i  

 frakendelsestiden begået af personer, der er ansat uden for den offentlige  

 forvaltning« 2.  

  

 Efter  

 § 9 og før overskriften til § 10 indsættes:
»Indberetning om straffesager vedrørende  

 spirituskørsel og samtidig kørsel i frakendelsestiden begået af personer  

 ansat  

 uden for den offentlige forvaltning § 9 a.  

  

 Politiet indberetter til Rigsadvokaten straffesager mod personer, der som en  

 væsentlig del af deres erhverv uden for den offentlige forvaltning fører et  

 motordrevet køretøj, hvortil der kræves kørekort, og som tidligere er  

 frakendt  

 førerretten ubetinget på grund af spirituskørsel, når der rejses sigtelse for  

 spirituskørsel og samtidig kørsel i frakendelsestiden, jf. færdselslovens  

 § 53 og § 117 a.
 Stk. 2.  

  

 I sager  

 omfattet af stk. 1 underretter politiet Rigsadvokaten om sagens udfald,  

 herunder om udfaldet af en eventuel ankesag.
§ 9 b.  

  

 Indberetning efter § 9 a, stk. 1, om sager, der endnu ikke er  

 afgjort, sker i almindelighed ved indsendelse af forholdsbeskrivelse samt  

 genpart af eventuelt anklageskrift, retsmødebegæring, retsbogsudskrift og  

 relevante politirapporter.
Underretning om sagens udfald efter § 9 a,  

 stk. 2, sker ved indsendelse af dommen, herunder en eventuel ankedom,  

 eller en afgørelse om påtaleopgivelse.
 Stk. 2.  

  

 Indberetningen  

 skal være ledsaget af oplysninger om den pågældendes ansættelsesforhold,  

 herunder arbejdsfunktion, stillingsbetegnelse og ansættelsessted.
 § 9 c.  

  

 På  

 grundlag af de indberetninger, der indsendes til Rigsadvokaten, underretter  

 denne vedkommende arbejdsgiver om sagen, når kendskab til sagen må antages at  

 være af væsentlig betydning for ansættelsen, og de hensyn, som taler for at  

 underrette arbejdsgiveren, klart overstiger hensynet til de interesser, der  

 begrunder hemmeligholdelse, herunder hensynet til den, oplysningerne angår.
Stk. 2.  

  

 I  

 forbindelse med Rigsadvokatens videregivelse af oplysninger efter stk. 1  

 skal det tydeligt fremgå, at der pålægges tavshedspligt med hensyn til  

 oplysningerne, jf. forvaltningslovens § 27, stk. 3, og at  

 uberettiget  

 videregivelse af oplysningerne kan straffes.« § 2 Cirkulæret træder i kraft den 15. oktober 2005.
