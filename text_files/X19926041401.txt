Tilsynet fandt, at en aftale indeholdende forpligtelse for  

 investeringsforeningen til at indløse beviser til depotselskabets  

 anskaffelsespris ikke vil være i overensstemmelse med  

 investeringsforeningslovens § 29, stk. 1 En investeringsforening forespurgte, hvorvidt en investeringsforening  

 kunne indgå en nærmere beskrevet market-making aftale med depotselskabet,  

 bl.a. indeholdende bestemmelser om tilbagekøbspligt for foreningen til  

 depotselskabets anskaffelsespris, for så vidt angår et såkaldt bufferdepot i  

 foreningens depotselskab af egne investeringsforeningsbeviser.
 Det fremgik, at investeringsforeningen over for depotselskabet skulle  

 dække et heraf eventuelt opstået kurstab.
 Af lovens § 29, stk. 1 fremgår, at en investeringsforening ikke må yde lån  

 eller stille garanti.
 Tilsynet fandt på denne baggrund, at en aftale indeholdende forpligtelse  

 for foreningen til at indløse beviser til depotselskabets anskaffelsespris  

 ikke vil være i overensstemmelse med nævnte lovbestemmelse.
