Andelsbeviser Sagens omstændigheder var, at Told- og Skattestyrelsen i 1990 havde  

 fastholdt et afslag på en dispensationsansøgning meddelt af det  

 daværende amtsskatteinspektorat.
Afgørelsen vedrørte en  

 andelshavers tilbagesalg af sit andelsbevis i Indkøbsforeningen XX  

 a.m.b.a til det udstedende selskab.
Andelshaveren havde en  

 herreekviperingsforretning og var andelshaver i indkøbsforeningen.
Han  

 havde oprindeligt erhvervet andelsbeviset for 10.000 kr.
Efter 19 års  

 ejertid afstod han forretningen og solgte andelsbeviset tilbage til det  

 udstedende selskab for 103.700 kr.
Andelsselskabet solgte herefter beviset  

 videre til køberen af den tidligere andelshavers forretning.
 Dispensation blev afslået, da andelshaveren ved sit salg ansås  

 for overvejende at have fået udbetalt sin andel af  

 indkøbsforeningens formue, jf. herved Skatteministeriets  

 cirkulære af 3/11 1987, pkt. 5.
Andelshaverens og i øvrigt indkøbsforeningens revisor  

 meddelte herefter, at der i andre lignende tilfælde vedrørende  

 samme indkøbsforening var givet dispensationer af kommunale  

 myndigheder, til hvem dispensationskompetencen er udlagt.
Han vedlagde to  

 eksempler herpå.
 I den anledning meddelte Told- og Skattestyrelsen, at Styrelsen fastholdt  

 sit afslag.
Revisoren fremførte i øvrigt under Told- og Skattestyrelsens  

 klagebehandling af sagen i 1990, at dispensation kunne være  

 opnået, hvis andelsbeviset var blevet overdraget direkte til  

 køberen med indkøbsforeningens samtykke.
Han anførte,  

 at:
"Der synes altså at have dannet sig en den formodning, at der  

 indrømmes dispensation, såfremt andelsbeviset afhændes til en person, som overtager medlemskabet og  

 samhandlen med indkøbsforeningen, medens der ikke indrømmes dispensation,  

 såfremt der blot sker udtræden eller tilbagesalg af andelsbeviset til indkøbsforeningen".
 På denne baggrund gjorde han gældende, at det ville være  

 urimeligt at stille hans klient dårligere, blot fordi klienten havde  

 foretaget et tilbagesalg til det udstedende selskab, når han kunne have  

 opnået et bedre resultat ved at overdrage direkte til køberen af  

 forretningen.
I den anledning anførte Told- og Skattestyrelsen, at der efter  

 Styrelsens opfattelse heller ikke skal meddeles dispensation i de  

 tilfælde, hvor andelen overdrages direkte til den person, der overtager  

 forretningen.
De to situationer skal behandles på samme måde.
