 Vejledning om husdyrhold og arealkrav m.v.
1. Indledning 1.1. Vejledningens indhold Formålet med denne vejledning er at beskrive retningslinier  

 for administrationen af bestemmelserne i bekendtgørelse nr. 824 af 2. oktober  

 2002 om husdyrhold og arealkrav m.v.
 Bekendtgørelsen er udstedt i medfør af § 7, stk. 3 og 5,  

 samt §§ 30a, 30c og 33 i landbrugsloven, jf. lovbekendtgørelse nr. 598 af 15.  

 juli 1999, som ændret ved lov nr. 145 af 25. marts 2002.
Reglerne i bekendtgørelsens §§ 4, 6 og 7 trådte i kraft den  

 1. januar 1995, jf. bekendtgørelse nr. 1147 af 9. december 1994 om husdyrhold  

 og arealkrav for landbrugsejendomme.
Ved ændringen af landbrugsloven i 1999  

 blev reglerne udvidet og reglerne i bekendtgørelsens §§ 2-7, 12 og 13 trådte  

 i  

 kraft den 7. august 1999, jf. bekendtgørelse nr. 623 af 26. juli 1999 om  

 husdyrhold og arealkrav m.v. (der blev erstattet af bekendtgørelse nr. 128 af  

 22. februar 2000). De nye regler om arealkrav, herunder reglerne om  

 gylleseparering i bekendtgørelsens §§ 8-11 og 14, træder i kraft den 15.  

 oktober 2002, jf. bekendtgørelse nr. 824 af 2. oktober 2002.
 Vejledningen er opdelt i 8 hovedafsnit, der følger  

 bekendtgørelsens disposition:
 1.  

 	  

    

 Indledning,  

 definitioner m.v.
2.  

 	  

    

 Husdyrholdets  

 størrelse 3.  

 	  

    

 Arealkravet 4.  

 	  

    

 Arealkrav ved  

 gylleseparering 5.  

 	  

    

 Transport af gødning 6.  

 	  

    

 Overgangsbestemmelser 7.  

 	  

    

 Dispensationer 8.  

 	  

    

 Administration m.v.
1.2. Baggrunden for reglerne Formålet med bestemmelserne i bekendtgørelsen er at påvirke  

 strukturudviklingen i retning af at skabe en bedre sammenhæng mellem den  

 animalske produktion og produktionsgrundlaget inden for den samlede  

 landbrugsbedrift og på den enkelte ejendom.
Reglerne skal i samspil med  

 miljølovgivningen medvirke til at begrænse etableringen og koncentrationen af  

 meget store husdyrbrug og bidrage til en bæredygtig udvikling af harmoniske  

 husdyrbrug.
Samtidig skal bestemmelserne ses i sammenhæng med en række andre  

 regler m.v., der har som mål at medvirke til, at den animalske produktion  

 finder sted under iagttagelse af et veterinært forsigtighedsprincip og under  

 miljømæssigt og dyreetisk forsvarlige forhold.
Endelig skal de særlige regler  

 om tilladelse til at fravige reglerne om arealkrav ved miljøinvesteringer i  

 gyllesepareringsanlæg medvirke til fortsat at tilgodese hensynene til  

 landbrugets struktur- og miljøforhold, samtidig med at de skal give  

 incitament  

 til investeringer i ny miljøvenlig teknologi.
 Reglerne skal ses i sammenhæng med harmonireglerne i  

 Miljøministeriets bekendtgørelse nr. 604 af 15. juli 2002 om erhvervsmæssigt  

 dyrehold, husdyrgødning, ensilage m.v. (husdyrgødningsbekendtgørelsen) og  

 reglerne om gødningsanvendelse udstedt i medfør af lovbekendtgørelse nr. 551  

 af  

 2. juli 2002 om jordbrugets anvendelse af gødning og om plantedække - primært  

 bekendtgørelse nr. 609 af 18. juli 2002 om jordbrugets anvendelse af gødning  

 og  

 om plantedække.
Bestemmelserne gælder for ethvert dyrehold, uanset om  

 dyreholdet er på en landbrugsejendom eller på en ejendom uden landbrugspligt.  

 For ejendomme uden landbrugspligt gælder reglerne dog kun, hvis husdyrholdet  

 overstiger et årsgennemsnit på 10 dyreenheder.
Eksisterende husdyrbrug på  

 ejendomme uden landbrugspligt kan fortsætte uændret uden tidsbegrænsning, jf.  

 herom i vejledningens afsnit 6.4 om overgangsbestemmelser.
Mere utraditionelle former for husdyrhold som f.eks.  

 strudsefarme, hjortefarme og pelsdyrfarme er også omfattet af  

 bekendtgørelsens  

 husdyrbegreb.
Dog gælder betingelserne i bekendtgørelsens §§ 4 og 5 kun for  

 husdyrhold, som kræver bygningsanlæg.
 Som udgangspunkt er bestemmelserne rettet mod dyrehold, der  

 etableres eller udvides efter den 1. januar 1995, henholdsvis den 7. august  

 1999. Som følge af overgangsreglerne bliver en lovligt etableret animalsk  

 produktion først omfattet af reglerne i 2019, jf. vejledningens afsnit 6 om  

 overgangsreglerne.
 1.3. Definitioner m.v.
 Bekendtgørelsen fastlægger regler for, hvor stort husdyrhold  

 der må være på den enkelte landbrugsbedrift og ejendom, jf. vejledningens  

 afsnit 2. Bekendtgørelsen fastlægger endvidere regler om andel af egen jord  

 for  

 ejendomme med husdyrhold (arealkravet), jf. vejledningens afsnit 3.
Som noget meget centralt gælder reglerne om husdyrholdets  

 størrelse i bekendtgørelsens § 3 for den samlede landbrugsbedrift, mens  

 reglerne om opdeling i enheder m.v. i bekendtgørelsens §§ 4 og 5 og  

 arealkravet  

 i bekendtgørelsens § 6 gælder for den enkelte ejendom, hvorpå husdyrholdet  

 er,  

 jf. bilag 1. Hvis en landmand inden for sin bedrift ejer flere ejendomme med  

 husdyrproduktion, skal kravene opfyldes på både bedrifts- og ejendomsniveau  

 samtidig.
Vedrørende definitionen på en bedrift henvises til afsnit 1.4.
 For arealkravet til den enkelte ejendom gælder, at arealet  

 af øvrige ejede og forpagtede ejendomme m.v. i bedriften i begrænset omfang  

 kan  

 medregnes ved opgørelsen af, om arealkravet er opfyldt, jf. vejledningens  

 afsnit 3. Reglerne om husdyrholdets størrelse og arealkrav m.v. gælder også i  

 situationer, hvor den animalske produktion forestås af en anden end  

 ejendommens  

 ejer, f.eks. ved en produktion i lejede bygninger, eller hvis der er tale om  

 et  

 driftsfællesskab.
Dyreholdet på bedriften og den enkelte ejendom opgøres som  

 dyreenheder efter reglerne i bekendtgørelsens § 1, stk. 3 og 4, der henviser  

 til de til enhver tid gældende regler i husdyrgødningsbekendtgørelsen.
Ved  

 anvendelsen af reglerne i bekendtgørelsen om husdyrhold og arealkrav m.v.  

 tages  

 der dog alene udgangspunkt i omregningsforholdene for de forskellige  

 kategorier  

 af dyr (f.eks. ammekøer uden opdræt, slagtesvin, ænder osv.) til  

 standardbegrebet dyreenheder (DE) i  

 husdyrgødningsbekendtgørelsens bilag 1  

 samt i harmonireglerne i husdyrgødningsbekendtgørelsens § 28, stk. 1-5.
Ved anvendelsen af reglerne i bekendtgørelsen om husdyrhold  

 og arealkrav m.v. skal dyreholdet opgøres som det gennemsnitlige antal  

 dyreenheder pr. år (årsgennemsnit). Fastlæggelsen af årsgennemsnittet skal  

 ske  

 med udgangspunkt i det antal dyreenheder, der er indberettet til  

 Plantedirektoratet i forbindelse med indsendelsen af gødningsregnskaber for  

 den  

 seneste planperiode (1. august  31. juli), jf. bekendtgørelsens § 1,  

 stk. 4.  

 Hvis der efter indberetningen til Plantedirektoratet er sket væsentlige  

 ændringer i dyreholdet, skal dette indgå ved opgørelsen.
En væsentlig ændring  

 i  

 dyreholdet er ændringer på mere end 25 dyreenheder i forhold til det senest  

 indberettede, jf. afsnit 3. Husdyrholdet kan i disse situationer dokumenteres  

 ved regnskaber, produktionsopgørelser, slagteriafregninger m.v., eventuelt  

 sammenholdt med ejendommens bygningsmæssige kapacitet.
Hvis opgørelsen af  

 husdyrholdet har sammenhæng med en ejerskiftesituation, er det dog normalt  

 situationen på erhvervelsestidspunktet, der danner grundlag for opgørelsen,  

 jf.  

 § 43, stk. 6, i landbrugslovscirkulæret (cirkulære nr. 26 af 22. februar  

 2000,  

 som ændret ved cirkulære nr. 94 af 2. oktober 2002).
Da dyreholdet opgøres som antallet af dyreenheder, vil det  

 ikke efter bekendtgørelsens regler blive betragtet som nyetablering, hvis  

 husdyrproduktionen f.eks. omlægges fra kvæg til svin.
Der vil i en sådan  

 situation kunne fortsættes med det samme antal dyreenheder, som dog efter  

 miljøreglerne vil kunne kræve et ændret areal til udbringning af gødningen.
Størrelsen af det nødvendige areal til udbringning af  

 husdyrgødning (det beregnede udbringningsareal), jf.  

 bekendtgørelsens § 1,  

 stk. 5, beregnes ud fra antallet af dyreenheder.
Beregningen sker på grundlag  

 af de til enhver tid gældende harmoniregler, jf. § 28, stk. 1-5, i  

 husdyrgødningsbekendtgørelsen.
Det afgørende i forhold til reglerne om arealkrav m.v. er  

 husdyrholdets størrelse på den pågældende ejendom.
Ved opgørelsen af det  

 beregnede udbringningsareal skal derfor medregnes den husdyrgødning, der  

 afsættes til anden side, herunder til anden ejendom, til biogasanlæg eller  

 andet fælles gødningsanlæg, eller som afsættes som forarbejdet husdyrgødning,  

 jf. bekendtgørelsen om jordbrugets anvendelse af gødning og om plantedække  

 m.v.  

 Gødning afsat af græssende dyr skal også medregnes.
Dette er præciseret ved  

 at  

 anvende begrebet det beregnede udbringningsareal til forskel fra  

 det  

 nødvendige harmoniareal, som miljølovgivningen opererer med, samt ved at der  

 i  

 bekendtgørelsens § 1, stk. 5, alene er henvist til  

 husdyrgødningsbekendtgørelsens § 28, stk. 1-5, og ikke til de øvrige  

 bestemmelser i husdyrgødningsbekendtgørelsens § 28. Efter  

 miljølovgivningens harmoniregler vil der således kunne være husdyrbrug med  

 gyllesepareringsanlæg, som  trods et stort antal dyreenheder  kun  

 har et  

 meget lille (eller slet intet) behov for harmoniarealer.
Uanset dette vil  

 sådanne husdyrbrug som udgangspunkt fortsat skulle opfylde arealkravene til  

 egen jord, jf. dog afsnit 4 og 6.
 Størrelsen af det beregnede udbringningsareal opgøres på  

 grundlag af antallet af dyreenheder.
Hovedreglen i husdyrgødningsbekendtgørelsens § 28, stk. 1,  

 er, at der på en landbrugsbedrift højst må udbringes husdyrgødning fra 1,4  

 dyreenheder  

 pr. ha pr. planperiode.
Dette gælder f.eks. for husdyrgødning fra svin.
 For kvæg, får eller geder må der for disse dyr udbringes  

 gødning fra 1,7 dyreenheder pr. ha pr. planperiode.
 Hvis over 70 pct. af det aktuelle areal udgøres af arealer  

 med roer, græs og græsefterafgrøder, må der dog for brug, hvor mindst 2/3 af  

 dyrene er kvæg, udbringes gødning fra 2,3 dyreenheder pr. ha pr. planperiode.
For brug med fjerkræ og/eller pelsdyr (mindst 2/3 af  

 dyrene) må der for disse dyr udbringes gødning fra 1,7 dyreenheder pr. ha pr.  

 planperiode.
Denne undtagelsesregel gælder dog kun frem til den 1. august  

 2004,  

 jf. husdyrgødningsbekendtgørelsens § 28, stk. 3.
Økologisk autoriserede bedrifter kan ikke anvende de  

 lempeligere harmoniregler, uanset at de opfylder betingelserne herfor.
For  

 økologiske bedrifter (uanset husdyrsammensætning og arealanvendelse) gælder  

 det generelle harmonikrav på 1,4 dyreenheder pr. ha pr. planperiode, jf.  

 husdyrgødningsbekendtgørelsens § 28, stk. 5, sidste pkt.
 Det beregnede udbringningsareal beregnes ud fra antallet af  

 dyr inden for de enkelte dyrekategorier på ejendommen ud fra harmonikravet  

 for  

 de pågældende dyr, jf. bekendtgørelsens § 1, stk. 4. Hvis der f.eks. på en  

 ejendom er 120 dyreenheder i svin og 60 dyreenheder i kvæg, er det beregnede  

 udbringningsareal for ejendommen 121 ha (81 ha ved anvendelse af 33  

 pct.-reglen, jf. senere i afsnit 3), idet det beregnede udbringningsareal for  

 de 120 dyreenheder svin med 1,4 DE/ha er ca. 85,7 ha plus det beregnede  

 udbringningsareal for de 60 dyreenheder kvæg med 1,7 DE/ha på ca. 35,3 ha.  

 Kun  

 for brug, hvor mindst 2/3 af dyrene er kvæg, gælder fortsat en regel om, at  

 hvis 70 pct. af arealet er grovfoderareal, kan det lempelige harmonikrav på  

 2,3  

 DE/ha pr. planperiode anvendes, jf. husdyrgødningsbekendtgørelsens § 28, stk.  

 4.
 I forhold til landbrugslovens regler om arealkrav betyder  

 det, at ejendomme inden for en bedrift, hvor over 2/3 af dyrene er kvæg  

  og  

 hvor reglerne i husdyrgødningsbekendtgørelsens § 28, stk. 4, og  

 husdyrgødningsbekendtgørelsens bilag 2 i øvrigt er opfyldt  kan anvende  

 det  

 lempelige harmoniforhold på 2,3 DE/ha.
Som følge af, at arealkravet fastlægges ud fra en progressiv  

 skala i forhold til antallet af dyreenheder, vil beregningen af arealkravet  

 for  

 ejendomme med blandede besætninger afhænge af, hvilke husdyr og harmonikrav,  

 der beregnes først.
Derfor er det i bekendtgørelsens § 6, stk. 2, fastsat, at  

 hvis der på ejendommen findes flere kategorier af husdyr, hvor der ifølge  

 husdyrgødningsbekendtgørelsen skal anvendes forskellige harmonikrav, skal de  

 husdyr, hvorfra husdyrgødningen kan udbringes med 1,4 DE/ha, indgå først i  

 beregningen.
Der henvises i øvrigt til bilag 2, oversigt over arealkravet for  

 ejendomme med husdyrhold.
Tabellerne i bilag 2 kan dog kun anvendes for  

 ejendomme  

 med husdyr inden for samme kategori af harmonikrav og ikke for ejendomme med  

 blandede besætninger, jf. ovenfor.
 Opgørelsen af, om der inden for en bedrift ejes et  

 tilstrækkeligt stort areal til at overskride grænsen på 750 dyreenheder, og  

 om  

 der på en ejendom er et tilstrækkeligt stort areal til opfyldelse af  

 arealkravet i medfør af landbrugsloven, sker ud fra det beregnede  

 udbringningsareal, jf. bekendtgørelsens § 1, stk. 6.
 I overensstemmelse med principperne i landbrugsloven kan der  

 ved denne opgørelse medregnes alle arealer, som den pågældende ejer, og som  

 kan  

 anvendes til udbringning af husdyrgødning.
Arealer, der midlertidigt ikke er til rådighed for  

 udbringning af husdyrgødning, kan således også medregnes ved denne opgørelse.  

 Det kan f.eks. være arealer, der midlertidigt (for en kortere periode) er  

 udtaget af produktionen (braklagte arealer), bortforpagtede arealer eller  

 arealer, hvor der er truffet aftale om reduceret gødningsudbringning eller om  

 udbringning af spildevand eller slam.
Arealer, som er fradragsarealer i  

 medfør  

 af bestemmelserne i landbrugslovens § 13, stk. 7, kan normalt ikke medregnes,  

 jf. bekendtgørelsens § 1, stk. 6. Det gælder f.eks. også arealer, der er  

 undergivet et varigt forbud mod tilførsel af gødning, eller som ved en aftale  

 med en offentlig myndighed af mindst 20 års varighed er pålagt bestemmelse  

 om,  

 at de ikke må tilføres gødning, og hvor der er mindst 10 år tilbage af  

 aftaleperioden.
Ved opgørelsen skelnes ikke mellem arealer, der er mere  

 eller mindre egnede til udbringning af husdyrgødning.
Arealer, hvorpå der  

 f.eks. kun kan udbringes den halve gødningsmængde, medregnes således fuldt  

 ud.  

 Dette giver dog ikke ret til overgødskning, idet husdyrgødning kun må  

 tilføres  

 afgrøder med kvælstofnorm eller en retningsgivende norm for fosfor og kalium,  

 jf. § 24 i husdyrgødningsbekendtgørelsen og regler udstedt i medfør af  

 lov  

 om jordbrugets anvendelse af gødning og om plantedække.
Der gøres opmærksom på, at de her beskrevne regler for  

 opgørelse af arealer efter bekendtgørelsen om husdyrhold og arealkrav m.v.  

 afviger fra reglerne for opgørelse af det nødvendige areal til udbringning af  

 husdyrgødning i husdyrgødningsbekendtgørelsens § 28, stk. 7. Efter reglerne i  

 husdyrgødningsbekendtgørelsen kan der f.eks. ikke medregnes   

 	  

    

 arealer med afgrøder,  

 som ikke har gødningsnorm   

 	  

    

 arealer, der  

 midlertidigt ikke kan anvendes til udbringning af husdyrgødning   

 	  

    

 bortforpagtede arealer  

 m.v.
 Ved anvendelsen af reglerne i bekendtgørelsen om husdyrhold  

 og arealkrav m.v. kan der derimod medregnes f.eks. braklagte og  

 bortforpagtede  

 arealer, idet reglerne i overensstemmelse med principperne i landbrugsloven  

 primært forholder sig til de mere permanente ejendomsforhold og er uafhængig  

 af  

 sædskifte m.m.
 Selve udbringningen af gødningen reguleres fortsat af  

 reglerne i husdyrgødningsbekendtgørelsen samt af reglerne i lov om  

 jordbrugets  

 anvendelse af gødning og om plantedække og regler udstedt i medfør af denne  

 lov.
1.4. Bedriften Med reglerne i bekendtgørelsens § 3 er der fastsat et  

 "loft" for husdyrholdets størrelse på bedriftsniveau.
Det er derfor  

 nødvendigt at afgrænse, hvilke arealer og husdyr, der hører med til en  

 landbrugsbedrift i relation til bekendtgørelsens regler.
Retningslinierne  

 skal  

 bl.a. modvirke, at en husdyrproducent med over 750 dyreenheder kan  

 "opdele" sin bedrift i flere mindre bedrifter, således at reglerne  

 i  

 bekendtgørelsens § 3 omgås.
Ifølge bekendtgørelsens § 2 er en landbrugsbedrift en  

 økonomisk driftsenhed (virksomhed), der driver landbrug, skovbrug, gartneri,  

 frugtplantage, planteskole eller lignende jordbrugsvirksomhed, og hvor  

 driften  

 forestås af samme fysiske eller juridiske person (producenten). Ægtefæller og  

 disses børn under 18 år betragtes efter landbrugsloven som én person.
Denne  

 definition kan dog ikke alene imødekomme ovennævnte hensyn.
Derfor er  

 bekendtgørelsen suppleret med en række bestemmelser om, hvilke arealer og  

 husdyr, der skal medregnes, jf. bekendtgørelsens § 2, stk. 2-5, og § 3, stk.  

 2-5. Disse bestemmelser er gældende uanset, at producenten ofte vil opfatte  

 produktionen som værende fordelt på flere "bedrifter", f.eks. fordi  

 produktionen varetages af flere forskellige virksomheder (CVR-nre.).
En bedrift kan bestå af en eller flere landbrugsejendomme  

 eller ejendomme uden landbrugspligt, der drives sammen.
En bedrift kan f.eks.  

 også bestå alene af en enkelt ejendom uden landbrugspligt.
I en bedrift kan  

 både indgå ejede og forpagtede arealer.
Bortforpagtede arealer betragtes  

 derimod ikke som hørende til bedriften.
Arealer, som en producent har en vis  

 brugsret til, f.eks. ved husdyrgødningsaftaler eller pasningsaftaler,  

 betragtes  

 heller ikke som en del af bedriften.
I forhold til reglerne om husdyrholdets størrelse på  

 bedriftsniveau, når dette overstiger 750 dyreenheder, medregnes alene  

 arealer,  

 der ejes lovligt, og som kan anvendes til udbringning af husdyrgødning, jf.  

 vejledningens afsnit 2.1. Som tidligere nævnt medregnes også ejede arealer,  

 der  

 midlertidigt ikke kan anvendes til udbringning af husdyrgødning.
I forhold  

 til  

 reglerne om arealkrav gælder specielt, at forpagtede arealer og arealer med  

 husdyrgødningsaftaler i et vist omfang kan medregnes, jf. vejledningens  

 afsnit  

 3 ("33 pct.-reglen").
 Hvis en person som ejer eller forpagter driver en eller  

 flere ejendomme personligt og samtidig er landmand i et § 20-selskab, der som  

 ejer eller forpagter driver en eller flere ejendomme, betragtes disse  

 ejendomme  

 som en bedrift i relation til reglerne i medfør af landbrugsloven.  

 Vurderingen  

 af, om der er tale om en eller flere bedrifter, skal i øvrigt ske på baggrund  

 af reglerne i landbrugsloven om anvendelse af jorder og bygninger m.v.,  

 herunder § 7 om selvstændig drift og §§ 9-12 om samdrift, forpagtning og  

 driftsfællesskaber.
Husdyrhold på bedriftens jorder, jf. ovenfor, indgår i  

 bedriften, medmindre husdyrholdet forestås af en anden producent.
Husdyrhold  

 i  

 lejede bygninger på anden ejendom, hvis jorder ikke indgår i vedkommendes  

 bedrift, skal som udgangspunkt også medregnes ved opgørelsen af antallet af  

 dyreenheder på producentens bedrift.
Ved vurderingen af, hvilke husdyrhold,  

 der  

 herudover skal medregnes ved opgørelsen af husdyrholdet, gælder følgende  

 hovedregler, der uddybes yderligere nedenfor:
   

 	  

    

 Hvis den animalske  

 produktion forestås af et produktionsselskab, hvor landmanden selv er  

 involveret med en væsentlig del af kapitalen eller har stemmeflertal i  

 selskabet, skal disse dyr medregnes ved opgørelse af dyreholdet inden for  

 landmandens bedrift.
   

 	  

    

 Hvis der er tale om et  

 landbrugsfællesskab med husdyrhold, skal husdyrholdet i fællesskabet som  

 udgangspunkt betragtes som hørende til én bedrift, uanset om de enkelte  

 deltagere i fællesskabet har indskudt hvert sit dyrehold.
Ved vurderingen af, om grænsen for dyrehold på bedriften er  

 overholdt, medregnes også de dyr, som ejes af producentens ægtefælle eller  

 samlever.
Dette gælder, uanset om disse husdyr evt. er placeret på en anden  

 bedrift.
 Hvis der er tale om husdyrhold i lejede bygninger, og  

 producenten eller dennes ægtefælle og børn under 18 år ikke forestår anden  

 landbrugsmæssig produktion, er der tale om en selvstændig bedrift uden  

 jordtilliggende, jf. bekendtgørelsens § 2, stk. 4.
 Hvis en person både ejer ejendomme personligt og er landmand  

 i et "§ 20-selskab", der ejer ejendomme, skal både dyrene på de  

 personligt ejede ejendomme og på de selskabsejede ejendomme - i  

 overensstemmelse  

 med gældende praksis efter landbrugsloven ved vurdering af husdyrhold inden  

 for  

 en bedrift - opgøres som et husdyrhold tilhørende samme producent, uanset at  

 der efter definitionen er tale om 2 bedrifter.
I de tilfælde, hvor husdyrproduktionen varetages af et  

 selskab, f.eks. i lejede bygninger, udgør selskabets husdyrproduktion  

 umiddelbart en selvstændig bedrift, der er omfattet af begrænsningen på 750  

 dyreenheder, jf. bekendtgørelsens § 3, stk. 1. Vurderingen af, om  

 husdyrholdet i disse situationer eventuelt skal medregnes til en anden  

 bedrift  

 i forhold til reglerne i bekendtgørelsen, sker på baggrund af reglerne i  

 bekendtgørelsens § 3, stk. 3 og 4, jf. nedenfor.
Dette kræver bl.a.  

 kendskab til selskabskonstruktionen (deltagere, stemme- og kapitalfordeling  

 m.v.). Udgangspunktet er således, at husdyrholdet tilhører én bedrift, men at  

 husdyrholdet i visse situationer også skal medregnes under andre bedrifter,  

 jf.  

 nedenfor.
Dette princip gælder alene ved vurderingen af, om grænsen på 750  

 dyreenheder  

 inden for bedriften er opfyldt.
Det gælder derimod ikke ved vurderingen af,  

 om  

 en landmand har behov for yderligere arealer for at skabe harmoni i sin  

 bedrift, jf. § 43, stk. 9, i landbrugslovscirkulæret (cirkulære nr.  

 26 af 22. februar 2000, som ændret ved cirkulære nr. 94 af 2. oktober 2002).
 Husdyrhold, hvor produktionen sker i et produktionsselskab,  

 medregnes til den bedrift, hvorpå husdyrholdet er etableret, hvis den  

 producent, der forestår driften af bedriftens jorder, også forestår  

 husdyrproduktionen for produktionsselskabet, og den pågældende deltager i  

 produktionsselskabet med 20 pct. eller derover af selskabskapitalen eller har  

 stemmeflertal i selskabet, jf. bekendtgørelsens § 3, stk. 3. I denne  

 situation  

 skal husdyrholdet således ikke, som det er tilfældet ved reglerne i  

 bekendtgørelsens § 3, stk. 4, medregnes hos andre investorer i selskabet, jf.  

 nedenfor.
Hvis den producent, der forestår driften af bedriftens  

 jorder,  

  

 ikke  

  

 forestår  

 husdyrproduktionen for produktionsselskabet, eller hvis vedkommende  

  

 ikke  

  

 deltager i produktionsselskabet med  

 20 pct. eller derover af selskabskapitalen eller har stemmeflertal i  

 selskabet,  

 udgør produktionsselskabet en selvstændig bedrift, som er omfattet af  

 begrænsningen på 750 dyreenheder.
Hvis der er en eller flere af deltagerne i  

 selskabet, der ejer 20 pct. eller derover af selskabskapitalen, og som  

 selvstændigt driver en anden bedrift end den, hvor husdyrholdet er etableret,  

 skal husdyrholdet også medregnes (antal dyreenheder) til disse deltageres  

 bedrifter i forhold til den eller de pågældendes andel af selskabets samlede  

 kapital ved vurderingen af, om begrænsningen på 750 dyreenheder er overholdt,  

 jf. bekendtgørelsens § 3, stk. 4.
For husdyrhold, hvor produktionen forestås af et fællesskab,  

 der er etableret og anmeldt i overensstemmelse med reglerne i bekendtgørelse  

 nr. 127 af 22. februar 2000 om landbrugsfællesskaber, betragtes fællesskabets  

 samlede jordtilliggende og husdyrhold som hovedregel som én bedrift, jf. § 3,  

 stk. 5, i bekendtgørelsen om husdyrhold og arealkrav.
I henhold til  

 bekendtgørelsens § 3, stk. 7, kan driftsfællesskaber dog få tilladelse til at  

 overskride grænsen på 750 dyreenheder, hvis forholdene taler for det.
Der  

 skal  

 ved vurderingen lægges vægt på antallet af deltagere i driftsfællesskabet og  

 deltagernes eventuelle andel i anden husdyrproduktion, der foretages uden for  

 driftsfællesskabet.
Hvis deltagerne i driftsfællesskabet i øvrigt ikke er  

 engageret i andre husdyrproduktioner uden for driftsfællesskabet, taler dette  

 for en dispensation ud fra et princip om, at der bør kunne etableres et  

 fællesskab med en husdyrproduktion, der svarer til summen af, hvad de enkelte  

 deltagere lovligt har etableret.
Ved udvidelse eller nyetablering af  

 husdyrhold  

 inden for fællesskabet skal der bl.a. lægges vægt på, om de enkelte deltagere  

 og fællesskabet tilsammen ejer tilstrækkelige arealer til opfyldelse af  

 bedriftskravet, og i hvilket omfang de enkelte deltagere er engageret i andre  

 husdyrproduktioner uden for driftsfællesskabet.
Hvis en deltager i et driftsfællesskab, hvor fællesskabet  

 har en husdyrproduktion, selv har en husdyrproduktion, som ikke er med i  

 fællesskabet, er der tale om en selvstændig bedrift uden for fællesskabet.  

 Ved  

 vurderingen af størrelsen af husdyrholdet inden for den bedrift, som  

 vedkommende har uden for fællesskabet, skal der i medfør af bekendtgørelsens  

 §  

 3, stk. 4, også medregnes den del af fællesskabets husdyrproduktion, der  

 svarer  

 til vedkommendes andel i fællesskabet.
Dette gælder dog kun, hvis andelen  

 udgør  

 20 pct. eller derover.
Husdyrhold på ejendomme i udlandet er ikke omfattet af  

 bekendtgørelsens regler.
Antallet af dyreenheder på en bedrift i udlandet  

 skal  

 derfor ikke indgå i opgørelsen af det samlede antal dyreenheder på en bedrift  

 i  

 Danmark.
2. Husdyrholdets størrelse Der er fastsat regler for husdyrholdets størrelse dels på  

 bedriftsniveau, jf. bekendtgørelsens § 3, dels på ejendomsniveau, jf.  

 bekendtgørelsens § 4.
2.1. Husdyrholdets størrelse på bedriftsniveau Efter reglerne i bekendtgørelsens § 3, stk. 1, må der ikke  

 være flere husdyr inden for den samlede landbrugsbedrift end det antal, der  

 svarer til et årsgennemsnit på 750 dyreenheder.
 Opgørelse af det samlede husdyrhold på bedriften sker efter  

 bestemmelserne i bekendtgørelsens § 3, stk. 2-5, jf. ovenfor i afsnit 1.4.
Efter bekendtgørelsens § 3, stk. 6, skal  

 jordbrugskommissionen dog efter ansøgning meddele tilladelse til at  

 overskride  

 grænsen på 750 dyreenheder, når der inden for bedriften ejes et areal  

 svarende  

 til hele det beregnede udbringningsareal for det pågældende husdyrhold.
Der  

 kan  

 alene medregnes arealer, der ejes lovligt inden for bedriften, og som kan  

 anvendes til udbringning af husdyrgødning, jf. vejledningens afsnit 1. Som  

 tidligere nævnt medregnes også ejede arealer, der midlertidigt ikke kan  

 anvendes til udbringning af husdyrgødning.
Ansøgeren skal opfylde kravet på  

 ansøgningstidspunktet.
Hvis der f.eks. er tale om en svineproduktion svarende til  

 800 dyreenheder, skal der inden for de ejede ejendomme, der indgår i  

 bedriften,  

 ejes et samlet areal på minimum 571 ha, der kan anvendes til udbringning af  

 husdyrgødning.
Det er i forhold til reglerne i bekendtgørelsens § 3 uden  

 betydning, om husdyrholdet er placeret på en ejet ejendom, på en forpagtet  

 ejendom eller f.eks. i lejede bygninger.
Hvis bedriften alene består af én  

 ejendom, skal ejendommen således i dette tilfælde være på minimum 571 ha,  

 selvom arealkravet til ejendommen kun er 470 ha (315 ha ved anvendelse af 33  

 pct.-reglen). Hvis bedriften består af tre ejede ejendomme med f.eks.  

 henholdsvis 400, 300 og 100 dyreenheder, skal der fortsat inden for bedriften  

 ejes minimum 571 ha, selvom summen af arealkravet til de enkelte ejendomme i  

 dette tilfælde kun er 315 ha (211 ha ved anvendelse af 33 pct.-reglen). Hvis  

 husdyrholdet er placeret på en forpagtet ejendom eller i lejede bygninger,  

 skal  

 producenten også eje minimum 571 ha inden for bedriften, jf. dog om  

 dispensation i afsnit 7.1. Samtidig skal arealkravet opfyldes på den ejendom,  

 hvor husdyrholdet er placeret.
Kravet om egen jord svarende til hele det beregnede udbringningsareal  

 for husdyrproduktioner over 750 dyreenheder på en bedrift kan normalt ikke  

 fraviges.
Dette gælder også, selvom der er etableret gyllesepareringsanlæg.  

 Der  

 kan dog dispenseres i ganske særlige tilfælde, jf. afsnit 7.1.
2.2. Husdyrholdets størrelse på ejendomsniveau Efter reglerne i bekendtgørelsens § 4 gælder der en række  

 yderligere betingelser for etablering eller udvidelse af husdyrhold på den  

 enkelte ejendom, hvis husdyrholdet derved overstiger et årsgennemsnit på 500  

 dyreenheder.
Disse regler gælder på ejendomsniveau uafhængig af, om et evt.  

 husdyrhold for den samlede bedrift overstiger 750 dyreenheder eller ej.
Der stilles således krav om, at husdyrholdet på den enkelte  

 ejendom etableres i enheder, der hver for sig ikke overstiger et  

 årsgennemsnit  

 på 500 dyreenheder.
Indretning og drift af de enkelte enheder skal opfylde en  

 række betingelser, der fremgår af bekendtgørelsens § 4, stk. 2 og 3.
Der er tale om en række veterinærmæssigt begrundede  

 foranstaltninger til begrænsning af smitterisiko, som generelt vil være  

 hensigtsmæssige for enhver husdyrproduktion.
Betingelserne skal ses som  

 udtryk  

 for en skærpet opmærksomhed over for de veterinærmæssige sundhedsforhold ved  

 opbygningen af større husdyrbesætninger.
 Ved en eksisterende produktion svarende til mere end 500  

 dyreenheder gælder særlige overgangsregler vedrørende opdeling i enheder  

 m.v.,  

 jf. vejledningens afsnit 6.
Det bemærkes, at der som følge af husdyrproduktionens  

 størrelse og opdeling i enheder med mere end 300 m afstand kan være behov for  

 tilladelse m.v. efter anden lovgivning, herunder godkendelse efter  

 miljøbeskyttelsesloven (herunder lokaliseringsgodkendelse efter kapitel 2 i  

 husdyrgødningsbekendtgørelsen m.v.) 2.3. Husdyrhold på landbrugsejendomme uden  

 beboelsesbygning Det fremgår af bekendtgørelsens § 5, stk. 1, at der ikke må  

 være husdyrhold på en landbrugsejendom, der ikke er forsynet med en  

 beboelsesbygning, såfremt dette husdyrhold forudsætter anvendelse af  

 driftsbygninger og anlæg m.v. på ejendommen.
Dette gælder, uanset om  

 beboelsesbygningen  

 evt. er tilladt fraskilt i medfør af landbrugslovens § 8, stk. 4, eller om  

 ejendommens beboelsesbygning evt. er påbudt fjernet i medfør af lovens § 8,  

 stk. 5 og 7. Det afgørende er alene, om der rent faktisk ikke findes en  

 beboelsesbygning på landbrugsejendommen.
 Ved fraskillelse af en landbrugsejendoms beboelsesbygning  

 kan der derfor ikke på ejendommen opretholdes et eventuelt dyrehold, der  

 forudsætter anvendelse af driftsbygninger og anlæg m.v., jf. § 29, stk. 1, i  

 landbrugslovscirkulæret (cirkulære nr. 26 af 22. februar 2000, som ændret ved  

 cirkulære nr. 94 af 2. oktober 2002).
Der er dog intet til hinder for at anvende en ejendom uden  

 beboelsesbygning til f.eks. græsning for kreaturer.
Mindre læskure,  

 svinehytter  

 og lignende, der er etableret som læ for fritgående husdyr, anses ikke som  

 anlæg af en sådan karakter, at de er omfattet af de nævnte regler, uanset at  

 tilladelse eventuelt kan være nødvendig efter andre regler.
 Ved en eksisterende produktion på en landbrugsejendom uden  

 beboelsesbygning gælder de almindelige overgangsregler for ophør med  

 produktionen, jf. vejledningens afsnit 6.3.
2.4. Husdyrhold på ejendomme uden  

 landbrugspligt Der gælder ikke særlige regler for husdyrhold på ejendomme  

 uden landbrugspligt i relation til reglerne om husdyrholdets størrelse inden  

 for en bedrift, idet dette husdyrhold indgår på linie med alt andet  

 husdyrhold  

 inden for bedriften.
3. Arealkravet For en ejendom med husdyrhold stilles der i bekendtgørelsens  

 § 6 krav om, at der på ejendommen skal være et areal svarende til en vis del  

 af  

 det beregnede udbringningsareal, jf. afsnit 1.3. Kravene i § 6, stk. 1, er  

 fastsat efter en progressiv skala for husdyrhold af forskellig størrelse.
 Kravet om egen jord er dog ikke til hinder for, at en  

 husdyrproducent kan bortforpagte jorden.
Som eksempel på arealkravet er i bilag 2 optrykt en oversigt  

 over arealkravet for ejendomme med husdyrhold.
De anførte arealer er afrundet  

 til nærmeste hele ha.
Oversigten kan kun anvendes til at vurdere arealkrav  

 til  

 enkelte ejendomme med husdyrhold med samme harmoniforhold.
Hvis ejendommen  

 indgår i en bedrift, hvor husdyrholdet i alt overstiger 750 DE, gælder  

 reglerne  

 i bekendtgørelsens § 3, jf. vejledningens afsnit 2 og bilag 1. Oversigten kan  

 ikke anvendes til opgørelse af arealkrav for ejendomme med blandet  

 husdyrbesætning.
Opgørelse af arealkrav for ejendomme med blandet  

 husdyrbesætning skal normalt ske på baggrund af summering af antallet af  

 dyreenheder med samme harmoniforhold, hvor antallet af dyreenheder med  

 harmoniforholdet 1,4 DE/ha skal indgå i beregningen først, jf.  

 bekendtgørelsens  

 § 6, stk. 2, og vejledningens afsnit 1.3. Hvis der er tale om en bedrift,  

 hvor  

 mindst 2/3 af husdyrholdet er kvæg, må der dog for hele bedriften udbringes  

 en  

 gødningsmængde på 2,3 DE/ha, hvis mindst 70 pct. af bedriftens areal er  

 grovfoderarealer, og en række andre betingelser er opfyldt, jf. § 28, stk. 4,  

 og bilag 2 i husdyrgødningsbekendtgørelsen.
Ved sådanne kvægbedrifter kan der  

 være et særligt problem, hvis bedriften består af flere ejendomme med  

 forskelligt husdyrhold, jf. eksemplet nedenfor.
Eksempel:  

  

 En  

 landbrugsbedrift består af to ejendomme, hvor der på den ene ejendom er en  

 kvægbesætning på 230 DE, og på den anden ejendom er en svinebesætning på 100  

 DE.
Betingelserne i husdyrgødningsbekendtgørelsens bilag 2 er opfyldt.
Da der  

 er tale om en bedrift, hvor mindst 2/3 af husdyrholdet er kvæg, må der for  

 hele  

 bedriften udbringes en husdyrgødningsmængde svarende til 2,3 DE/ha.
Beregning  

 af arealkravet for ejendommen med svinebesætningen skal i denne situation ske  

 udfra de 2,3  DE/ha.
Hvis der derimod ikke er tale om en bedrift,  

 hvor mindst 2/3 af husdyrholdet er kvæg, skal arealkravet beregnes efter  

 reglerne for henholdsvis svin (1,4 DE/ha) og for kvæg (1,7 DE/ha).
Ved udvidelse af et eksisterende husdyrhold eller ved  

 nyetablering af husdyrhold til og med 250 dyreenheder gælder som hovedregel  

 efter bekendtgørelsens § 6, stk. 3, at arealkravet skal være opfyldt senest  

 et  

 år efter udvidelsen.
Ved udvidelse af et eksisterende husdyrhold eller ved  

 nyetablering, hvor husdyrholdet vil blive på mere end 250 dyreenheder, skal  

 arealkravet derimod være opfyldt på tidspunktet for udvidelsen/etableringen,  

 jf. bekendtgørelsens § 6, stk. 4.
 Uanset om husdyrholdet er over eller under 250 dyreenheder,  

 kan der dog altid ske udvidelser på op til 25 dyreenheder i forhold til det  

 husdyrhold, der ligger til grund for den hidtidige opfyldelse af arealkravet,  

 uden at arealkravet på ny skal opfyldes.
En landmand, der på et givet tidspunkt opfylder arealkravet,  

 kan således udvide med op til 25 dyreenheder, uden at der stilles krav om, at  

 landmanden skal eje mere jord for at opfylde arealkravet.
Herudover gælder,  

 at  

 mindre variationer i antallet af dyreenheder i løbet af et produktionsår  

 ikke nødvendigvis udløser krav om, at landmanden f.eks. skal supplere sin  

 ejendom.
En animalsk produktion på en ejendom, der opfylder arealkravet,  

 bliver  

 således ikke ulovlig blot på grund af mindre udsving i besætningsstørrelsen  

 eller lignende.
 For eksisterende husdyrproduktioner er der også efter  

 overgangsreglerne mulighed for udvidelse af produktionen med op til 25  

 dyreenheder, jf. afsnit 6.
 For husdyrhold på forpagtede ejendomme og husdyrhold, der er  

 etableret i lejede bygninger eller på lejet jord, dvs. på bortforpagterens  

 ejendom, skal arealkravet ses i forhold til den pågældende ejendoms  

 jordtilliggende, uanset at den til husdyrholdet knyttede produktion forestås  

 af  

 en anden end ejeren af ejendommen, jf. bekendtgørelsens § 6, stk. 5.
 For husdyrhold, hvor produktionen forestås af et landbrugsfællesskab,  

 jf. bekendtgørelse nr. 127 af 22. februar 2000 om landbrugsfællesskaber, skal  

 arealkravet ses i forhold til jordtilliggendet på den ejendom, hvorpå  

 husdyrholdet er, jf. bekendtgørelsens § 6, stk. 6. Der gælder således ikke  

 lempeligere regler for landbrugsfællesskaber på dette område.
 Reglerne om arealkrav finder kun anvendelse på ejendomme  

 uden landbrugspligt, hvis der er tale om et husdyrhold, der svarer til et  

 årsgennemsnit på mere end 10 dyreenheder, jf. bekendtgørelsens § 6, stk. 7.  

 Der  

 gælder lempelige overgangsregler for eksisterende husdyrhold, herunder for  

 pelsdyrfarme, på ejendomme uden landbrugspligt, jf. afsnit 6.4.
Det fremgår af bekendtgørelsens § 7, at indtil 33 pct. af  

 arealkravet kan opfyldes ved   

 	  

    

 arealer, der ejes og  

 drives lovligt sammen med den pågældende ejendom, og som kan anvendes til  

 udbringning af husdyrgødning, eller   

 	  

    

 tinglyste aftaler,  

 herunder forpagtnings- og husdyrgødningsaftaler, der sikrer, at  

 husdyrproducenten til enhver tid kan disponere over de pågældende arealer til  

 udbringning af husdyrgødning mindst 5 år frem i tiden ("rullende  

 aftaler").
 Hvis ejeren har rådighed over andre arealer, der opfylder  

 betingelserne, og som kan anvendes til udbringning af husdyrgødning, er der  

 således tale om en generel nedsættelse på 33 pct. af arealkravet.
I husdyrgødningsbekendtgørelsens § 28, stk. 8-14,  

 er fastsat en række formkrav til forpagtningsaftaler og aftaler om afsætning  

 af  

 overskydende gødning til anden side.
Der er alene krav om skriftlige aftaler  

 med et vist minimumsindhold.
Der er ikke i medfør af  

 husdyrgødningsbekendtgørelsen krav til aftalernes varighed, tinglysning eller  

 arealmæssige udstrækning.
Opmærksomheden henledes således på, at ikke alle  

 aftaler efter husdyrgødningsbekendtgørelsen opfylder kravene til at kunne  

 medregnes til arealkravet i medfør af reglerne i § 7, stk. 1, nr. 2, i  

 bekendtgørelsen om arealkrav og husdyrhold m.v., hvorefter der alene kan  

 medregnes tinglyste aftaler, der sikrer, at husdyrproducenten kan disponere  

 over de pågældende arealer mindst 5 år frem i tiden.
 Hvis der er tale om en produktion, der forestås af et  

 landbrugsfællesskab, jf. bekendtgørelse nr. 127 af 22. februar 2000 om  

 landbrugsfællesskaber, skal arealkravet som ovenfor nævnt opfyldes på den  

 ejendom, hvor husdyrholdet findes, idet dog 33 pct. af arealkravet kan  

 opfyldes  

 ved arealer, der drives af fællesskabet, eller ved husdyrgødningsaftaler.
 Hvis der er tale om arealer, der ligger i en vejafstand på  

 mere end 10 km fra produktionsanlægget, kan disse kun begrunde en nedsættelse  

 af  

 kravet til areal for selve ejendommen, hvis transporten af husdyrgødning  

 foregår med lastbil, jf. bekendtgørelsens § 7, stk. 2, og nedenfor i afsnit  

 5.  

 Hvis jordbrugskommissionen i særlige tilfælde har meddelt dispensation fra  

 bestemmelserne om transport af husdyrgødning, kan arealerne dog medregnes.
4. Arealkrav ved gyllesepareringsanlæg I forbindelse med ændringen af lov om jordbrugets anvendelse  

 af gødning og om plantedække blev det besluttet, at der skulle ske en  

 lempelse  

 af landbrugslovens arealkrav i forbindelse med etablering af  

 gyllesepareringsanlæg.
De nye regler fremgår af bekendtgørelsens kapitel 4,  

 §§ 8-11.
Hovedsigtet med de nye regler er, at husdyrproducenter, der  

 vælger at etablere (eller levere husdyrgødning til) et gyllesepareringsanlæg  

 til behandling af gødningen, kan få tilladelse til at opnå visse lempelser i  

 relation til landbrugslovens arealkrav.
Baggrunden for disse lempelser er  

 bl.a.  

 et ønske om at give husdyrproducenter incitament til at investere i ny teknik  

 til behandling af gødningen, så der på længere sigt vil kunne opnås en  

 forbedret udnyttelse og håndtering af gødning mv.
Da reglerne skal give incitament til at foretage  

 investeringer i ny teknik til gylleseparering, er der således ikke med de nye  

 regler lagt op til en lempelse af arealkravet i situationer, hvor der er tale  

 om kildesortering, hvor fast gødning og ajle opsamles hver for sig.
Dette  

 gælder, selvom kildesorteret gødning fra svin kan opfylde de krav,  

 bekendtgørelsen stiller til fraktionerne fra et gyllesepareringsanlæg.  

 Tilsvarende gælder for fjerkrægødning.
Bekendtgørelsen sondrer mellem højteknologiske og  

 lavteknologiske gyllesepareringsanlæg, hvor et højteknologisk  

 anlæg giver  

 grundlag for en større reduktion af arealkravet end et lavteknologisk anlæg,  

 jf. afsnit 4.2. For begge typer anlæg gælder, at de skal opfylde visse  

 minimumskrav, jf. nedenfor.
Denne opdeling i højteknologiske og  

 lavteknologiske  

 anlæg er indført dels for at give et ekstra incitament til etablering af  

 højteknologiske anlæg, som alt andet lige vil give mulighed for en bedre  

 udnyttelse og håndtering m.v. af gødningsprodukterne, dels for at skabe  

 regler,  

 som er relativt simple og overskuelige.
Når der i bekendtgørelsen bruges  

 betegnelserne højteknologiske og lavteknologiske  

 anlæg, er det alene for på  

 en enkel måde at skelne mellem de forskellige typer anlæg.
Selvom et anlæg  

 karakteriseres som et lavteknologisk anlæg, kan der godt være tale om en  

 kompliceret teknologi.
4.1. Gyllesepareringsanlæg Ved et gyllesepareringsanlæg forstås et anlæg, der ved en  

 teknisk forarbejdning af husdyrgødningen skaber produkter (fraktioner), der  

 er  

 forskellige fra udgangsmaterialet med hensyn til tørstofindhold,  

 sammensætning  

 og koncentration af gødningsstoffer.
Med næringsstofrige fraktioner  

 (koncentrater) forstås fraktioner, der indeholder en større koncentration af  

 kvælstof og/eller fosfor end udgangsmaterialet.
Der vil ofte være tale om kun  

 en næringsstofrig fraktion, f.eks. ved de lavteknologiske anlæg, jf.  

 nedenfor.
I bekendtgørelsens § 9, stk. 3 og 4, er defineret, hvad man  

 i relation til bekendtgørelsens regler forstår ved henholdsvis  

 højteknologiske  

 anlæg og lavteknologiske anlæg.
Ved udformningen af disse  

 definitioner er  

 der lagt vægt på,   

 	  

    

 at man får et højere  

 indhold af næringsstoffer (kvælstof og fosfor) i koncentraterne end i gylle,   

 	  

    

 at koncentraterne med  

 næringsstofferne er lettere at transportere, og   

 	  

    

 at opdelingen i  

 fraktioner giver mulighed for en optimering af næringsstoftildelingen  

 (forhold  

 mellem kvælstof og fosfor).
I definitionerne indgår koncentrationen af kvælstof og  

 fosfor i de næringsstofrige fraktioner (f.eks. hvor mange kg kvælstof eller  

 fosfor, der er indeholdt i et ton af fraktionen). Nogle gyllesepareringsanlæg  

 producerer flere koncentrater, hvoraf nogle koncentrater kan have en lav  

 koncentration af henholdsvis kvælstof og fosfor, mens andre har en høj  

 koncentration.
For at behandle alle anlæg lige ved definitionen af, hvor  

 meget  

 koncentrationen af kvælstof og fosfor i de resulterende koncentrater er  

 steget  

 ved separationen, er det nødvendigt at beregne en gennemsnitlig mængdevægtet  

 koncentration i de situationer, hvor der er flere koncentrater.
Dette svarer  

 til den koncentration af henholdvis kvælstof og fosfor, som man ville opnå,  

 hvis koncentraterne blev blandet sammen, og man målte koncentrationen i  

 blandingen.
Ved et højteknologisk anlæg forstås et anlæg, hvor den eller  

 de næringsstofrige fraktioner (koncentraterne) tilsammen skal indeholde mere  

 end 70 pct. af gyllens kvælstof og mere end 70 pct. af gyllens fosfor, og  

 hvor  

 disse fraktioner (koncentraterne) har en gennemsnitlig koncentration,  

 mængdevægtet af kvælstof og fosfor, der for både kvælstof og fosfor er mindst  

 2,5 gange højere end koncentrationen i den ubehandlede gylle.
Denne  

 definition  

 af højteknologiske anlæg omfatter i øjeblikket forskellige danske fabrikater,  

 selvom der i visse tilfælde mangler dokumentation for, at anlæggene kan leve  

 op  

 til de lovede resultater.
Ved et lavteknologisk anlæg forstås et anlæg, hvor de  

 næringsstofrige fraktioner (koncentraterne) tilsammen skal indeholde mere end  

 20 pct. af gyllens kvælstof og mere end 60 pct. af gyllens fosfor, og hvor  

 disse fraktioner (koncentraterne) har en gennemsnitlig koncentration,  

 mængdevægtet af kvælstof og fosfor, der for både kvælstof og fosfor er mindst  

 1,5 gange højere end koncentrationen i den ubehandlede gylle.
Det er kun de  

 mest effektive af de såkaldte lavteknologiske anlæg, som opfylder disse krav.  

 Denne definition af lavteknologiske anlæg kan f.eks. omfatte anlæg, der alene  

 baserer sig på en decantercentrifuge.
 Reglerne om arealkrav ved gylleseparering gælder som  

 udgangspunkt kun, når mindst 75 pct. af den husdyrgødning (opgjort i antal  

 tons  

 af den ubehandlede gylle), der produceres på ejendommen, behandles i et  

 gyllesepareringsanlæg.
Gyllesepareringsanlægget behøver ikke at være etableret på  

 den ejendom, hvor husdyrproduktionen foregår, selvom dette ofte vil være  

 tilfældet.
Der vil også kunne meddeles tilladelse, hvis husdyrgødningen  

 leveres  

 til et anlæg på en anden ejendom.
Der kan f.eks. være tale om en situation,  

 hvor en række mindre husdyrproducenter har indgået aftale om at etablere et  

 fælles gyllesepareringsanlæg, eller hvor en landmand har etableret et  

 gyllesepareringsanlæg og på maskinstationsbasis tilbyder at behandle  

 husdyrgødningen fra andre produktioner.
Der kan også meddeles tilladelse,  

 hvis  

 gødningen behandles i et mobilt gyllesepareringsanlæg.
I de nævnte  

 situationer  

 må det dokumenteres, at mindst 75 pct. af den producerede husdyrgødning er  

 behandlet i det pågældende anlæg.
 Hvis husdyrgødningen leveres til et fælles biogasanlæg, hvor  

 behandlingen af gødningen lever op til kravene til behandling i hhv. et  

 højteknologisk/lavteknologisk gyllesepareringsanlæg, f.eks. ved behandling i  

 en decantercentrifuge, får de landmænd, der leverer gødning til  

 biogasanlægget,  

 mulighed for reduktion af landbrugslovens arealkrav, når mindst 75 pct. af  

 den  

 husdyrgødning, der produceres på ejendommen, leveres til biogasanlægget.
 Gyllesepareringsanlægget skal være anmeldt til  

 Plantedirektoratets register for forarbejdningsanlæg, jf. §§ 2 a og 2 b i  

 bekendtgørelse nr. 609 af 18. juli 2002 om jordbrugets anvendelse af gødning  

 og  

 om plantedække i planperioden 2002/2003, jf. nedenfor i afsnit 4.3.
 Selvom der kan gives tilladelse til, at producenten ikke  

 skal opfylde landbrugslovens arealkrav fuldt ud, gælder fortsat, at  

 husdyrproducenten skal råde over tilstrækkelige arealer i forhold til  

 reglerne  

 i husdyrgødningsbekendtgørelsen og til reglerne om jordbrugets anvendelse af  

 gødning og om plantedække.
Kravet om egen jord svarende til hele det beregnede  

 udbringningsareal for husdyrproduktioner over 750 dyreenheder på en bedrift,  

 jf. afsnit 2.1., kan ikke fraviges, selvom der er etableret  

 gyllesepareringsanlæg.
Der kan dog dispenseres i ganske særlige tilfælde, jf.  

 afsnit 7.1.
4.2. Lempede arealkrav ved gylleseparering Reglerne i bekendtgørelsens § 8, stk. 3 og 4, angiver, hvor  

 meget arealkravet kan reduceres ved gylleseparering med hhv. et  

 højteknologisk  

 og et lavteknologisk gyllesepareringsanlæg.
 Reglerne i § 8, stk. 3 og 4, fastlægger, at  

 jordbrugskommissionen efter ansøgning meddeler tilladelse til en reduktion af  

 arealkravet med 50 pct., hvis der er tale om et højteknologisk anlæg, og  

 tilladelse til en reduktion af arealkravet med 25 pct., hvis der er tale om  

 et  

 lavteknologisk anlæg.
Eksempel 1:  

  

 Det  

 beregnede udbringningsareal (harmoniarealet) for en svineproduktion på f.eks.  

 400 dyreenheder er 286 ha.
Landbrugslovens arealkrav udgør 184 ha, og  

 reduceret  

 med 33 pct. fra anden ejendom vil det være på 123 ha, jf. bilag 2. Hvis der  

 på  

 ejendommen etableres et højteknologisk gyllesepareringsanlæg til behandling  

 af  

 den producerede husdyrgødning, kan der meddeles tilladelse til en reduktion  

 af  

 arealkravet med 50 pct., hvorefter arealkravet vil være opfyldt med 92 ha/61  

 ha.
Hvis der derimod etableres et lavteknologisk gyllesepareringsanlæg til  

 behandling af den producerede husdyrgødning, kan der kun meddeles tilladelse  

 til en reduktion af arealkravet med 25 pct., hvorefter arealkravet vil være  

 opfyldt med 138 ha/92 ha.
 De lempeligere regler gælder, som tidligere nævnt, ikke kun  

 for gyllesepareringsanlæg, der er etableret på ejendommen, hvor husdyrholdet  

 er, men også i de situationer, hvor gødningen leveres til et anlæg på anden  

 ejendom  enten et fælles anlæg eller et anlæg, som er etableret af  

 andre end  

 husdyrproducenten  eller til et mobilt gyllesepareringsanlæg.
Eksempel 2:  

  

 En  

 landmand ejer 2 landbrugsejendomme, hvor der er en svineproduktion på begge  

 ejendomme.
Der behandles 80 pct. af gyllen fra produktionen på ejendom nr. 1  

 i  

 et gyllesepareringsanlæg, mens der fra produktionen på ejendom nr. 2 kun  

 behandles 60 pct. af gyllen.
På ejendom nr. 1 opnås en reduktion af  

 arealkravet  

 svarende til, at 100 pct. af gyllen blev behandlet, mens ejendom nr. 2 ikke  

 opfylder betingelserne for en reduktion af arealkravet.
 Af bekendtgørelsens § 8, stk. 5, fremgår, at en tilladelse  

 altid skal meddeles på vilkår, jf. nedenfor i afsnit 4.3 og 4.4. Tilladelser  

 efter § 8 skal normalt ikke tidsbegrænses, idet det er en betingelse for  

 tilladelsen, at anlægget løbende fungerer som forudsat ved tilladelsen, jf.  

 nedenfor i afsnit 4.4. En tilladelse efter bekendtgørelsens § 8 fritager ikke  

 husdyrproducenten for at leve op til eventuelle efterfølgende ændringer i de  

 generelle krav til gødningshåndtering og anvendelse (f.eks. vedrørende  

 fosfor)  

 i miljø- og gødningslovgivningen.
En konkret tilladelse efter bekendtgørelsens § 8 kan  

 heller ikke betragtes som en tidsubegrænset typegodkendelse eller  

 certificering  

 af det pågældende gyllesepareringsanlæg.
Tidsubegrænsede tilladelser efter  

 bekendtgørelsens § 8 er knyttet til den pågældende husdyrproduktion i  

 sammenhæng med gyllesepareringsanlægget.
Hvis der sker en skærpelse af  

 bekendtgørelsens krav eller en skærpelse af de generelle krav til  

 gødningshåndtering og anvendelse kan en husdyrproducent med en bestemt  

 type  

 gyllesepareringsanlæg således ikke altid forvente at få en reduktion i  

 arealkravet, selvom en anden producent med et tilsvarende anlæg tidligere er  

 meddelt en sådan reduktion.
4.3. Ansøgning om tilladelse til lempede  

 arealkrav ved gyllesepareringsanlæg En ansøgning om tilladelse til et reduceret arealkrav ved  

 gyllesepareringsanlæg skal sendes til jordbrugskommissionen og vedlægges en  

 beskrivelse af anlægget.
Dette kan f.eks. ske i form af fabrikantens  

 specifikationer eller lignende.
Ansøgningen skal indeholde dokumentation for,  

 at bekendtgørelsens krav til henholdsvis høj- og lavteknologiske anlæg er  

 opfyldt.
Ansøgningen skal desuden vedlægges dokumentation for, at anlægget er  

 anmeldt til Plantedirektoratets register for forarbejdningsanlæg, jf.  

 bekendtgørelsens § 9, stk. 1, nr. a). Hvis en landmand selv har areal nok til  

 at opfylde arealkravet, er det selvfølgelig ikke nødvendigt at søge om  

 tilladelse til et reduceret arealkrav.
 En anmeldelse til Plantedirektoratets register for  

 forarbejdningsanlæg er ikke ensbetydende med, at et anlæg er godkendt, og en  

 anmeldelse til registret er ikke ensbetydende med, at der i medfør af  

 landbrugsloven kan meddeles tilladelse til et reduceret arealkrav.
Etablering af gyllesepareringsanlæg kan kræve tilladelse  

 efter anden lovgivning - f.eks. efter miljøbeskyttelseslovens kapitel 5 om  

 forurenende virksomhed, hvis der er tale om et anlæg for oplagring,  

 behandling  

 eller oparbejdning af husdyrgødning, herunder  

 husdyrgødningskomposteringsanlæg  

 og biogasanlæg med en kapacitet for tilførsel af animalsk eller vegetabilsk  

 affald, herunder husdyrgødning og slagteriaffald, på 30 tons pr. dag eller  

 derover, jf. pkt.
K.6 i bilag 1 til bekendtgørelse nr. 646 af 29. juni 2002  

 om  

 godkendelse af listevirksomhed.
Det er normalt en forudsætning for en  

 tilladelse til et reduceret arealkrav, at gyllesepareringsanlægget er eller  

 vil  

 blive etableret i overensstemmelse med anden lovgivning.
Ved ansøgningen skal der redegøres for den påtænkte  

 anvendelse af gødningsprodukterne efter gylleseparering, både for  

 husdyrproducentens egen bedrift og for de bedrifter, der skal modtage  

 forarbejdet husdyrgødning.
Dette skal ske ved en kopi af mark- og  

 gødningsplanen  

 for husdyrproducentens bedrift suppleret med oplysninger om det planlagte  

 fosforforbrug, jf. nedenfor i afsnit 4.4. Redegørelse for den påtænkte  

 anvendelse af forarbejdet husdyrgødning uden for husdyrproducentens egen  

 bedrift , jf. bekendtgørelsens § 9, stk. 6, kan f.eks. ske gennem erklæringer  

 fra kommende aftagere om den forventede mængde og det forventede  

 næringsstofindhold.
Erklæringen skal indeholde oplysninger om den potentielle  

 aftagers navn, adresse og eventuelle CVR-nr., ligesom den skal være  

 underskrevet af aftageren og husdyrproducenten, jf. nedenfor i afsnit 4.4.
 Det er normalt en betingelse for en tilladelse, at  

 husdyrproducenten kan redegøre for, at der er aftagere til de forarbejdede  

 gødningsprodukter, jf. § 28, stk. 8, i husdyrgødningsbekendtgørelsen, hvoraf  

 det fremgår, at hvis en bedrift har større mængde husdyrgødning til rådighed,  

 end der må udbringes på bedriftens areal, skal der foreligge skriftlige  

 aftaler, der sikrer, at overskydende husdyrgødning kan afsættes til anden  

 side.
En tilladelse skal desuden betinges af, at den eller de  

 husdyrproducenter, der har fået en reduktion af arealkravet, hvert år redegør  

 for anvendelsen af gødningsprodukterne efter gylleseparering, og at anlægget  

 løbende fungerer som forudsat ved tilladelsen.
Hvis anlægget ikke fungerer  

 efter hensigten, skal det normale arealkrav opfyldes inden et år fra det  

 tidspunkt, hvor anlægget ikke mere fungerer efter hensigten, jf. nedenfor i  

 afsnit 4.4.
 Dokumentationen i forbindelse med ansøgningen, jf. § 9, stk.  

 5 og 6, skal sendes til jordbrugskommissionen, som til brug for sin  

 behandling  

 af ansøgningen eventuelt kan indhente en udtalelse fra Plantedirektoratet,  

 jf.  

 nedenfor.
4.4. Betingelser for tilladelse ved  

 gylleseparering I bekendtgørelsens § 10 er det anført, at en tilladelse  

 efter bekendtgørelsens § 8 skal betinges af, at husdyrproducenten hvert år  

 indsender kopi af sin mark- og gødningsplan til jordbrugskommissionen.
Det er  

 desuden en betingelse, at mark- og gødningsplanen skal suppleres med  

 oplysning  

 om fosformængderne, som skal opgøres efter de retningsgivende normer herfor,  

 jf.
Plantedirektoratets vejledning om mark- og gødningsplaner  

 (Plantedirektoratets årlige publikation Vejledning og skemaer   

 mark- og  

 gødningsplaner m.m.), således at husdyrproducenten kan anvende den  

 forarbejdede husdyrgødning gødningsmæssigt korrekt.
Tilførslen af fosfor skal  

 således ske ud fra planternes fosforforbrug og med hensyntagen til natur og  

 miljø.
Det fremgår endvidere af § 10, at husdyrproducenten skal  

 dokumentere, at aftagerne af forarbejdet husdyrgødning hvert år har kvitteret  

 for modtagelsen af den forarbejdede husdyrgødning, og producenten skal  

 indsende  

 kopi af kvitteringerne til jordbrugskommissionen.
Kvitteringerne fra  

 aftagerne  

 af forarbejdet husdyrgødning skal indeholde oplysninger om gødningsmængde og  

 næringsstofindhold (koncentration) af kvælstof og fosfor, således at  

 aftageren  

 kan anvende den forarbejdede husdyrgødning gødningsmæssigt korrekt efter de  

 retningsgivende normer for fosfor og med hensyntagen til natur og miljø.  

 Aftagerens navn, adresse og eventuelle CVR-nr. skal fremgå af kvitteringen,  

 ligesom den skal være underskrevet af aftageren og husdyrproducenten.
Disse  

 kvitteringer fra alle aftagere for den seneste planperiode skal hvert år  

 sendes  

 til jordbrugskommissionen senest den 31. marts.
 Der er således tale om, at husdyrproducenten pålægges  

 supplerende krav til dokumentation og indberetning i forbindelse med den  

 løbende kontrol med det lempeligere arealkrav.
I bekendtgørelsens § 11 er det anført, at det er en  

 betingelse, at anlægget fungerer, som det har været forudsat ved tilladelsen.  

 Husdyrproducenten skal derfor hvert år, senest den 31. marts, indsende  

 dokumentation/redegørelse for, at anlægget fungerer, som forudsat ved  

 tilladelsen.
En dokumentation/redegørelse kan f.eks. bestå af resultater af  

 analyser, prøver osv., producent- eller konsulenterklæringer, kontrol- og  

 driftsrapporter eller lignende.
Det er ikke en betingelse, at  

 gyllesepareringsanlægget er i funktion hele året.
Hvis der f.eks. ikke  

 leveres  

 ubehandlet husdyrgødning til anlægget i en periode, kan anlægget godt lukkes  

 i  

 en kortere periode, blot funktionsdygtigheden opretholdes og anlægget  

 fungerer  

 og anvendes som forudsat ved tilladelsen.
Der vil i en startfase også kunne  

 accepteres mindre uregelmæssigheder som følge af indkøringsvanskeligheder med  

 anlægget.
Kravet om, at der skal indsendes dokumentation for, at  

 anlægget fungerer, påhviler også husdyrproducenten, selv om der er tale om et  

 anlæg, som ikke tilhører husdyrproducenten, da det er husdyrproducenten, der  

 har fået tilladelse til et reduceret arealkrav.
Dette kan f.eks. være  

 tilfældet, hvis der er tale om et mobilt gyllesepareringsanlæg, som separerer  

 gyllen fra flere husdyrproduktioner.
I sådanne situationer kan det aftales  

 med  

 jordbrugskommissionen, at det er ejeren af anlægget, der indsender  

 dokumentationen.  

 Dette ændrer dog ikke ved det forhold, at den meddelte tilladelse til de  

 enkelte husdyrproducenter er afhængig af, at anlægget fungerer, som det skal.
Hvis anlægget ikke fungerer efter hensigten, skal det  

 normale arealkrav opfyldes inden et år fra det tidspunkt, hvor anlægget ikke  

 mere fungerer efter hensigten.
En husdyrproducent vil således kunne komme i  

 en  

 situation, hvor vedkommende bliver nødt til at reducere husdyrproduktionen,  

 fordi det ikke er muligt at fortsætte med gyllesepareringen, og det ikke er  

 muligt at købe den nødvendige jord til opfyldelse af arealkravet.
Jordbrugskommissionen kan i særlige tilfælde forlænge  

 fristen på 1 år i op til yderligere 1 år.
Det vil f.eks. kunne være  

 tilfældet,  

 hvis det er sandsynliggjort, at anlægget i løbet af en kortere periode vil  

 komme til at fungere.
4.5. Administration af reglerne om tilladelse  

 til  

  

 at fravige arealkravet ved gyllesepareringsanlæg Det er jordbrugskommissionerne, der meddeler den nødvendige  

 tilladelse til det reducerede arealkrav.
Tilladelse meddeles, hvis  

 bekendtgørelsens betingelser er opfyldt.
De årlige indberetninger om anlæggenes funktion og mark- og  

 gødningsplaner samt kvitteringer fra aftagere, jf. ovenfor, skal indsendes  

 senest den 31. marts til jordbrugskommissionen.
Direktoratet for  

 FødevareErhverv vil være behjælpelig med at formidle kontakt mv. til  

 henholdsvis Plantedirektoratet og Statens JordbrugsForskning til brug ved  

 jordbrugskommissionernes arbejde med administration af reglerne om tilladelse  

 til at fravige arealkravet ved gyllesepareringsanlæg.
Det vil bl.a. være  

 aktuelt i forbindelse med vurderingen af kontrol- og funktionsoplysningerne.
I forbindelse med indførelse af de nye regler om  

 gyllesepareringsanlæg har Direktoratet for FødevareErhverv til hensigt at  

 lave  

 en central registrering af de anlæg, som er godkendt som hhv. et høj- og  

 lavteknologisk anlæg med oplysninger om det pågældende anlægs ydeevne m.v.  

 Dette register vil være til rådighed for jordbrugskommissionerne ved  

 behandling  

 af ansøgningerne.
Hvis et anlæg således en gang f.eks. er godkendt som et  

 højteknologisk anlæg, vil der ved senere ansøgninger ikke være behov for den  

 samme dokumentation som ved den første godkendelse.
Det skal dog indgå i  

 vurderingen, om der er sket tilpasninger/justeringer i forhold til det  

 tidligere godkendte anlæg.
I starten vil der desuden være behov for, at  

 jordbrugskommissionerne løbende holder direktoratet orienteret om, hvad der  

 sker på området med henblik på at tilvejebringe en ensartet administration af  

 reglerne.
Det gælder ikke alene med hensyn til vurderingen af, hvilke anlæg  

 der  

 kan betinge en tilladelse, men også med hensyn til vurderingen af de  

 indsendte  

 kontroloplysninger, mark- og gødningsplaner m.v.
 Med hensyn til de indsendte mark- og gødningsplaner er det  

 alene meningen, at jordbrugskommissionerne skal foretage en overordnet  

 vurdering af det indsendte materiale.
 Det må forventes, at der sker en kraftig udvikling inden for  

 gylleseparering, og der kan derfor senere ved ændring af bekendtgørelsen ske  

 ændring i afgrænsningen af de anlæg, der kan give reduktion af arealkravet.  

 Dette vil dog ikke ændre på de en gang givne tilladelser, der ikke er  

 tidsbegrænsede, men det vil kunne få indflydelse på fremtidige ansøgninger om  

 et reduceret arealkrav.
5. Transport af gødning Ifølge bekendtgørelsens § 12 skal transport af husdyrgødning  

 over en vejafstand på mere end 10 km fra husdyrproduktionsanlægget foregå med  

 lastbil eller et påhængskøretøj hertil.
Under transporten skal flydende  

 gødning  

 opbevares i lukkede tanke, og fast gødning skal overdækkes.
 Det er præciseret i § 12, stk. 3, at disse regler også  

 gælder for transport af fraktioner af husdyrgødning, der stammer fra et  

 gyllesepareringsanlæg.
 Jordbrugskommissionen kan i særlige tilfælde meddele  

 dispensation fra bestemmelserne i § 12, jf. bekendtgørelsens § 15, stk. 2.  

 Der  

 må herved lægges vægt på, at transporten finder sted med transportmidler, der  

 ikke er til gene for den øvrige trafik, og at transporten foregår under  

 tilfredsstillende sikkerhedsmæssige, herunder veterinære, forhold.
6. Overgangsbestemmelser Overgangsbestemmelserne i bekendtgørelsens § 13 om  

 fortsættelse af bestående husdyrhold, der er etableret inden den 1. januar  

 1995, henholdsvis den 7. august 1999, tager sigte på at give  

 husdyrproducenter  

 tilstrækkelig mulighed for at tilpasse sig reglerne inden den 1. september  

 2019. For eksisterende husdyrhold, der efter landbrugsloven er lovligt  

 etableret på en ejendom, skal reglerne om husdyrhold og arealkrav således  

 være  

 opfyldt inden for en 20-årig overgangsperiode.
 Overgangsreglerne gælder efter bekendtgørelsens § 13, stk.  

 5, også for husdyrhold, der var under etablering ved ikrafttrædelsen den 7.  

 august 1999, hvis der var indgivet ansøgning eller anmeldelse om det til  

 husdyrholdet fornødne byggeri eller ansøgning om godkendelse til etablering  

 eller udvidelse af husdyrhold efter reglerne i miljøbeskyttelsesloven eller  

 efter planlovens regler om VVM til kommunalbestyrelsen eller amtsrådet inden  

 den 7. august 1999, og husdyrholdet er etableret inden for en periode på 3 år  

 efter ansøgningen eller anmeldelsen (dvs. senest inden den 7. august 2002).
Hvis antallet af dyreenheder på ejendommen eller inden for  

 bedriften ændres som følge af ændrede definitioner på dyreenheder efter  

 miljøreglerne, betragtes det ikke som en udvidelse, der medfører, at reglerne  

 skal opfyldes.
Omvendt giver ændrede definitioner på dyreenheder ikke adgang  

 til at udvide husdyrproduktionen inden for overgangsreglerne.
Hvis f.eks. en  

 slagtesvineproduktion på en landbrugsejendom inden 1. august 2002 (hvor  

 reglerne i husdyrgødningsbekendtgørelsen blev ændret) var på 249 dyreenheder,  

 men efter den 1. august 2002 er på 208 dyreenheder, kan der ikke foretages en  

 udvidelse op til 249 dyreenheder igen efter de nye beregningsregler, uden at  

 ejendommen skal opfylde arealkravet.
Om de særlige overgangsbestemmelser i  

 bekendtgørelsens § 14 som følge af ændrede omregningsfaktorer for dyreenheder  

 pr. 1. august 2002, se afsnit 6.6.
 Ved udvidelse som følge af effektivisering af produktionen  

 med højere udnyttelse af eksisterende stalde er der derimod tale om en  

 udvidelse, der som udgangspunkt er omfattet af de almindelige regler, jf. dog  

 afsnit 6.5.
Reglerne om husdyrhold og arealkrav m.v. vil i øvrigt i  

 visse særlige situationer - uanset de lempelige overgangsregler - kunne ramme  

 enkelte husdyrproducenter atypisk hårdt.
Der vil i sådanne situationer kunne  

 meddeles dispensation i medfør af bekendtgørelsens § 15, stk. 2, jf.  

 vejledningens afsnit 7.
6.1. Husdyrholdets størrelse på bedriftsniveau Landbrugsbedrifter, hvor der før 7. august 1999 lovligt var  

 etableret, eventuelt i forbindelse med en udvidelse af husdyrhold, en  

 husdyrproduktion, der overstiger 750 dyreenheder, og som ikke efterfølgende  

 udvides, skal senest den 1. september 2019 opfylde kravet i bekendtgørelsens  

 §  

 3, stk. 6, om, at der inden for bedriften skal ejes hele det beregnede  

 udbringningsareal i henhold til de til enhver tid gældende harmoniregler.  

 Overskridelse af grænsen på 750 dyreenheder kan ikke ske uden godkendelse fra  

 jordbrugskommissionen.
 Udvidelser, der foretages efter 7. august 1999, hvorved  

 bedriftens husdyrproduktion overskrider 750 dyreenheder, er derimod omfattet  

 af  

 de nye regler, og der skal derfor søges om tilladelse til udvidelsen efter  

 reglerne i bekendtgørelsens § 3.
6.2. Husdyrholdets størrelse på ejendomsniveau Ifølge overgangsreglen i bekendtgørelsens § 13, stk. 3,  

 skal kravet om opdeling i enheder m.v. for husdyrhold, der inden 1. januar  

 1995  

 (hvor reglerne i bekendtgørelse nr. 1147 af 9. december 1994 om husdyrhold og  

 arealkrav for landbrugsejendomme trådte i kraft) er etableret med et  

 årsgennemsnit på mere end 500 dyreenheder, og som ikke efterfølgende udvides,  

 være opfyldt senest den 1. september 2019. Der er ved fastsættelsen af denne  

 frist lagt vægt på, at den bygningsmasse, der er etableret inden reglernes  

 ikrafttræden, da normalt vil være afskrevet.
 Ved udvidelse af en eksisterende produktion, der allerede  

 pr. 1. januar 1995 er over 500 dyreenheder, vil det fortsat være en  

 betingelse,  

 at der sker en opdeling i enheder m.v. i forbindelse med udvidelsen.
6.3. Husdyrhold på landbrugsejendomme uden  

 beboelsesbygning For landbrugsejendomme, der ikke er forsynet med  

 beboelsesbygning, gælder ifølge bekendtgørelsens § 5, at der efter den 7.  

 august 1999 ikke må være husdyrhold på en sådan ejendom, hvis dette  

 husdyrhold  

 forudsætter anvendelse af driftsbygninger og anlæg m.v. på ejendommen, jf.  

 afsnit 2.3.
 Denne bestemmelse skal ifølge overgangsreglen i § 13, stk.  

 4, være opfyldt senest 1. september 2019, og ejeren skal derfor ophøre med et  

 eventuelt husdyrhold, medmindre vedkommende inden da kan få tilladelse til at  

 opføre en beboelsesbygning på landbrugsejendommen eller supplere ejendommen  

 med  

 en bestående beboelsesbygning.
6.4. Husdyrhold på ejendomme uden landbrugspligt Ifølge bekendtgørelsens § 13, stk. 2, kan husdyrhold, der  

 inden den 7. august 1999 er lovligt (f.eks. i forhold til lov om planlægning)  

 etableret på ejendomme uden landbrugspligt, fortsætte uændret uden nogen  

 tidsbegrænsning.
Bestående husdyrhold kan også som hidtil udvides, uden at  

 kravet om egen jord skal opfyldes.
En udvidelse vil dog kun kunne ske i  

 bestående bygninger, medmindre der opnås tilladelse efter lov om planlægning  

 til opførelse af nye bygninger på en ejendom uden landbrugspligt.
Reglerne om husdyrhold og arealkrav har indtil lovændringen  

 i 1999 kun fundet anvendelse på landbrugsejendomme, medens dyrehold på  

 ejendomme uden landbrugspligt har været undtaget fra reglerne.
Disse regler  

 havde bl.a. sammenhæng med, at mens der normalt ikke meddeles tilladelse til  

 ophævelse  

 af landbrugspligt på arealer, der skal anvendes til jordbrug, herunder  

 husdyrproduktion, gælder der en undtagelse for pelsdyrfarme, der kan  

 etableres  

 på ejendomme uden landbrugspligt (ofte uden beboelsesbygning), jf. § 11 i  

 cirkulære nr. 26 af 22. februar 2000 om landbrugsloven (som ændret ved  

 cirkulære nr. 94 af 2. oktober 2002).
 Der har imidlertid vist sig situationer, hvor ejeren af en  

 landbrugsejendom har ønsket at frigøre sig fra landbrugslovens regler om  

 arealkrav ved at frasælge jorden og få landbrugspligten ophævet på den del af  

 ejendommen, hvor husdyrproduktionen foregår.
 Ved lovændringen i 1999 blev reglerne i landbrugslovens § 7,  

 stk. 5, nr. 1 og 2, derfor udvidet, således at fødevareministeren også kan  

 fastsætte regler for bedrifter uden landbrugspligt, jf. afsnit 1.4. De  

 fastsatte regler skal sikre, at såvel nye husdyrhold som nye  

 ikke-landbrugspligtige ejendomme med bestående husdyrhold omfattes af de  

 samme  

 regler som ejendomme med landbrugspligt, og dermed forhindre muligheden for  

 at  

 frigøre sig fra arealkravet ved frasalg af jord.
 Ifølge bekendtgørelsens § 13, stk. 6, gælder  

 overgangsreglerne også for ejendomme, hvor der var søgt om ophævelse af  

 landbrugspligten inden den 7. august 1999.
 Endelig bemærkes, at reglerne i bekendtgørelsen (om  

 arealkrav) ikke finder anvendelse på ejendomme uden landbrugspligt, hvis  

 husdyrholdet på ejendommen er under 10 dyreenheder (årsgennemsnit), jf.  

 bekendtgørelsens § 6, stk. 7.
6.5. Reglerne om arealkrav Efter den generelle overgangsregel i bekendtgørelsens § 13,  

 stk. 1, skal arealkravet være opfyldt senest 1. september 2019.  

 Overgangsreglerne gælder som nævnt også for husdyrhold, der er under  

 etablering, hvis der var indgivet anmeldelse om byggeri eller ansøgning om  

 miljøgodkendelse eller VVM-redegørelse inden den 7. august 1999, og  

 husdyrholdet er etableret inden en periode på 3 år fra anmeldelsen eller  

 ansøgningen (dvs. senest inden den 7. august 2002).
 En husdyrproduktion, der var omfattet af de tidligere  

 gældende overgangsregler for opfyldelse af arealkravet, jf. bekendtgørelse  

 nr.  

 1147 af 9. december 1994 om husdyrhold og arealkrav for landbrugsejendomme,  

 er  

 lovlig efter landbrugsloven og er derfor også omfattet af overgangsreglerne i  

 bekendtgørelsens § 13. Tilsvarende gælder, hvis en ejendom med husdyrhold er  

 afhændet efter 1. september 1997 eller udvidet ud over 250 dyreenheder, men  

 hvor fristen for opfyldelse af arealkravet ikke var udløbet inden de nye  

 regler  

 trådte i kraft den 7. august 1999. Det afgørende er, om en husdyrproduktion  

 var  

 lovlig efter landbrugsloven pr. 7. august 1999. Overgangsreglerne vedrørende  

 arealkravet er således siden 1999 uafhængige af ejerskifte.
 Ved udvidelser af eksisterende husdyrhold eller ved  

 nyetablering af husdyrhold skal arealkravet dog ikke opfyldes, hvis der er  

 tale  

 om en udvidelse på mindre end 25 dyreenheder i forhold til det husdyrhold,  

 der  

 var på ejendommen den 7. august 1999.
Ved udvidelse som følge af effektivisering af produktionen  

 med højere udnyttelse af eksisterende stalde er der derimod tale om en  

 udvidelse, der som udgangspunkt er omfattet af de almindelige regler.
Hvis en  

 sådan udvidelse er på mere end 25 dyreenheder, vil det som udgangspunkt  

 bevirke, at reglerne skal opfyldes.
Der vil dog efter en konkret vurdering  

 kunne meddeles tilladelse til mindre udvidelser ud over grænsen på 25  

 dyreenheder, jf. afsnit 7.5.
Hvis der er tale om sammenlægning af to ejendomme, hvor der  

 er husdyrhold på begge ejendomme, og begge ejendomme er omfattet af  

 overgangsreglerne, er den nye ejendom også omfattet af overgangsreglerne.
Jf.  

 desuden afsnit 7.5 om dispensation fra reglerne om arealkrav.
6.6. Ændrede omregningsfaktorer pr. 1. august  

 2002 I bekendtgørelsens § 14 er der tilvejebragt en særlig  

 overgangsbestemmelse for de husdyrhold, som er lovligt etableret, eventuelt i  

 forbindelse med udvidelse af husdyrhold, på en ejendom i perioden fra 7.  

 august  

 1999 til 1. august 2002. Disse husdyrhold er ikke omfattet af  

 overgangsbestemmelserne i § 13, og får derfor ved ændringen af  

 husdyrgødningsbekendtgørelsen i 2002 også et skærpet arealkrav som følge af  

 de  

 ændrede omregningsfaktorer for opgørelse af antal dyreenheder i  

 husdyrgødningsbekendtgørelsens bilag 1 pr. 1. august 2002. Disse husdyrbrug  

 er  

 frem til 1. august 2019 ifølge overgangsreglen i § 14 kun omfattet af det  

 arealkrav, som kan fastsættes ud fra den definition på dyreenheder, der var  

 gældende indtil ændringen af husdyrgødningsbekendtgørelsen pr. 1. august  

 2002.
Overgangsbestemmelsen i § 14 gælder alene for ændringen af  

 omregningsfaktorerne i husdyrgødningsbekendtgørelsens bilag 1 pr. 1. august  

 2002, og ikke i forhold til de skærpede harmoniregler i  

 husdyrgødningsbekendtgørelsens § 28, stk. 1-5, f.eks. ændringen fra 1,7  

 dyreenheder pr. ha til 1,4 dyreenheder pr. ha for svin.
Hvis f.eks. en  

 sobesætning med smågrise til fravænning ved 4 uger efter omregningsfaktorerne  

 før 1. august 2002 var på 250 dyreenheder - og arealkravet var på 64 ha (43  

 ha  

 ved anvendelse af 33 pct.-reglen) ved 1,7 dyreenheder pr. ha - vil den samme  

 besætning efter omregningsfaktorerne efter 1. august 2002 være på 264  

 dyreenheder - med et arealkrav på 87 ha (58 ha ved anvendelse af 33  

 pct.-reglen) ved 1,4 dyreenheder pr. ha.
I overgangsperioden fra 1. august  

 2002  

 og indtil 1. august 2019 vil denne sobesætning være omfattet af  

 overgangsbestemmelsen i § 14 og have et reduceret arealkrav på 77 ha (52 ha  

 ved  

 anvendelse af 33 pct.-reglen), svarende til 250 dyreenheder ved 1,4  

 dyreenheder  

 pr. ha.
 Disse overgangsregler finder kun anvendelse, hvis der er  

 tale om et lovligt etableret husdyrhold, f.eks. i relation til VVM-reglerne.  

 Hvis der er tale om husdyrhold, som er under etablering, og hvor der allerede  

 er foretaget væsentlige investeringer m.v., kan jordbrugskommissionen meddele  

 en tidsbegrænset dispensation, jf. i øvrigt de generelle overgangsregler i §  

 13, stk. 5.
 Overgangsbestemmelsen i § 14 gælder ikke ved etablering  

 eller udvidelse af husdyrhold efter den 1. august 2002.
7. Dispensationer Efter bekendtgørelsens § 15, stk. 2, kan  

 jordbrugskommissionen i særlige tilfælde fravige reglerne i bekendtgørelsen,  

 jf. nedenfor.
 Bestemmelsen forudsættes normalt ikke anvendt til at meddele  

 dispensation fra bekendtgørelsens regler ved nyetablering af husdyrhold på en  

 ejendom, hvor der ikke hidtil har været husdyrhold, eller ved ophævelse af  

 landbrugspligten eller fraskillelse af beboelsesbygningen på ejendomme med  

 eksisterende husdyrhold.
7.1. Husdyrholdets størrelse på bedriftsniveau Som udgangspunkt vil der ikke kunne meddeles dispensation  

 fra reglerne, der begrænser dyreholdet på bedriften, i forbindelse med  

 udvidelse eller nyetablering af husdyrhold.
Hvis der inden for en bedrift med et husdyrhold på mere end  

 750 dyreenheder er husdyrhold på en forpagtet ejendom, vil der efter  

 omstændighederne kunne meddeles dispensation til også at medregne arealet af  

 den forpagtede ejendom ved opgørelsen af, om der er hele det nødvendige areal  

 inden for bedriften.
Der kan dog kun medregnes det areal, der er nødvendigt  

 til  

 udbringning af gødningen fra de dyr, der er på den forpagtede ejendom.
Der vil i forbindelse med overdragelse af en  

 landbrugsejendom med bestående husdyrhold efter reglerne i §§ 17 og 17 a i  

 landbrugsloven (arv og familiehandel) kunne meddeles dispensation fra grænsen  

 på 750 dyreenheder, således at der ikke stilles krav om, at der inden for  

 bedriften skal være hele det nødvendige areal til udbringning af  

 husdyrgødningen.
Der kan dog kun meddeles dispensation for en periode frem  

 til  

 år 2019.
 For landbrugsfællesskaber kan der desuden som nævnt i afsnit  

 1.4 i medfør af bekendtgørelsens § 3, stk. 7, meddeles tilladelse  

 til  

 at overskride grænsen på 750 dyreenheder, hvis forholdene taler for det.
 Der kan ikke dispenseres fra grænsen på 750 dyreenheder i  

 bekendtgørelsens § 3 begrundet i, at der etableres gylleseparering.
7.2. Husdyrholdets størrelse på ejendomsniveau De generelle betingelser for udvidelse op over 500  

 dyreenheder på den enkelte ejendom fremgår af vejledningens afsnit 2. Der kan  

 kun i meget begrænset omfang meddeles dispensation fra bekendtgørelsens  

 regler,  

 f.eks. ved små udvidelser inden for de eksisterende bygningsmæssige rammer.  

 Afgørelsen af, om der kan meddeles tilladelse, beror på en konkret vurdering  

 i  

 den aktuelle sag.
 For eksisterende husdyrbrug over 500 dyreenheder, hvor der  

 ikke foretages udvidelser, kan der ikke forventes dispensation fra opfyldelse  

 af betingelserne i bekendtgørelsens § 4 senest 1. september 2019.
 Der kan ikke dispenseres fra kravene om opdeling m.m. ved  

 produktioner over 500 dyreenheder i bekendtgørelsens § 4 begrundet i, at der  

 etableres gylleseparering.
7.3. Husdyrhold på landbrugsejendomme uden  

 beboelsesbygning For landbrugsejendomme, der ikke er forsynet med en  

 beboelsesbygning, gælder ifølge bekendtgørelsens § 5, at der ikke må være  

 husdyrhold på en sådan ejendom, hvis dette husdyrhold forudsætter anvendelse  

 af  

 driftsbygninger og anlæg m.v. på ejendommen, jf. afsnit 2.3.
Denne bestemmelse skal ifølge overgangsreglen i  

 bekendtgørelsens § 13, stk. 4, være opfyldt senest 1. september 2019, og  

 ejeren  

 skal derfor ophøre med husdyrholdet, medmindre vedkommende inden da kan få  

 tilladelse til at opføre en beboelsesbygning på ejendommen eller supplere  

 ejendommen med en bestående beboelsesbygning.
Der kan efter omstændighederne  

 -  

 ligesom ved husdyrhold over 500 dyreenheder på en ejendom - meddeles  

 tilladelse  

 til, at den nuværende ejer kan foretage mindre udvidelser.
Herudover kan der  

 kun i meget begrænset omfang meddeles dispensation fra bekendtgørelsens  

 regler.
 Der bør ikke meddeles dispensation til nyetablering af  

 husdyrhold på landbrugsejendomme uden beboelsesbygning.
7.4. Husdyrhold på ejendomme uden  

 landbrugspligt Der vil kunne meddeles dispensation, hvis det efter en  

 konkret vurdering skønnes, at reglerne vil ramme ejeren uforholdsmæssigt  

 hårdt.  

 Eftersom overgangsreglerne for eksisterende husdyrbrug, herunder  

 pelsdyrfarme,  

 på ejendomme uden landbrugspligt er meget lempelige, jf. vejledningens afsnit  

 6.4, vil behovet for dispensation være begrænset.
 Der bør ikke meddeles dispensation til nyetablering af  

 husdyrhold på ejendomme uden landbrugspligt.
7.5. Reglerne om arealkrav De særlige regler for reduktion af arealkravet ved  

 etablering af gyllesepareringsanlæg efter bekendtgørelsens §§ 8-11 fremgår af  

 afsnit 4. Den generelle adgang til at meddele dispensation fra arealkravet  

 efter bekendtgørelsens § 15, stk. 2, forudsættes især anvendt i tilfælde,  

 hvor  

 det efter en konkret vurdering skønnes, at reglerne vil ramme ejeren  

 uforholdsmæssigt hårdt.
Det vil navnlig kunne forekomme i tilfælde, hvor der  

 er  

 tale om et væsentligt misforhold mellem produktionsanlæggets størrelse og det  

 areal, der hører til ejendommen, og hvor der før ikrafttrædelsen af reglerne  

 om  

 arealkrav den 1. januar 1995, jf. den tidligere bekendtgørelse nr. 1147 af 9.  

 december 1994 om husdyrhold og arealkrav for landbrugsejendomme, i god tro er  

 foretaget eller påbegyndt væsentlige investeringer.
 Der kan derfor normalt ikke forventes dispensation til  

 besætningsudvidelser.
Der vil dog efter en konkret vurdering kunne meddeles  

 tilladelse til mindre udvidelser ud over grænsen på 25 dyreenheder, jf.  

 overgangsreglerne i bekendtgørelsens § 13, stk. 1, der er omtalt i afsnit  

 6.5,  

 hvis der alene er tale om udvidelse som følge af en effektivitetsfremgang  

 inden  

 for de ibrugværende produktionsbygninger.
Det gælder f.eks. i situationer,  

 hvor  

 der på årsbasis vil kunne produceres flere slagtesvin, uden at det er  

 nødvendigt at tage ny staldkapacitet i brug.
Det er hensigten, at husdyrbrugene med tiden - og senest 1.  

 september 2019 - skal opfylde arealkravene.
Der skal derfor lægges vægt på,  

 at  

 eventuelle dispensationer i forbindelse med udvidelser af husdyrhold bliver  

 tidsbegrænset.
Dispensation ud over 1. september 2019 bør kun meddeles i helt  

 særlige tilfælde.
Der bør også i visse situationer i forbindelse med  

 udvidelser kunne meddeles dispensation, der er betinget af en gradvis  

 opfyldelse af arealkravet inden for en tidsramme på 5-10 år.
En dispensation  

 vil f.eks. kunne betinges af, at ejendommen inden et givet tidspunkt er  

 suppleret med en vis del af det nødvendige areal til opfyldelse af  

 arealkravet,  

 eller at husdyrproduktionen på dette tidspunkt bliver nedbragt til en  

 tilsvarende størrelse.
Der kan f.eks. også meddeles dispensation, hvis det på  

 baggrund af en afvejning af forholdene anses for godtgjort,   

 	  

    

 at ejeren på grund af  

 arealkravet vil lide et uforholdsmæssigt stort tab ved salg af ejendommen,   

 	  

    

 at ejeren vil have  

 vanskeligt ved at fortsætte en eksisterende (pr. 7. august 1999) lovlig  

 produktion, fordi arealkravet giver problemer med finansiering til den  

 løbende  

 drift og den nødvendige vedligeholdelse for at kunne opretholde den hidtidige  

 produktion,   

 	  

    

 at ejeren er ramt  

 uforholdsmæssigt hårdt af ændringerne i husdyrgødningsbekendtgørelsen, f.eks.  

 fordi økologiske mælkeproducenter nu er omfattet af hovedreglen med 1,4  

 dyreenheder/ha,   

 	  

    

 at muligheden for at  

 opfylde arealkravet er forringet i forbindelse med aftaler om etablering af  

 våde enge, beskyttelse af drikkevandsressourcer eller lignende, eller   

 	  

    

 at det er meget  

 vanskeligt at supplere arealet til en ejendom, fordi ejendommens geografiske  

 beliggenhed gør supplering praktisk talt umulig (f.eks. en beliggenhed nær  

 kyster, større skove, byer, stærkt trafikerede veje m.v., hvor de fysiske  

 forhold samt landbrugslovens afstandsregler medfører begrænsede  

 suppleringsmuligheder).
Ved vurderingen af, om der kan meddeles dispensation, og i  

 givet fald for hvor lang en periode, skal der bl.a. tages hensyn til de  

 foretagne investeringer og den forventede restlevetid for  

 produktionsapparatet,  

 især bygninger og installationer.
Det bør derudover indgå i vurderingen, hvor  

 lang tid ansøgeren har kunnet indrette sig efter reglerne.
Endelig kan der  

 også  

 tages hensyn til eventuel offentlig planlægning for overgang til  

 ikke-jordbrugsmæssig anvendelse.
Hvis der er tale om sammenlægning af 2 ejendomme, hvor der  

 er husdyrhold på begge ejendomme, vil en sammenlægning kunne bevirke, at det  

 vil blive sværere at opfylde arealkravet på grund af den progressive skala.
I  

 sådanne tilfælde vil der kunne meddeles en tidsbegrænset dispensation til  

 opfyldelse af arealkravet, idet det må indgå i vurderingen, at sigtet med  

 reglerne er at få tilvejebragt en bedre sammenhæng mellem produktion og  

 produktionsapparatet på længere sigt, jf. også om overgangsreglerne, afsnit  

 6.5.
 Efter omstændighederne vil der kunne dispenseres i  

 enkeltstående tilfælde, hvor særlige samfundsmæssige forhold, herunder  

 specielle beskæftigelsesmæssige forhold i området, taler for det.
8. Administration De lokale jordbrugskommissioner administrerer  

 bekendtgørelsens regler og foretager kontrol med, at reglerne overholdes, jf.  

 bekendtgørelsens § 15.
 Jordbrugskommissionen kan til brug for sine afgørelser og i  

 forbindelse med kontrollen indhente oplysninger fra institutioner under  

 Ministeriet for Fødevarer, Landbrug og Fiskeri (primært Direktoratet for  

 FødevareErhverv, Plantedirektoratet og Danmarks JordbrugsForskning samt i  

 visse  

 tilfælde Fødevaredirektoratet) og fra kommunale myndigheder.
 Til brug ved kontrollen, der sker i samarbejde med  

 Direktoratet for FødevareErhverv, vil der endvidere kunne ske anvendelse af  

 Det  

 Generelle Landbrugsregister (GLR) og Det Centrale Husdyrbrugsregister (CHR),  

 jf. reglerne i § 30 c i landbrugsloven om registersamkøring m.v.
 Overtrædelse af bekendtgørelsens regler kan straffes med  

 bøde, jf. bekendtgørelsens § 16.
 Denne vejledning erstatter vejledning nr. 24 af 22. februar  

 2000 om husdyrhold og arealkrav m.v.
Direktoratet for FødevareErhverv, den 15.  

 oktober 2002 Jens Hauge Pedersen /Bodil Ekner Bilag 1 Oversigt over arealkrav m.v. for ejendomme og  

 bedrifter med husdyrhold DE (årsgennemsnit) Krav til den  

 enkelte ejendom 0* -120 DE Arealkravet er 25 pct. af det beregnede udbringningsareal 121-250 DE Arealkravet for de første 120 DE samt 60 pct. af det  

 beregnede udbringningsareal for antal DE derudover 251-500 DE Arealkravet for de første 250 DE samt hele det beregnede  

 udbringningsareal for antal DE derudover 501-750 DE Særlige krav til placering og indretning af bygninger og  

 enheder.
Arealkravet for de første 250 DE samt hele det beregnede  

 udbringningsareal for antal DE derudover 751 DE - Særlige krav til placering og indretning af bygninger og  

 enheder.
Arealkravet for de første 250 DE samt hele det beregnede  

 udbringningsareal for antal DE derudover** DE (årsgennemsnit) Krav til den  

 samlede bedrift 0* -120 DE Den enkelte ejendom skal opfylde arealkravet 121-250 DE Den enkelte ejendom skal opfylde arealkravet 251-500 DE Den enkelte ejendom skal opfylde arealkravet 501-750 DE Den enkelte ejendom skal opfylde arealkravet 751 DE - Hele det beregnede udbringningsareal skal ejes inden for  

 bedriften***. Den enkelte ejendom skal opfylde arealkravet Noter:
 *)  

 	  

    

 For ejendomme uden  

 landbrugspligt dog kun hvis husdyrholdet overstiger 10 DE.
 )  

 	  

    

 I  

 en situation, hvor bedriften kun består af en ejendom, skal hele det  

 beregnede  

 udbringningsareal være på ejendommen, jf. kravene til den samlede bedrift.  

 Hvis  

 der indgår flere ejendomme i bedriften, skal kravene på bedriftsniveau  

 opfyldes,  

 jf. bekendtgørelsens § 3.
*)  

 	  

    

 Der  

 kan alene medregnes arealer, der ejes og drives lovligt sammen med den (de)  

 ejendom(me) med husdyrhold.
Tinglyste forpagtnings- og husdyrgødningsaftaler  

 kan ikke medregnes, selvom de kan anvendes til opfyldelse af arealkravet for  

 den (de) enkelte ejendom(me).
Bilag 2 Oversigt over arealkravet for ejendomme med  

 husdyrhold 1,4 dyreenheder pr. ha Landbrug generelt, jf. husdyrgødningsbekendtgørelsens § 28,  

 stk. 1.
Oversigten kan kun anvendes til at vurdere arealkrav til  

 enkelte ejendomme med husdyrhold med samme harmoniforhold.
Hvis ejendommen  

 indgår i en bedrift, hvor husdyrholdet i alt overstiger 750 DE, gælder  

 reglerne  

 i bekendtgørelsens § 3.
Oversigten kan ikke anvendes til opgørelse af arealkrav for  

 ejendomme med blandet husdyrbesætning.
Opgørelse af arealkrav for ejendomme  

 med  

 blandet husdyrbesætning skal ske på baggrund af summering af antallet af  

 dyreenheder med samme harmoniforhold, hvor antallet af dyreenheder med  

 harmoniforholdet 1,4 DE/ha skal indgå i beregningen først, jf.  

 bekendtgørelsens  

 § 6, stk. 2, og vejledningens afsnit 1.3. og afsnit 3.
Dyreenheder, DE  

 (årsgennemsnit) Beregnet  

 udbringningsareal, ha Arealkrav (bkg. §  

 6), ha Arealkrav  

 reduceret med 33 pct. (bkg. § 7), ha 50 36 9 6 100 71 18 12 120 86 21 14 150 107 34 23 200 143 56 37 250 179 77 52 300 214 113 76 400 286 184 123 500* 357 256 171 600 429 327 219 700 500 399 267 750** 536 434 291 800 571 470 315 900 643 541 363 1000 714 613 411 Noter:
 *  

  

 )  

  

 	  

    

 Når  

 årsgennemsnittet overstiger 500 dyreenheder, skal kravene i bekendtgørelsens  

 §  

 4 opfyldes.
 )  

 	  

    

 I  

 en situation, hvor bedriften kun består af en ejendom, skal hele det det  

 beregnede udbringningsareal være på ejendommen, jf. kravene til den samlede  

 bedrift i bekendtgørelsens § 3.
1,7 dyreenheder pr. ha For kvæg, får eller geder samt for fjerkræ- og pelsdyrbrug  

 (mindst 2/3 af dyrene) indtil 1. august 2004, jf.  

 husdyrgødningsbekendtgørelsens § 28, stk. 2 og 3.
Oversigten kan kun anvendes til at vurdere arealkrav til  

 enkelte ejendomme med husdyrhold med samme harmoniforhold.
Hvis ejendommen  

 indgår i en bedrift, hvor husdyrholdet i alt overstiger 750 DE, gælder  

 reglerne  

 i bekendtgørelsens § 3.
Oversigten kan ikke anvendes til opgørelse af arealkrav for  

 ejendomme med blandet husdyrbesætning.
Opgørelse af arealkrav for ejendomme  

 med  

 blandet husdyrbesætning skal ske på baggrund af summering af antallet af  

 dyreenheder med samme harmoniforhold, hvor antallet af dyreenheder med  

 harmoniforholdet 1,4 DE/ha skal indgå i beregningen først, jf.  

 bekendtgørelsens  

 § 6, stk. 2, og vejledningens afsnit 1.3. og afsnit 3.
Dyreenheder, DE  

 (årsgennemsnit) Beregnet  

 udbringningsareal, ha Arealkrav (bkg. §  

 6), ha Arealkrav  

 reduceret med 33 pct. (bkg. § 7), ha 50 29 7 5 100 59 15 10 120 71 18 12 150 88 28 19 200 118 46 31 250 147 64 43 300 176 93 62 400 235 152 102 500* 294 211 141 600 353 269 181 700 412 328 220 750** 441 358 240 800 471 387 259 900 529 446 299 1000 588 505 338 Noter:
 *  

  

 )  

  

 	  

    

 Når  

 årsgennemsnittet overstiger 500 dyreenheder, skal kravene i bekendtgørelsens  

 §  

 4 opfyldes.
 )  

 	  

    

 I  

 en situation, hvor bedriften kun består af en ejendom, skal hele det det  

 beregnede udbringningsareal være på ejendommen, jf. kravene til den samlede  

 bedrift i bekendtgørelsens § 3.
2,3 dyreenheder pr. ha Kvægbrug (mindst 2/3 af dyrene) med 70% grovfoderarealer,  

 jf. husdyrgødningsbekendtgørelsens § 28, stk. 4.
Oversigten kan kun anvendes til at vurdere arealkrav til  

 enkelte ejendomme med husdyrhold med samme harmoniforhold.
Hvis ejendommen  

 indgår i en bedrift, hvor husdyrholdet i alt overstiger 750 DE, gælder  

 reglerne  

 i bekendtgørelsens § 3.
Oversigten kan ikke anvendes til opgørelse af arealkrav for  

 ejendomme med blandet husdyrbesætning.
Opgørelse af arealkrav for ejendomme  

 med  

 blandet husdyrbesætning skal ske på baggrund af summering af antallet af  

 dyreenheder med samme harmoniforhold, hvor antallet af dyreenheder med  

 harmoniforholdet 1,4 DE/ha skal indgå i beregningen først, jf.  

 bekendtgørelsens  

 § 6, stk. 2, og vejledningens afsnit 1.3. og afsnit 3.
Dyreenheder, DE  

 (årsgennemsnit) Beregnet  

 udbringningsareal, ha Arealkrav (bkg. §  

 6), ha Arealkrav  

 reduceret med 33 pct. (bkg. § 7), ha 50 22 5 4 100 43 11 7 120 52 13 9 150 65 21 14 200 87 34 23 250 109 47 31 300 130 69 46 400 174 112 75 500* 217 156 104 600 261 199 133 700 304 243 163 750** 326 264 177 800 348 286 192 900 391 330 221 1000 435 373 250 Noter:
 *  

  

 )  

  

 	  

    

 Når  

 årsgennemsnittet overstiger 500 dyreenheder, skal kravene i bekendtgørelsens  

 §  

 4 opfyldes.
 )  

 	  

    

 I  

 en situation, hvor bedriften kun består af en ejendom, skal hele det det  

 beregnede udbringningsareal være på ejendommen, jf. kravene til den samlede  

 bedrift i bekendtgørelsens § 3.
