God revisorskik Under denne sag har registreret revisor Finn S.
Nielsen  

 ved skrivelse af 26. marts 1999 ind givet en klage over registreret revisor  

 Bjørn Pedersen.
 Finn Nielsens klient Niels Heinesen (i det følgende  

 kaldet klageren) har i en skrivelse af 23. november 1999 til nævnet  

 oplyst, at han tiltræder klagen.
 Erhvervs- og Selskabsstyrelsen har oplyst, at Bjørn  

 Pedersen har været optaget i Revisorregistret siden den 27. maj 1987,  

 dog bortset fra perioden 23. juli - 24. september 1997.
Det fremgår af sagen, at Allan Johansen og klageren  

 den 7. april 1997 indgik en aftale, hvorefter klageren skulle forpagte  

 Johansens restauration "Sorgenfri" i Slagelse.
I denne forbindelse underskrev  

 Allan Johansen og klageren en forpagtningskontrakt.
Kontrakten blev  

 udarbejdet af indklagede, som var Allan Johansens revisor.
Samme dag ansøgte klageren  politimesteren om en  

 alkoholbevilling.
Ansøgningen var ud over forpagtningskontrakten  

 vedlagt - et drifts- og likviditetsbudget, dateret den 3. april 1997  

 og udarbejdet af indklagede, og - et gældsbrev lydende på 90.000 kr., udstedt af  

 klageren til Allan Johansen og bl.a. påtegnet af indklagede som  

 vitterlighedsvidne.
Det anførtes i ansøgningen, at klageren  

 før overtagelsen ville have en driftskapital på kr. 33.594 til  

 rådighed.
Beløbet fremkom på basis af ovennævnte  

 lån på kr. 90.000 med fradrag af  udgifter ved overtagelsen af  

 forretningen (forpagtningsafgift, depositum, køb af varelager  

 m.m.).
 Ifølge det oplyste standsede klageren sin  

 virksomhed som forpagter af restaurant Sorgenfri pr. 31. januar 1998 på  

 grund af økonomiske vanskeligheder.
Klagerens nuværende revisor er Finn S.
Nielsen.
Klageren har i alt væsentligt gjort  

 gældende, at indklagede har tilsidesat god revisorskik 1.
ved i forbindelse med oprettelsen af forpagtningsforholdet  

 samtidigt at være revisor for to parter, som havde modstridende  

 interesser, og desuagtet åbenlyst forsøgt alene at varetage den  

 ene af parternes, Allan Johansens,  interesser, 2.
ved at foretage ulovligt advokatarbejde i forbindelse med  

 udarbejdelsen af gældsbrevet og forpagtningskontrakten, og 3.
 ved i strid med § 9, stk. 4, i lov om registrerede  

 revisorer at underskrive som vitterlighedsvidne på gældsbrevet og  

 på bilagene til ansøgningen om alkoholbevilling vel vidende, at  

 budgettet var klart urigtigt, og at gældsbrevet ikke dækkede over  

 et reelt låneforhold, idet de omhandlede 90.000 kr. ikke ville blive  

 udbetalt eller godskrevet i klagerens fremtidige betalinger til Allan  

 Johansen.
Indklagede har hertil nærmere anført, 1.
at klageren aldrig har givet udtryk for utilfredshed  

 omkring bortforpagtningen.
Klageren var i øvrigt godt bekendt med  

 forholdene i forretningen, herunder omsætning o.l., idet han  

 oprindeligt selv arbejdede i restaurationen, 2.
at klageren og Allan Johansen var enige om at indgå  

 den forpagtningsaftale, som indklagede herefter udarbejdede mod et honorar  

 på kr. 5.000 + moms, og 3.
at det var klageren og Allan Johansen, der fortalte  

 indklagede om lånet på de 90.000 kr.
Indklagede havde på  

 overdragelsestidspunktet således ingen ide om, hvorledes, hvordan eller  

 hvornår pengene blev udbetalt, tilbagebetalt eller modregnet.
Indklagede har endelig oplyst, at klageren - der kun  

 betalte sin forpagtningsafgift de første par måneder - viste sig  

 ikke at have evner til at drive og administrere restaurationen.
I den  

 forbindelse mistede Allan Johansen sin restauration (til en værdi af  

 ca. 400.000 kr.), idet boligforeningen opsagde lejemålet.
Indklagede  

 fik ligeledes kun halvdelen af sit aftalte honorar, men måtte alligevel  

 bruge "en masse tid" på sagen.
Nævnet afholdt den 17. november 1999 et  

 møde i sagen, hvortil var indkaldt den oprindelige klager, registreret  

 revisor Finn S.
Nielsen, og indklagede.
Finn Nielsen, der havde gjort  

 gældende, at han rejste sagen af "principiel" interesse, oplyste under  

 mødet, at han ville undersøge, om Bjørn Pedersen ville  

 tiltræde klagen.
Dette skete efterfølgende ved skrivelse af 23.  

 november 1999, jf. ovenfor.
 Indklagede har - skønt opfordret hertil -  

 ikke kommenteret dette forhold.
 DISCIPLINÆRNÆVNET SKAL UDTALE:
Indledningsvist bemærkes, at sagen - således  

 som den nu foreligger til bedømmelse efter ovennævnte skrivelse  

 af 23. november 1999 - må anses som rejst af indklagedes tidligere  

 klient, Niels Heinesen.
Da Niels Heinesen må antages at have en klar  

 retlig interesse i klagen, tages sagen derfor under påkendelse.
- o 0 o - For så vidt klageren har gjort gældende, at  

 indklagede har tilsidesat god revisorskik ved at have repræsenteret  

 begge parter - klageren og Allan Johansen - i forhandlingerne omkring  

 indgåelsen af en aftale om forpagtning, bemærkes, at nævnet  

 anser det som værende i overensstemmelse med god revisorskik, at en  

 registreret revisor optræder som rådgiver vedrørende  

 økonomiske og dertil knyttede forhold i forbindelse med sager om  

 virksomhedsoverdragelse, herunder forpagtningsforhold, såfremt revisor  

 har et tilstrækkeligt kendskab til de gældende regler på  

 området.
Det er ligeledes i overensstemmelse med god revisorskik, at en  

 registreret revisor ~ såfremt det er parternes udtrykkelige,  

 fælles ønske - kan rådgive begge parter under  

 sådanne forhandlinger, idet revisor dog - hvis der under  

 forhandlingerne opstår uoverensstemmelser eller modstridende interesser  

 mellem parterne - straks bør henvise en eller begge parter til at  

 søge særskilt rådgivning andetsteds.
Klageren bestrider ikke, at indklagede har bistået  

 ved forhandlingerne omkring oprettelsen af forpagtningsforholdet efter  

 ønske fra begge parter.
Der foreligger i øvrigt ingen  

 oplysninger om, at der under forhandlingerne omkring forpagtningskontrakten  

 skulle være opstået nogen situation, som kunne  

 nødvendiggøre, at indklagede henviste klageren til at  

 søge bistand fra anden side.
 Indklagede vil derfor for så vidt angår det  

 omhandlede klagepunkt være at frifinde.
Således som sagen foreligger oplyst findes det  

 endvidere ikke med tilstrækkelig sikkerhed godtgjort, at indklagede har  

 udarbejdet det under sagen fremlagte gældsbrev, dateret den 7. april  

 1997. Indklagede har derimod erkendt, at han har udarbejdet den samme dag af  

 klageren og Allan Johansen underskrevne forpagtningskontrakt, endog mod  

 betaling.
Indklagede har derved klart handlet i strid med god  

 revisorskik.
Endelig - for så vidt angår påstanden  

 om, at indklagede har tilsidesat § 9, stk. 4, i lov om registrerede revisorer  

 - bemærkes, at nævnet ikke finder noget grundlag for at antage,  

 at indklagede, da han underskrev som vitterlighedsvidne på  

 gældsbrevet og på bilagene til ansøgningen om  

 alkoholbevilling, var bekendt med, at det af ham udarbejdede budget var  

 urigtigt, endsige at gældsbrevet ikke dækkede over et  

 sædvanligt, reelt låneforhold.
Indklagede vil derfor være  

 at frifinde for dette klagepunkt.
- o 0 o - Indklagede findes således alene at have  

 overtrådt sine pligter som registreret revisor ved - som anført  

 ovenfor - at have befattet sig med advokatarbejde i forbindelse med  

 udarbejdelse af en forpagtningskontrakt.
Indklagede har derved i  

 medfør af § 11 a, stk. 1, i loven om registrerede revisorer forskyldt  

 en bøde, der passende findes at  burde fastsættes til 15.000  

 kr.
 T  h  i    b  e  s  t  e  m  m  e  s :
 Registreret revisor Bjørn Pedersen  

 pålægges en bøde på 15.000 kr.
 Gebyr kr. 500 tilbagebetales klageren.
 Afgørelsen offentliggøres, jf. § 11 a, stk.  

 6, i lov om registrerede revisorer.
 Kendelsen kan inden 3 måneder fra dens meddelelse  

 indbringes for Revisornævnet, Kampmannsgade 1, 1780 København V.  

 Indbringelsen af sagen for Revisornævnet har opsættende  

 virkning.
