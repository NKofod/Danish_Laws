Orientering  

 om børnebortførelser  

1) Det fremgår af straffelovens § 215, stk. 1, at den, som  

 unddrager en person under 18 år forældres eller anden rette vedkommendes  

 myndighed eller forsorg eller bidrager til, at han unddrager sig sådan  

 myndighed  

 eller forsorg, straffes efter reglerne i § 261.
 Efter straffelovens § 215, stk. 2, straffes den, som ulovligt  

 fører et barn ud af landet, med fængsel indtil 4 år eller under formidlende  

 omstændigheder med hæfte, jf. lovens § 261.
 Når der er  

  

 eneforældremyndighed  

  

 ,  

 må den forælder, der ikke har del i forældremyndigheden over barnet, ikke  

 føre  

 barnet ud af landet uden forældremyndighedsindehaverens samtykke, jf. § 215,  

 stk. 1. Det gælder dog ikke, hvis statsamtet eller Civilretsdirektoratet har  

 givet tilladelse til samvær i udlandet i form af ferieophold eller lignende.
Når der er  

  

 fælles  

 forældremyndighed  

  

 , skal begge forældre give samtykke til, at barnet  

 forlader landet, hvis der er uenighed om, hvem der skal have  

 forældremyndigheden  

 over barnet alene.
Dette står i § 3 i lov om forældremyndighed og samvær.
 Der stilles ikke store krav til, at betingelsen i § 3 om, at  

 der skal være uenighed om forældremyndigheden, er opfyldt.
 Samtykke efter § 3 i lov om forældremyndighed og samvær skal  

 dog ikke foreligge, hvis der ikke er enighed om forældremyndigheden, men  

 uenigheden blot drejer sig om, hvorvidt barnet midlertidigt bør udrejse af  

 landet grundet ferieophold og lignende  og der i øvrigt ikke er  

 omstændigheder,  

 der tyder på, at barnet vil blive bortført.
Sager om børnebortførelse begynder i praksis ofte med en  

 henvendelse direkte til politiet eller Civilretsdirektoratet fra den af  

 forældrene, der frygter, at den anden af forældrene vil bringe barnet ud af  

 landet.
Hvis henvendelsen sker direkte til Civilretsdirektoratet, vil  

 direktoratet  

 som udgangspunkt henvise den pågældende til straks at rette henvendelse til  

 politiet.
Dette skal ses i lyset af, at den  

  

 faktiske beskyttelse  

  

 ligger i, at politiet fysisk forhindrer, at  

 barnet forlader landet.
Hvis politiets efterforskning viser, at en forælder er i færd  

 med ulovligt at bringe et barn ud af landet, kan Civilretsdirektoratet  

 midlertidigt ophæve den fælles forældremyndighed og overføre  

 forældremyndigheden  

 til den anden forælder alene.
Overførslen sker i stå fald efter § 23 i lov om  

 forældremyndighed og samvær.
Det er en betingelse for midlertidigt at  

 overføre  

 forældremyndigheden, at det sandsynliggøres, at der er en risiko for, at  

 barnet  

 vil blive bragt ud af landet.
Denne betingelse vil normalt kun være opfyldt,  

 hvis den politimæssige efterforskning viser, at der er risiko for, at barnet  

 vil blive bortført.
Henviser Civilretsdirektoratet den pågældende til politiet,  

 eller retter vedkommende selv direkte henvendelse til politiet, har politiet  

 mulighed for at gribe ind for at forhindre en overtrædelse af straffelovens §  

 215, stk. 2, jf. § 3 i lov om forældremyndighed og samvær.
Politiets  

 indgriben  

 kræver  

  

 ikke  

  

 , at der administrativt  

 er taget stilling til en anmodning om midlertidig overførsel af  

 forældremyndigheden  

 i medfør af § 23 i lov om forældremyndighed og samvær.
 Kan en anmeldelse af en børnebortførelse ikke umiddelbart  

 afvises som åbenbart grundløs, bør politiet straks indlede en efterforskning  

 i  

 sagen.
 Følgende momenter kan i den forbindelse eventuelt søges undersøgt:
  

 	  

 Er den anden af  

 forældrene på sin bopæl?   

 	  

 Mangler den anden af  

 forældrenes eller barnets pas eller personlige papirer?   

 	  

 Mangler der tøj og  

 personlige ejendele hos den anden af forældrene?   

 	  

 Har den anden af  

 forældrene bestilt flybilletter eller lignende til et andet land?   

 	  

 Hvornår er den anden  

 af forældrene og barnet sidst set?   

 	  

 Er den anden af  

 forældrene udeblevet fra sit arbejde? Hvis det på baggrund af disse undersøgelser eller ud fra  

 karakteren af anmelderens oplysninger i øvrigt må befrygtes, at barnet  

 uretmæssigt er ved at blive bragt ud af landet, skal politiet straks foretage  

 nødvendige skridt med henblik på at forhindre barnets udrejse.
Selv om barnet er blevet ført ud af landet, bør politiet  

 alligevel straks indlede efterforskning mod den eller dem, der har bortført  

 barnet, eller medvirket ved bortførelsen.
Dette kan have betydning for  

 mulighederne for at få barnet tilbage fra udlandet.
Nærmere oplysninger om de familieretlige aspekter af disse  

 sager kan fås hos Civilretsdirektoratet, 2. kontor, Æbeløgade 1-3, 2100  

 København Ø.
Direktoratets telefonnummer er 33 92 33 02.  

2) Uden for normal kontortid kan der etableres kontakt til  

 Civilretsdirektoratet gennem Rigspolitichefens Kommunikationscenter.
Civilretsdirektoratet, den 19. marts  

 2002 Christian Strøyer Bilag 1 Denne orientering udsendte Foreningen af  

 Politimestre i  

 Danmark den 19. marts 2002 til foreningens medlemmer som Aktuel Orientering  

 4/2002: »Som opfølgning på Aktuel Orientering 2/2002, sendes hermed et notat  

 fra Civilretsdirektoratet.
Som det fremgår af notatet, skal politiet skride  

 ind, selvom der er fælles forældremyndighed.
Beskyttelsen af barnet mod  

 bortførelse ligger i, at politiet fysisk forhindrer, at barnet bliver ført ud  

 af landet.
Også hvis barnet er blevet ført ud af landet, skal politiet straks  

 indlede efterforskning mod den eller dem, der har bortført barnet, eller  

 medvirket ved bortførelsen.
Nærmere oplysninger om de familieretlige aspekter  

 af disse sager kan fås hos Civilretsdirektoratet, 2. kontor, Æbeløgade 1-3,  

 2100 København Ø.
Direktoratets telefonnummer er 33 92 33 02. Uden for normal  

 kontortid kan Civilretsdirektoratet kontaktes gennem Rigspolitichefens  

 Kommunikationscenter.« Bilag 2 Civilretsdirektoratets opgaver i relation til  

 børnebortførelser blev pr. 2. august 2004 overtaget af Familiestyrelsen,  

 Stormgade 2-6, 1470 København K, tlf. 33 92 33 02, e-mail:  

 familiestyrelsen@famstyr.dk,  

 hjemmeside: www.familiestyrelsen.dk.
Styrelsen har etableret en hjemmeside om  

 børnebortførelser (www.boernebortfoerelse.dk) og en hotline i  

 børnebortførelsessager  

 (tlf. 40 50 50 26).
 1)  

 Der henvises til bilag 1.
 2)  

 Der henvises til bilag 2.
