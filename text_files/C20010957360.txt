Epoxyharpikser  

 og isocyanater  

  

 At-vejledning C.0.7  

  

 Oktober 2001  

  

 Erstatter At-meddelelse nr. 3.01.3 af juni 1988 Vejledning om  

 foranstaltningerne ved primær udsættelse for epoxyharpikser og isocyanater At-vejledningen oplyser om sundhedsfarer ved arbejde med  

 epoxyharpikser og isocyanater (primær udsættelse) og om de foranstaltninger,  

 der skal træffes for at imødegå dem.
 Der er udarbejdet en særlig vejledning om sekundær udsættelse  

 for isocyanater (1).
1. Sundhedsfarer Epoxyharpikser, reaktive opløsningsmidler - der er en særlig  

 type epoxyforbindelse - og isocyanater kan give hudirritation og eksem.
Eksem viser sig som rødme, kløe, småknopper og væskefyldte  

 blærer.
Ved kraftig eksem svulmer huden op og væsker.
Isocyanater og reaktive opløsningsmidler irriterer  

 slimhinderne.
Det kan vise sig ved røde og irriterede øjne, hoste,  

 vejrtrækningsbesvær, trykken for brystet og astma, der er en lidelse med  

 anfaldsvis sammentrækning af luftvejene.
Hud- og luftvejslidelser kan skyldes overfølsomhed eller  

 allergi efter en periodes arbejde med stofferne.
Man kan få eksem eller astma  

 ved enhver kontakt, hvis man er blevet overfølsom over for stofferne.
 Personer, der har en anden luftvejsallergi, er særligt udsat  

 for en alvorlig sundhedsfare, når de udsættes for isocyanater.
 Personer, der har en anden hudallergi, er særligt udsat for en  

 alvorlig sundhedsfare, når de får epoxy på huden.
 Overfølsomhed over for epoxyharpikser eller isocyanater varer  

 som regel hele livet.
2. Produktkendskab 2.1. Epoxyharpikser Epoxyharpikser bruges normalt som den ene komponent i et  

 to-komponentprodukt.
Den anden komponent, hærderen, kan fx bestå af  

 alifatiske  

 aminer, aromatiske aminer, polyamider eller syreanhydrider.
Når komponenterne blandes sammen, reagerer de med hinanden  

 under dannelsen af en plast, en såkaldt polymer.
Processen kaldes en  

 hærdning.
 Det skal stå på etiketten, at produktet indeholder  

 epoxyforbindelser, hvis produktets epoxyforbindelser har en gennemsnitlig  

 molekylevægt på mindre end eller lig med 700. Etiketten skal have denne  

 påskrift:
"Indeholder epoxyforbindelser Se fabrikantens oplysninger".
 På etiketten kan der optræde navne som:
-  

 	  

 2,2-bis(p-(2,3-epoxypropoxy)phenyl)-propan -  

 	  

 bisphenol-A-diglycidylether -  

 	  

 1,4-butandioldiglycidylether.
 Det skal stå i brugsanvisningen, hvis produktet indeholder  

 epoxyharpikser, monomere epoxyforbindelser og/eller reaktive  

 opløsningsmidler.
 Epoxyharpikser fordamper ikke ved normal brugstemperatur, men  

 der er en sundhedsfare, når man får stofferne på huden.
De reaktive opløsningsmidler kan derimod være let fordampelige  

 og er derfor også farlige at indånde.
Det skal stå i brugsanvisningen, hvis  

 produktet indeholder reaktive opløsningsmidler.
2.2. Isocyanater Isocyanater bruges tit i produkter, der består af to  

 komponenter, der ved sammenblanding reagerer med hinanden under dannelsen af  

 en  

 plast.
Isocyanaten kaldes for hærderen.
Den anden komponent indeholder polyol  

 og kaldes for harpiksen.
Undertiden leveres polyolen og isocyanaten  

 færdigblandet.  

 Det udhærdede produkt kaldes også PUR(plast) eller polyurethan.
 Produkter, der indeholder isocyanat, skal have denne påskrift  

 på etiketten:
"Indeholder isocyanater Se fabrikantens oplysninger".
 Påskriften skal stå på etiketten, når produkter indeholder  

 monomere, oligomere eller præpolymere isocyanater.
 På etiketten kan der optræde navne som:
-  

 	  

 diphenylmethan-4,4'-diisocyanat -  

 	  

 2,4-diisocyanatotoluen -  

 	  

 2,6-diisocyanatotoluen -  

 	  

 hexamethylen-1,6-diisocyanat -  

 	  

 isophorondiisocyanat -  

 	  

 3-isocyanatomethyl-3,5,5-trimethylcyclohexylisocyanat.
3. Foranstaltninger 3.1. Substitution Epoxyharpikser og isocyanater er farlige stoffer og materialer,  

 der ikke må bruges, hvis de kan erstattes med ufarlige, mindre farlige eller  

 mindre generende stoffer og materialer.
 Ved enhver erstatning skal man sørge for, at den samlede risiko  

 ved arbejdets udførelse bliver mindst mulig.
Brugen af et erstatningsstof kan medføre tekniske  

 vanskeligheder eller merudgifter.
Disse problemer må vurderes i forhold til  

 de  

 forbedringer, det nye stof kan betyde for arbejdsmiljøet.
Inddrag  

 sikkerhedsorganisationen  

 i vurderingen.
3.2. Valg af produkt Vælg et produkt uden reaktive opløsningsmidler, hvis det er  

 nødvendigt at bruge epoxyprodukter.
Vælg én-komponente produkter i stedet for flerkomponente, hvis  

 det er nødvendigt at bruge isocyanater.
Brug produkter, der afgiver færrest  

 mulige isocyanat-dampe.
Vælg et produkt med diphenylmethan-4,4'-diisocyanat  

 (MDI) frem for et med andre isocyanater, da MDI er det mindst flygtige.
Vælg  

 lime eller fugemasser i patron til brug i limpistol eller fugepistol.
Vælg malevare ud fra kodenumrene.
Et lavere nummer - både før  

 og efter stregen - betyder en mindre risiko.
3.3. Uddannelse Kun personer, der har gennemgået en særlig uddannelse, må  

 arbejde med epoxyharpikser og isocyanater.
Undtaget er fremstilling af  

 produkterne.  

 Man kan få uddannelsen på AMU-centrene.
 Arbejdsgivere eller selvstændige, der selv bruger produkterne,  

 skal have gennemgået den samme uddannelse, inden de må begynde med arbejdet.
3.4. Brugsanvisning Arbejdsgiveren skal udarbejde en brugsanvisning til brug på  

 arbejdspladsen (2). Det skal fremgå af brugsanvisningen, om produktet  

 indeholder:
-  

 	  

 epoxyharpikser -  

 	  

 monomere  

 epoxyforbindelser -  

 	  

 reaktive  

 opløsningsmidler -  

 	  

 isocyanater.
 Udhærdningstiden for produkterne skal oplyses.
Beskriv, om der frigives isocyanater eller epoxyforbindelser  

 under arbejdets udførelse.
Anfør, hvordan materialet reagerer ved ophedning,  

 brand mv.
3.5. Anmeldelse Fremstillere og importører skal anmelde epoxyharpikser og  

 isocyanater (3).
3.6. Kodenummer Epoxyharpikser og isocyanater, der bliver brugt som malevarer,  

 lime, fugemidler mv., skal have et kodenummer.
Arbejde med disse produkter - samt tilhørende for- og  

 efterarbejde (fx afrensning) - skal planlægges og udføres efter reglerne om  

 arbejde med kodenummererede produkter.
Kodenumrene kan medføre krav, der går  

 ud  

 over de krav, der bliver stillet ved arbejde med epoxyforbindelser og  

 isocyanater.
 To- eller flerkomponentprodukter skal være forsynet med  

 kodenummer for de enkelte komponenter og for den brugsklare blanding.
3.7. Brug Undgå hudkontakt med epoxyharpikser og isocyanater.
Brug egnede  

 éngangshandsker og egnet arbejdstøj eller beskyttelsesdragt.
 Brug ikke beskyttelsescreme under handsker eller i stedet for  

 handsker.
Undgå at indånde dampe fra isocyanater eller reaktive  

 opløsningsmidler.
Dampene kan normalt fjernes ved mekanisk ventilation.
 Personer med astma, eksem, konstaterede lungelidelser eller  

 konstateret hud- eller luftvejsallergi over for isocyanater må ikke arbejde  

 med  

 isocyanater.
 Personer med eksem eller konstateret epoxyallergi må ikke  

 arbejde med epoxyharpikser.
 Personer med kraftig håndsved - den såkaldte hyperhidrosis  

 manuum - må hverken arbejde med epoxyharpikser eller isocyanater.
3.8. Tekniske  

 hjælpemidler Vælg de hjælpemidler, der skal bruges under arbejdet, så  

 stofferne og materialerne ikke spredes unødvendigt.
Vælg fx maleruller, der  

 drypper mindst muligt.
3.9. Påføring Påfør kun produkterne manuelt ved hjælp af spartel, pensel,  

 malerulle, fugepistol og lignende enkle tekniske hjælpemidler.
Der skal være  

 tilstrækkeligt førstehjælpsudstyr, herunder øjenskylleflaske, når der  

 arbejdes  

 med stofferne og materialerne.
 Der skal bruges luftforsynet åndedrætsværn, hvis arbejdet med  

 epoxyharpikser eller isocyanater udvikler væskeaerosoler eller sprøjtetåge.
Sprøjtning med materialer, der indeholder epoxy eller  

 isocyanater, er kun tilladt i lukkede systemer, sprøjtebokse med effektiv  

 ventilation og i sprøjtekabiner, hvor påvirkningen fra dampe, aerosoler mv.  

 er  

 nedbragt mest muligt.
Det kan fortsat være nødvendigt at bruge åndedrætsværn  

 (4).
Bilag 1 og 2 til denne vejledning beskriver, hvornår og under  

 hvilke betingelser der derudover må foretages sprøjtning.
I disse situationer  

 er der fastsat en begrænsning i den tid, der må arbejdes.
Begrænsningerne  

 fremgår af bilagene.
 Hvis sprøjtearbejdet ikke kan henføres til ovennævnte  

 undtagelser, må det kun udføres, hvis der på forhånd er givet en dispensation  

 i  

 hvert enkelt tilfælde.
3.10. Yderligere  

 anvendelsesbegrænsninger Når der arbejdes med produkter, der indeholder kræftfremkaldende  

 stoffer, gælder reglerne for arbejde med disse stoffer og materialer.  

 Produkter  

 med kræftfremkaldende stoffer kan være omfattet af forbud mod fremstilling  

 eller brug, krav om forhåndsgodkendelse eller krav om anmeldelse til  

 Arbejdstilsynet af arbejdsgange, arbejdsmetoder mv. (5).
 Påføring af tjæreepoxy kræver en forhåndsgodkendelse, uanset om  

 påføringen foregår i boks eller kabine eller bruges i overensstemmelse med de  

 undtagelser fra sprøjteforbudet, der er nævnt i bilag 1.
3.11. Affald Læg spild, rester, tom emballage, kasseret arbejdstøj og brugte  

 éngangshåndklæder i særlige affaldsbeholdere.
Mærk indholdet tydeligt.  

 Beholderen skal være mærket, fx således:
 "Epoxyaffald.
Pas på! Eksemfare!" eller "Polyurethanaffald.
Pas på! Eksemfare! Ved ophedning kan dannes isocyanater".
 Aflever affaldet til en kommunal modtagestation.
3.12. Personlig hygiejne Omhyggelig personlig hygiejne er vigtig, når man arbejder med  

 epoxyharpikser og isocyanater.
Vask hænder ved pauser i arbejdet, før toiletbesøg og før  

 måltider mv.
Vask straks spild og stænk af.
Indsmør hænderne med en egnet  

 hudcreme efter håndvask.
 Hvis der har været hudkontakt andre steder end på hænder og  

 underarme, kan det være nødvendigt at bade.
 Det er forbudt at spise og ryge under arbejdet.
3.13. Vaskefaciliteter Der skal være uhindret adgang til håndvask og rindende  

 håndvarmt vand på arbejdsstedet - og så vidt muligt i selve arbejdslokalet.  

 Vandhanerne må ikke være håndbetjente.
Benyt eventuelt en mobil håndvask.
Der skal også være adgang til bruserum med varmt og koldt vand.  

 På skiftende arbejdspladser kan man eventuelt bruge en mobil kabine.
Der skal  

 være egnet rensemiddel, mild sæbe, bløde éngangshåndklæder og egnede  

 hudcremer  

 til påsmøring efter vask samt affaldsbeholdere sammen med vaskefaciliteterne.
3.14.Garderoberum Der skal indrettes særligt omklædningsrum, der er adskilt fra  

 andre omklædningsrum, til de personer, der arbejder med isocyanater og  

 epoxyharpikser.
 Gangtøj og arbejdstøj skal kunne opbevares hver for sig.
Arbejdstilsynet, den 1. oktober 2001 Jens Jensen Bilag 1 Sprøjtning med epoxy- og isocyanatprodukter i  

 særlige situationer Uanset sprøjteforbudet i bilag 3 i bekendtgørelsen om  

 arbejde med stoffer og materialer er sprøjtning tilladt under følgende  

 forhold  

 og ved følgende typer af sprøjtearbejder og -områder:
 a)  

 	  

 Skibe og  

 skibselementer, for hvilke der stilles krav om stor korrosionsbeskyttelse  

 (svarende til korrosionsklasse 3 og 4).
 b)  

 	  

 Store konstruktioner  

 beregnet til offshore, for hvilke der stilles krav om stor  

 korrosionsbeskyttelse  

 (svarende til korrosionsklasse 3 og 4).
 c)  

 	  

 Sprøjtning med  

 tjæreepoxy eller zinkepoxy (grundmaling) af broer og brosektioner, hvor stål  

 er  

 i direkte kontakt med våd beton, hvor stål befinder sig i splashzoner, samt  

 hvor stål er neddyppet i vand.
 d)  

 	  

 Indvendig  

 overfladebehandling af benzin- og olietanke og udvendig overfladebehandling  

 på  

 oversiden af eventuelle flydetage til disse tanke.
 e)  

 	  

 Indvendig  

 overfladebehandling af gastanke og udvendig overfladebehandling på oversiden  

 (taget)  

 af disse tanke.
 f)  

 	  

 Indvendig  

 overfladebehandling af tanke til vand med korroderende faktorer.
 g)  

 	  

 Sprøjtelakering af  

 trægulve i sportshaller, som benyttes til konkurrencer og har  

 publikumsfaciliteter  

 hertil.
 h)  

 	  

 Udendørs  

 sportsbaner, som for eksempel atletik- og tennisbaner, hvor der stilles krav  

 om  

 vandgennemtrængelighed.
 Sprøjtearbejde, der ikke kan henføres til undtagelserne  

 ovenfor, må ikke udføres, uden at der på forhånd er givet dispensation i  

 hvert  

 enkelt tilfælde.
Sprøjtearbejde, der er omfattet af undtagelserne ovenfor,  

 skal i hvert enkelt tilfælde anmeldes til Arbejdstilsynet i det amt, hvor  

 arbejdet skal ske.
Anmeldelsen skal være skriftlig og indeholde de  

 oplysninger,  

 der er anført i bilag 2. Anmeld mindst 14 dage inden arbejdet skal starte.
Anmeldelsen for arbejder, der er omfattet af punkt a eller  

 b, skal kun gentages, hvis der sker væsentlige ændringer i oplysningerne.
Et  

 eksempel kunne være brug af malesystemer med et højere kodenummer.
 Ved sprøjtearbejder i større rum eller i det fri må den  

 enkelte ansatte højst arbejde i to perioder a to timer på en arbejdsdag.
Bilag 2 De skriftlige oplysninger i forbindelse med  

 sprøjtning i  

 de situationer, der er nævnt i punkt a til h i bilag 1, skal indsendes til  

 Arbejdstilsynets kreds i det amt, hvor arbejdet skal ske.
Oplysningerne skal  

 omfatte:
 Generelt:
 1.  

 	  

 Virksomhedens navn,  

 adresse, telefonnummer og kontaktperson.
 2.  

 	  

 Navn, adresse,  

 telefonnummer og kontaktperson på eventuel fremmed virksomhed, hvis arbejdet  

 skal udføres uden for eget bedriftsområde.
 3.  

 	  

 Tidsperiode, hvori  

 arbejdet forventes udført.
 Arbejdets art:
 4. En beskrivelse af de emner, der skal  

 overfladebehandles.
 5. Handelsnavn, PR-nummer og kodenummer på de produkter,  

 der skal sprøjtepåføres emnerne (kopi af brugsanvisninger vedlægges som  

 bilag).
 Arbejdsmetoder mv.:
 6.  

 	  

 Arbejdssted/afdeling(er),  

 hvor der arbejdes med produkterne.
 7.  

 	  

 Beskrivelse af  

 arbejdet, herunder klargøring og afslutning.
 8.  

 	  

 Beskrivelse af  

 tekniske hjælpemidler, herunder ventilation ved sprøjtning indendørs,  

 indvendigt i tanke, siloer o.l. og under lette overdækninger.
 9.  

 	  

 Beskrivelse af  

 sikkerhedsforanstaltninger, herunder personlige værnemidler, afgrænsning af  

 arbejdssted  

 mv.
 10.  

 	  

 Beskrivelse af  

 velfærdsforanstaltninger, herunder disses afstand fra det sted, hvor der  

 udføres sprøjtearbejde.
 11.  

 	  

 Antal personer  

 beskæftiget med sprøjtearbejdet samt oplysning om, hvorvidt de har gennemgået  

 den særlige epoxyuddannelse.
 Underskrift:
 12.  

 	  

 Påtegning af  

 sikkerhedsorganisationen eller en repræsentant for de ansatte.
 13.  

 	  

 Dato og underskrift.
 Læs også  

 Arbejdstilsynets vejledninger om:
