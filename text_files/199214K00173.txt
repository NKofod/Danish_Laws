Nr BTL 173 Betænkning over Forslag til lov om arbejdsmarkedsuddannelser   

 Nr L 173 1992-93, 1. samling Afgivet af Arbejdsmarkedsudvalget Afgivet: 19930526 Udvalget har behandlet lovforslaget i en række møder og har herunder  

 stillet spørgsmål til arbejdsministeren, som denne har besvaret skriftligt.  

 To af disse spørgsmål og arbejdsministerens besvarelse heraf er optrykt som  

 bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Dansk Arbejdsgiverforening, Kommunernes Landsforening, Sammenslutningen af Landbrugets Arbejds- giverforeninger og Teknisk Skoleforening, Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Arbejdsministeren har over for udvalget præciseret, at inddragelse af de  

 offentligt ansatte under arbejdsmarkedsuddannelserne naturligvis også  

 indebærer inddragelse af social- og sundhedssektoren, i det omfang der er  

 tale om ansatte, der udfører arbejde, der kan sidestilles med arbejde, der  

 udføres af specialarbejdere, personer med erhvervsuddannelse og  

 arbejdsledere, laboranter, tekniske assistenter m.fl. og andre grupper, der  

 kan sidestilles hermed.
 Herefter indstiller et flertal (Socialdemokratiets, Socialistisk  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 stillede ændringsforslag.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til vedtagelse med de under nr. 1 og  

 3-11 stillede ændringsforslag.
 Mindretallet er imod de under nr. 2 og nr. 12 stillede ændringsforslag,  

 idet mindretallet mener, at den oprindelige lovtekst var utvetydig, hvorimod  

 arbejdsministeren med sine svar har bragt tvivl om, hvorledes hun agter at  

 administrere opdelingen af kurser og betaling for sådanne.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
 Mindretallet er af den opfattelse, at AMU-systemet bør reformeres, så  

 uddannelser i meget højere grad kommer til at foregå i nærmiljøet, og dette  

 vil i praksis sige i de enkelte virksomheder og på disses præmisser.
 Ved at gennemføre Fremskridtspartiets forslag vil dette betyde, at kurser  

 kan gennemføres med et indhold og på et tidspunkt, som passer ind i den  

 enkelte virksomheds rytme.
 Dette vil sætte de enkelte virksomheder i stand til at dygtiggøre deres  

 medarbejdere på så specifik vis, at muligheden for øget vækst og dermed  

 stigende beskæftigelse er til stede.
 I foreliggende undersøgelser, bl.a. fra Århus Universitet fra august 1991,  

 konkluderes det, at f.eks. ledige efter deltagelse i et AMU-kursus oftest  

 stilles ringere med hensyn til både løn og beskæftigelse.
 Derfor bør virksomhedsrelaterede kurser være fremtidens bud på  

 dygtiggørelse og herved sikring af arbejdspladserne.
 I den forbindelse kan Fremskridtspartiet bl.a. henvise til bogen  

 »Dansk Dynamik - En helt ny vækststrategi«, der er udgivet af  

 Fremskridtspartiets folketingsgruppe i 1993.
 ÆndringsforslagAf arbejdsministeren , tiltrådt af et flertal  

 (udvalget med undtagelse af FP):
 Til § 3 1) I nr. 1 indsættes efter 1. pkt. som nyt punktum:
»Endvidere omfattes videregående teknikere af målgruppen.« Af arbejdsministeren , tiltrådt af et flertal (S, SF, CD, RV  

 og KRF):
 Til § 6 2) Stk. 3-5 udgår, og i stedet indsættes som nye  

 stykker:
 » Stk. 3. Uddannelserne afholdes normalt som moduler af en  

 eller flere ugers varighed.
 Stk. 4. Uddannelserne afholdes normalt som heltidsundervisning.
 Stk. 5. Uddannelserne afholdes normalt på hverdage i dagtimerne.
Stk. 6. Arbejdsministeren kan fastsætte nærmere regler efter stk.  

 3 og 4 om, at uddannelserne kan afholdes som moduler af en kortere varighed  

 end en uge, som opsplittede moduler over enkelte dage og som  

 deltidsundervisning.
Uddannelsesrådet godkender iværksættelse af uddannelser  

 efter dette stykke.« Af arbejdsministeren , tiltrådt af et flertal (udvalget med  

 undtagelse af FP):
 Til § 7 3) I stk. 1 ændres »§ 24, stk. 1, nr. 7«  

 til: »§ 24, stk. 1, nr. 6«.
 Til § 8 4) I stk. 1 indsættes efter 1. pkt. som nyt punktum:
»Endvidere har videregående teknikere adgang til uddannelserne.« Til § 16 5) I stk. 2 ændres »1 repræsentant for  

 Undervisningsministeriet« til: »2 repræsentanter for  

 Undervisningsministeriet«, og »og 1 repræsentant for  

 Kulturministeriet« udgår.
 Til § 19 6) I stk. 2 ændres »§ 24, stk. 1, nr. 10«  

 til: »§ 24, stk. 1, nr. 11«.
 Til § 22 7) I stk. 1 ændres »undervisnings- og  

 forskningsministeren« til: »undervisningsministeren«.
 8) I stk. 2 ændres »1 repræsentant for Undervisnings-  

 og Forskningsministeriet« til: »2 repræsentanter for  

 Undervisningsministeriet«, og »og 1 repræsentant for  

 Kulturministeriet« udgår.
 Til § 24 9) I stk. 3 ændres »undervisnings- og  

 forskningsministeren« til: »undervisningsministeren«.
 Til § 25 10) I stk. 4 ændres »1 repræsentant for  

 Undervisnings- og Forskningsministeriet« til: »og 2 repræsentanter  

 for Undervisningsministeriet«, og »og 1 repræsentant for  

 Kulturministeriet« udgår.
 Til § 39 11) Ordene »undervisnings- og  

 forskningsministeren« ændres til: »og  

 undervisningsministeren«, og »og kulturministeren« udgår.
 Af arbejdsministeren , tiltrådt af et flertal (S, SF, CD, RV  

 og KRF):
 Til § 46 12) Stk. 1 affattes således:
»Arbejdsministeren kan fastsætte regler om depositum, om afmeldegebyr  

 for virksomhedstilmeldte kursister, om virksomhedsbetaling på  

 certifikatkurser og om virksomhedsbetaling ved meget dyre kurser efter § 3,  

 nr. 1.« Bemærkninger Til nr. 1 og 4 Ændringsforslag nr. 1 betyder, at der sker en udvidelse af  

 målgruppen, således at de videregående teknikere kan deltage i uddannelserne  

 på lige fod med den øvrige målgruppe.
Som konsekvens heraf er der også  

 foretaget en ændring af, hvem der har adgang til uddannelserne.
 Ved videregående teknikere forstås:
- byggetekniker - bygningskonstruktør - eksporttekniker - elektroniktekniker - gartneritekniker - gastekniker - GVS-mester - industriel produktudvikler - laboratorie/miljø/procestekniker - landmålingstekniker - levnedsmiddeltekniker - maskintekniker - mejeritekniker - måletekniker - produktionstekniker - stærkstrøms-/el-installatør - tekstil-/trikotagetekniker - tilsynstekniker - trætekniker - videregående maler - VVS-tekniker De videregående teknikere er medtaget som en del af  

 arbejdsmarkedsuddannelsernes målgruppe, da der tidligere på  

 Undervisningsministeriets område har været afsat midler til efteruddannelse  

 af de videregående teknikere, idet de videregående teknikere var en del af  

 lov nr. 271's (lov om efteruddannelse) målgruppe.
Denne mulighed for  

 offentlig finansieret efteruddannelse bortfalder ved ophævelsen af lov nr.  

 271.
Til nr. 2 For at have mulighed for en smidig tilrettelæggelse af  

 uddannelserne, der tilgodeser såvel arbejdstageres som virksomheders behov,  

 kan arbejdsministeren fastsætte nærmere regler om tilrettelæggelse af  

 uddannelserne enten i form af kurser med en varighed på 2, 3 eller 4 dage af  

 8 lektioner eller ugekurser, hvor de opsplittede moduler er tilrettelagt over  

 enkelte dage, og som deltidskurser.
Arbejdsministeren kan endvidere fastsætte  

 nærmere regler svarende til den nuværende praksis, hvorefter hensynet til en  

 mere fleksibel kursustilrettelæggelse har medført, at ugekurser på 36/37  

 lektioner er godkendt afviklet over 4 dage.
Uddannelsesrådet udtaler sig til  

 arbejdsministeren om disse regler, jf. også den generelle bestemmelse om, at  

 uddannelsesrådet udtaler sig ved fastsættelse af nærmere regler, jf. § 17.
 Reglerne tænkes anvendt således, at det kun er efter Uddannelsesrådets  

 godkendelse, at der på erhvervsområder/faglige områder kan iværksættes  

 uddannelser tilrettelagt i henhold til de regler, der fastsættes.
 Disse muligheder svarer til den gældende praksis på  

 arbejdsmarkedsuddannelserne i dag, hvor parterne godkender særligt  

 tilrettelagt undervisning.
Undervisningen gennemføres normalt på hverdage i dagtimerne.
Dette vil  

 fortsat være hovedreglen, men den hidtidige praksis på området videreføres,  

 således at Landtransport- og Slagteriområdet o.a. kan gennemføre undervisning  

 i holdskift, der kan strække sig ud over dagtimerne.
 Til nr. 3 og 6 Der er tale om rettelse af henvisninger.
 Til nr. 5 og 7-10 Ændringsforslagene er en konsekvens af, at  

 Undervisnings- og Forskningsministeriet nu er ændret til  

 Undervisningsministeriet.
I de udvalg, hvor Kulturministeriet efter forslaget skulle være  

 repræsenteret, er det nu foreslået, at denne repræsentation overgår til  

 Undervisningsministeriet, der under sit ressortområde har den almene  

 voksenuddannelse.
Hermed får Undervisningsministeriet 2 repræsentanter,  

 således at såvel grunduddannelse (erhvervsuddannelse) som den almene  

 voksenuddannelse er repræsenteret.
 Til nr. 11 Ved flytning af den almene voksenuddannelse fra  

 Kulturministeriet til Undervisningsministeriet er forhandling om regler om  

 støtte til deltagere i erhvervsforberedende uddannelse ikke længere aktuelt i  

 forhold til Kulturministeriet.
Til nr. 12 Bemyndigelsen til arbejdsministeren til at fastsætte nærmere  

 regler efter bestemmelsen er parallel til den bemyndigelse til indførelse af  

 betalingsordninger inden for arbejdsmarkedsuddannelserne, der blev aftalt i  

 forliget af 17. maj 1991 mellem Socialdemokratiet, Det Konservative  

 Folkeparti, Venstre og Det Radikale Venstre.
Forliget udløber den 31.  

 december 1993.
Samtidig er arbejdsministerens hidtidige ret efter den gældende lov til at  

 fastsætte regler om depositum opretholdt.
Rahbæk Møller (SF) Bakholt (S) Ole  

 Vagn Christensen (S) Poul Erik Dyrlund (S) Hans Jørgen Jensen (S) fmd.  

Lone Møller (S) Klaus Hækkerup (S) Lilli Gyldenkilde (SF) nfmd.  

Svend Aage Jensen (CD) Per Stig Møller (KF) Kai Dige Bach (KF) Charlotte  

 Antonsen (V) Helge Sander (V) Bertel Haarder (V) Poul Nødgaard (FP) Jørgen  

 Estrup (RV) Glønborg (KRF) Bilag Nogle af udvalgets spørgsmål til arbejdsministeren og dennes besvarelse  

 heraf Spørgsmål:
»Hvordan agter ministeren at sikre de privatansatte mellemledere,  

 teknikere osv. og deres adgang til uddannelserne og hvor stor er den  

 potentielle målgruppe?» Svar:
 Den potentielle målgruppe på mellemlederområdet, dvs. arbejdsledere, er  

 opgjort til 79.500 personer, og på teknikerområdet, dvs. tegnere og  

 assistenter, er målgruppen opgjort til 16.000.
Af bemærkningerne til L 173, § 16, fremgår det, at 1 af DA's  

 repræsentanter i Uddannelsesrådet forudsættes indstillet af Ledernes  

 Hovedorganisation.
Teknisk Landsforbund er ikke på samme måde på forhånd  

 sikret repræsentation i Uddannelsesrådet.
 I lovforslaget forudsættes det endvidere, at der i udpegning af medlemmer  

 til erhvervsområdeudvalgene tages hensyn til det område, udvalget dækker.  

 Dvs. at der skal sikres en relevant repræsentation i udvalgene.
 Det fastansatte antal medlemmer i erhvervsområdeudvalgene vil naturligvis  

 kunne betyde, at ikke alle organisationer inden for erhvervsområdet kan blive  

 repræsenteret.
 Sikringen af bl.a. disse mindre områders interesser er der taget højde for  

 i bemærkningerne til L 173, (de almindelige bemærkninger side 18, spalte 1),  

 hvoraf det fremgår, at Uddannelsesrådets indstilling til ministeren om  

 fordeling af rammebevillinger til direkte undervisningsudgifter er baseret på  

 udtalelser fra erhvervsområdeudvalgene, og at disse indmeldinger danner  

 grundlag for ministerens fastlæggelse af principper, herunder for  

 »uddannelse inden for områder med lille kursistgrundlag«.
 Det fremgår endvidere af de almindelige bemærkninger (side 19, spalte 1),  

 at erhvervsområdeudvalgene er ansvarlige for og har pligt til at sikre, at  

 der tages hensyn til »særlige behov inden for områder med få  

 kursister«.
 Spørgsmål:
»Hvilke privatansatte funktionærgrupper vil ministeren give adgang  

 til AMU-systemet?» Svar:
 Begrebet »privatansatte funktionærer« er ikke en entydig  

 målgruppe i forhold til arbejdsmarkedsuddannelserne.
Inden for uddannelsernes nuværende målgruppe findes en del privatansatte  

 funktionærgrupper.
Den største er handels- og kontorområdet.
Af andre kan  

 nævnes finanssektoren, reklamebranchen, arbejdsledere, teknikere og  

 laboranter.
Hertil kommer funktionærer, der er ansat inden for en lang række  

 brancher og fag i fremstillingsvirksomhed, hotel- og restaurationsområdet og  

 bygge- og anlægsvirksomheder.
 Der er ikke i det foreliggende lovforslag lagt op til en udvidelse af de  

 privatansatte funktionærers adgang.
