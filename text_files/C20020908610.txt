Cirkulæreskrivelse om kontrol med  

 overvågningsprogram for TSE hos får og geder i forbindelse med  

 slagtning (Til fødevareregionerne) I henhold til TSE-forordningen1  skal der i hvert enkelt EU-medlemsland  

 med virkning fra 1. april 2002 iværksættes et  

 overvågningsprogram for TSE hos får og geder.
EU-forordninger er direkte gældende lovgivning, som  

 ikke skal gennemføres ved national lovgivning.
TSE-forordningens  

 regler om overvågning af får og geder for TSE er imidlertid  

 udformet på en sådan måde, at det er nødvendigt at  

 udforme national lovgivning for at gennemføre overvågningen.  

 Disse nationale regler er fastsat i TSE-bekendtgørelsen for får  

 og geder2.
 TSE-forordningen og de senere ændringer til den er  

 offentliggjort i EF-tidende og kan findes på EU s hjemmeside på  

 internettet på adressen:
http://europa.eu.int/eur-lex/da/ TSE-bekendtgørelsen for får og  

 geder er offentliggjort i Lovtidende A og kan findes på  

 Retsinformations hjemmeside på internettet på adressen:
http://www.retsinfo.dk Fødevareregionerne er ansvarlige for at  

 kontrolpersonalet er bekendt med og har adgang til forordninger og  

 bekendtgørelser.
 I denne cirkulæreskrivelse beskrives  

 fødevareregionernes kontrol med overvågningsprogrammet for TSE  

 hos får og geder i forbindelse med slagtning.
 Overvågningsprogrammet indbefatter også  

 undersøgelse af selvdøde eller aflivede får og geder, men  

 kontrollen hermed beskrives ikke i denne cirkulæreskrivelse.
Der er udarbejdet en vejledning om  

 overvågningsprogrammet for TSE i får og geder i forbindelse med  

 slagtning3. Vejledningen kan findes på Retsinformations  

 hjemmeside på internettet.
Vejledningen indeholder en nærmere  

 beskrivelse af de pligter, som påhviler landmænd, der  

 hjemmeslagter får og geder, samt slagterier, der slagter får og  

 geder.
Vejledningen indeholder desuden en generel orientering om  

 overvågningsprogrammet og baggrunden for det.
 Specielle skeer til udtagning af hjernemateriale vil i  

 opstartsfasen blive udsendt til regionerne til fordeling til slagterierne.  

 På længere sigt skal slagterierne selv sørge for remedier  

 til prøveudtagning.
 I opstartsfasen bedes fødevareregionerne være  

 slagterierne behjælpelig med praktisk instruktion af det personale  

 på slagterierne, som skal udføre prøveudtagningen.
 Indtil videre undersøges alle prøver af  

 får og geder for TSE på Danmarks Veterinærinstitut  

 (DVI).
Hjemmeslagtning Landmænd, der hjemmeslagter får og geder over  

 18 måneder, skal rette henvendelse til fødevareregionen senest 3  

 arbejdsdage før påregnet slagtetidspunkt, såfremt der skal  

 udtages prøve til undersøgelse for TSE af et dyr.
Fødevareregionen skal sørge for udtagning af  

 relevant materiale, mærkning af prøven og fremsendelse til  

 laboratoriet.
Det skal være en relevant person fra  

 fødevareregionen eller evt. en praktiserende dyrlæge ansat af  

 fødevareregionen til opgaven, som udtager prøven.
Fødevareregionen skal desuden instruere landmanden  

 om opbevaring af alle dele, inkl. huden, af det dyr, hvorfra prøven er  

 udtaget, indtil resultatet foreligger.
SRM (specificeret risikomateriale) kan  

 dog tillades afsendt til SRM-virksomhed.
Andre dele af dyret, som landmanden  

 ikke ønsker bevaret, kan behandles som SRM.
De tilbageholdte dele skal opbevares under offentligt  

 tilsyn.
Dvs. at fødevareregionen skal sikre sig, f.eks. ved  

 mærkning, at delene ikke kan udbyttes med andre tilsvarende.
 Ved indsendelse af prøven skal  

 fødevareregionen (evt. den praktiserende dyrlæge) angives som  

 rekvirent, således at resultatet af undersøgelsen meddeles til  

 fødevareregionen (evt. den praktiserende dyrlæge).
 Ved meddelelse af resultat til landmanden skal det uanset  

 resultat kontrolleres, at de tilbageholdte dele stadig er til stede.
 Ved positivt resultat af hurtigtesten eller positivt  

 resultat af den videre undersøgelse efter tvivlsomt resultat af  

 hurtigtesten skal alle dele behandles som SRM og sagen køres videre af  

 fødevareregionen som TSE-mistanke eller positivt TSE-tilfælde.  

 Ved endeligt negativt resultat kan alle dele frigives.
Slagteri Egenkontrolprogram Slagteriet skal udarbejde skriftlig beskrivelse af sine  

 procedurer i forbindelse med overvågningsprogrammet.
Procedurerne skal  

 forelægges fødevareregionen til godkendelse.
 Fødevareregionen skal vurdere beskrivelsen og  

 godkende den, såfremt den vurderes at give det tilstrækkelige  

 grundlag for at slagteriet kan opfylde sine forpligtelser i henhold til  

 TSE-bekendtgørelsen for får og geder.
 Såfremt slagteriet ikke senest den 15. april 2002  

 har fået godkendt skriftlige procedurer og iværksat  

 egenkontrolprogrammet, skal fødevareregionen nedlægge forbud mod  

 slagtning af får og geder over 18 måneder, indtil slagteriet har  

 fremlagt skriftlige procedurer, som fødevareregionen kan godkende, og  

 som slagteriet har iværksat.
Kontrol på slagterier På slagterierne skal fødevareregionen  

 føre kontrol med, at slagteriet sørger for, at der føres kontrol med mærkning og oprindelse af  

 dyrene, der føres kontrol med dyrenes alder, der udvælges de rigtige dyr til undersøgelse, der anvendes den rigtige aflivningsmetode, prøveudtagning, mærkning af prøveglas og  

 fremsendelse af prøve til laboratoriet sker korrekt, mærkning og opbevaring af tilbageholdt materiale fra de dyr,  

 hvorfra der er udtaget prøvemateriale, sker korrekt, modtagelse af resultater fra laboratoriet og underretning af  

 fødevareregionen sker korrekt, frigivelse eller i givet fald behandling af tilbageholdte dele sker  

 korrekt, opbevaring af optegnelser over undersøgte dyr samt resultater  

 af undersøgelse sker korrekt, indberetning af antal slagtede får og geder over 18  

 måneder sker korrekt, og der er en beskrivelse af reaktion ved klinisk mistanke om at et dyr  

 lider af TSE.
Fødevareregionen skal føre kontrol med disse  

 forhold som led i den generelle kontrol med slagteriernes overholdelse af  

 egenkontrolprogrammet.
Disse forhold skal kontrolleres hyppigt i de perioder  

 hvor der slagtes får og geder.
Tidsforbrug til den kontrol, som direkte  

 relaterer sig til TSE-overvågningsprogrammet skal tidsregistreres under  

 aktivitetsnummer 8920, scrapie og skal således ikke indgå i  

 slagteriernes kontroludgifter.
Klinisk mistanke Såfremt slagteriets personale får mistanke om,  

 at et dyr lider af TSE, eller såfremt veterinærkontrollen i  

 forbindelse med det levende syn får mistanke om, at et dyr lider af  

 TSE, skal fødevareregionen inddrages.
Blandt andet skal der  

 iværksættes en nærmere undersøgelse af det  

 pågældende dyr og leverandørbesætningen.  

 Såfremt mistanken ikke kan afvises ved at der kan stilles en anden klar  

 diagnose, skal dyret anses for at være mistænkt for at lide af  

 TSE.
Fødevareregionen skal aflive dyret, så vidt  

 muligt medicinsk.
Hovedet fra det mistænkte dyr skal indsendes til  

 undersøgelse på DVI.
Resten af dyret behandles som SRM.
Dyr fra besætninger under offentligt tilsyn Ved slagtning af dyr fra besætninger under  

 offentligt tilsyn pga. mistanke om TSE i får eller geder skal  

 fødevareregionen stå for udtagning af prøver fra  

 kvæg over 24 måneder samt får og geder over 18  

 måneder, såfremt sådanne dyr sendes til slagtning.
Fødevareregionen skal sikre sig, at prøverne  

 fremsendes til laboratoriet til undersøgelse.
Slagteriet kan  

 anføres som rekvirent, således at undersøgelsesresultatet  

 meddeles til slagteriet.
Alle dele af de dyr, hvorfra der udtages prøver til  

 undersøgelse, skal holdes tilbage under offentligt tilsyn, indtil  

 resultatet af undersøgelsen foreligger.
Fødevareregionen kan  

 dog tillade at SRM sendes til behandling på SRM-virksomhed før  

 resultatet foreligger, samt at andet materiale, som slagteriet ikke  

 ønsker bevaret, behandles som SRM.
Fødevareregionen kan desuden  

 tillade, at alle dele af dyret, som ved slagtedyrskontrollen er fundet at  

 kunne godkendes til menneskeføde, kan indlagres på et  

 køle- og fryselager uden for slagteriet, såfremt slagteriet ikke  

 selv råder over de nødvendige faciliteter.
Der skal  

 træffes aftale mellem de involverede fødevareregioner,  

 såfremt slagteri og køle- og fryselager ligger i forskellige  

 regioner.
For kvæg vil reglerne i  

 BSE-bekendtgørelsen4 være gældende.
Dette  

 indebærer bl.a., at foruden det dyr, hvorfra der er udtaget  

 prøve, skal også slagtekroppen fra det dyr, som er behandlet  

 på slagtelinien lige før og slagtekroppen af de 2 dyr, som er  

 behandlet på slagtelinien lige efter, holdes tilbage under offentligt  

 tilsyn.
Dyrearten af de 3 ekstra slagtekroppe er ligegyldig.
Såfremt  

 der er en passende afstand til slagtekroppen lige før, kan  

 fødevareregionen dog tillade, at denne slagtekrop ikke holdes tilbage.  

 Der skal være så stor afstand, at der ikke er risiko for  

 krydskontamination.
Der skal mindst være 3 tomme pladser, såfremt  

 der anvendes automatisk fremføring af slagtekroppene.  

 Fødevareregionen kan dog stille krav om større afstand,  

 såfremt der er behov for det.
De 2 efterfølgende slagtekroppe  

 skal under alle omstændigheder holdes tilbage, medmindre der foretages  

 normal rengøring og desinfektion af slagteriet før slagtningen  

 af disse dyr.
 Såfremt resultatet af hurtigtesten af et  

 undersøgt dyr er positivt, eller resultatet af den  

 efterfølgende videre undersøgelse ved et tvivlsomt resultat af  

 hurtigtesten er positivt, skal alle dele af dyret behandles som SRM.  

 Såfremt det undersøgte dyr er et kreatur, skal desuden de  

 tilbageholdte slagtekroppe af det dyr, som er behandlet på slagtelinien  

 lige før og de 2 dyr, som er behandlet på slagtelinien lige  

 efter, behandles som SRM.
 Fødevareregionen skal følge alle stadier i  

 behandlingen af dyr fra mistankebesætninger meget tæt.
Indberetning af slagtetal Ved den månedlige indberetning af slagtetal skal  

 slagteriet også indberette antal slagtede får og geder over 18  

 måneder.
Fødevareregionen skal indtaste disse oplysninger i  

 slagtetalsregisteret sammen med de øvrige slagtetalsoplysninger.
 Oplysningerne vil blive brugt i forbindelse med den  

 fremtidige tilrettelæggelse af TSE-overvågningsprogrammet for  

 får og geder.
Fødevaredirektoratet, den 26. marts  

 2002 P.D.V.Christian Halgaard /Tina Lund Jensen 1   TSE-forordningen: Europa-Parlamentets  

 og Rådets Forordning (EF) nr. 999/2001 af 22. maj 2001 om  

 fastsættelse af regler for forebyggelse af, kontrol med og udryddelse  

 af visse transmissible spongiforme encephalopatier (EF-tidende 2001 L 147, s.  

 1), som ændret ved Kommissionens forordning (EF) nr. 1248/2001 af 22.  

 juni 2001 om ændring af bilag III, bilag X og bilag XI til  

 Europa-Parlamentets og Rådets Forordning (EF) nr. 999/2001 af 22. maj  

 2001 om fastsættelse af regler for forebyggelse af, kontrol med og  

 udryddelse af visse transmissible spongiforme encephalopatier (EF-Tidende  

 2001 L 173, s. 12), Kommissionens Forordning (EF) nr. 1326/2001 af 29. juni  

 2001 om fastsættelse af overgangsforanstaltninger med henblik på  

 overgang til Europa-Parlamentets og Rådets Forordning (EF) nr. 999/2001  

 af 22. maj 2001 om fastsættelse af regler for forebyggelse af, kontrol  

 med og udryddelse af visse transmissible spongiforme encephalopatier og om  

 ændring af bilag VII og XI til forordningen (EF-Tidende 2001 L 177, s.  

 60) og Kommissionens forordning (EF) nr. 270/2002 af 14. februar 2002 om  

 ændring af Europa-Parlamentets og Rådets forordning (EF) nr.  

 999/2001 for så vidt angår specificeret risikomateriale og  

 epidemiologisk overvågning af transmissible spongiforme encephalopatier  

 og om ændring af forordning (EF) nr. 1326/2001 for så vidt  

 angår foder og markedsføring af får og geder samt  

 produkter heraf (EF-Tidende 2002 L 45, s.4).
