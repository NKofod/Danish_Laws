 Ved kgl. resolution af 25. januar 1950 har Danmark ratificeret ovennævnte  

 protokol, hvis tekst (* 1) lyder som følger:
 PROTOKOL om ændring af den i Paris den 18. maj 1904 afsluttede  

 internationale overenskomst om en ordning til undertrykkelse af den såkaldte  

 hvide slavehandel og om ændring af den i Paris den 4. maj 1910 afsluttede  

 internationale konvention til bekæmpelse af den hvide slavehandel.
 Under hensyn til, at der ved den i Paris den 18. maj 1904 undertegnede  

 internationale overenskomst om en ordning til undertrykkelse af den såkaldte  

 hvide slavehandel og den i Paris den 4. maj 1910 undertegnede internationale  

 konvention til bekæmpelse af den hvide slavehandel blev tildelt den franske  

 regering visse beføjelser, under hensyn til, at nævnte regering frivilligt  

 har tilbudt at overdrage de funktioner, den udøver i henhold til ovennævnte  

 overenskomster, til De Forenede Nationer, samt i betragtning af, at det er  

 hensigtsmæssigt, at De Forenede Nationer for fremtiden påtager sig disse  

 funktioner, er deltagerne i nærværende protokol blevet enige om følgende  

 bestemmelser.
 Artikel 1.
 Deltagerne i nærværende protokol forpligter sig til indbyrdes, hver især  

 med hensyn til de overenskomster, hvori de er deltagere, og i  

 overensstemmelse med nærværende protokols bestemmelser, at tillægge de i  

 tillægget til nærværende protokol indeholdte ændringer til disse  

 overenskomster fuld retskraft og bringe dem til anvendelse på behørig måde.
 Artikel 2.
 Generalsekretæren skal udarbejde de i overensstemmelse med nærværende  

 protokol reviderede tekster til den internationale overenskomst af 18. maj  

 1904 om en ordning til undertrykkelse af den såkaldte hvide slavehandel og  

 til den internationale konvention af 4. maj 1910 til bekæmpelse af den hvide  

 slavehandel og skal fremsende genparter til underretning for regeringerne i  

 enhver stat, der er medlem af De Forenede Nationer, og i hver af de  

 ikke-medlemsstater, hvem det står åbent at underskrive eller antage  

 protokollen. han skal også opfordre deltagerne i enhver af de overenskomster,  

 der ændres ved nærværende protokol, til at bringe den eller disse  

 overenskomsters reviderede tekst i anvendelse, så snart ændringerne er trådt  

 i kraft, selv om de endnu ikke måtte have set sig i stand til at blive  

 deltagere i nærværende protokol.
 Artikel 3.
 Nærværende protokol skal stå åben for underskrift eller antagelse af  

 enhver af deltagerne i den internationale overenskomst af 18. maj 1904 om en  

 ordning til undertrykkelse af den såkaldte hvide slavehandel eller den  

 internationale konvention af 4. maj 1910 til bekæmpelse af den hvide  

 slavehandel, til hvem generalsekretæren med dette formål har fremsendt en  

 genpart af nærværende protokol.
 Artikel 4.
 Stater kan blive deltagere i nærværende protokol ved:
 Antagelsen skal iværksættes ved deponering af et dokument i behørig form  

 hos De Forenede Nationers generalsekretær.
 Artikel 5.
 Nærværende protokol træder i kraft på den dato, på hvilken to eller flere  

 stater er blevet deltagere i den.
 De i tillægget til nærværende protokol indeholdte ændringer træder  

 forsåvidt angår den internationale overenskomst af 18. maj 1904 om en ordning  

 til undertrykkelse af den såkaldte hvide slavehandel i kraft, når tyve  

 deltagere i nævnte overenskomst er blevet deltagere i nærværende protokol, og  

 forsåvidt angår den internationale konvention af 4, maj 1910 til bekæmpelse  

 af den hvide slavehandel, når tyve deltagere i denne er blevet deltagere i  

 nærværende protokol; som følge deraf bliver enhver stat, der bliver deltager  

 i overenskomsten eller konventionen, efter at ændringerne dertil er trådt i  

 kraft, deltager i overenskomsten eller konventionen, således som den er  

 ændret.
 Artikel 6.
 Såsnart de i tillægget til nærværende protokol indeholdte ændringer  

 vedrørende enten overenskomsten eller konventionen er trådt i kraft, skal den  

 franske regering hos De Forenede Nationers generalsekretær deponere  

 originalen til den af de to overenskomster, som ovennævnte ændringer angår,  

 tillige med de forskellige aktstykker, som befandt sig i dens varetægt i  

 kraft af de af den udøvede funktioner.
 Artikel 7.
 I overensstemmelse med artikel 102, stk. 1, i De Forenede Nationers pagt  

 og de i tilknytning dertil af plenarforsamlingen vedtegne regulativer  

 bemyndiges De Forenede Nationers generalsekretær til at iværksætte  

 registrering af nærværende protokol og de ved denne protokol i overenskomsten  

 og konventionen foretagne ændringer på de respektive datoer for deres  

 ikrafttræden og til at offentliggøre protokollen og den ændrede tekst til  

 overenskomsten og konventionen så snart som muligt efter registreringen.
 Artikel 8.
Nærværende protokol, hvis engelske, franske, kinesiske, russiske og  

 spanske tekster er lige autentiske, skal deponeres i arkivet i De Forenede  

 Nationers sekretariat.
Da overenskomsten og konventionen, der ændres i  

 overensstemmelse med tillægget, kun er affattet i det franske sprog, skal  

 tillæggets franske tekst være den autentiske tekst, medens de engelske,  

 kinesiske, russiske og spanske tekster betragtes som oversættelser.
En  

 bekræftet genpart af protokollen, heri indbefattet tillægget, skal af  

 generalsekretæren sendes til hver af deltagerne i den internationale  

 overenskomst af 18. maj 1904 om en ordning til undertrykkelse af den såkaldte  

 hvide slavehandel eller i den internationale konvention af 4. maj 1910 til  

 bekæmpelse af den hvide slavehandel samt til alle medlemmer af De Forenede  

 Nationer.
 Til bekræftelse heraf har de undertegnede, der dertil er behørigt  

 bemyndiget af deres respektive regeringer, underskrevet nærværende protokol  

 på den dato, der er angivet ud for deres respektive underskrifter.
 Udfærdiget i Lake Success, New York, den 4. maj 1949.
 TILLÆG TIL PROTOKOLLEN.
 1. International overenskomst om en ordning til undertrykkelse af den  

 såkaldte hvide slavehandel, underskrevet i Paris den 18. maj 1904.
 Artikel 7 skal lyde således:
»Stater, der ikke har undertegnet nærværende overenskomst, kan  

 tiltræde den.
For at opnå dette skal de tilkendegive deres hensigt overfor De  

 Forenede Nationers generalsekretær, som da meddeler dette til alle de  

 kontraherende stater og til alle De Forenede Nationers medlemmer.« 2. International konvention til bekæmpelse af den hvide slavehandel,  

 underskrevet i Paris den 4. maj 1910.
 Artikel 4 skal lyde således:
»De kontraherende deltagere skal gennem De Forenede Nationers  

 generalsekretær underrette hverandre om de love, der allerede måtte være  

 eller fremtidig måtte blive vedtaget i deres stater vedrørende det i  

 nærværende konvention omhandlede emne.« Artikel 8. Første stykke skal lyde således:
»Stater, der ikke har undertegnet nærværende konvention, har adgang  

 til at tiltræde den.
For at opnå dette skal de tilkendegive deres hensigt ved  

 et dokument, der skal deponeres i De Forenede Nationers arkiv.
De Forenede  

 Nationers generalsekretær skal tilstille hver enkelt af de kontraherende  

 stater og alle De Forenede Nationers medlemmer en bekræftet genpart heraf, og  

 skal samtidig underrette dem om datoen for deponeringen.
I  

 tiltrædelsesdokumentet skal der tillige gives oplysning om de love, der i den  

 tiltrædende stat er vedtaget, forsåvidt angår det i nærværende konvention  

 omhandlede emne.« Artikel 10. Andet stykke skal lyde således:
»Opsigelsen skal tilkendegives ved et dokument, der skal deponeres i  

 De Forenede Nationers arkiv.
De Forenede Nationers generalsekretær skal  

 tilstille hver enkelt af de kontraherende stater og alle De Forenede  

 Nationers medlemmer en bekræftet genpart heraf og skal samtidig underrette  

 dem om datoen for deponeringen.« Artikel 11.
 Første stykke skal lyde således:
»Dersom en kontraherende stat ønsker, at nærværende konvention skal  

 sættes i kraft i en eller flere af dens kolonier, besiddelser eller  

 konsularjurisdiktioner, skal den tilkendegive sin hensigt i så henseende ved  

 et dokument, der skal deponeres i De Forenede Nationers arkiv.
De Forenede  

 Nationers generalsekretær skal tilstille hver enkelt af de kontraherende  

 stater og alle De Forenede Nationers medlemmer en bekræftet genpart heraf og  

 skal samtidig underrette dem om datoen for deponeringen.« Femte stykke skal lyde således:
»En kontraherende stats opsigelse af konventionen, forsåvidt angår en  

 eller flere af dens kolonier, besiddelser eller konsularjurisdiktioner, skal  

 finde sted under de former og på de betingelser, som er fastsat i nærværende  

 artikels første stykke.
Den træder i kraft et år efter den dato, på hvilken  

 opsigelsesdokumentet er blevet deponeret i De Forenede Nationers arkiv.« Protokollen er foruden af Danmark blevet endelig tiltrådt af følgende  

 stater:
 Australien, Canada, Ceylon, Chile, Finland, De Forenede Stater, Frankrig,  

 Indien, Irak, Kina, Nederlandene, Norge, Schweiz, Storbritannien, Tyrkiet,  

 Ægypten og Østrig.
 Følgende lande har underskrevet protokollen under forbehold af  

 ratifikation:
 Belgien, Brasilien, Cuba, Czekoslovakiet, Iran, Jugoslavien, Luxembourg,  

 Pakistan og Den sydafrikanske Union.
 Protokollen er i medfør af artikel 5, stk. 1, trådt i kraft den 4. maj  

 1949. Danmarks ratifikationsdokument deponeredes hos De Forenede Nationers  

 generalsekretær den 1. marts 1950.
 De i tillægget til protokollen indeholdte ændringer til den i Paris den  

 18. maj 1904 afsluttede internationale overenskomst om en ordning til  

 undertrykkelse af den såkaldte hvide slavehandel, hvilken overenskomst er  

 ratificeret af Danmark den 23. august 1904, jfr. bekendtgørelse nr. 57 af 7.  

 april 1905, samt de i tillægget til protokollen indeholdte ændringer til den  

 i Paris den 4. maj 1910 afsluttede internationale konvention til bekæmpelse  

 af den hvide slavehandel, hvilken konvention er ratificeret af Danmark den  

 11. april 1931, jfr. bekendtgørelse nr. 300 af 27. november 1931, er i medfør  

 af protokollens artikel 5, stk. 2, trådt i kraft den 1. marts 1950.
 Hvilket herved bringes til almindelig kundskab.
 Udenrigsministeriet, den 9. juni 1951.
 Ole Bjørn Kraft.
 (* 1) Kun den franske tekst med oversættelse til dansk gengives her.
