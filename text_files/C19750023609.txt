(Til alle amtsråd og  

 kommunalbestyrelser) Almindelige bestemmelser om lønanciennitet.
§ 1.  En tjenestemands lønanciennitet er den forløbne  

 tid efter det tidspunkt, fra hvilket han er eller efter reglerne i dette  

 cirkulære anses for at være indtrådt i den lønramme, hvortil hans stilling er  

 henført.
Lønancienniteten regnes fra den 1. i en måned.
 § 2.  En tjenestemand optjener lønanciennitet svarende  

 til det tidsrum, i hvilket han varetager sin stilling.
Stk. 2.  Den tid, i hvilken en tjenestemand udfører  

 tjeneste med mindst halvdelen af fuld tjenestetid eller gør midlertidig  

 tjeneste i anden stilling i henhold til tjenestemandslovens § 11, indgår  

 uafkortet i lønancienniteten.
Det samme gælder fravær under ferie, sygdom,  

 svangerskab og fødsel eller under aftjening af værnepligt samt fravær under  

 suspension eller under ekstraordinær tjenestefrihed, for hvilken det i medfør  

 af tjenestemandslovens § 58, stk. 4, er bestemt, at tjenestemanden bevarer  

 lønancienniteten.
 Stk. 3.  Den tid, i hvilken en tjenestemand udfører  

 tjeneste med en tjenestetid, der er nedsat til mindre end halvdelen, indgår  

 tilsvarende nedsat i lønancienniteten.
 § 3.  Den lønmæssige placering inden for lønrammer,  

 der består af mere end eet løntrin, fastsættes i forhold til den opnåede  

 lønanciennitet, således at tjenestemanden efter hver 2 års opnået  

 lønanciennitet henføres til aflønning på det nærmest højere løntrin inden for  

 lønrammen.
Forhøjet lønanciennitet ved første  

 ansættelse og genansættelse som § 4.  Ved første ansættelse eller genansættelse i  

 stillinger som børnehaveklasseleder og småbørnslærerinde eller  

 lærer/overlærer kan tidligere virksomhed medregnes i lønancienniteten efter  

 de i §§ 5 og 16, henholdsvis §§ 6 og 7, fastsatte regler.
Stk. 2.  Såfremt tjenestemandens lønanciennitetsgivende  

 virksomhed er udført før 1. juli 1969, opsummeres først eventuel virksomhed  

 før 1. april 1958, og omregning sker efter oversigten i bilaget til  

 nærværende cirkulære.
Derefter opsummeres virksomhed indtil 1. juli 1969, den  

 omregnede virksomhed før 1. april 1958 tillægges, og indplacering i det  

 nuværende lønsystem foretages på grundlag af oversigten i bilaget  

 Lønanciennitetsgivende virksomhed efter 1. juli 1969 medregnes med det  

 faktiske tidsrum.
 Stk. 3.  Såfremt den beregnede lønanciennitet medfører,  

 at tjenestemanden skal placeres i en af de lønrammer, hvortil oprykning kun  

 kan ske, såfremt tjenestemandens tjenstlige forhold i enhver henseende har  

 været tilfredsstillende, forudsættes det, at de indstillende og ansættende  

 myndigheder ved indstillingen/ansættelsen på grundlag af foreliggende  

 anbefalinger m.m. har taget stilling til tilstedeværelsen af den nævnte  

 kvalifikationsbetingelse.
 § 5.  Ved ansættelse i en stilling som  

 børnehaveklasseleder medregnes tidligere undervisningsvirksomhed o.lign. som  

 anciennitetsgivende efter følgende regler:
 Stk. 2.  Tidligere ansættelse som tjenestemand i  

 folkeskolen i Danmark, herunder Færøerne og Grønland, medregnes, jfr. dog § 4  

 stk. 2 og 3. Ansættelse med nedsat tjenestetid medregnes i overensstemmelse  

 med § 2 stk. 2 og 3, dog således at sådan ansættelse, der ligger forud for  

 nærværende cirkulæres ikrafttræden, i alle tilfælde medregnes fuldt ud.
 Stk. 3.  For børnehaveklasseledere, der efter den 1.  

 august 1970 har haft ansættelse som vakancevikar i mindst 6 måneder ved samme  

 skolevæsen, gælder tilsvarende regler som anført i stk. 2.
 Stk. 4.  Virksomhed i folkeskolen, der er godkendt som  

 aspiranttjeneste (i tiden 1. april 1958-30. juni 1969) eller prøvetjeneste  

 (efter 1. juli 1969), medregnes ligeledes som anført i stk. 2.
Stk. 5.  Anden pædagogisk virksomhed ved et kommunalt  

 skolevæsen, en privat skole eller Grønlands skolevæsen samt pædagogisk  

 virksomhed i anerkendte børnehaver og fritidshjem eller ved andre anerkendte  

 forsorgsinstitutioner medregnes som lønanciennitetsgivende virksomhed under  

 forudsætning af, at virksomheden har omfattet mindst 2/3 af det for stillingen på  

 vedkommende tidspunkt fastsatte fulde timetal, at virksomheden har haft en sammenhængende varighed af mindst 6  

 måneder ved samme skolevæsen eller samme private skole m.v. - ved vekslende  

 timetal kan enkelte måneder af en sådan ansættelse medregnes, såfremt  

 løntimetallet i disse har udgjort mindst 2/3 af fuldt timetal - og at virksomheden er udført efter den pågældendes 22. år.
 § 6.  Ved ansættelse i stillinger som  

 småbørnslærerinde eller lærer/overlærer medregnes tidligere  

 undervisningsvirksomhed o.lign. som anciennitetsgivende efter følgende  

 regler:
 Stk. 2.  Tidligere ansættelse som tjenestemand i  

 folkeskolen i Danmark, herunder Færøerne og Grønland, medregnes, jfr. dog §  

 4, stk. 2 og 3. ansættelse med nedsat tjenestetid medregnes i  

 overensstemmelse med § 2, stk. 2 og 3, dog således at sådan ansættelse, der  

 ligger forud for nærværende cirkulæres ikrafttræden, i alle tilfælde  

 medregnes fuldt ud.
 Stk. 3.  Tidligere ansættelse som timelærer i  

 folkeskolen, hvorunder der har været oppebåret alderstillæg (efter 1. august  

 1970), medregnes ligeledes som anført under stk. 2.
 Stk. 4.  Virksomhed, der er godkendt som  

 aspiranttjeneste (i tiden 1. april 1958-30. juni 1969) eller prøvetjeneste  

 (efter 1. juli 1969), medregnes ligeledes som anført i stk. 2.
Stk. 5.  Anden undervisningsvirksomhed, herunder  

 virksomhed som timelærer forud for 1. august 1970, ved det kommunale  

 skolevæsen, anerkendte skoler eller eksamenskursus i Danmark, herunder  

 Færøerne og Grønland, samt ved de af Dansk Skoleforening administrerede  

 skoler i Sydslesvig, medregnes under forudsætning af, at virksomheden har omfattet mindst 2/3 af det for vedkommende  

 stilling på det pågældende tidspunkt fastsatte fulde løntimetal eller - hvor  

 intet bestemt løntimetal er fastsat - mindst 2/3 af det for lærere i  

 folkeskolen på vedkommende tidspunkt gældende normale løntimetal (* 1) at ansættelsen har haft en sammenhængende varighed af mindst 6  

 måneder ved samme skolevæsen eller institution - ved vekslende timetal kan  

 enkelte måneder af en sådan ansættelse medregnes, såfremt løntimetallet i  

 disse har udgjort mindst 2/3 af fuldt timetal - og at virksomheden er udført efter den pågældendes 22. år.
Stk. 6.  Videreuddannelse ved Danmarks Lærerhøjskole,  

 Danmarks Højskole for Legemsøvelser eller ved andre godkendte  

 videreuddannelsesinstitutioner for lærere medregnes i lønancienniteten ved  

 senere ansættelse som tjenestemand under forudsætning af, at den pågældende  

 efter mindst 2 års lærervirksomhed i folkeskolen har gennemført sådan  

 videreuddannelse med tjenestefrihed fra den nævnte tjeneste.
Der vil dog  

 efter omstændighederne kunne bortses fra kravet om 2 års forudgående  

 ansættelse i folkeskolen, såfremt den pågældende efter henstilling fra  

 vedkommende kommunale skolemyndigheder har deltaget i et anerkendt kursus.
 Stk. 7.  Undervisningsvirksomhed i foreninger,  

 organisationer o.lign., i udlandet og på skibe samt anden pædagogisk  

 virksomhed end undervisning kan medregnes efter undervisningsministeriets  

 bestemmelse i det enkelte tilfælde.
§ 7.  Tidsrum, i hvilke en børnehaveklasseleder eller  

 en lærer forud for tjenestemandsansættelse har været indkaldt til aftjening  

 af værnepligt, medregnes i lønancienniteten under forudsætning af, at han  

 enten forud for indkaldelsen har virket som børnehaveklasseleder eller lærer  

 ved en af de i §§ 5 og 6 nævnte skoler i tilsammen mindst 2 måneder med  

 mindst 2/3 af fuldt timetal, eller at han ved værnepligttjenestens afslutning  

 vender tilbage til den skole eller det kommunale skolevæsen, hvor han  

 umiddelbart forud for indkaldelsen virkede som børnehaveklasseleder eller  

 lærer med mindst 2/3 af fuldt timetal.
Det er en forudsætning for anvendelse  

 af nærværende bestemmelse, at der højst er forløbet en halv måned mellem  

 fratrædelsen af den seneste stilling med ovennævnte timetal og  

 værnepligttjenestens påbegyndelse, og at der højst er forløbet en måned  

 mellem værnepligttjenestens ophør og genoptagelsen af virksomhed med  

 ovennævnte timetal.
Har der inden for de anførte frister været skoleferie af  

 mindst en uges varighed, forlænges fristerne tilsvarende.
 § 8.  Ved opgørelsen af den lønanciennitetsgivende  

 virksomhed iagttages følgende:
 Lønanciennitet ved overgang til anden  

 stilling m.v.
 § 9.  En tjenestemand, der overgår til ansættelse i en  

 anden tjenestemandsstilling, der er henført til samme lønramme som den  

 hidtidige, får ved ansættelsen samme lønanciennitet, som er opnået under  

 ansættelsen i den hidtidige stilling.
 § 10.  En tjenestemand, der overgår til lønmæssig  

 placering i en højere lønramme end den hidtidige, får en lønanciennitet, som  

 svarer til, at han opnår den løn inden for den højere lønramme, der ligger  

 nærmest over den senest opnåede løn i den lavere lønramme.
Stk. 2.  Lønnen, der lægges til grund ved lønmæssig  

 placering i henhold til stk. 1, omfatter årslønnen i lønrammerne med  

 eventuelt generelt og særligt tillæg.
Der bortses dog fra særlige tillæg, som  

 har til forudsætning, at der gælder en særlig arbejdsmæssig forpligtelse,  

 f.eks. i form rådighedstjeneste eller opgaver ud over normal tjeneste.  

 Lønmæssig placering kan dog ikke ske på et skalatrin i den højere lønramme  

 under det sidst opnåede skalatrin i den lavere lønramme.
Stedtillæg og  

 almindeligt, ikke-pensionsgivende tillæg tages ikke i betragtning.
 Stk. 3.  Lønancienniteten fastsættes i øvrigt sådan, at  

 tjenestemanden, såfremt han i sit hidtidige lønforløb ved alderstillæg ville  

 have opnået en løn incl. særligt tillæg som nævnt i stk. 2, der svarer til  

 eller er højere end den løn med eventuelt særligt tillæg, som han oppebærer  

 efter placering i den højere lønramme, fra samme tidspunkt opnår alderstillæg  

 inden for den højere lønramme.
 § 11.  En tjenestemand, der overgår til en stilling, i  

 hvilken oprykning fra en lønramme til en højere ifølge lov, aftale eller  

 anden godkendt ordning finder sted efter anciennitet og under forudsætning af  

 tilfredsstillende tjenstlige forhold, og som er klassificeret med en højere  

 slutløn end den hidtidige stilling, placeres inden for den nye stillings  

 samlede lønforløb i overensstemmelse med reglerne i § 10.
§ 12.  En tjenestemand, der overgår til en stilling,  

 som er henført til en lavere lønramme end den hidtidige, får samme  

 lønanciennitet, som han ville have haft, såfremt han på det tidspunkt, da  

 hans indtræden i den højere lønramme fandt sted, var overgået til en stilling  

 i den lavere lønramme.
Den dertil svarende lønanciennitet i den lavere  

 lønramme forøges med den lønanciennitet, der er optjent under den  

 tilbagelagte ansættelse i den højere lønramme.
 Stk. 2.  Ved overgang til en stilling som nævnt i § 11,  

 men som er klassificeret med en lavere slutløn end den hidtidige, foretages  

 lønmæssig placering inden for den nye stillings samlede lønforløb i  

 overensstemmelse med stk. 1.
§ 13.  Ved ansættelse i en stilling som  

 lærer/overlærer i lønrammerne 18/26 (ved en fast øvelsesskole) tildeles der  

 tjenestemanden den lønanciennitet, som han har eller ville få tillagt i en  

 stilling som lærer/overlærer i lønrammerne 13/21/23 med fradrag af 2 år.
For  

 lærere med 2 års lønanciennitet og derunder i lønramme 13 beregnes  

 lønancienniteten i lønramme 18 fra ansættelsestidspunktet.
 Stk. 2.  Ved overgang fra en stilling som  

 lærer/overlærer i lønrammerne 18/26 (ved en fast øvelsesskole) til en  

 stilling som lærer/overlærer i lønrammerne 13/21/23 beregnes lønancienniteten  

 efter reglerne i § 12.
Særlige regler om overgang til anden  

 stilling § 14.  Ved ansættelse som tjenestemand i folkeskolen  

 af personer, som umiddelbart før ansættelsen er ansat som lærer/overlærer 1)  

 i Københavns kommune, 2) i kommuner, i hvilke der i medfør af  

 tjenestemandslovens § 37 ydes kommunale løntillæg til stillinger som  

 tjenestemand m.m. i folkeskolen, eller 3) ved forsorgsinstitutioner, private  

 skoler el. lign., sker indplacering på grundlag af den lønanciennitet, som  

 tjenestemanden ville have haft, såfremt han havde været ansat som  

 lærer/overlærer i lønrammerne 13/21/23 i folkeskolen uden for de nævnte  

 kommuner.
 Personlige tillæg.
 § 15.  Såfremt en tjenestemand, der i medfør af  

 tjenestemandslovens §§ 12 og 13 sammenholdt med § 59, stk. 2, eller i øvrigt  

 af anden ham utilregnelig årsag er overgået til ansættelse i en stilling i en  

 lavere lønramme end den hidtidige, ville have opnået alderstillæg under  

 fortsat ansættelse i den hidtidige stilling, indgår sådant alderstillæg i  

 opgørelsen af lønforskel, der udlignes gennem ydelse af personligt tillæg i  

 henhold til tjenestemandslovens § 55.
 Ikrafttrædelses- og overgangsregler.
 § 16.  Cirkulæret har virkning fra den 1. januar 1976.
 Stk. 2.  For børnehaveklasseledere, der er ansat inden  

 den 1. januar 1976, foretages med virkning fra dette tidspunkt ny  

 beregregning af lønancienniteten i overensstemmelse med foranstående regler,  

 jfr. dog stk. 4 og 5.
Stk. 3.  Ved den nye beregning af lønancienniteten i  

 henhold til stk. 2 ydes der inden for slutlønnen i lønrammerne 7/12 et  

 midlertidigt personligt, ikke-pensionsgivende tillæg til udligning af  

 eventuel lønnedgang.
Det personlige tillæg bortfalder helt eller delvist ved  

 opnåelse af højere pensionsgivende lønindtægt, højere generelle eller særlige  

 tillæg eller højere stedtillæg.
 Stk. 4.  Børnehaveklasseledere, der uden afbrydelse har  

 været ansat i folkeskolen fra et tidspunkt, der ligger før den 1. juli 1969,  

 og som i henhold til tidligere gældende bestemmelser har haft fastsat en  

 lønanciennitet, som er gunstigere end ancienniteten beregnet efter  

 foranstående regler, bevarer den hidtil fastsatte anciennitet, så længe de  

 pågældende uden afbrydelse forretter tjeneste i  

 børnehaveklasselederstillinger i folkeskolen.
 Stk. 5.  Småbørnslærerinder, som før 1. januar 1976 er  

 overgået direkte fra en småbørnslærerindestilling til en stilling som  

 børnehaveklasseleder - samt efter 1. august 1970 til ansættelse som  

 vakancevikar - og hvis lønanciennitet er fastsat i henhold til § 43, stk. 4,  

 i lærerlønningsloven af 7. juni 1958, bevarer denne lønanciennitet, såfremt  

 den er gunstigere end den, de ville få tillagt efter foranstående regler.
 § 17.  Følgende cirkulærer m.v. ophæves: Cirkulære nr.  

 123 af 20 maj 1960 om lønningsanciennitet m.v. for folkeskolens lærere  

 bortset fra § 2.
Cirkulære nr. 187 af 6. august 1968 om ansættelsesvilkårene for ledere af  

 børnehaveklasser i folkeskolen, afsnit 1.c.
Undervisningsministeriets  

 cirkulæreskrivelse af 10. december 1971 om ændret lønanciennitet for visse  

 lærere i folkeskolen.
 Undervisningsministeriet, den 16.  

 december 1975.
 P.M.V.
 E.B.
 Hanne Saunte.
 Bilag.
 Oversigt over indplacering i henhold til lærerlønningsloven af 7. juni  

 1958, § 48, og lønnings- og klassificeringsloven af 18. juni 1969 m.v.
 Børnehaveklasseledere.
 Pr. 1. april 1958.
--------------------------------------------------------------------- Lønanciennitetsgivende virksomhed tidtil 1.4.58 medregnes i løn- Tjenestealder fra Antal år og mdr. (incl. asp.tj) anc.med --------------------------------------------------------------------- Pr. 1. juli 1969.
A.
Børnehaveklasseledere m. udd. fra børnehave- el. fritidspæd.sem B.
Børnehaveklasseledere med småbørnslærerindeuddannelse.
 Småbørnslærerinder.
 Pr. 1. april 1958.
 Pr. 1. juli 1969.
 Pr. 1. april 1973 tillægges der samtlige småbørnslærerinder yderligere 2  

 års lønanciennitet.
 Lærere/overlærere.
 Pr. 1. april 1958.
 Pr. 1. juli 1969.
 Pr. 1. april 1971 tillægges de lærere, der fra 4. løntrin i  

 henholdsvis 2. og 3. lønningsklasse i lærerlønningsloven af 7. juni 1958 pr.  

 1. juli 1969 blev indplaceret på 4. løntrin i lønramme 13 med lønanciennitet  

 fra 1. april 1962 eller tidligere, yderligere 1 års lønanciennitet Lærere,  

 der på grund af tjenestefrihed i uddannelsesøjemed pr. 1. juli 1969 er blevet  

 indplaceret på 4. løntrin i lønramme 13 med lønanciennitet fra et senere  

 tidspunkt end 1. april 1962, men som iøvrigt opfyldte betingelserne som nævnt  

 ovenfor, kan efter ansøgning få tillagt 1 års lønanciennitet.
 Pr. 1. april 1973 tillægges de lærere, der fra 2. løntrin i  

 henholdsvis 2. og 3. lønningsklasse i lærerlønningsloven af 7. juni 1958 pr.  

 1. juli 1969 blev indplaceret på 1. løntrin i lønramme 13 med lønanciennitet  

 fra 1. august 1967 til 1. juni 1969, yderligere seks måneders lønanciennitet.
 (* 1) Pligtigt løntimetal for folkeskolens lærere:
