Bekendtgørelse om ændring af bekendtgørelse om kompensation for tab ved aflysning af større arrangementer fra september 2020 til og med december 2020 som følge af COVID-19-afværgeforanstaltninger § 1 I bekendtgørelse nr. 1820 af 3. december 2020 om kompensation for tab ved aflysning af større arrangementer fra september 2020 til og med december 2020 som følge af COVID-19-afværgeforanstaltninger, som ændret ved bekendtgørelse nr. 18 af 7. januar 2021, foretages følgende ændringer:
 1. Indledningen affattes således:
»I medfør af § 3, stk. 1, § 7, stk. 4, og § 23, stk. 3, i lov nr. 1518 af 18. december 2018 om erhvervsfremme, akt nr. 106 af 12. marts 2020, akt nr. 189 af 4. juni 2020, akt nr. 301 af 17. september 2020, akt nr. 35 af 12. november 2020 og akt nr. 138 af 12. januar 2021, fastsættes:« 2. I titlen ændres »december 2020« til: »februar 2021«.
 3. I § 1, stk. 2, og § 5, stk. 8, ændres »31. december 2020« til: »28. februar 2021«.
 4. § 5, stk. 4, 1. pkt., affattes således:
»Retten til kompensation efter reglerne i denne bekendtgørelse er betinget af, at arrangøren for det indkomstår, henholdsvis 2020 og 2021, der modtages kompensation for, har betalt eller vil betale den skat, som denne er forpligtet til i henhold til gældende internationale aftaler og nationale regler.« 5. I § 5, stk. 9, nr. 1, udgår: »eller«.
 6. I § 5, stk. 9, nr. 2, udgår efter »stk. 3-6«: ».« og indsættes: », eller«.
 7. I § 5, stk. 9, indsættes som nr. 3:
»3) udgifterne er direkte relateret til et arrangement, der er aflyst eller udskudt som følge af indførelsen af skærpede midlertidige COVID-19-relaterede restriktioner den 7. december 2020, jf.
Sundheds- og Ældreministeriets bekendtgørelse nr. 1851 af 8. december 2020 om ændring af bekendtgørelse om forbud mod større forsamlinger og mod adgang til og restriktioner for lokaler og lokaliteter i forbindelse med håndtering af covid-19 med senere ændringer eller senere beslægtede bekendtgørelser, jf. § 5, stk. 3-6.« 8. § 8, stk. 4, affattes således:
»Stk. 4. Ansøger skal i ansøgningen under strafansvar, jf. § 15, på tro og love endvidere erklære, at arrangøren for det indkomstår, henholdsvis 2020 og 2021, der modtages kompensation for, har betalt eller vil betale den skat, som denne er forpligtet til i henhold til gældende internationale aftaler og nationale regler, jf. § 5, stk. 4, og at ejerskabsstrukturen ikke er blevet tilrettelagt med opfyldelse af betingelsen i § 5, stk. 4, jf. § 5, stk. 5, som hovedformål eller et af hovedformålene.« § 2 Stk. 1. Bekendtgørelsen træder i kraft den 17. februar 2021.
 Stk. 2. Arrangører, der på ikrafttrædelsestidspunktet for denne bekendtgørelse, jf. stk. 1, har fået udbetalt kompensation efter bekendtgørelse nr. 1820 af 3. december 2020 med senere ændringer, kan ansøge om efterregulering af det udbetalte beløb efter denne bekendtgørelse.
