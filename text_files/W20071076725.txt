Klage over en sygeplejerskes manglende henvisning til en læge efter telefonisk konsultation Nævnet fandt ikke grundlag at kritisere sygeplejersken for hendes rådgivning af patienten i forbindelse med den sidstnævnte telefonsamtale.
Nævnet fandt derimod grundlag for at kritisere sygeplejersken for hendes journalføring af telefonsamtalen.
Nævnet lagde ved afgørelsen af sagen vægt på, at sygeplejersken havde oplyst patienten om, at der ikke var nogen ortopædkirurger tilstede på hospitalet og vejledt patienten om, at kontakte egen læge eller skadestuen.
Nævnet lagde endvidere vægt på, at sygeplejersken ved patientens henvendelse havde orienteret en af speciallægerne og forklaret situationen.
 Nævnet fandt endvidere, at sygeplejersken burde have journalført telefonsamtalerne med patienten, da der var tale om oplysninger, der kunne have betydning for den kommende behandling af patienten.
