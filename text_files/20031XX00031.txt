Skriftlig fremsættelse (9. oktober 2003) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
 Forslag til lov om  


  

 ændring af selskabsskatteloven,  

 fusionsskatteloven og ligningsloven (Indgangsværdier for  

 afskrivningsberettigede aktiver samt creditlempelse ved sambeskatning)  


                                                                          .
(Lovforslag nr.
L 27).
 Lovforslaget går ud på at lukke to huller i  

 selskabsbeskatningen.
For det første sikres, at der ikke ved skattefrie  

 omstruktureringer af selskaber i udlandet kan ske en gratis opskrivning af de  

 skattemæssige værdier, inden aktiverne inddrages under dansk beskatning.  

 Lovforslaget er foranlediget af en konkret sag i Ligningsrådet, hvor en  

 koncern  

 gratis har fået forøget afskrivningsgrundlaget med et meget betydeligt beløb  

 som følge af en koncernintern omstrukturering.
Efter lovforslaget bliver  

 afskrivningsgrundlaget for udenlandske aktiver, der inddrages under dansk  

 beskatning, det samme, uanset om der er foretaget skattefri  

 omstruktureringer,  

 inden de afskrivningsberettigede aktiver inddrages under dansk beskatning.  

 Det  

 er herefter ikke muligt at afskrive på mere end de faktisk afholdte udgifter.  

 Endvidere sikres, at en koncern ikke ved skattefri omstrukturering kan  

 konvertere  

 ikke afskrivningsberettigede aktiver som f. eks oparbejdet goodwill til  

 erhvervet goodwill, der kan afskrives.
For det andet sikres, at den særlige genbeskatning af  

 udenlandske underskud ikke udhules vilkårligt.
Der gives nedslag for  

 udenlandsk  

 skat, derfor vil der være et incitament til at undlade at nedbringe den  

 udenlandske skat for at opnå størst muligt nedslag i den danske skat, indtil  

 den positive indkomst har udlignet underskuddet.
Dette medfører et dansk  

 skattetab på investeringer i udlandet, selvom investeringerne giver overskud.  

 Det foreslås derfor, at der højst kan gives nedslag for den udenlandske skat,  

 der ville være opkrævet, hvis der var afskrevet maksimalt efter udenlandske  

 regler.
Forslaget vil forhindre et utilsigtet provenutab.
Forslaget  

 har ikke væsentlige administrative konsekvenser.
Forslaget har virkning for  

 indkomstår, der påbegyndes efter fremsættelsen den 9. oktober 2003. For  

 immaterielle aktiver afstået efter denne dato kan der dog kun opnås  

 tabsfradrag  

 efter særlige regler.
For indkomstår, der ikke er udløbet inden den 9.  

 oktober  

 2003,  

    

  

 kan der afskrives efter de hidtil  

 gældende regler.
Lovforslaget har ikke været sendt i ekstern høring.
Til  

 gengæld sender skatteministeren lovforslaget på ekstern høring i forbindelse  

 med fremsættelsen.
Skatteministeren anmoder samtidigt Folketinget om at  

 udsætte  

 1. behandlingen af lovforslaget med 30 dage, herved får interessenter  

 mulighed  

 for at afgive kommentarer på lovforslaget og skatteministeren får mulighed  

 for  

 at tage stilling til disse høringskommentarer.
 Idet jeg i øvrigt henviser til bemærkningerne til  

 lovforslaget, skal jeg anbefale lovforslaget til Folketingets hurtige og  

 velvillige behandling.
