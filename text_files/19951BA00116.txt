Nr BSF 116 Forslag til folketingsbeslutning om undersøgelse af myndighedernes  

 handlinger eller undladelser i forbindelse med selskabstømning m.v.
Fremsat af Frank Aaen (EL) Søren Søndergaard (EL) den 21. marts 1996 Folketinget nedsætter i henhold til Folketingets forretningsordens § 7, stk. 6, et særligt udvalg bestående af 17 medlemmer.
 Udvalget skal undersøge og klarlægge begivenhedsforløbene hos  

 myndighederne i forbindelse med selskabstømning og anden form for økonomisk  

 kriminalitet m.v., herunder hvorfor der i visse tilfælde kunne gå flere år,  

 før der blev grebet ind fra politisk side.
 Udvalget afgiver en beretning over undersøgelsen.
Bemærkninger til forslaget Indledning Skattereglerne har i ofte haft store huller, der kunne udnyttes mere eller  

 mindre lovligt for at undgå at betale skat.
Ingen ved præcis, hvad  

 selskabstømning, skattegodtgørelse, udnyttelse af huller i  

 dobbeltbeskatningsaftaler, svindel og misbrug af afskrivningsregler,  

 10-mands-selskaber og en række andre tvivlsomme arrangementer har kostet  

 skatteyderne.
I pressen har været nævnt tal på 5-7 mia. kr.
Mindre beløb har  

 i andre sammenhænge udløst krav om placering af politisk ansvar.
 Enhedslisten foreslår, at der gennemføres en undersøgelse af forløbene hos  

 myndighederne i forbindelse med selskabstømning m.v.
 Enhedslisten finder, at en undersøgelse ud over at klarlægge det politiske  

 ansvar kan være med til at forbedre det politiske systems evne til at gribe  

 ind i sager af denne type.
Selskabstømning Selskabstømning i snæver forstand forekommer i forbindelse med handel med  

 overskudsselskaber, hvorved almindeligvis forstås selskaber, hvor den  

 erhvervsmæssige aktivitet er ophørt og selskabernes eneste aktiv hovedsagelig  

 er en likvid pengebeholdning og værdipapirer.
Endvidere påhviler der  

 selskabet en væsentlig skatteforpligtelse.
Selskabstømningen sker ved, at  

 selskabet købes til en overkurs, hvorefter køberen fjerner de likvide midler  

 og herefter ikke foretager sig mere.
Der har imidlertid været anvendt flere metoder, hvorved personer og  

 selskaber har kunnet undrage sig skat.
Af de vigtigste kan nævnes salg af  

 underskudsselskaber og misbrug af reglerne om skattegodtgørelse.
 Det har været et fælles træk, at metoderne har været brugt i årevis, før  

 der blev grebet ind.
De første selskabstømninger udnyttede typisk reglen om skattegodtgørelse,  

 som blev vedtaget i 1976. I 1983 rejstes den første sag om misbrug, og op  

 gennem 1980'erne blev der skrevet mere og mere om misbruget af denne  

 skatteregel.
Ordningen blev først afskaffet i januar 1991 og kunne via en  

 overgangsregel benyttes frem til den 31. marts 1992, dvs. ca. 10 år efter de  

 første alarmsignaler.
Fra 1982 til 1993 blev der udbetalt næsten 3 mia. kr. i  

 skattegodtgørelse.
I 1989-90 foretog bagmandspolitiet en undersøgelse og udarbejdede et  

 notat, hvor der blev advaret imod organiseret tømning af selskaber.
I 1990  

 besluttede Told & Skat at igangsætte en overvågning af handelen med  

 overskuds- og underskudsselskaber.
I 1991 og 1992 startede en række konkrete  

 sager, og i slutningen af 1992 lagdes der mere konkrete planer for en samlet  

 indsats imod selskabstømningerne.
I 1992 gennemførtes det første lovindgreb,  

 og det blev fulgt op med endnu et indgreb i sommeren 1994 - mange år efter,  

 at misbruget startede.
Undersøgelsens form I 1994 nedsatte regeringen et udvalg vedrørende undersøgelsesorganer  

 (Nordskovudvalget), som bl.a. fik til opgave at foretage en gennemgang og  

 vurdering af undersøgelsesorganer, der kan belyse og klarlægge forhold inden  

 for den statslige forvaltning.
Nordskovudvalget skal endvidere fremkomme med  

 forslag til eventuelle ændringer vedrørende anvendelsen af  

 undersøgelsesorganer.
Nordskovudvalgets betænkning forventes at foreligge i  

 løbet af foråret, hvorefter kommer den politiske behandling af betænkningen.  

 Da der således endnu ikke er taget stilling til, hvilken slags  

 undersøgelsesorganer der fremover kan anvendes ved mistanke om fejl og  

 forsømmelser i centraladministrationen, og da den hidtidige anvendelse af  

 kommissionsdomstole og undersøgelsesretter har været stærkt kritiseret,  

 foreslår Enhedslisten, at gennemførelsen af denne undersøgelse om  

 selskabstømning og anden økonomisk kriminalitet gennemføres af et  

 folketingsudvalg uanset de begrænsninger, en sådan undersøgelsesform  

 indebærer.
Enhedslisten foreslår, at undersøgelsen gennemføres af et særligt af  

 Folketinget nedsat udvalg, jf.
Folketingets forretningsordens § 7, stk. 6,  

 hvorefter Folketinget kan nedsætte særlige udvalg til belysning af enkelte  

 sager.
Enhedslisten er dog indstillet på, at undersøgelsen i stedet kan  

 foretages af Folketingets Skatteudvalg eller Erhvervsudvalg.
Det af Folketinget nedsatte udvalgs arbejde gennemføres som udgangspunkt  

 efter de principper, som gælder for almindelige udvalgsmøder.
Udvalget kan  

 dog træffe beslutning om den nærmere tilrettelæggelse af udvalgets arbejde,  

 herunder om offentlighed, ekspertbistand og arbejdsform i øvrigt.
Det  

 forudsættes, at regeringen medvirker ved fremskaffelsen af de nødvendige  

 oplysninger til belysning af begivenhedsforløbene.
 Udvalget skal undersøge og klarlægge begivenhedsforløbene hos  

 myndighederne i forbindelse med selskabstømning og anden økonomisk  

 kriminalitet m.v., herunder hvorfor ulovligheder og udnyttelse af huller i  

 lovgivningen foregik i flere år, før der blev grebet ind fra politisk side.
 Udvalget afgiver en beretning over udvalgets arbejde.
