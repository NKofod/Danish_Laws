 I tilslutning til de i KFF B. 20-1969 givne bestemmelser om ansættelse af  

 seniorsergenter fastsættes herved følgende vedr. seniorsergenters anvendelse:
 Seniorsergenter anvendes på arbejdsområder og i tjenestestillinger, der  

 svarer til deres uddannelse, erfaring og lønmæssige placering.
 I overensstemmelse hermed vil seniorsergenter eksempelvis kunne anvendes i  

 følgende tjenestestillinger:
 I hæren:
- som våben- og/eller garagemestre; - ved underafdelinger som delingsførere bortset fra førere for  

 specialafdelinger, sektionsførere m.v., stillingskommandører,  

 signalkontorbefalingsmænd samt som ammunitions- og forsyningsbefalingsmænd  

 m.v.; - i instruktørtjenesten ved skoler m.v.; - som instruktører ved køreskoler; - som ledere af undervisningsmaterielkontorer ved regimenter, ved  

 kommandantskaber, som stabsmedhjælpere samt som fototydere ved flyvevåbnet; - stillinger, der forudsætter en håndværksmæssig uddannelse som  

 sektionsførere m.v. i dækningsstyrken, holdledere m.v. ved lokalforvaltende  

 myndigheder, gruppeledere ved hærens skoleværksteder, faglærere ved  

 værkstedsskoler, echelonledere ved parkområder samt som mekanikere ved  

 hjemmeværnsregionsværksteder.
 I søværnet:
- ved operations- og våbentjenesten, den tekniske tjeneste samt  

 forvaltningstjenesten; - som instruktører inden for samtlige tjenestegrene; - som værkstedsledere ved mindre værksteder samt som værkstedsassistenter; - ved kommandantskaber; - som kasernemestre/banjermestre ved mindre landtjenestesteder; - som materielregnskabsførere ved mindre tjenestesteder og i skibe; - som delingsførere; - som ældste maskinbefalingsmand i mindre skibe; - som pjecekommandører/lokalildledere; - som vagtholdledere ved flåderadioer; - som garagemestre; - som kørelærere; - som kabysledere.
 I flyvevåbnet:
- stillinger, der forudsætter en håndværksmæssig eller anden teknisk  

 betonet uddannelse inden for tjenestefelterne: Elektronikteknik, raketteknik,  

 elteknik, flyteknik, jordudstyrs- og autoteknik; - stillinger inden for tjenestefelterne: Raketoperationstjeneste,  

 efterretnings- og sikkerhedstjeneste, fototjeneste, vejrtjeneste,  

 flyvekontroltjeneste, kontrol- og varslingstjeneste, signaltjeneste, ABC- og  

 redningstjeneste, redningsudstyrstjeneste, kørselstjeneste og  

 forsyningstjeneste; - stillinger som: Delingsførere og specialinstruktører i marktjeneste og  

 bevogtningstjeneste, stabshjælpere ved flyvestationer og kommandoer samt  

 kommandobefalingsmænd ved underafdelinger og mindre tjenestesteder; - i instruktørtjenesten ved skoler m.v.
I Forsvarets Intendanturkorps - i regnskabs- og intendanturtjenesten ved regioner, regimenter,  

 kommandantskaber og sejlende enheder samt på flådestationer, flyvestationer  

 og skoler m.v.; - som delingsførere ved korpsets rekrutkompagnier og  

 intendanturkompagnier; - i instruktørtjenesten ved korpsets skole; I Forsvarets Lægekorps:
- som næstkommanderende og sektionsførere ved sanitetsdelinger, -sektioner  

 og tilsvarende enheder; - ved depoter og infirmerier, når der til bestridelse af disse stillinger  

 forudsættes en særlig sanitetsfaglig uddannelse; - som våben- og garagemestre; - i instruktørtjenesten ved skoler; - ved undervisningsmaterielkontortjenesten og ved kommandantskaber.
 Anvendelsen i ovennævnte tjenestestillinger finder sted i det omfang, hvor  

 disse ikke af uddannelsesmæssige grunde bestrides af andet  

 befalingsmandspersonel.
E.
Ninn-Hansen.
