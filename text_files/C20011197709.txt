Aftale om vederlag til medlemmer af  

 lektorbedømmelsesudvalg ved folkeskolelærerseminarier,  

 ernærings- og husholdningsseminarier, pædagogseminarier,  

 håndarbejdsseminarier og sociale højskoler I henhold til § 45, stk. 1, i lov om tjenestemænd i staten,  

 folkeskolen og folkekirken, jf. lovbekendtgørelse nr. 678 af 17.  

 september 1998 samt i henhold til § 2, stk. 2, i den mellem Ministeriet for  

 Statens Lønnings- og Pensionsvæsen og tjenestemændenes  

 centralorganisationer indgåede hovedaftale af 27. oktober 1969 aftales  

 følgende:
 § 1. Aftalen finder anvendelse på  

 institutioner, der er omfattet af aftale af 5. marts 1992 om  

 stillingsstruktur ved folkeskolelærerseminarier, aftale af 2. juli 1992  

 om stillingsstruktur ved ernærings- og  

 husholdningsøkonomseminarier, protokollat af 23. juni 2000 om  

 stillingsstruktur ved seminarier, der uddanner pædagoger, protokollat  

 af 23. juni 2000 om stillingsstruktur ved håndarbejdsseminarier og  

 protokollat af 21. december 1999 om stillingsstruktur ved de sociale  

 højskoler.
 § 2. Til medlemmer af  

 lektorbedømmelsesudvalg ydes betaling efter sats B i  

 Finansministeriets cirkulære om censorvederlag med 8 censortimer pr.  

 bedømmelse.
 § 3. Der kan ikke ydes vederlag til medlemmer af  

 lektorbedømmelsesudvalg, der er ansat ved samme institution som den  

 adjunkt, der ansøger om lektorbedømmelse.
 § 4. Aftalen træder i kraft den 8. maj  

 2001.
 Stk. 2. Aftalen har virkning fra 1. januar 1995 ved  

 folkeskolelærerseminarier og ernærings- og  

 husholdningsøkonomseminarier, fra 1. januar 2000 ved de sociale  

 højskoler og fra 1. august 2000 ved pædagogseminarier og  

 håndarbejdsseminarier.
 Stk. 3. Aftalen kan af parterne opsiges med 3  

 måneders varsel.
København, den 8 maj 2001 Akademikernes Centralorganisation Undervisningsministeriet Svend M.
Christensen P.M.V.
 E.B.
