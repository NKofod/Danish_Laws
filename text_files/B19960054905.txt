(DCS1800UDBUD) I medfør af § 9 i lov nr. 468 af 12. juni 1996 om offentlig  

 mobilkommunikation fastsættes:
Anvendelsesområde og definitioner § 1.  Bekendtgørelsen omfatter rammerne for offentligt  

 udbud, foranstaltet af Telestyrelsen, af tilladelser til etablering og drift  

 af offentlige DCS1800-net med tilhørende basale tjenester samt den ledige  

 tilladelse til etablering og drift af det offentlige personsøgenet (ERMES)  

 med tilhørende basale tjenester.
 § 2.  DCS1800 står for D igitalt C  

 ellular S ystem og er et fælleseuropæisk digitalt system, der bygger  

 på GSM-teknologien, men anvender frekvenser i 1700- og 1800  

 MHz-frekvensområdet og er baseret på ETSI's GSM/DCS1800 standarder.
Stk. 2.  Ved DCS1800-net forstås et offentligt  

 mobilkommunikationsnet opbygget med DCS1800-teknologi i overensstemmelse med  

 de i stk. 1 nævnte standarder.
DCS1800-net kan i forbindelse med nærværende  

 offentlige udbud også omfatte faste radiobaserede abonnentnet (RLL) opbygget  

 med DCS1800-teknologi.
Stk. 3.  Ved basale mobiltjenester forstås grundlæggende  

 bærertjenester, tjenester og faciliteter på mobilkommunikationsområdet, der  

 er nødvendige for udbud af teletjenester til slutbrugere i form af tale,  

 datatransmission eller lignende gennem mobilkommunikationsnet, således at  

 slutbrugeren får mulighed for via en mobilterminal at kommunikere med andre  

 slutbrugere eller modtage information (f.eks. personsøgning). Adgang til  

 slutbrugeren forudsættes at ske via et eller flere numre, som indgår i den  

 nationale nummereringsplan.
Ved mobilkommunikationsnet forstås telenet der  

 danner grundlag for formidlingen af mobilkommunikationstjenester.
Stk. 4.  Ved en landsdækkende DCS1800-tilladelse forstås  

 en tilladelse med en betydelig geografisk og befolkningsmæssig dækning.  

 Kravene til landsdækning skal være mindre omfattende for DCS1800-net end for  

 de eksisterende GSM-net.
En nærmere præcisering af minimumskravene til  

 dækningsgrad og udbygningstakt foretages af Telestyrelsen i forbindelse med  

 udarbejdelsen af udbudsmateriale og fastsættelse af vilkår for de enkelte  

 tilladelser.
Stk. 5.  Ved en regional DCS1800-tilladelse forstås en  

 ikke-landsdækkende tilladelse af en størrelse, typisk et eller flere større  

 byområder eller områder med høj trafikintensitet.
En nærmere præcisering af,  

 hvad der forstås ved regionale tilladelser, samt minimumskravene til  

 dækningsgrad og udbygningstakt for regionale tilladelser, foretages af  

 Telestyrelsen i forbindelse med udarbejdelsen af udbudsmateriale og  

 fastsættelse af vilkår for de enkelte tilladelser.
 Stk. 6.  ERMES står for E uropean R adio  

ME ssaging S ystem og er et fælleseuropæisk digitalt  

 personsøgesystem.
Rammer for det offentlige udbud § 3.  Telestyrelsen forestår det offentlige udbud af  

 DCS1800-tilladelser.
Det offentlige udbud gennemføres i 2 runder.
 Stk. 2.  I første runde indhenter Telestyrelsen på  

 grundlag af et foreløbigt udbudsmateriale interessetilkendegivelser og  

 oplysninger om eventuelle afgørende forudsætninger for afgivelse eller  

 indhold af tilbud fra potentielle udbydere af DCS1800-net med tilhørende  

 basale tjenester.
 Stk. 3.  I anden runde indhenter Telestyrelsen på  

 grundlag af et endeligt udbudsmateriale, udformet bl.a. på grundlag af  

 interessetilkendegivelser, bindende tilbud fra potentielle udbydere af  

 DCS1800-net med tilhørende basale tjenester.
 Stk. 4.  Bindende tilbud kan kun afgives, hvis  

 tilbudsgiveren har afgivet en interessetilkendegivelse i første runde.
Stk. 5.  Tidsplanen for det offentlige udbud af DCS1800  

 og ERMES fremgår af bilag 1. Tidsplanen er vejledende for Telestyrelsens  

 gennemførelse af udbudet.
Telestyrelsen orienterer forskningsministeren, hvis  

 der kan forudses væsentlige overskridelser af tidsplanen.
 § 4.  Telestyrelsen forestår tillige et offentligt  

 udbud af en landsdækkende ERMES-tilladelse med tilhørende basale tjenester.  

 Udbudet gennemføres i en runde.
Stk. 2.  Udbudsmaterialet udarbejdes af Telestyrelsen.  

 Materialet vil i vidt omfang kunne udarbejdes i overensstemmelse med det  

 udbudsmateriale, som udgjorde grundlaget for Telestyrelsens udbud af en  

 ERMES-tilladelse i 1994, dog med de ændringer, som lov om offentlig  

 mobilkommunikation m.v. måtte give anledning til.
Materialet skal muliggøre,  

 at interesserede tilbudsgivere kan vurdere grundlaget for den efterfølgende  

 etablering og drift af et ERMES-net.
I udbudsmaterialet kan der fastsættes  

 tilsvarende minimumskrav som nævnt i § 10, stk. 1-2.
Stk. 3.  Udbudsmaterialet for ERMES, der udsendes  

 samtidig med udsendelsen af det endelige udbudsmateriale på DCS1800, kan af  

 alle interesserede købes hos Telestyrelsen.
I forbindelse med udsendelse af  

 det foreløbige udbudsmateriale for DCS1800 orienteres samtidig om  

 ERMES-udbudet.
Prisen for udbudsmaterialet fastsættes til kr. 10.000  

 eksklusiv moms.
Udbudsmaterialet vil dog på anmodning herom blive udleveret  

 vederlagsfrit til alle, som har købt det foreløbige udbudsmateriale  

 vedrørende DCS1800, jf. § 6, stk. 5.
 § 5.  Det offentlige udbud af DCS1800-tilladelser og  

 ERMES-tilladelsen omfatter udbud af tilladelser til etablering af  

 landsdækkende DCS1800-net med tilhørende basale tjenester, en tilladelse til  

 landsdækkende ERMES-net med tilhørende basale tjenester, tilladelser til  

 regionale DCS1800-net med tilhørende basale tjenester og tilladelser til  

 faste radiobaserede abonnentnet (RLL) baseret på DCS1800-teknologi.
 Stk. 2.  Det fastlægges først ved den endelige  

 udstedelse af tilladelser, hvor mange tilladelser, der vil blive udstedt til  

 henholdsvis landsdækkende DCS1800-net og eventuelle andre kategorier af  

 DCS1800-net, jf. dog § 7. stk. 4.
Foreløbigt udbudsmateriale for DCS1800 § 6.  Det foreløbige udbudsmateriale udarbejdes af  

 Telestyrelsen.
Materialet skal i videst muligt omfang udformes, således at  

 interesserede tilbudsgivere på grundlag heraf kan vurdere grundlaget for det  

 endelige offentlige udbud af DCS1800-tilladelser og for den efterfølgende  

 etablering og drift heraf, jf. stk. 2. Udbudsmaterialet skal samtidig  

 udformes med sigte på indhentelse af tilkendegivelser fra interesserede  

 tilbudsgivere om eventuelle afgørende forudsætninger for afgivelse eller  

 indhold af efterfølgende tilbud, jf. stk. 3.
 Stk. 2.  Det foreløbige udbudsmateriale skal som minimum  

 indeholde følgende oplysninger til brug for potentielle tilbudsgiveres  

 udarbejdelse af foreløbige interessetilkendegivelser:
 Stk. 3.  Det foreløbige udbudsmateriale skal være  

 udformet med henblik på indhentelse af tilkendegivelser fra eventuelle  

 tilbudsgivere bl.a. om følgende forhold:
 Stk. 4.  Tilbudsgiverne kan udover tilkendegivelser  

 vedr. de i stk. 2 nævnte forhold, kommentere alle øvrige dele af det  

 foreløbige udbudsmateriale.
 Stk. 5.  Det foreløbige udbudsmateriale skal af alle  

 interesserede kunne købes hos Telestyrelsen.
 Stk. 6.  Prisen for det foreløbige udbudsmateriale  

 fastsættes til kr. 50.000 eksklusiv moms og omfatter tillige det endelige  

 udbudsmateriale, som vil blive udleveret til alle, som har købt det  

 foreløbige udbudsmateriale, jf. også § 4, stk. 3.
Endeligt udbudsmateriale for DCS1800 § 7.  Telestyrelsen udarbejder bl.a. på grundlag af de  

 modtagne interessetilkendegivelser det endelige udbudsmateriale, eventuelt i  

 form af et supplement til det foreløbige udbudsmateriale.
Stk. 2.  Inden udarbejdelsen af endeligt udbudsmateriale  

 forelægger Telestyrelsen forskningsministeren eventuelle politiske  

 nøglespørgsmål, som den foreløbige runde har givet anledning til, og hvor der  

 efter Telestyrelsens skøn er behov for ministerens stillingtagen inden det  

 endelige udbudsmateriale udarbejdes, herunder f.eks.
Telestyrelsens  

 foreløbige indstilling vedr. prioritering af henholdsvis landsdækkende,  

 regionale eller RLL-tilladelser sammenholdt med den i § 10 nævnte overordnede  

 målsætning for DCS1800-udbudet.
 Stk. 3.  Forskningsministeren udstikker på baggrund af  

 de forelagte nøglespørgsmål eventuelt supplerende generelle retningslinier  

 for udbudsforretningen.
 Stk. 4.  Det endelige udbudsmateriale skal, sammenholdt  

 med det foreløbige udbudsmateriale, indeholde en præcisering af rammerne for  

 udbudet, herunder tilkendegivelser om i hvilket omfang der forventes udstedt  

 henholdsvis landsdækkende, regionale, og RLL-tilladelser, samt eventuelle  

 yderligere oplysninger om de frekvensressourcer, der kan forventes stillet  

 til rådighed for de enkelte tilladelser, eller principperne for tildeling  

 heraf.
Udpegning af tilladelsesindehavere § 8.  Telestyrelsen foretager efter ansøgningsfristens  

 udløb evalueringen af de indkomne tilbud og sammenfatter resultaterne heraf i  

 en evalueringsrapport.
 Stk. 2.  Hvis Telestyrelsen skønner, at der er på  

 baggrund af evalueringsrapporten er et behov for forskningsministerens  

 stillingtagen til yderligere politiske nøglespørgsmål inden endelig  

 udstedelse af tilladelser til DCS1800, forelægger Telestyrelsen  

 forskningsministeren disse spørgsmål.
 Stk. 3.  På baggrund af spørgsmål, der er stillet til  

 forskningsministeren i henhold til stk. 2, kan ministeren udstikke  

 supplerende generelle retningslinier for udpegningen af  

 tilladelsesindehavere.
 § 9.  Telestyrelsen udpeger de kommende  

 tilladelsesindehavere og varetager forhandlingerne med tilladelsesindehaverne  

 med henblik på udstedelsen af tilladelser.
Overordnede kriterier for udpegning af  

 tilladelsesindehavere § 10.  Den overordnede målsætning ved udpegningen af  

 tilladelsesindehavere er at sikre slutbrugerne og uafhængige tjenesteudbydere  

 et bredt og varieret udbud af billige teleydelser af høj kvalitet, dels inden  

 for mobilkommunikationsområdet, dels i form af en bred vifte af kombinerede  

 mobiltjenester og fastnettjenester, baseret på kombinationer af underliggende  

 mobil- og fastnetteknologier med tilhørende basale tjenester.
Stk. 2.  Tilbud om etablering og drift af landsdækkende  

 DCS1800-net med tilhørende basale tjenester vil blive prioriteret højere end  

 tilbud om etablering og drift af regionale DCS1800-net.
Tilbud om etablering  

 og drift af RLL-net prioriteres lavere end tilbud om etablering og drift af  

 landsdækkende og regionale net.
Den nærmere prioritering mellem henholdsvis  

 landsdækkende, regionale og RLL-tilladelser vil ske på grundlag af en samlet  

 vurdering af de indkomne tilbuds bidrag til opfyldelsen af den ovenfor nævnte  

 overordnede målsætning, jf. også evalueringskriterierne i § 11.
§ 11.  Evalueringen af de indkomne endelige tilbud  

 opdeles i to faser.
I første fase, jf. stk. 2, foretages der en indledende  

 evaluering baseret på en række af Telestyrelsen opstillede minimumskrav  

 vedrørende tilbudene, jf. stk. 2. Minimumskravene fastsættes udtømmende af  

 Telestyrelsen i det endelige udbudsmateriale.
Kun tilbud, som opfylder  

 minimumskravene, får adgang til evalueringens anden fase, jf. dog stk. 3.
 Stk. 2.  Telestyrelsen kan fastsætte minimumskrav med  

 henblik på evalueringens første fase om bl.a. følgende forhold:
Stk. 3.  Tilbudsgivere, hvis tilbud i den første fase af  

 evalueringen ikke lever op til de fastsatte minimumskrav, vil få mulighed for  

 med en uges frist at fremkomme med supplerende oplysninger med henblik på at  

 imødekomme minimumskravene.
Tilbud, der herefter ikke opfylder  

 minimumskravene, vil ikke få adgang til at deltage i evalueringens anden  

 fase.
 Stk. 4.  De tilbud, der opfylder minimumskravene i den  

 indledende evaluering, vil herefter blive underkastet en evaluering på  

 grundlag af følgende sideordnede vurderingskriterier:
 I tillæg hertil vil følgende sideordnede vurderingskriterier indgå med  

 lavere prioritet:
 Stk. 5.  Den endelige udpegning af tilladelsesindehavere  

 vil endvidere afhænge af, i hvilket omfang tilbudsgiveren gennem tilbudet,  

 herunder ved fremlæggelse af en sammenhængende forretningsplan, påvisning af  

 tilstrækkeligt økonomisk grundlag, teleteknisk og anden kunnen har  

 sandsynliggjort, at tilbudet kan efterleves.
 Stk. 6.  Som led i evalueringens anden fase kan  

 Telestyrelsen anmode tilbudsgiverne om at præcisere eller dokumentere  

 oplysninger i tilbudet.
 § 12.  Eventuelle tilbud fra indehavere af tilladelser  

 til at etablerede og drive andre mobilkommunikationsnet i Danmark, vil blive  

 vurderet efter samme kriterier som de øvrige tilbud.
Overordnede rammer for frekvenstildeling  

 til DCS1800 § 13.  I forbindelse med behandlingen af de indkomne  

 tilbud og de i den forbindelse indhentede oplysninger om frekvensbehov og  

 frekvenseffektivitet, foretager Telestyrelsen en samlet frekvensmæssig  

 vurdering, med henblik på at fastlægge, hvilke frekvenser de enkelte  

 DCS1800-tilladelsesindehavere vil få tilladelse til at anvende fra start ved  

 etablering af deres net, samt hvilke frekvenser tilladelsesindehaverne  

 eventuelt senere vil få mulighed for at få tildelt.
 Stk. 2.  Det overordnede sigte med hensyn til krav til  

 den effektive udnyttelse af frekvensspektret, vil være at sikre brugerne de  

 bedste og billigste teleydelser inden for de samlede frekvensmæssige rammer.
 Stk. 3.  Landsdækkende DCS1800-tilladelser vil som  

 udgangspunkt få en fortrinsadgang til frekvensressourcerne, jf. § 10, stk. 2.
 Stk. 4.  Hvis evalueringen og den frekvensmæssige  

 vurdering måtte påvise en knaphed på frekvenser, vil der blive adgang til at  

 anvende de ikke-grænsekoordinerede frekvenser til regionalt brug eller til  

 RLL-net.
 § 14.  Alle udpegede tilladelsesindehavere skal have  

 tilladelse til samtidig at ibrugtage en starttildeling af frekvenser, uanset  

 om tilladelsesindehaveren allerede besidder tilladelse til etablering og  

 drift af andre mobilnet.
 Stk. 2.  Landsdækkende tilladelser skal ikke have nogen  

 fortrinsstilling frem for tilladelser til regionale eller andre net med  

 hensyn til tidspunktet for ibrugtagning af tildelte frekvenser.
Forkastelse af tilbud og iværksættelse af  

 udbud § 15.  Hvis Telestyrelsen vurderer, at enkelte eller  

 alle indkomne tilbud ikke lever op til forudsætningerne bag  

 udbudsforretningen, kan Telestyrelsen forkaste sådanne tilbud og i nødvendigt  

 omfang anmode forskningsministeren om at bemyndige Telestyrelsen til at  

 iværksætte et supplerende eller eventuelt et nyt udbud.
Ikrafttræden § 16.  Bekendtgørelsen træder i kraft den 1. juli  

 1996.
