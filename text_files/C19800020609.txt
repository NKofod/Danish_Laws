 Lov om indkomstbeskatning af aktieselskaber m.v. er senest udsendt som  

 lovbekendtgørelse nr. 447 af 16. oktober 1980. I lovbekendtgørelsen er  

 medtaget de ændringer, som er gennemført ved lov nr. 536 og lov nr. 539 begge  

 af 28. december 1979 og lov nr. 178 af 14. maj 1980.
 I det følgende redegøres for de ændringer, som er gennemført ved lov nr.  

 536 af 28. december 1979 (Investeringsforeninger) samt lov nr. 539 af 28.  

 december 1979 (Ændring af beskatningsprocenter).
Oversigt over de nye og ændrede regler Om de enkelte bestemmelser bemærkes følgende:
Akkumulerende investeringsforeningers beskatning Ad 1), 3) og 4) Investeringsforeninger, der udsteder omsættelige beviser for medlemmernes  

 indskud, og som ikke udlodder de i indkomståret indtjente renter og udbytter  

 til medlemmerne, de såkaldt akkumulerende investeringsforeninger, undergives  

 fra den 1. januar 1980 beskatning med 40 pct. af den skattepligtige indkomst.
 Skattepligt foreligger således, hvis en certifikatudstedende  

 investeringsforening ikke udlodder samtlige de i indkomståret indvundne  

 renter og udbytter efter fradrag af administrationsomkostninger til  

 medlemmerne.
 Efter overgangen til beskatning skal akkumulerende investeringsforeninger  

 ved indkomstopgørelsen medregne fortjeneste eller tab ved afhændelse eller  

 indfrielse af offentlige obligationer samt private pantebreve og fordringer,  

 jfr. ligningslovens § 4. Fortjeneste eller tab ved afhændelse af aktier  

 behandles efter ligningslovens § 16C.
 En konsekvens af, at de akkumulerende investeringsforeniner gøres  

 skattepligtige af renter og udbytter, er, at disse investeringsforeninger  

 bliver berettiget til skattegodtgørelse af modtagne aktieudbytter.
Skattepligt for akkumulerende investeringsforeninger indtræder med  

 virkning fra 1. januar 1980, således at bestemmelserne første gang normalt  

 finder anvendelse for skatteåret 1981-82. Dette indebærer, at renter,  

 udbytter og kursgevinster indvundet før 1. januar 1980 ikke skal beskattes i  

 henhold til § 1, stk. 1, nr. 5a, mens beløb indvundet efter denne dato  

 undergives beskatning.
Foreninger, hvis regnskabsår udløber i perioden 1.  

 januar 1980 - 31. marts 1980, vil for skatteåret 1980-81 være skattepligtige  

 af indkomster indvundet i tiden fra 1. januar 1980 til regnskabsårets  

 afslutning.
 Skatten af den skattepligtige indkomst udgør 40 pct., jfr. § 20 i  

 selskabsskatteloven.
 En akkumulerende forening vil normalt ikke blive beskattet i henhold til  

 loven, såfremt foreningen inden 1. maj 1981 ændrer sine vedtægter, således at  

 den forpligtes til årligt at udlodde indvundne renter og udbytter og inden  

 denne dato gennemfører udlodning vedrørende foreningens regnskabsår 1980. Dog  

 vil foreningen fortsat være undergivet skattepligt i henhold til  

 selskabsskattelovens § 1, stk. 1, nr. 6.
Likviderer en akkumulerende investeringsforening efter påbegyndelsen af  

 den skattepligtige virksomhed, men inden begyndelsen af det skatteår, hvor  

 første ansættelse skal ske, finder bestemmelsen i selskabsskattelovens § 5,  

 stk. 3, anvendelse.
Foreningen skal herefter have foretaget en ekstraordinær  

 ansættelse for det skatteår, hvori opløsningen finder sted.
Har en  

 akkumulerende investeringsforening eksempelvis et regnskabsår, der begynder  

 1. april, og opløses foreningen inden 1. april 1981, skal den ansættes  

 ekstraordinært for skatteåret 1980-81 af sin skattepligtige indkomst for  

 perioden 1. januar 1980 til opløsningsdagen.
 Ændrer en akkumulerende investeringsforening sine vedtægter således, at  

 den bliver en udloddende forening, og derefter træder i likvidation med  

 endelig opløsning inden udgangen af 1980, skal der ikke foretages nogen  

 ekstraordinær ansættelse, medmindre foreningen i øvrigt har drevet  

 erhvervsmæssig virksomhed, jfr. selskabsskattelovens § 1, stk. 1, nr. 6, og  

 stk. 3.
Særlige overgangsbestemmelser §§ 35F til 35H indeholder regler om fastsættelse af det grundlag dels for  

 afskrivninger og dels for opgørelse af fortjeneste eller tab ved afhændelse  

 af fast ejendom og værdipapirer, der skal finde anvendelse ved de akkumulerende investeringsforeningers  

 overgang til beskatning.
De akkumulerende investeringsforeningers skattepligt  

 er som nævnt indtrådt fra 1. januar 1980. Det skatteår, for hvilket en  

 akkumulerende investeringsforening første gang beskattes efter de nye regler,  

 og som i loven benævnes overgangsskatteåret, bliver således skatteåret  

 1981-82 svarende til indkomståret 1980, bortset fra foreninger, hvis  

 indkomstår udløber i 1. kvartal af 1980. Disses overgangsskatteår bliver  

 1980-81.
Maskiner, inventar og lignende driftsmidler kan gøres til genstand for  

 afskrivning efter afskrivningslovens almindelige regler.
Den saldoværdi, der  

 ved de akkumulerende investeringsforeningers overgang til beskatning danner  

 grundlaget for afskrivning, fastsættes efter § 35F, stk. 2, til deres  

 handelsværdi.
Såvel i overgangsskatteåret som senere foretages tillæg og  

 fradrag i saldoværdien på grundlag af tilgang og afgang i overensstemmelse  

 med afskrivningslovens regler.
 På bygninger, der er afskrivningsberettigede efter afskrivningsloven, og  

 installationer i sådanne bygninger, kan der afskrives efter de sædvanlige  

 regler.
 Hvis bygningen eller installationen er erhvervet forud for begyndelsen af  

 det indkomstår, der ligger til grund for skatteansættelsen for  

 overgangsskatteåret, beregnes afskrivningen af den værdi, hvormed bygningen  

 (installationen) indgår i ejendomsværdien ved den seneste vurdering forud for  

 overgangsskatteåret, jfr. § 35F, stk. 3. De akkumulerende  

 investeringsforeninger kan dog i stedet vælge at afskrive med procentdele af  

 anskaffelsessummen, hvis denne kan dokumenteres at være højere end det beløb,  

 hvormed bygningen (installationen) indgår i den nævnte ejendomsværdi.
 Den samlede afskrivning reduceres med de afskrivninger, der i alt kunne  

 være foretaget i tiden forud for overgangsskatteåret, såfremt der fuldt ud  

 var normalafskrevet på bygningen (installationen) siden anskaffelsesåret.
Ved denne opgørelse regnes med de afskrivninger, der kan foretages efter  

 udløbet af de første 10 indkomstår efter anskaffelsen.
For de i  

 afskrivningslovens § 18, stk. 1, litra a) nævnte bygninger regnes der således  

 med en afskrivning på 2 pct. årligt.
For bygninger omfattet af  

 afskrivningslovens § 18, stk. 1, litra b) regnes med 1 pct. afskrivning  

 årligt.
For installationer regnes med afskrivning på 4 pct. årligt.
 Hvis den periode på 10 år, hvori der kan foretages forhøjede  

 afskrivninger, ikke er udløbet, kan der for overgangsskatteåret og de  

 resterende år af den nævnte periode foretages afskrivning med de forhøjede  

 satser.
 Eksempel:
En bygning, der er afskrivningsberettiget efter § 18, stk. 1a, indgår i  

 ejendomsværdien med 3.000.000 kr.
Bygningen er erhvervet i 1975.
 Der kan for skatteårene 1981-82 - 1985-86 inklusive afskrives indtil 6  

 pct. årligt og derefter indtil 2 pct. årligt på 3.000.000 kr.
 Den samlede afskrivning skal reduceres med den normalafskrivning, der  

 kunne være foretaget for indkomstårene 1975-79 inklusive eller med 300.000  

 kr., således at der i alt ikke kan afskrives mere end 2.700.000 kr.
 På installationer i bygninger, hvorpå der ikke kan afskrives efter  

 reglerne i afskrivningsloven, kan der afskrives med 4 pct. årligt.
 Hvis installationen er erhvervet forud for begyndelsen af det indkomstår,  

 der ligger til grund for skatteansættelsen for overgangsskatteåret, beregnes  

 afskrivningen af den værdi, hvormed installationen skønnes at indgå i  

 ejendomsværdien ved den seneste vurdering forud for overgangsskatteåret, jfr.  

 § 35F, stk. 4. I stedet kan de akkumulerende investeringsforeninger dog vælge  

 at beregne afskrivningen på grundlag af den faktiske anskaffelsessum, hvis  

 den er højere end det beløb, hvormed installationen skønnes at indgå i den  

 nævnte ejendomsværdi.
 Den samlede afskrivning reduceres med et beløb svarende til forholdet  

 mellem den tid, der er forløbet siden anskaffelsen og den samlede normale  

 afskrivningsperiode, her 25 år.
Ved denne opgørelse regnes der kun med hele år.
Det indkomstår, hvori  

 anskaffelsen har fundet sted, regnes med, medens der bortses fra det  

 indkomstår, der ligger til grund for overgangsskatteåret.
 Eksempel:
 En installation er foretaget i en bygning, hvorpå der ikke kan afskrives  

 efter reglerne i afskrivningsloven.
 Installationen indgår i ejendomsværdien med 60.000 kr. og er erhvervet i  

 1975.
 Der kan fra og med skatteåret 1980-81 afskrives indtil 4 pct. årligt på de  

 60.000 kr.
 Den samlede afskrivning skal reduceres i et omfang, som svarer til  

 forholdet mellem den forløbne tid siden installationens anskaffelse og den  

 afskrivningsperiode, der svarer til en årlig afskrivning med 4 pct. eller 25  

 år.
 således at der i alt kan afskrives 60.000 kr. - 12.000 kr. = 48.000 kr.
Ved afhændelse af fast ejendom, som er anskaffet før 1. januar 1980,  

 beskattes eventuel fortjeneste efter reglerne i lov om særlig indkomstskat  

 m.v.
Ved opgørelsen af fortjenesten benyttes som anskaffelsessum efter § 35G,  

 stk. 1, ejendomsværdien ved den seneste vurdering forud for  

 overgangsskatteåret.
De akkumulerende investeringsforeninger kan dog også her  

 vælge at lægge anskaffelsessummen til grund, hvis den dokumenteres at  

 overstige den nævnte ejendomsværdi.
 Da de akkumulerende investeringsforeninger efter reglerne i lov om særlig  

 indkomstskat m. v. også før 1. januar 1980 har været skattepligtige af  

 fortjeneste ved afståelse af fast ejendom i det omfang, hvori ejendommen har  

 haft tilknytning til indkomstskattepligtig virksomhed, er det i § 35G, stk.  

 2, bestemt, at de akkumulerende investeringsforeninger også ved afståelse  

 efter 1. januar 1980 skal beskattes af fortjeneste, der efter de nævnte  

 regler er indtrådt før overgangsskatteåret.
 Efter overgangen til beskatning skal de akkumulerende  

 investeringsforeninger som ovenfor nævnt ved indkomstopgørelsen medregne  

 fortjeneste eller tab ved afhændelse eller indfrielse af offentlige  

 obligationer samt private pantebreve og fordringer, jfr. ligningslovens § 4.  

 Fortjeneste eller tab ved afhændelse af aktier behandles efter ligningslovens  

 § 16C.
 Efter § 35H, stk. 1, skal den formueskattepligtige værdi pr. 1. januar  

 1980 af værdipapirer anskaffet før denne dato træde i stedet for  

 anskaffelsessummen ved opgørelse af fortjeneste eller tab efter de nævnte  

 regler.
Efter bestemmelsen i stk. 2 kan de akkumulerende investeringsforeninger  

 dog i stedet vælge at lægge værdipapirernes faktiske anskaffelsessum til  

 grund ved opgørelsen, såfremt anskaffelsessummen kan dokumenteres.
Der kan  

 vælges opgørelse på grundlag af den faktiske anskaffelsessum såvel for hele  

 værdipapirbeholdningen som for enkelte værdipapirers vedkommende.
Ændringer af beskatningsprocenter Ad 2) og 3) til § 17, stk. 1, § 17D, stk. 1, § 18, stk. 1, §§ 19, 20 og  

 21.
Ved lov nr. 539 af 28. december 1979 ændres beskatningsprocenterne for de  

 i selskabsskattelovens § 1, stk. 1, nr. 1 og 2, nævnte aktieselskaber og  

 andre selskaber, de i selskabsskattelovens § 1, stk. 1, nr. 2a, nævnte  

 skattepligtige sparekasser, de i selskabsskattelovens § 1, stk. 1, nr. 3, nævnte skattepligtige foreninger,  

 de i selskabsskattelovens § 1, stk. 1, nr. 5, nævnte gensidige  

 forsikringsforeninger, samt de i § 1, stk. 1, nr. 6, nævnte andre foreninger  

 og de i selskabsskattelovens § 2, stk. 1, litra a) og b) nævnte udenlandske  

 selskaber og foreninger, fra 37 pct. til 40 pct.
 Indkomstskatten for de i § 1, stk. 1, nr. 3a og 4, nævnte  

 indkøbsforeninger og produktions- og salgsforeninger ændres fra 15 pct. til  

 16 pct.
 De ændrede beskatningsprocenter har virkning fra og med skatteåret  

 1980-81.
Ved lov nr. 536 af 28. december 1979 bestemmes det, at indkomstskatten for  

 de i selskabsskattelovens § 1, stk. 1, nr. 5a, nævnte investeringsforeninger  

 udgør 40 pct. af den skattepligtige indkomst.
Loven træder i kraft den 1.  

 januar 1980.
 Skattedepartementet, den 3. december  

 1980.
