Cirkulære om Aftale om forsøg med nye lønsystemer for  

 luftfartsteknikere i Statens Luftfartsvæsen (Perst.nr. 015-00) Generelle bemærkninger 1.  

  

 Finansministeriet og Statstjenestemændenes Centralorganisation  

 II har indgået medfølgende aftale om forsøg med nye lønsystemer for  

 luftfartsteknikere  

  

 1)  

  

  i Statens Luftfartsvæsen.
Der lægges vægt på, at der  

 skabes en sammenhæng mellem den lokale løn- og personalepolitik, herunder  

 f.eks. hensyntagen til ligeløn.
Det er derfor vigtigt, at der gives  

 tillidsrepræsentanterne og de lokale ledere gode vilkår for gennemførelsen af  

 forsøgene.
Der henvises generelt til tillidsrepræsentant-aftalen og  

 SU-aftalen.
 Der er i aftalen taget  

 udgangspunkt i § 6 i rammeaftalen om forsøg med nye lønsystemer og tillæg  

 hertil, hvorefter forsøget etableres med et basislønsystem.
___________________ 1)  

  

 Luftfartsteleinspektører og  

 Luftfartstelemestre, ansat i Statens Luftfartsvæsen, er ikke omfattet af  

 denne  

 aftale Bemærkninger til de enkelte bestemmelser 2. Til § 2, stk. 3.
 Forhåndsaftaler indebærer,  

 at der ikke vil skulle indgås konkret tillægsaftale mellem  

 ansættelsesmyndigheden og tillidsrepræsentanten, hver gang en eller flere  

 ansatte udfører opgaver/erhverver kvalifikationer, der er omfattet af  

 forhåndsaftalen.
 Hvis der lokalt indgås aftale  

 om, at et tillæg ydes til ansatte, der har gennemført et givent kursus eller  

 en  

 given efteruddannelse, bør alle i den pågældende personalegruppe, for hvem  

 kurset/efteruddannelsen er relevant, have adgang til at gennemgå  

 kurset/efteruddannelsen.
3. Til § 5 Hensyn til f.eks. geografisk  

 betingede lønforhold kan indgå i lokalt aftalte kvalifikationstillæg mv., jf.  

 rammeaftalens § 6, stk. 5.
 Tillidsrepræsentanter skal  

 ikke lønmæssigt og lønudviklingsmæssigt stilles ringere end andre ansatte  

 omfattet af nye lønsystemer og skal have samme mulighed for at få tillæg ud  

 over basislønnen, som hvis de havde fuld mulighed for at fungere i deres  

 sædvanlige job.
4. Til § 8 Ad stk. 1-3 Efter § 8, stk. 1,  

 indplaceres luftfartsteknikere i det lønrammeforløb, der var gældende forud  

 for  

 forsøgets iværksættelse.
Pr. 1. april 2000 omklassificeres gruppen fra lr.  

 16/19/21/22 til lr. 19/21/23. Indplaceringen sker for alles vedkommende ved  

 oprykning til nærmeste højere trin.
Den fremtidige skala vil bestå af trinene  

 24-35.
 Omklassificeringen har i  

 forsøgsperioden kun virkning for det pensionsmæssige  

 "skyggeforløb",  

 der skal justeres i forhold hertil.  

    

 Det  

 justerede skyggeforløb lægges til grund for pensionsberegningen i tilfælde af  

 pensionering i forsøgsperioden.
Ad stk. 4 Kompetencen til - som et  

 supplement til tjenestemandspensionsordningen - at aftale pensionsbidrag af  

 varige og midlertidige tillæg i det nye lønsystem efter reglerne i  

 rammeaftalen  

 af 18. maj 1995 er i forsøgsperioden delegeret til de lokale aftaleparter.
 I forbindelse med eventuelle  

 overvejelser om indbetaling af pensionsbidrag af  

  

 midlertidige  

  

 tillæg til tjenestemænd, for hvem der ikke i forvejen  

 er oprettet en supplerende pensionsordning, henledes opmærksomheden på, at de  

 hermed forbundne administrationsomkostninger - specielt for så vidt angår  

 mindre og korterevarende tillæg - kan være relativt store i forhold til  

 pensionsbidragsindbetalingens størrelse og dermed kan reducere  

 pensionsordningens værdi uforholdsmæssigt.
 De lokale parter aftaler  

 pensionsbidragets størrelse indenfor det i rammeaftalen angivne maksimum.
 Pensionsbidrag kan kun  

 aftales for så vidt angår varige og midlertidige tillæg, og der kan ikke  

 aftales pensionsbidrag af et personligt tillæg efter aftalens § 10, stk. 3.
Finansministeriet, den 25. januar  

 2000 Peter Olsen Bilag Aftale om forsøg med nye lønsystemer for  

 luftfartsteknikere i Statens Luftfartsvæsen.
§ 1.  

  

 Denne aftale gælder for tjenestemandsansatte  

    

 luftfartsteknikere.
Bestemmelserne i aftalen  

 supplerer eller erstatter bestemmelserne i lønjusteringsaftalen,  

 klassificeringsaftaler og andre lønaftaler.
 Stk. 2.  

  

 Aftalen indgås i øvrigt i henhold til rammeaftalen om  

 forsøg med nye lønsystemer, hvis bestemmelser gælder, hvor intet andet er  

 anført.
 Stk. 3.  

  

 Forsøget omfatter alle nuværende og fremtidigt ansatte.
 Lønsystemet mv.
 § 2.  

  

 Forsøget etableres som et basislønsystem, jf. rammeaftalens §§  

 6-8 og §§ 10-13, dvs. med en basisløn, der kan suppleres med lokalt aftalte  

 funktions- og/eller kvalifikationstillæg mv.
 Stk. 2.  

  

 Som led i forsøget kan der endvidere lokalt aftales supplerende  

 resultatbaserede lønordninger, efter hvilke der udbetales resultatløn i form  

 af  

 tillæg for den enkelte måleperiode, i det omfang de på forhånd definerede mål  

 er opnået.
Stk. 3.  

  

 Der kan indgås forhåndsaftaler/aftales retningslinier,  

 hvori kriterierne og formen for lønændringer er fastlagt.
Løntillæggene  

 udmøntes i overensstemmelse hermed, når en eller flere ansatte opfylder de  

 aftalte kriterier.
 Stk. 4.  

  

 Luftfartsteknikere er omfattet af reglerne om højeste  

 arbejdstid.
 Stk. 5.  

  

 Overtidsbetaling beregnes på grundlag af en timeløn, der  

 udgør 1/1924 af den samlede faste løn (eksklusiv eventuelt rådighedstillæg)  

 jf.  

 §§ 4-5, hvortil lægges et overtidstillæg på 50 pct.
Basislønninger § 3.  

  

 Basislønningerne udgør på årsbasis:
 Trin 1: 215.000 kr.  

  

 Trin 2: 220.000 kr.  

  

 Trin 3: 229.000 kr.
Stk. 2.  

  

 Basisløntrin 1 og 2 er 2-årige.
Oprykning fra basisløntrin  

 1 og 2 kan ikke modregnes i eventuelle funktions- eller kvalifikationstillæg.
 Stk. 3.  

  

 Alle basislønninger er angivet i årligt grundbeløb (niveau  

 1. oktober 1997).
 § 4.  

  

 Bestemmelserne i § 3 træder i stedet for hidtil gældende  

 klassificeringsaftale.
Funktions- og kvalifikationstillæg § 5.  

  

 Der kan lokalt aftales tillæg for særlige funktioner, der  

 varetages i stillingen eller stillingsgruppen.
 Stk. 2.  

  

 Der kan ligeledes lokalt aftales tillæg for kvalifikationer  

 mv., dvs. på grundlag af:
 a.  

 	  

     

 Faglige og personlige  

 kvalifikationer.
 b.  

 	  

      

 Kvaliteten i  

 opgavevaretagelsen.
 c.  

 	  

      

 Balancen i forhold  

 til tilsvarende stillinger på det øvrige arbejdsmarked.
 d.  

 	  

     

 Hensyn til  

 rekruttering og fastholdelse.
e.  

 	  

     

 Erhvervserfaring af  

 betydning for udførelsen af jobbet Stk. 3.  

  

 Tillæg efter stk. 1 og 2 kan aftales i form af varige  

 tillæg, midlertidige tillæg eller éngangsvederlag.
Tillæggene angives i  

 årlige  

 grundbeløb (niveau 1. oktober 1997).
Arbejdstidsbestemte tillæg § 6.  

  

 Der ydes arbejdstidsbestemte tillæg efter de hidtil gældende  

 regler, medmindre andet aftales lokalt.
Lønregulering § 7.  

  

 Basislønnen og funktionstillæg reguleres med de generelle  

 stigninger, der aftales centralt ved aftale- og overenskomstfornyelserne  

 eller  

 udmøntes via en generel reguleringsordning, jf. rammeaftalens § 7.
 Stk. 2.  

  

 Tilsvarende gælder for lokalt aftalte kvalifikationstillæg,  

 medmindre andet aftales.
Pension § 8.  

  

 I forsøgsperioden indplaceres luftfartsteknikere i  

 pensionsmæssig henseende i det lønrammeforløb, der var gældende forud for  

 forsøgets iværksættelse.
 Stk. 2.  

  

 Pr. 1. april 2000 ændres det i stk. 1 nævnte lønrammeforløb  

 til lr. 19/21/23.
 Stk. 3.  

  

 Ved pensionering i forsøgsperioden beregnes  

 tjenestemandspensionen herefter på grundlag af den pensionsgivende løn på det  

 skalatrin, hvorpå den pågældende på pensioneringstidspunktet var indplaceret  

 i  

 henhold til stk. 1 og 2.
Stk. 4.  

  

 Der kan lokalt aftales pensionsbidrag af varige og  

 midlertidige tillæg ydet i henhold til § 5, jf. reglerne i rammeaftale af 18.  

 maj 1995  

    

 om pensionsbidrag af visse  

 faste tillæg.
Det samlede pensionsbidrag indbetales af ansættelsesmyndigheden  

 til COII-konto i PFA Pension.
 Stk. 5.  

  

 Hvis der i forsøgsperioden aftales oprykning til en højere  

 basisløngruppe eller varige tillæg/tillægsforhøjelser for funktioner eller  

 kvalifikationer, der i det hidtidige lønsystem ville have haft  

    

 form af en oprykning til højere  

 lønramme/lønrammeforløb, indgår parterne samtidig aftale om, at den ansatte i  

 pensionsmæssig henseende indplaceres i den højere lønramme/lønrammeforløb.
 Stk. 6.  

  

 For den ansatte, der er fyldt 60 år ved indgåelse af  

 individuel aftaler om oprykning til højere pensionslønramme/lønrammeforløb i  

 henhold til stk. 5, har ændringen kun virkning for pensionsberegningen, hvis  

 der er forløbet 2 år eller mere mellem aftalens ikrafttrædelsestidspunkt og  

 pensionsbegivenhedens indtræden.
Forhandling om og indgåelse/opsigelse af aftaler § 9.  

  

 Forhandling om og indgåelse/opsigelse af lokale aftaler sker  

 efter reglerne i  

    

 rammeaftalens §§ 11-13.
Overgangsordning for allerede ansatte § 10.  

  

 Allerede ansatte indplaceres i basislønskalaen på nærmest  

 højere trin i forhold til den nuværende skalatrinsindplacering.
 Stk. 2.  

  

    

 Der ydes et  

 personligt tillæg ved overgang til nyt lønsystem, som udligner den eventuelle  

 forskel mellem den tidligere skalaløn og basislønnen i det nye lønsystem.
 Stk. 3.  

  

 Eventuelle lokalt eller centralt aftalte tillæg  

 videreføres, indtil de ved lokal aftale eventuelt sammenlægges med tillæg  

 efter  

 stk. 2 eller med lokalt aftalte tillæg efter § 5.  

    

 Midlertidige tillæg bortfalder som tidligere  

 ved periodens udløb.
Stk. 4.  

  

 Allerede ansatte, der ikke ved forsøgets iværksættelse  

 oppebærer slutløn i det hidtidige lønforløb, sikres endvidere et tillæg/en  

 tillægsforhøjelse  

 svarende til værdien af førstkommende anciennitetsstigning med virkning fra  

 det  

 tidspunkt, da anciennitetsoprykningen ville være sket efter det hidtidige  

 lønsystem.
Tillægget/tillægsforhøjelsen ydes dog kun i det omfang, der ikke i  

 forbindelse med overgangen til det nye lønsystem pr. 1. april 1999 er aftalt  

 en  

 samlet løn, der er højere end hidtidig løn inkl. førstkommende  

 anciennitetstrin.
 Stk. 5.  

  

 Eventuelle efterfølgende anciennitetsstigninger i  

 basislønsystemet modregnes ikke i tillæg ydet i henhold til stk. 4.
 Stk. 6.  

  

 Alle løndele reguleres som anført i § 7, stk. 1. Eventuelle  

 tillæg efter stk. 3, som tidligere har været uregulerede, reguleres dog  

 fortsat  

 ikke.
 Stk. 7.  

  

 Efter overgangen til det nye lønsystem er allerede ansatte  

 omfattet af denne aftales andre bestemmelser.
Øvrige bestemmelser § 11.  

  

 Luftfartsteknikere er ikke omfattet af lokal- og  

 cheflønsordningen.
 Stk. 2.  

  

 Hvis en ansat genindtræder i statens tjeneste efter  

 tjenestefrihed, finder reglerne i § 10 tilsvarende anvendelse.
Eventuel tilbagegang til hidtidigt lønsystem § 12.  

  

 Hvis denne aftale ikke pr. 1. april 2002 afløses af en ny  

 aftale, der viderefører det nye lønsystem, overgår alle ansatte til aflønning  

 i  

 henhold til lr. 19/21/23.
 Stk. 2.  

  

 Ved overgangen skal den enkelte ansatte indplaceres på det  

 skalatrin, som vedkommende ville have opnået (inkl. omklassificeringen pr. 1.  

 april 2000), hvis den pågældende ikke havde været omfattet af forsøg.
Ikrafttræden og opsigelse § 13.  

  

 Denne aftale har virkning fra 1. april 1999 og er uopsigelig  

 indtil 1. april 2002, hvor den bortfalder.
