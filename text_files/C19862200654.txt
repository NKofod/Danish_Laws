(Til amtskommunerne, København og  

 Frederiksberg kommuner samt rektorerne for gymnasieskolerne) Ifølge bekendtgørelse nr. 417 af 16. september 1985 om optagelse i 1.  

 gymnasieklasse § 16 og 17 fordeler fordelingsudvalget eleverne til 1.  

 gymnasieklasse mellem de offentlige skoler og fastsætter dermed de enkelte  

 skolers faktiske klassetal for det kommende skoleår.
Grundlaget for denne  

 fordeling er elevernes primære skoleønske, jvf. optagelsesbekendtgørelsens §  

 5 samt amtsrådets beslutninger om henholdsvis antallet af elever i 1.  

 gymnasieklasse og de offentlige gymnasieskolers bygningsmæssige kapacitet.
Ifølge bekendtgørelsens § 15 stk. 3 udsender direktoratet efter samråd med  

 amtskommunerne vejledende kapacitetsvurderinger for så vidt angår de  

 offentlige gymnasieskoler.
Disse er vedlagt som bilag til denne skrivelse og  

 har inddraget de supplerende oplysninger, amtskommunerne har fremsendt om  

 anvendelse af lokaler.
De vejledende kapacitetsvurderinger har udgangspunkt i de vejledende  

 byggeprogrammer og funktionsbeskrivelser, udsendt af  

 undervisningsministeriets byggedirektorat 1977 og 78. Således danner antallet  

 af klasselokaler og laboratorier det væsentligste grundlag for  

 kapacitetsfastsættelsen.
Skolens kapacitet er i vedlagte skema angivet som en  

 gennemsnitlig årlig optagelseskapacitet til 1. g sproglig, 1. g matematisk og  

 1. hf-klasse anført som spor.
Denne fordeling er foretaget dels ud fra  

 antallet af laboratorier til naturfag og dels ud fra erfaringerne ved de  

 senere års optagelse.
Gymnasiekapacitet vil imidlertid kunne ændres til  

 hf-kapacitet og omvendt.
Dog vil konvertering til matematiske gymnasieklasser  

 kun kunne ske inden for ret snævre grænser af hensyn til antallet af  

 laboratorier.
De vejledende vurderinger angiver skolens normalkapacitet eller  

 det antal klasser, som skolen er normeret til.
Amtsrådet kan som grundlag for  

 fordelingsudvalgets fordeling normere kapaciteten anderledes, hvis fx en del  

 af skolen anvendes til andre formål som enkeltfagsundervisning.
En sådan  

 ændret normering meddeles gymnasiedirektoratet.
Amtsrådet kan også bestemme,  

 at en skole må optage en eller flere klasser mere, end skolens  

 normalkapacitet angiver, hvis det er nødvendigt af hensyn til den mest  

 hensigtsmæssige fordeling af eleverne.
Meddelelse herom til direktoratet er  

 ikke nødvendig, da det vil fremgå af indberetningen om klassernes fordeling  

 på de enkelte skoler, jvf. optagelsesbekendtgørelsens § 16 stk. 4.
 P. d. v.
