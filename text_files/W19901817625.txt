 Et legat, der som erhvervsdrivende fond i henhold til § 58 i lov nr.
 286 af 6. juni 1984 havde betalt særlig afgift til  

 Aktieselskabsregistret, blev anset for berettiget til at fradrage afgiften  

 efter statsskattelovens § 6 a.
 A og hustrus legat klagede for skatteåret 1987/88 over, at  

 amtsligningsrådet ikke havde godkendt fradrag for årsafgift for årene 1985 og  

 1986 til Aktieselskabsregistret, 16.562 kr.
Det fremgik af sagens oplysninger, at legatet som erhvervsdrivende fond i  

 henhold til § 58 i lov nr. 286 af 6. juni 1984 havde betalt særlig afgift til  

 Aktieselskabsregistret med i alt 15.562 kr.
Dette beløb var fratrukket ved  

 indkomstopgørelsen, og det beroede således på en fejltagelse, at der ved  

 ansættelsen på det angivne grundlag var tillagt 16.562 kr.
 Amtsligningsrådet havde ikke anset den betalte årsafgift for  

 fradragsberettiget idet udgiften var anset for at vedrøre den ikke  

 erhvervsmæssige aktivitet og dermed ikke fradragsberettiget som  

 driftsomkostning.
Landsskatteretten fandt imidlertid, at den løbende årlige afgift der var  

 en betingelse for driften af den erhvervsmæssige fond, havde karakter af en  

 driftsomkostning.
Legatet hvis skattepligtige indkomst for skatteåret 1987/88  

 skulle opgøres efter almindelige regler, var derfor berettiget til fradrag af  

 beløbet på 15.562 kr. i medfør af statsskattelovens § 6 a.
 Den påklagede ansættelse blev derfor nedsat med den fejlagtigt tillagte  

 difference på 1.000 kr. samt med den betalte årsafgift 15.562 kr., eller i  

 alt med 16.562 kr.
