Resumé  


  

 En selvstændigt erhvervsdrivende klagede over Den Sociale Ankestyrelses  

 afslag på at tilbagebetale forsikringspræmier som var indbetalt fejlagtigt  

 til  

 den frivillige dagpengeforsikring.
Efter at den erhvervsdrivende havde  

 omdannet  

 sin enkeltmandsvirksomhed til et anpartsselskab, var han ikke længere dækket  

 af  

 forsikringen.
Dette blev først klart for ham knap fire år efter  

 virksomhedsomdannelsen  

 da han forsøgte at anmelde et sygdomstilfælde til forsikringen.
Ombudsmanden udtalte i forbindelse med spørgsmålet om  

 tilbagebetaling af forsikringspræmier at forholdet mellem den selvstændige  

 erhvervsdrivende og Ankestyrelsen delvist er reguleret af offentligretlige  

 regler og delvist af privatretlige regler.
Ombudsmanden mente at  

 Ankestyrelsen  

 havde afslået tilbagebetaling uden at foretage en vurdering af om  

 forsikringstageren på baggrund af bl.a. almindelige formueretlige  

 grundsætninger var berettiget til at få tilbagebetalt præmien.
Ombudsmanden  

 henstillede til Ankestyrelsen at genoverveje sin praksis således at den blev  

 bragt i overensstemmelse med almindelige formueretlige grundsætninger, og at  

 genoptage behandlingen af mandens sag om tilbagebetaling af  

 forsikringspræmier  

 da det ikke kunne lægges til grund at Ankestyrelsen havde foretaget en  

 konkret  

 vurdering. (J.nr. 1994-2789-025).
Afslag på tilbagebetaling af fejlagtigt indbetalte  

 forsikringspræmier til en frivillig dagpengeforsikring En selvstændigt  

 erhvervsdrivende (A) klagede til mig over Den Sociale Ankestyrelses afslag på  

 tilbagebetaling af forsikringspræmier.
A tilmeldte sig den 5. juni  

 1989 den frivillige dagpengeforsikring for selvstændigt erhvervsdrivende.
A  

 drev på dette tidspunkt en såkaldt enmandsforretning.
Med virkning fra 1. januar  

 1990 omdannede A sin virksomhed til et anpartsselskab.
Han udmeldte sig i  

 denne  

 forbindelse ikke af den frivillige dagpengeforsikring, og han gav heller ikke  

 på anden måde besked om omdannelsen til Den Sociale Ankestyrelse.
 I september 1994 blev A syg.  

 Han anmeldte sygdommen til den frivillige dagpengeforsikring og blev ved  

 denne  

 lejlighed orienteret om at han ikke var dækket af forsikringen, idet han ved  

 omdannelsen af sit firma fra et personligt firma til et anpartsselskab skulle  

 have tegnet en anden forsikring.
Den 15. september 1994 bad A  

 herefter Den Sociale Ankestyrelse om at blive udmeldt af forsikringen.
I  

 oktober 1994 meddelte Ankestyrelsen at udmeldelse kunne finde sted med  

 virkning fra udgangen af et kvartal hvis anmodning om udmeldelse var modtaget  

 i  

 Ankestyrelsen mindst 20 dage før kvartalets udgang.
Ankestyrelsen meddelte  

 dog  

 at A efter omstændighederne ville blive udmeldt med udgangen af juli kvartal  

 1994.
 Den 14. oktober 1994 anmodede  

 A's hustru på A's vegne Ankestyrelsen om at få tilbagebetalt indbetalte  

 præmier  

 fra 1. januar 1990 hvor A's virksomhed blev omdannet til et anpartsselskab,  

 og  

 frem til udmeldelsen.
Den 20. oktober 1994 traf  

 Ankestyrelsen afgørelse om at man ikke kunne tilbagebetale præmiebeløbene.
Af  

 afgørelsen fremgår bl.a. følgende:
 "...
 Det kan oplyses, at Ankestyrelsen  

 ikke automatisk får besked, når en virksomhed ændrer driftsform.
 Det påhviler den, der har  

 tegnet forsikring selv at underrette Ankestyrelsen om sådanne ændringer og  

 samtidig anmode om at blive udmeldt af forsikringsordningen.
 Udmeldelse kan finde sted med  

 virkning fra udgangen af et kvartal, hvis anmodning herom er modtaget i  

 Ankestyrelsen mindst 20 dage før kvartalets udgang, jf. § 44 i  

 Socialministeriets bekendtgørelse nr. 701 af 22. juli 1994.
 Efter Ankestyrelsens praksis  

 kan forsikringen dog opsiges til udgangen af forrige kvartal, når ændring af  

 driftsform er sket tidligere end indeværende kvartal.
 Forsikringen er i  

 overensstemmelse hermed opsagt pr. 30. september 1994.
 Ankestyrelsen kan derfor ikke  

 tilbagebetale de for perioden 1. januar til 30. september 1994 indbetalte  

 præmiebeløb.
 Da virksomheden er et  

 anpartsselsskab, kan Ankestyrelsen tilbyde Dem en forsikring i  

 forsikringsordningen for private arbejdsgivere efter dagpengelovens § 27.
..." Den 24. oktober 1994 anmodede  

 A's revisor, C, telefonisk Ankestyrelsen om på ny at overveje spørgsmålet  

 vedrørende tilbagebetaling.
Den 8. november 1994 meddelte Ankestyrelsen at  

 styrelsen ikke fandt grundlag for at ændre den trufne afgørelse.
Den 17. november 1994 klagede  

 A til mig.
Han skrev bl.a. at han ikke kunne forstå at han skulle betale en  

 forsikringspræmie når han ikke var dækket af forsikringen.
Han bad mig tage  

 stilling til om han havde fået den rigtige behandling.
 Den 8. december 1994 bad jeg  

 Ankestyrelsen om udlån af sagens akter.
Med brev af 20. januar 1995  

 modtog jeg akterne fra Den Sociale Ankestyrelse.
I brevet skrev Ankestyrelsen  

 bl.a. følgende:
 "...
 Ankestyrelsen skal hertil  

 bemærke, at (A) den 15. september 1994 rettede henvendelse til Ankestyrelsen  

 med anmodning om at blive udmeldt af forsikringsordningen for Frivilligt  

 Forsikrede Arbejdsgivere, samt bemærkning om at der skulle tegnes en ny  

 forsikring, da firmaet var omdannet til et anpartsselskab.
 Ankestyrelsen sendte herefter  

 en bekræftelse på udmeldingen til (A). Det fremgår af dette brev, at  

 udmeldelsen havde virkning fra udgangen af juli kvartal 1994.
 (A) fremsendte den 14.  

 oktober 1994 en anmodning om at få tilbagebetalt forsikringspræmier for  

 perioden januar 1990, hvor firmaet blev omdannet til anpartsselskab frem til  

 udmeldelsen i september 1994.
Ankestyrelsen meddelte ved  

 brev af 20. oktober 1994, at der efter Ankestyrelsens praksis ikke kan ske  

 tilbagebetaling af præmiebeløbene for den nævnte periode.
Vi oplyste  

 samtidig,  

 at Ankestyrelsen ikke får automatisk besked, når en virksomhed ændrer  

 driftsform, samt at det påhviler den, der har tegnet forsikring selv at  

 underrette Ankestyrelsen om sådanne ændringer og samtidig anmode om  

 udmeldelse  

 af forsikringsordningen.
 Denne afgørelse er i  

 overensstemmelse med reglerne og Ankestyrelsens praksis.
 Af Socialministeriets  

 bekendtgørelse nr. 701 af 22. juli 1994, § 44, fremgår det, at udmeldelse af  

 forsikringen kan ske med virkning fra udgangen af et kvartal, hvis anmodning  

 herom er modtaget i Ankestyrelsen mindst 20 dage før kvartalets udgang.
 Dette fremgår også af  

 Ankestyrelsens orientering på tilmeldelses-/ændrings- og  

 udmeldelsesblanketten  

 til Frivillig Dagpengeforsikring.
 Det fremgår i øvrigt af  

 Ankestyrelsens orientering, at en anpartshaver, der arbejder for sit  

 anpartsselskab anses for lønmodtager og ikke kan tegne frivillig forsikring.
 Ankestyrelsen finder ikke, at  

 der i denne sag er særlige grunde, der taler for at se bort fra praksis på  

 området.
..." I brev af 11. april 1995 bad  

 jeg Ankestyrelsen om en udtalelse i anledning af A's klage.
Jeg skrev bl.a.  

 følgende:
 "...
 Reglerne vedrørende  

 udmeldelse fra Den Frivillige Dagpengeforsikring findes i § 44 i  

 Socialministeriets bekendtgørelse nr. 701 af 22. juli 1994. Bestemmelsen har  

 følgende ordlyd.
'  

  

 § 44.  

  

 Ændring af den sikredes sats fra det højeste beløb til 2/3  

 heraf og den tilsvarende nedsættelse af præmien samt udmeldelse af  

 forsikringen  

 kan ske med virkning fra udgangen af et kvartal, hvis anmodning herom er  

 modtaget i Den Sociale Ankestyrelse mindst 20 dage før kvartalets udgang.' I henhold til reglen har en  

 udmeldelse således tidligst virkning fra udgangen af det kvartal, der udløber  

 efter anmodningen om udmeldelse.
Der er ikke i forbindelse med reglerne om  

 udmeldelse fastsat bestemmelser om at udmeldelse kan ske med tilbagevirkende  

 kraft, og heller ikke regler vedrørende en eventuel tilbagebetaling af  

 præmier.
Ankestyrelsen har bl.a. på  

 baggrund af reglerne om udmeldelse fastsat en praksis vedrørende udmeldelse  

 og  

 præmie(tilbage)betaling i forbindelse med udmeldelse.
I henhold til denne  

 praksis sker udmeldelse/præmiebetaling som udgangspunkt i alle tilfælde efter  

 reglerne, således at udmeldelse ikke får tilbagevirkende kraft, og der dermed  

 ikke kan ske en tilbagebetaling af præmier, uanset om der i en periode ikke  

 har  

 været forsikringsdækning.
Udgangspunktet fraviges dog,  

 bl.a. i tilfælde som (A)'s, hvor en virksomheds driftsform er ændret  

 tidligere  

 end det kvartal, hvor udmeldelsen sker.
I sådanne tilfælde kan forsikringen  

 opsiges til udgangen af forrige kvartal.
 Af et af Ankestyrelsen  

 vedlagt notat om denne praksis fra et møde den 2. maj 1990 fremgår bl.a.  

 følgende:
 '...
Det blev vedtaget, at  

 udmeldelse skal ske efter reglerne, men at tilbagevirkende ophør kan  

 accepteres  

 når begrundelsen er at virksomheden  

  

 er  

 ophørt.  

  

 Tilbagevirkende ophør kan tidligst få virkning fra udgangen af  

 forrige kvartal.
Et evt. for meget indbetalt bidrag tilbagebetales  

 automatisk.  

 Tilbagevirkende ophør accepteres når pgl. er gået på efterløn, når pgl.  

 meddeler at virksomheden er ophørt, eller Aps'er som har stået tilmeldt den  

 frivillige ordning.
 ...
Endvidere er det fastslået,  

 at vi pr. 2. april 1990 ændrer vores praksis m.h.t. tilbagebetaling af  

 præmie.  

 De anmodninger, som er modtaget i afdelingen inden 2. april 1990 får  

 tilbagebetalt præmie for den periode der er betalt præmie på forkert  

 grundlag.  

 Efter 2. april 1990 følges reglerne og ovennævnte praksis er gældende.' Afgørelsen i (A)'s sag er  

 truffet i overensstemmelse med denne praksis, idet udmeldelsen af 15.  

 september  

 1994 fik virkning fra udgangen af juni 1994.
 Jeg anmoder Ankestyrelsen om  

 at fremkomme med en udtalelse angående følgende:
Er Ankestyrelsen omfattet af forsikringsaftaleloven i  

 det omfang den driver 'forsikringsvirksomhed' i henhold til reglerne i  

 sygedagpengeloven  

 om frivillig sikring for selvstændigt erhvervsdrivende? I bekræftende fald; har Ankestyrelsen overvejet om  

 forsikringsaftalelovens § 16, stk. 2, ville kunne finde anvendelse? Der  

 sigtes  

 herved til at bestemmelsen antages at omfatte tilfælde hvor den forsikrede  

 interesse  

 falder bort.
 Såfremt Ankestyrelsen ikke  

 anser sig for omfattet af forsikringsaftaleloven og § 16, stk. 2, af den  

 grund  

 ikke kan anses for anvendelig, anmoder jeg Ankestyrelsen om at tage stilling  

 til følgende:
På hvilket grundlag var den praksis fastsat, som  

 Ankestyrelsen i perioden før 2. april 1990 lagde til grund ved afgørelse af,  

 om  

 tilbagebetaling skulle finde sted i tilfælde som det foreliggende? På hvilket grundlag ændrede Ankestyrelsen denne  

 praksis, hvorefter tilbagebetaling alene kan ske i et meget begrænset omfang? ..." Af Ankestyrelsens udtalelse  

 af 16. juni 1995 fremgik bl.a. følgende:
 "...
1. og 2. Forsikringsaftaleloven ...
 Spørgsmålet om Ankestyrelsen  

 er omfattet af forsikringsaftaleloven i det omfang vi administrerer  

 forsikringsordningen for selvstændigt erhvervsdrivende, er ikke direkte  

 reguleret i hverken forsikringsaftaleloven eller sygedagpengeloven.
Det fremgår af  

 forsikringsaftalelovens § 1, stk. 1, at loven finder anvendelse på  

 forsikringsaftaler, der indgås med forsikringsaktieselskaber, gensidige  

 forsikringsselskaber eller andre selskaber og institutioner, der driver  

 forsikringsvirksomhed.
I § 1, stk. 2, er listet en række undtagelser til  

 lovens  

 anvendelsesområde.
Frivillig sikring for selvstændigt erhvervsdrivende er  

 ikke  

 nævnt.
Derimod nævnes ulykkesforsikring og sygekassevirksomhed, jf. § 1, stk.  

 2, nr. 3 og 4. Dagpenge efter sygedagpengeloven afløste dagpenge efter  

 ulykkesforsikringsloven og dagpenge efter den tidligere sygeforsikringslov  

 herunder dagpenge efter sygekassernes frivillige dagpengesikring.
På denne  

 baggrund må den nuværende frivillige sikring ligeledes antages at være  

 undtaget.
Det kan tilføjes, at loven i  

 praksis alene finder direkte anvendelse på virksomheder, der er omfattet af  

 lov  

 om forsikringsvirksomhed.
Hvad der skal anses for forsikringsvirksomhed  

 fastlægges gennem Finanstilsynets praksis.
Den frivillige sikring for  

 selvstændigt erhvervsdrivende er ikke underlagt tilsyn fra Finanstilsynet.
 Reglerne om Ankestyrelsens  

 administration af frivillig sikring for selvstændigt erhvervsdrivende findes  

 i  

 sygedagpengelovens § 20 samt Socialministeriets bekendtgørelse nr. 701 af 22.  

 juli 1994 om dagpenge ved sygdom eller fødsel, kapitel 13.
Forsikringsordningen for  

 frivillig sikring er en delvist bidragsfinansieret social sikring, hvor  

 forsikringsbidragene skal dække 40 % af udgifterne.
Resten af udgifterne  

 dækkes  

 af staten, jf. sygedagpengelovens § 29, stk. 1. Præmierne fastsættes af  

 Socialministeren.
 Reglerne for Ankestyrelsens  

 administration af frivillig sikring er således reguleret ved lov og  

 bekendtgørelse, og der er ikke de samme beskyttelseshensyn, der danner  

 grundlag  

 for forsikringsaftaleloven.
 På denne baggrund er det  

 Ankestyrelsens helt klare opfattelse, at forsikringsaftalelovens regler ikke  

 finder anvendelse på Ankestyrelsens administration af frivillig sikring af  

 selvstændigt erhvervsdrivende.
3. Grundlag for praksis før 2. april 1990 Lige siden lov nr. 262 af 7.  

 juni 1972 om dagpenge ved sygdom eller fødsel har der været mulighed for  

 frivillig sikring.
I lovens § 28 var det bestemt, at kredsen, der kunne tegne  

 frivillig sikring var personer med anden dagpengegivende indtægt end  

 lønindtægt.
Denne bestemmelse var uændret indtil 2. april 1990.
 Før 2. april 1990 regulerede  

 bekendtgørelse nr. 382 af 7. juni 1988 (før denne bekendtgørelse nr. 951 af  

 23.  

 december 1986 og før denne bekendtgørelse nr. 556 af 12. december 1985) om  

 den  

 frivillige sikring reglerne for frivillig sikring af selvstændigt  

 erhvervsdrivende.  

 Af bekendtgørelsens § 1, stk. 1, fremgik det, at personer, der har anden  

 dagpengegivende erhvervsindtægt end lønindtægt, kan tegne frivillig  

 dagpengesikring for de første 3 uger af sygeperioden.
Af bekendtgørelsens § 5, stk.  

 2, fremgik det at udmeldelse af forsikringen kunne ske med virkning fra  

 udgangen  

 af et kvartal, hvis anmodningen var modtaget 20 dage før kvartalets udgang.  

 Ved  

 manglende betaling kunne udelukkelse ske ligeledes med virkning fra udgangen  

 af kvartalet, jf. bekendtgørelsens § 6. Der var ikke i øvrigt fastsat regler  

 for sikringens ophør.
Stillingtagen hertil skete gennem Sikringsstyrelsens,  

 senere Socialstyrelsens praksis.
 Før den gældende dagpengelovs  

 ikrafttræden den 2. april 1990 tilbagebetalte forsikringsordningen for  

 frivillig sikring præmie, der var indbetalt af en virksomhed efter det  

 tidspunkt, hvor virksomheden var omdannet til et aktie- eller anpartsselskab  

 og  

 indtil anmodningen om udmeldelsen.
Begrundelsen for denne  

 praksis var, at der tidligere var tvivl om, hvorvidt en aktie- eller  

 anpartshaver havde status som lønmodtager eller selvstændigt  

 erhvervsdrivende,  

 og at pågældende derfor kunne være i begrundet tvivl om, de skulle være  

 forsikret i den frivillige sikring for selvstændigt erhvervsdrivende eller i  

 forsikringen for mindre private arbejdsgivere.
Det skal bemærkes, at  

 bekendtgørelsen om dagpengegivende indtægter blev ændret allerede i 1982 så  

 det  

 direkte fremgik, at beløb et selskab udbetaler til aktionær eller  

 anpartshaver,  

 der arbejder for selskabet, er dagpengegivende indtægt, jf.  

 Socialministeriets  

 bekendtgørelse nr. 689 af 20. december 1982.
4. Grundlag for ændring af praksis 2. april 1990 I forbindelse med den nye  

 dagpengelovs ikrafttræden den 2. april 1990 skete der en række ændringer på  

 lovens område.
Et af hovedhensynene bag loven var en ønskelig forenkling på  

 dagpengeområdet og at gøre dagpengeordningen lettere administrerbar.
Loven gav anledning til, at  

 praksis på dagpengeområdet blev revideret på en lang række felter, især  

 gennem  

 Dagpengeudvalgets virksomhed.
Men også på områder - som f.eks. den frivillige  

 sikring - hvor der ikke var tale om ændrede lovbestemmelser kunne der være  

 anledning til at vurdere praksis ud fra hovedhensynene bag den nye lov,  

 herunder forenklings- og administrationshensynet.
 For så vidt angår den  

 konkrete problemstilling var det som nævnt tidligere blevet fastslået, at en  

 aktie- eller anpartshaver, der arbejder for sit selskab, anses for  

 lønmodtager  

 og ikke kan tegne frivillig forsikring.
Som følge heraf har det siden  

 januar 1986 stået på tilmeldingsblanketterne til forsikringsordningen, at en  

 aktie-eller anpartshaver, der arbejder for sit selskab anses for lønmodtager  

 og derfor ikke kan tegne frivillig sikring.
De pågældende virksomheder vil  

 derimod kunne optages i forsikringsordningen for private arbejdsgivere.
Der  

 er  

 således ofte sammenfald mellem de personer, der tegner forsikring i de to  

 ordninger.
De pågældende bør derfor kunne skifte fra den ene ordning til den  

 anden uden besvær eller ophør i forsikringsdækningen.
Der blev derfor også  

 truffet bestemmelse herom samtidig med beslutningen om ændringen af praksis  

 for  

 tilbagebetaling ved udmeldelse af den frivillige sikring for selvstændigt  

 erhvervsdrivende.
Ændringen af  

 tilbagebetalingsreglerne ved udmeldelse havde ligeledes baggrund i et ønske  

 om  

 at gøre reglerne i de to forsikringsordninger mere ensartede.
For  

 forsikringsordningen for private arbejdsgivere gjaldt - og gælder fortsat -  

 at  

 udmeldelse af ordningen kan ske med udgangen af det kvartal hvor anmodningen  

 herom er modtaget, samt at ophør kan følge af inaktivt arbejdsgivernummer  

[og]  

 sker med virkning fra udgangen af det kvartal hvor Socialstyrelsen får  

 kendskab hertil, jf.
Socialministeriets bekendtgørelse nr. 150 af 3. marts  

 1990, § 4, stk. 2 og 3.
 Ændringen af praksis har  

 således primært haft baggrund i den nye dagpengelovs ikrafttræden den 2.  

 april  

 1990, samt et ønske om koordinering af praksis vedrørende de to  

 forsikringsordninger på området, jf. vedlagte notat af 26. april 1990  

 vedrørende ordningen for forsikrede arbejdsgiveres udmeldelsespraksis og  

 mødereferat af 21. maj 1990.
Det tilføjes, at det synes at  

 fremgå af mødereferatet af 21. maj 1990 fra det møde, hvor de nævnte  

 ændringer  

 blev bekræftet, at den hidtidige tilbagebetalingspraksis havde været for  

 lempelig, og at ændringen bragte praksis i overensstemmelse med  

 bekendtgørelsens regler.
Dette bekræftes af de medarbejdere, der deltog i  

 mødet." Ved brev af 21. juni 1995 gav  

 jeg A lejlighed til at fremkomme med sine eventuelle bemærkninger til  

 Ankestyrelsens udtalelse.
A fremkom ikke med sådanne bemærkninger.
Ombudsmandens udtalelse "  

  

 1. Anvendelse af forsikringsaftaleloven på den frivillige dagpengeforsikring  

 efter sygedagpengeloven Forsikringsaftaleloven  

 (lovbek. nr. 726 af 24. oktober 1986 med senere ændringer) trådte i kraft den  

 1. januar 1932.
 Anvendelsesområdet for loven  

 er fastlagt i § 1 der har følgende ordlyd:
 '  

  

 § 1.  

  

 Denne lov finder anvendelse på forsikringsaftaler, der indgås  

 med forsikringsaktieselskaber, gensidige forsikringsselskaber eller andre  

 selskaber og institutioner, der driver forsikringsvirksomhed.
 Stk. 2.  

  

 Loven gælder ikke for:
 Genforsikring.
 Invalideforsikring i henhold til lov nr. 197 af 16.  

 juni 1927.
 Ulykkesforsikring tegnet i henhold til lov nr. 205 af  

 6. juli 1916, jf. bekendtgørelse nr. 187 af 14. juli 1927, jf. for Færøernes  

 vedkommende anordninger nr. 503 af 29. november 1922, nr. 37 af 23. februar  

 1924, nr. 213 af 24. juli 1925 og nr. 41 af 9. marts 1926.
 Overenskomst afsluttet med en begravelseskasse, en i  

 henhold til lov nr. 144 af 10. maj 1915, jfr. bekendtgørelse nr. 87 af 19.  

 april 1929, statsanerkendt sygekasse, jfr. for Færøernes vedkommende  

 anordning  

 nr. 59 af 21. februar 1930, en af de i § 34 i lov nr. 144 af 10. maj 1915  

 omhandlede under statskontrol virkende gensidige sygeforeninger, en af de i §  

 31 i lov nr. 197 af 16. juli 1927 omhandlede sygekasser, den i § 8 i lov nr.  

 67  

 af 1. april 1912 nævnte som sygekasse anerkendte sygeforsikring for  

 udenlandske  

 landarbejdere, og en af de i lov nr. 126 af 28. april 1916, jf. lov nr. 180  

 af  

 1. april 1925 omhandlede læge- og befordringskasser på Færøerne.
 Aftale, hvorved fagsammenslutninger yder deres  

 medlemmer dækning mod tab ved arbejdsløshed eller arbejdsstandsning.
Aftale, hvorved en arbejdsgiver tilsiger de i hans  

 virksomhed beskæftigede personer pension.' Det er Ankestyrelsens  

 opfattelse at Ankestyrelsen ikke er omfattet af forsikringsaftalelovens  

 regler  

 ved administrationen af forsikringsordningen for selvstændigt  

 erhvervsdrivende.
Dette fremgår af Ankestyrelsens udtalelse til mig af 16.  

 juni  

 1995.
Forsikringsaftalelovens § 1, stk. 1 Til støtte for sit synspunkt  

 har Ankestyrelsen  

  

 for det første  

  

 henvist til § 1, stk. 1, i forsikringsaftaleloven.
Ankestyrelsen har i den  

 forbindelse oplyst at forsikringsaftaleloven i praksis alene finder direkte  

 anvendelse på virksomheder der er omfattet af lov om forsikringsvirksomhed.  

 Jeg  

 har endvidere forstået Ankestyrelsen således at den frivillige  

 dagpengeforsikring for selvstændigt erhvervsdrivende ikke er undergivet  

 tilsyn  

 fra Finanstilsynet og således ikke er omfattet af lov om  

 forsikringsvirksomhed.
 Den praksis Ankestyrelsen  

 henviser til vedrørende forsikringsaftalelovens § 1, stk. 1, er bl.a. omtalt  

 i  

 Preben Lyngsø, Forsikringsaftaleloven med kommentarer, fjerde udg., (1992),  

 s. 34, og Preben Lyngsø, Dansk Forsikringsret, syvende udg., (1994), s.  

 22f.
 Forfatteren konkluderer dog -  

 under henvisning til den omtalte praksis - alene at forsikringsaftalelovens  

 regler ikke finder anvendelse på aftaler der indgås med enkeltmand.  

 Når henses hertil og til ordlyden af § 1,  

 stk. 1 ('eller andre selskaber og institutioner'), mener jeg ikke at det ud  

 fra bestemmelsen i § 1, stk. 1, kan udelukkes at forsikringsaftaler der  

 indgås  

 med Ankestyrelsen, kan være omfattet af lovens anvendelsesområde.
Forsikringsaftalelovens § 1, stk. 2, nr. 3 og 4 Til støtte for sit synspunkt  

 har Ankestyrelsen  

  

 for det andet  

  

 henvist til § 1, stk. 2, nr. 3 og 4, i forsikringsaftaleloven.
Visse  

 ulykkesforsikringer  

 og sygekassevirksomheder er undtaget fra lovens anvendelsesområde efter disse  

 bestemmelser.
Dagpenge efter sygedagpengeloven afløste dagpenge efter  

 ulykkesforsikringsloven og dagpenge efter den tidligere sygeforsikringslov,  

 herunder dagpenge efter sygekassens frivillige dagpengeforsikring.
På denne  

 baggrund mener Ankestyrelsen at den nuværende frivillige dagpengeforsikring  

 ligeledes må antages at være undtaget.
I lovens § 1, stk. 2, er  

 opremset en række forhold som loven ikke finder anvendelse på.
Karakteristisk  

 for nogle af undtagelserne er at der er tale om 'social forsikring', jf.  

 herved  

 Dansk Forsikringsret, s. 26. Undtaget er hermed bl.a. ulykkesforsikring  

 tegnet i henhold til lov nr. 205 af 6. juli 1916, jf. § 1, stk. 2, nr. 3, og  

 aftaler afsluttet med en statsanerkendt sygekasse i henhold til lov nr. 144  

 af  

 10. maj 1915, jf. § 1, stk. 2, nr. 4.
Forsikringsaftaleloven bygger  

 på resultaterne af et kommissionsarbejde.
Arbejdet blev afsluttet i 1925, og  

 resultaterne blev nedfældet i 'Udkast til lov om forsikringsaftaler',  

 (København 1925). I kommissionens udkast var aftaler med statsanerkendte  

 sygekasser - som i det senere vedtagne forslag - var udelukket fra lovens  

 anvendelsesområde.
Den såkaldte sociale ulykkesforsikring var derimod ikke  

 udelukket.
Om årsagen til at ulykkesforsikringen ikke var undtaget fra lovens  

 anvendelsesområde, fremgår bl.a. følgende af udkastets s. 27 og 28:
 "...
Den Forsikring, der tegnes i  

 henhold til Ulykkesforsikringsloven af 6. juli 1916, jfr.
Lov 28. Juni 1920,  

 indgaas jo med Ulykkesforsikringsselskaber, der tillige driver  

 Forsikringsvirksomhed af anden Art.
Den efter Ulykkesforsikringslovens Regler  

 tegnede Forsikring er derhos dels pligtmæssig, dels frivillig.
I sidste Fald  

 kan der næppe anføres nogen skellig Grund til at undtage Forsikringen fra  

 Lovens Område.
..." I det lovforslag som blev  

 fremsat og senere vedtaget, blev der kun foretaget enkelte ændringer i  

 forhold  

 til kommissionens udkast.
En af disse ændringer var at undtage  

 ulykkesforsikring fra lovens anvendelsesområde.
I bemærkningerne til  

 lovforslagets § 1 (Folketingstidende 1929-30, tillæg A, sp.  

 3174f  

 ) er bl.a. anført følgende:
 "...
Medens Kommissionen saaledes  

 som det fremgår af Motiverne pag. 27-29 har den Opfattelse, at  

 Ulykkesforsikring tegnet i Henhold til Lov Nr. 205 af 6. juli 1916, jfr.  

 Bekendtgørelse Nr. 187 af 14. Juli 1927, bør høre ind under Lovens  

 Gyldighedsomraade, har Arbejderforsikringsraadet - til hvis Standpunkt  

 Ministeriet for Sundhedsvæsen har sluttet sig - indstillet, at denne  

 Ulykkesforsikring ikke omfattes af Loven.
Til Støtte herfor er det af  

 Arbejderforsikringsraadet navnlig gjort gældende, at Lovforslagets Regler,  

 der  

 har den rette Løsning af de almindelige forsikringstekniske Spørgsmaal for  

 Øje,  

 ikke egner sig til at overføres paa den sociale Ulykkesforsikring, hvor de  

 givne Regler hviler på en socialpolitisk Opfattelse af, hvad det til enhver  

 Tid  

 er rimeligt at yde Arbejderne efter en Forsikring, der ganske overvejende  

 bæres  

 af Arbejdsgiverne, samt at Arbejderforsikringsraadet, der fastsætter  

 Erstatningernes Størrelse og udbetaler Erstatningsbeløbene, gennem sin  

 Administration  

 yder de sikrede (Arbejderne) det fornødne Værn.
 Da man har kunnet tiltræde  

 disse Betragtninger, og da Ulykkesforsikringslovens Regler på flere Punkter  

 afviger fra Lovforslagets Bestemmelser, saaledes at det, saafremt den sociale  

 Ulykkesforsikring omfattes af Lovforslaget, maa befrygtes, at det i  

 Sammenstødstilfælde  

 kan forvolde Tvivl, hvilket Sæt Retsregler man bør give Fortrinet, har  

 Ministeriet som et nyt Punkt indføjet en Bestemmelse, hvorefter den  

 heromhandlede Ulykkesforsikring unddrages fra Lovens Gyldighedsområde.
 I Lighed med, at Udkastet fra  

 Lovens Gyldighedsområde unddrager Overenskomster afsluttet med de under  

 Tilsyn  

 værende Begravelseskasser og de statsanerkendte Sygekasser, har man endvidere  

 undtaget forskellige andre under Statens Tilsyn virkende Sygekasser og  

 Sygeforeninger, hvor de samme Grunde for en Undtagelse gør sig gældende.
..." De regler som på tidspunktet  

 for forsikringsaftalelovens ikrafttræden fandtes i lov nr. 205 af 6. juli  

 1916  

 om forsikring mod følger af ulykkestilfælde, blev siden for størstedelens  

 vedkommende afløst af regler i lov om forsikring mod følger af  

 ulykkestilfælde  

 (lov nr. 183 af 20. maj 1933, jf. lovbek. nr. 137 af 26. april 1968) som  

 siden  

 blev afløst af lov om arbejdsskadeforsikring, og som i dag er afløst af lov  

 om  

 forsikring mod følger af arbejdsskade.
De regler der fandtes i lov nr. 144 af  

 10. maj 1915 om anerkendte sygekasser, blev siden primært afløst af regler i  

 lov om folkeforsikring som siden blev afløst af regler i lov om den  

 offentlige  

 sygeforsikring (lov nr. 239 af 10. juni 1960, jf. lovbek. nr. 403 af 23.  

 oktober 1967), og som i dag er afløst af regler i lov om offentlig  

 sygesikring.
I lov nr. 205 af 6. juli 1916  

 om forsikring mod følger af ulykkestilfælde og i lov nr. 144 af 10. maj 1915  

 om  

 anerkendte sygekasser fandtes regler om dagpenge som følge af  

 uarbejdsdygtighed ved tilskadekomst og sygdom.
I ulykkesforsikringsloven var  

 der allerede på dette tidspunkt mulighed for at visse arbejdsgivere kunne  

 tegne  

 en frivillig forsikring, hvorved de bl.a. kunne opnå dagpenge i forbindelse  

 med uarbejdsdygtighed ved ulykkestilfælde.
I 'sygekassesystemet' blev  

 egentlige regler om frivillig dagpengeforsikring for folk med anden  

 erhvervsindtægt end lønindtægt indsat i lov nr. 239 af 10. juni 1960 om den  

 offentlige sygeforsikring.
I forbindelse med  

 vedtagelsen af den første sygedagpengelov (lov nr. 262 af 7. juni 1972) blev  

 der i kapitel 11 indsat regler om frivillig dagepengeforsikring for blandt  

 andre husmødre og selvstændigt erhvervsdrivende.
Samtidig blev reglerne om  

 dagpenge i ulykkesforsikringsloven, herunder reglerne om frivillig  

 dagpengeforsikring (§ 55), ophævet, jf. lov nr. 261 af 7. juni 1972. Lov om  

 den offentlige sygeforsikring var forinden sygedagpengelovens ikrafttræden 1.  

 april 1973 blevet afløst af lov om offentlig sygesikring (lov nr. 311 af 9.  

 juni 1971). I denne lov var reglerne om dagpenge, herunder reglerne om  

 frivillig forsikring (kapitel 5), ikke medtaget.
 I de almindelige bemærkninger  

 til lovforslaget om sygedagpenge (Folketingstidende 1971-72, tillæg A, sp.  

 7313) er bl.a. anført følgende:
 '...
Ordningen skal afløse de  

 gældende regler om dagpenge i sygeforsikringsloven, i  

 ulykkesforsikringslovgivningen og i lov om børnetilskud og andre  

 familieydelser.
Dagpengene skal ydes efter ensartede regler uden hensyn til,  

 om  

 indtægtstabet skyldes sygdom, tilskadekomst eller fødsel, og ordningen bygger  

 således på kommissionens målsætning, om at ydelserne skal afhænge af behovet,  

 uanset årsagen til indtægtstabet.
 ...
Ordningen skal dække hele  

 befolkningen imod tab af arbejdsindtægt på grund af sygdom, tilskadekomst  

 eller  

 fødsel.
Ordningen skal således omfatte alle lønmodtagere - ikke alene de  

 lønmodtagere der i dag er sikret under dagpengeordningen for lønarbejdere  

 efter  

 sygeforsikringsloven, men også funktionærer og tjenestemænd m.fl. som har ret  

 til løn under sygdom.
Under ordningen inddrages endvidere alle med  

 selvstændigt erhverv.
...' I bemærkningerne til kapitel  

 11 (Folketingstidende 1971-72, tillæg A, sp. 7336) hvori reglerne om  

 frivillig  

 dagpengeforsikring findes er bl.a. anført følgende:
 '...
Kapitel 11 afløser  

 sygeforsikringslovens kap.
V om adgangen til frivilligt at sikre sig  

 dagpenge,  

 navnlig for selvstændige erhvervsdrivende og for husmødre.
...' Reglerne om dagpenge i  

 sygedagpengeloven, herunder reglerne om frivillig forsikring, er således til  

 dels en videreføring af dagpengereglerne i de 'gamle' love om statsanerkendte  

 sygekasser og ulykkesforsikring fra henholdsvis 1915 og 1916. Det forhold at  

 de  

 to 'gamle' love er direkte undtaget fra forsikringsaftalelovens  

 anvendelsesområde,  

 taler efter min opfattelse derfor for at også reglerne om frivillig  

 dagpengeforsikring efter sygedagpengeloven må være undtaget fra lovens  

 anvendelsesområde.
At den frivillige dagpengeforsikring  

 er reguleret ved (selvstændig) lov og bekendtgørelse, taler også imod at  

 sikringen skulle være omfattet af forsikringsaftalelovens bestemmelser.
Jeg  

 har  

 ved denne vurdering bl.a. lagt vægt på at der - hvis forsikringsaftaleloven  

 fandtes anvendelig - ville kunne opstå tvivl om hvilke af de to regelsæts  

 bestemmelser der skulle anvendes i en given situation.
Der kan herved  

 henvises  

 til de betænkeligheder der blev udtrykt i forarbejderne til  

 forsikringsaftaleloven for så vidt angår ulykkesforsikring.
Forsikringsaftaleloven er  

 endvidere en såkaldt social beskyttelseslov.
En privat forsikring beror på en  

 aftale mellem et forsikringsselskab som den stærke part og forsikringstageren  

 som den svage part.
Når forsikringstagerens forhold som ved frivillig  

 dagpengeforsikring er reguleret i en selvstændig lov og bekendtgørelse, og  

 ikke udelukkende beror på en aftale, er der ikke samme beskyttelseshensyn at  

 tage som i forbindelse med privat forsikring.
Sammenfattende har jeg ikke  

 tilstrækkeligt grundlag for at kritisere Den Sociale Ankestyrelses opfattelse  

 af at forsikringsaftaleloven ikke finder anvendelse på den frivillige  

 dagpengeforsikring  

 efter sygedagpengeloven.
Jeg bemærker dog at spørgsmålet må finde sin  

 endelige  

 afklaring ved domstolene.
2. Tilbagebetaling af præmie Det spørgsmål som herefter  

 foreligger til min bedømmelse, er om De (uanset at den forsikring De har  

 tegnet, ikke er omfattet af forsikringsaftaleloven) er berettiget til at få  

 tilbagebetalt den præmie som De har indbetalt til Ankestyrelsen i perioden  

 fra  

 1. januar 1990 - hvor De omdannede Deres selskab til et anpartsselskab - og  

 til  

 Deres udmeldelse i september 1994.
Ankestyrelsens afgørelse Ankestyrelsen afviste den 20.  

 oktober 1994 at tilbagebetale præmiebeløbet under henvisning til § 44 i  

 Socialministeriets bek. nr. 701 af 22. juli 1994. Bestemmelsen har følgende  

 ordlyd:
'  

  

 § 44.  

  

 Ændring af den sikrede sats fra det højeste beløb til 2/3  

 heraf og den tilsvarende nedsættelse af præmien samt udmeldelse af  

 forsikringen  

 kan ske med virkning fra udgangen af et kvartal, hvis anmodning herom er  

 modtaget i Den Sociale Ankestyrelse mindst 20 dage før kvartalets udgang.' Ankestyrelsen henviste til  

 sin administrative praksis på området hvorefter forsikringen som udgangspunkt  

 ikke kan anses for ophørt før forsikringstageren selv opsiger den.  

 Udgangspunktet fraviges kun netop i tilfælde som Deres, hvor en virksomheds  

 driftsform er ændret tidligere end i det kvartal hvor forsikringen opsiges.
I  

 sådanne tilfælde har opsigelsen - også med hensyn til præmiebetaling -  

 virkning  

 fra det forrige kvartal.
Den administrative praksis er  

 efter Ankestyrelsens oplysninger fastsat ud fra et ønske om regelforenkling  

 og  

 administrativ konveniens.
Ankestyrelsen administrerer ud over den frivillige  

 dagpengeforsikring for selvstændige erhvervsdrivende også  

 forsikringsordningen  

 for private arbejdsgivere.
Der findes for så vidt angår denne  

 forsikringsordning, en lignende praksis for tilbagebetaling af præmier.
Min vurdering af retsgrundlaget Sygedagpengeloven indeholder  

 ingen regler om udmeldelse og tilbagebetaling af forsikringspræmie for den  

 frivillige dagpengeforsikring for selvstændigt erhvervsdrivende.
I § 44 i  

 bekendtgørelsen findes alene en regel om at udmeldelse kan ske med virkning  

 fra  

 udgangen af et kvartal, hvis anmodning herom er modtaget i Ankestyrelsen  

 mindst 20 dage før kvartalets udgang.
I en tidligere sag gengivet i  

 Folketingets Ombudsmands beretning for året 1993, s. 82ff, udtalte jeg  

 imidlertid at spørgsmålet om tilbagebetaling af kontingent til en  

 arbejdsløshedskasse - når der ikke er fastsat regler herom - beroede på  

 almindelige formueretlige overvejelser, herunder om medlemskabets  

 retsvirkninger samt om hvorvidt betalingen af kontingentet byggede på  

 urigtige forudsætninger.
Dette synspunkt har efter min opfattelse også  

 betydning for denne sag:
 Ankestyrelsen administrerer  

 som udgangspunkt den frivillige dagpengeforsikring for selvstændige  

 erhvervsdrivende i henhold til de (offentligretlige) regler der er fastsat om  

 ordningen i sygedagpengeloven og i bekendtgørelse om dagpenge ved sygdom og  

 fødsel.
Når en selvstændigt  

 erhvervsdrivende tilmelder sig den frivillige dagpengeforsikring, opstår der  

 tillige et (privatretligt) aftaleforhold mellem den selvstændigt  

 erhvervsdrivende på den ene side og Ankestyrelsen på den anden side.
Der er  

 tale om en gensidigt bebyrdende aftale hvor Ankestyrelsen optræder som  

 forsikringsgiver og den selvstændigt erhvervsdrivende som forsikringstager.  

 Forsikringstageren opnår ved at betale præmie at være dækket af forsikringen  

 og have ret til ydelser i tilfælde af forsikringsbegivenhedens indtræden.
I det omfang der ikke er  

 fastsat særlige regler for dette aftaleforhold, må det efter min opfattelse  

 som udgangspunkt være reguleret af almindelige formueretlige grundsætninger -  

 herunder især aftaleretlige regler.
Der er således tale om et forhold der  

 delvist er reguleret af offentligretlige og delvist af privatretlige regler.
Min vurdering af Ankestyrelsens praksis og den trufne afgørelse Ankestyrelsen har i udtalelsen  

 til mig redegjort for sin praksis før den 2. april 1990. Dengang  

 tilbagebetalte  

 man den præmie der var indbetalt af en virksomhed efter det tidspunkt hvor  

 virksomheden var omdannet til et aktie- eller anpartsselskab, og indtil  

 anmodningen  

 om udmeldelse.
I forbindelse med den nye  

 dagpengelovs ikrafttræden den 2. april 1990 ændrede man praksis på området.  

 Herefter kan forsikringen ikke anses for ophørt før forsikringstageren selv  

 opsiger den.
Hvis virksomhedsomdannelsen er sket på et tidligere tidspunkt,  

 kan  

 opsigelse, også med hensyn til præmiebetaling, dog få virkning fra forrige  

 kvartal - men aldrig fra et tidligere tidspunkt.
Jeg må lægge til grund at  

 denne praksisændring først og fremmest er sket under hensyn til forenklings-  

 og  

 administrative hensyn.
Der skete ikke i forbindelse med vedtagelsen af  

 sygedagpengeloven af 1989 nogen ændring i lovgrundlaget for den frivillige  

 dagpengeforsikring.
På den baggrund må jeg  

 konkludere at Ankestyrelsen ifølge sin praksis i disse sager afslår  

 tilbagebetaling uden at foretage en vurdering af om forsikringstageren på  

 baggrund af bl.a. almindelige formueretlige grundsætninger er berettiget til  

 at få tilbagebetalt præmien.
På tilsvarende måde må jeg i Deres sag lægge til  

 grund at Ankestyrelsen afviste at tilbagebetale forsikringspræmien uden at  

 foretage en konkret vurdering af om man på baggrund af bl.a. formueretlige  

 grundsætninger var forpligtet til at tilbagebetale præmien.
 Jeg har derfor henstillet til  

 Ankestyrelsen at genoverveje sin praksis således at den bringes i  

 overensstemmelse med almindelige formueretlige grundsætninger, og i den  

 forbindelse genoptage behandlingen af Deres sag med henblik på overvejelser  

 af  

 om man på baggrund af de ovennævnte synspunkter er forpligtet til helt eller  

 delvist at tilbagebetale præmien.
 I forbindelse med  

 Ankestyrelsens fornyede behandling af Deres sag har jeg henledt styrelsens  

 opmærksomhed på følgende forhold:
For så vidt angår almindelige  

 private forsikringsforhold, findes i forsikringsaftalelovens § 16, stk. 2, en  

 regel om hvorledes der skal forholdes med præmien i tilfælde af at  

 forsikringen  

 ophører af andre grunde end opsigelse eller præmierestance.
Det er inden for  

 sådanne forsikringsforhold antaget at en forsikring - ud over de nævnte  

 ophørsgrunde  

 - kan ophøre som følge af at den interesse eller fare man har forsikret,  

 falder  

 bort.
Dette kommer ikke direkte til udtryk i loven, men er forudsat i  

 motiverne  

 til forsikringsaftalelovens § 16, stk. 2, jf. s.  

 46f  

 i Udkast til forsikringsaftalelov,  

 København 1925. Jeg henviser i øvrigt til Forsikringsaftaleloven med  

 Kommentarer,  

 s. 109, og Dansk Forsikringsret, s. 153.
Reglen i § 16, stk. 2,  

 indebærer at en forsikringstager hvis forsikring ophører som følge af  

 bortfald  

 af den interesse eller fare der er forsikret, kun skal betale præmie indtil  

 ophøret.
Der skal således kun betales præmie i den periode hvor selskabet  

 bærer  

 en risiko.
Reglen finder anvendelse uanset om præmien er forudbetalt eller  

 ej,  

 og bevirker således at en præmie der er forudbetalt for en periode der ligger  

 efter forsikringens ophør, normalt kan kræves tilbagebetalt.
 I motiverne til  

 forsikringsaftaleloven (jf. referencen ovenfor) er bl.a. anført følgende om  

 anvendelsen af § 16 i loven:
 '...
En Forsikring kan af  

 forskellige Grunde ophøre forinden Udløbet af den Tid, for hvilken den er  

 indgaaet.
Ophøret kan være hjemlet dels ved positiv Lov eller andre  

 almindelige  

 Retsregler, dels ved selve Aftalen.
 ...
I alle saadanne Tilfælde  

 opstaar det Spørgsmaal, hvorledes der skal forholdes med Præmien.
Efter  

 almindelige Kontraktsgrundsætninger vil Selskabet kun kunne kræve saa stor  

 Del  

 af Præmien, som svarer til den Tid, i hvilken det har baaret Risikoen.
Derhos  

 vil den Part, som er skyld i Forholdets Afbrydelse, være pligtig at erstatte  

 den anden Part det Tab, denne derved lider.
Da Præmien normalt betales forud,  

 vil det som Regel være Forsikringstageren, der staar med et Krav på  

 Tilbagebetaling af en Del af Præmien, og man benytter derfor hyppigt  

 Udtrykket  

 'Ristorno' som Betegnelse for den Regulering af Præmien, der finder Sted i de  

 heromhandlede Tilfælde.
...' Som det fremgår, betegnes  

 princippet i forsikringsaftalelovens § 16, stk. 2, i motiverne som en  

 almindelig kontraktgrundsætning.
 Jeg har dog ikke i sagen  

 foretaget en nærmere vurdering af hvilke formueretlige grundsætninger der  

 måtte  

 regulere forholdet, og hvilken betydning det har for  

 tilbagebetalingsspørgsmålet i Deres sag.
..." Den Sociale Ankestyrelse  

 meddelte mig senere at Ankestyrelsen havde foretaget en ny vurdering af sagen  

 under hensyntagen til almindelige formueretlige grundsætninger.
Ankestyrelsen  

 havde besluttet at fastholde sin oprindelige afgørelse, således at A ikke  

 kunne  

 få tilbagebetalt den præmie han har indbetalt siden han i 1990 omdannede sin  

 virksomhed til et anpartsselskab.
Da A ikke på ny havde rettet  

 henvendelse til mig, og da Ankestyrelsen havde fulgt min henstilling om at  

 genoverveje sagen under hensyntagen til almindelige formueretlige  

 grundsætninger, foretog jeg mig ikke mere i anledning af sagen.
Jeg bemærkede  

 dog over for Ankestyrelsen at jeg ikke havde foretaget en nærmere vurdering  

 af  

 tilbagebetalingsspørgsmålet i A's sag.
