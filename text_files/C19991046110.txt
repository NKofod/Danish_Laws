 Retningslinier vedrørende  

 bisidderordning ved afhøring af uledsagede asylansøgere.
Ved en rundskrivelse af 24. november 1993  

 fastsatte Rigspolitichefen retningslinjer for politikredsene  

 vedrørende en bisidderordning ved afhøring af uledsagede  

 asylansøgere under 18 år.
Efter disse retningslinjer skal der  

 inden en politiafhøring i forbindelse med registrering og  

 asylafhøring af uledsagede asylansøgere under 18 år ske  

 underretning af Dansk Røde Kors om sagen samt om tidspunkt for  

 afhøringen.
 Indenrigsministeriet har ved en skrivelse af 28. maj 1998  

 meddelt Rigspolitichefen, at bisidderordningen udvides til også at  

 omfatte afhøringer af uledsagede asylansøgere under 18 år  

 til brug for Udlændingestyrelsens afgørelse efter  

 udlændingelovens § 48a.
 Retningslinjerne vedrørende bisidderordningen i  

 rundskrivelsen af 24. november 1993 finder herefter tillige anvendelse ved  

 sådanne afhøringer.
 Der henvises endvidere til vedlagte bilag med  

 retningslinjer for tilkaldelse af Dansk Røde Kors' Asylafdelings  

 bisiddere.
Boye --------------------- Retningslinier for tilkaldelse af Dansk Røde Kors' Asylafdelings  

 bisiddere I forbindelse med myndighedernes afhøringer af mindreårige  

 asylansøgere skal en bisidder fra Dansk Røde Kors' Asylafdeling  

 tilkaldes.
 Planlagte bisidninger:
 Bestilling af bisidder sker ved henvendelse direkte til bisidderkontoret  

 på telefon nr.
 48 10 77 41. Bisidderkontoret har følgende telefontider:
 Uden for telefontiden kan bisidder rekvireres pr. telefax  

 på nr. 48 17 56 46. Af hensyn til bisiddernes planlægning  

 anmodes der om, at rekvirering sker minimum 1 uge før det  

 ønskede bisidningstidspunkt.
 Akutte bisidninger:
 Ved akut behov for tilkaldelse af bisidder i tidsrummet  

 mandag-torsdag kl. 8.00 til 16.00 samt torsdag og fredag 8.00 til 15.00  

 rekvireres bisidder ligeledes direkte på bisidderkontoret på  

 telefon nr. 48 10 77 41 . Såfremt bisidderne ikke måtte  

 være til stede, vil der ske automatisk viderestilling til  

 Asylafdelingens hovedkontor.
 Ved akut behov for tilkaldelse af bisidder uden for  

 ovennævnte tidsrum kan rekvirering ske via Asylafdelingens bagvagt  

 på telefon nr. 35 43 14 02.
