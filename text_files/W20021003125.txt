 Landsskatteretskendelse af 9/4 2001. Pensionsbidrag til  

 fransk statspension.
 As klage til Landsskatteretten vedrører afgørelse af 31. januar  

 1989, truffet af Ligningsrådet i henhold til lov nr. 143 af 13. april 1993 om  

 bindende forhåndsbesked om skattespørgsmål m.v.
 Spørgsmålet til Ligningsrådet var følgende:
Er egne pensionsbidrag indbetalt til en fransk statspension  

 fradragsberettigede på indbetalingstidspunktet? Ligningsrådet har besvaret det stillede spørgsmål benægtende, og  

 Ligningsrådets afgørelse er blevet stadfæstet af Landsskatteretten ved  

    

  

 kendelse af 23. juni 1995, rettens j.nr.  

 641-1222-0008.
Landsskatteretten har den 23. juni 1995 tillige afsagt kendelse  

 i rettens j.nr. 641-1222-0009 vedrørende opgørelsen af klagerens indkomst for  

 indkomståret 1990. Retten har ved kendelsen nægtet fradrag for de i 1990 at  

 foretagne egenindbetalinger til den franske statspension.
Kendelsen er blevet  

 indbragt for Østre Landsret, men domstolssagen er blevet hævet som led i  

 forligsaftale af 11. februar 1999, ved hvilken Skatteministeriet har  

 anerkendt,  

 at klageren har været berettiget til at fradrage de indbetalte bidrag.
 Klagerens revisor har under henvisning til den med  

 skatteministeriet indgåede forligsaftale anmodet Landsskatteretten om at  

 genoptage behandlingen af den bindende forhåndsbesked vedrørende  

 fradragsretten,  

 og sagsbehandlingen er herefter blevet genoptaget i henhold til  

 skattestyrelseslovens § 29, stk. 2.
 Klagerens revisor har over for Landsskatteretten anført, at den  

 bindende forhåndsbesked under henvisning til forliget bør ændres, således at  

 klagerens egenindbetalinger anses for fradragsberettigede.
Told- og Skattestyrelsen har anført, at det indgåede retsforlig  

 ændrer den bindende forhåndsbesked, der herefter må anses for bortfaldet.
Der  

 synes derfor ikke at være behov for at bringe den bortfaldne bindende  

 forhåndsbesked i overensstemmelse med forliget.
Det er derimod fra og med  

 indkomståret 1991  uanset den afgivne bindende forhåndsbesked   

 retsforliget,  

 der begrunder en fortsat fradragsret for bidrag til den franske  

 pensionsordning.
 Det er som begrundelse herfor anført, at det ved forliget blev  

 lagt til grund, at der på trods af, at der ikke er nogen intern hjemmel til  

 at  

 indrømme fradrag, alligevel skal indrømmes fradrag for  

 pensionsindbetalingerne,  

 idet en manglende fradragsret vil være udtryk for en forskelsbehandling  

 mellem  

 danske ordninger, omfattet af pensionsbeskatningslovens § 2, stk. 1, nr. 1 og  

 2, og tilsvarende udenlandske ordninger, der vil være i strid med  

 EF-traktatens  

 artikel 48 om arbejdskraftens frie bevægelighed.
 Styrelsen har for så vidt angår en eventuel ændring af den  

 bindende forhåndsbesked anført, at en ændring alene kan skyldes forhold, der  

 vedrører tiden efter 1990, hvorfor der reelt vil være tale om en ny bindende  

 forhåndsbesked.
 Klagerens revisor har anført, at Landsskatteretten skal afsige  

 en begrundet kendelse, der berigtiger den bindende forhåndsbesked, idet denne  

 ikke blot kan anses for bortfaldet, således som det er anført af Told- og  

 Skattestyrelsen.
 Landsskatteretten skal  

 udtale:
 Efter de foreliggende oplysninger, herunder henset til den  

 mellem klageren og skatteministeriet indgåede forligsaftale af 11. februar  

 1999  

 vedrørende fradragsretten for de i indkomståret 1990 foretagne  

 egenindbetalinger til den franske statspension, finder retten, at det kan  

 lægges til grund, at de den 31. januar 1989 gældende beskatningsregler  

 indebar  

 en forskelsbehandling mellem pensionsordninger, omfattet af  

 pensionsbeskatningslovens § 2, stk. 1, nr. 1 og 2, og tilsvarende udenlandske  

 ordninger, der efter praksis måtte anses for stridende med EF-traktatens  

 diskriminationsforbud, jf. særlig traktatens artikel 6 og 48 henholdsvis 59.
 Ligningsrådets bindende forhåndsbesked af 31. januar 1989 ændres  

 derfor således, at fradrag for egenindbetalinger til den franske statspension  

 anses for fradragsberettigede ved indkomstopgørelsen for indbetalingsåret  

 efter  

 de for ordninger, omfattet af pensionsbeskatningslovens § 2, stk. 1, nr. 1 og  

 2, givne principper.
 Det bemærkes, at retten ved nærværende afgørelse alene har taget  

 stilling til den skattemæssige behandling af egenindbetalinger til den  

 omhandlede pensionsordning efter den på tidspunktet for afsigelsen af den  

 bindende forhåndsbesked gældende retstilstand, jf. herved  

 skattestyrelseslovens  

 § 23, stk. 1 og 2.
