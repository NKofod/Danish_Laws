Betænkning afgivet af Skatteudvalget den  

 2. maj 2002 Betænkning over Forslag til lov om ændring af lov om  

 indskud på etableringskonto og lov om investeringsfonds (Udvidelse af etableringskontoordningen m.v.) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 1 ændringsforslag  

 til lovforslaget.
2. Udvalgsarbejdet Lovforslaget blev fremsat den 27. februar 2002 og var til  

 1. behandling den 18. marts 2002. Lovforslaget blev efter 1. behandling  

 henvist til behandling i Skatteudvalget.
Møder Udvalget har behandlet lovforslaget i 5 møder.
Høring Lovforslaget blev sendt i høring samtidig med  

 fremsættelsen.
Den 5. april 2002 sendte skatteministeren et  

 høringsnotat til udvalget, der gengiver hovedtrækkene i  

 høringssvarene samt skatteministerens kommentarer hertil.
Den 19.  

 april 2002 sendte skatteministeren de indkomne høringssvar til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Arbejderbevægelsens Erhvervsråd, Landboforeningerne, Landbrugsraadet og Dansk  

 Familielandbrug og Landboforeningerne, Danmarks Landboungdom og Dansk  

 Familielandbrug.
 Skatteministeren har over for udvalget kommenteret de  

 skriftlige henvendelser til udvalget.
Deputationer Endvidere har Landboforeningerne, Landbrugsraadet, Dansk  

 Familielandbrug og Danmarks Landboungdom mundtligt over for udvalget  

 redegjort for deres holdning til lovforslaget.
Spørgsmål Udvalget har stillet 5 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et mindretal i udvalget (V, DF og KF) indstiller  

 lovforslaget til vedtagelse med det stillede  

 ændringsforslag.
 Et andet mindretal i udvalget (S, SF, RV og KRF)  

 indstiller lovforslaget til forkastelse ved 3. behandling.  

 Mindretallet vil stemme hverken for eller imod det stillede  

 ændringsforslag.
Socialdemokratiet bemærker, at Socialdemokratiet er  

 tilhænger af, at der skabes så gunstige muligheder for etablering  

 af selvstændig virksomhed som muligt, men at det ikke må ske  

 gennem forvridninger i skattesystemet.
Det skal alene være  

 forretningsøkonomiske hensyn og overvejelser, der skal være  

 styrende i den enkeltes konkrete valg, ikke skattesystemets indretning.
 Lovforslaget er omfattet af forlig med bl.a.  

 Socialdemokratiet, og Socialdemokratiet har derfor under 1. behandling  

 tilkendegivet, at man ikke vil modsætte sig, at lovforslaget  

 gennemføres.
Imidlertid er det Socialdemokratiets opfattelse, at der  

 med den foreslåede udvidelse af etableringskontoordningen m.v. ikke  

 sker nogen reel forbedring af etableringsmulighederne for yngre mennesker, og  

 at der i højere grad er tale om symbolændringer uden reelle nye  

 muligheder.
De eneste reelle forbedringer er for dem, der ikke etablerer sig,  

 men i stedet vælger at hæve deres etableringskonto med  

 efterbeskatning.
 Det kom da også klart til udtryk, da Danmarks  

 Landboungdoms repræsentant var i deputation i Skatteudvalget, at man  

 ikke hos yngre landmænd kunne se nogen reelle forbedringer, som ville  

 lette etableringssituationen i landbruget.
 På visse punkter har lovforslaget nærmest et  

 komisk skær over sig, når etableringen kan udskydes, indtil man  

 fylder 65 år, og man derefter kan fortsætte med at indskyde,  

 indtil man fylder 70.
Under udvalgsbehandlingen er Socialdemokratiet dog blevet  

 opmærksom på, at det meget sene etableringstidspunkt, som der  

 lægges op til i lovforslaget, også risikerer at blive brugt til  

 at omgå normal beskatning.
Såfremt velstillede forældre  

 foretager etablering ved hjælp af store indskud på  

 etableringskonto for derefter at overdrage virksomheden til nært  

 beslægtede med succession og ved anvendelse af gave- og  

 arveafgiftscirkulærets regler om at kunne handle til 15 pct. under den  

 offentlige vurdering, vil man i mange situationer kunne undvige og udskyde  

 beskatning i millionklassen.
Ved lovforslagets fremsættelse anså  

 Socialdemokratiet først og fremmest lovforslaget for tandløst  

 og lidt komisk symbolpolitik fra regeringens side.
Derfor modsatte  

 Socialdemokratiet sig ikke lovforslagets fremsættelse og havde  

 oprindelig til hensigt at stemme hverken for eller imod lovforslaget.
Men  

 efter den afdækning, der er sket under udvalgsarbejdet af de direkte  

 skadelige og forvridende virkninger, som lovforslaget vil kunne få, vil  

 Socialdemokratiet stemme imod ved 3. behandling.
Kristeligt Folkeparti mener, at det er meget vigtigt at  

 fremme unge og yngre menneskers opsparing til etablering af egen virksomhed,  

 men at udvide adgangen til indskud på etableringskonto, til folk fylder  

 65 år, ser ud som en ny mulighed for skattetænkning.
Kristeligt  

 Folkeparti stemmer derfor imod lovforslaget.
Et tredje mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 stemme for det stillede ændringsforslag.
Dette lovforslag er endnu et forslag i den lange  

 række af forslag, som sikrer, at de priviligerede danskere får  

 bedre mulighed for at slippe for at betale skat.
Lovforslaget giver mulighed  

 for uden videre at få udskudt beskatning af op til 40 pct. af  

 nettoindtægten, indtil man er fyldt 65 år, og det giver  

 selvfølgelig meget store muligheder for at spekulere i, hvornår  

 man mener, at det er hensigtsmæssigt for den enkelte at blive  

 beskattet.
Begrundelsen for lovforslaget er, at det skal styrke  

 iværksætterånden og få flere til at etablere  

 selvstændig virksomhed.
Ordningen udvides imidlertid sådan, at  

 personer, som allerede har etableret selvstændig virksomhed, også  

 får mulighed for at udskyde beskatning ved at indsætte penge  

 på en sådan etableringskonto.
 Sammenholdt med de muligheder, der allerede eksisterer for  

 virksomheder for at overføre underskud fra det ene år til det  

 andet, muligheder, som regeringen også har stillet forslag om at  

 udvide, mener Enhedslisten, at det giver virksomhedsejere alt for gode  

 muligheder for at flytte rundt på indtægter, overskud og  

 underskud.
Lovforslaget er altså et led i at sætte  

 skattetænkningen yderligere i system.
Set i den sammenhæng  

 stiller Enhedslisten sig meget tvivlende over for påstanden om, at  

 nedsættelsen af tillægsprocenten bare vil få den  

 konsekvens, at opsparede midler vil blive beskattet på samme  

 måde, som hvis midlerne var blevet opsparet uden brug af ordningen.
Enhedslisten er enig med ministeren i, at de  

 skatteprovenumæssige konsekvenser af lovforslaget er meget, meget  

 vanskelige at forudse.
Enhedslisten frygter, at der med lovforslaget  

 åbnes en ny ladeport for skattefiduser, og kan derfor ikke  

 støtte lovforslaget.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
En oversigt over Folketingets sammensætning er  

 optrykt i betænkningen.
Der gøres opmærksom på, at  

 et flertal eller et mindretal i udvalget ikke altid vil afspejle et  

 flertal/mindretal ved afstemning i salen.
4. Ændringsforslag med bemærkninger Ændringsforslag Af	skatteministeren, tiltrådt af et flertal (V, DF,  

 KF og EL):
Til § 1 1) Nr. 1 udgår.
[Ændring af indskudsår udgår] Bemærkninger Til nr. 1 Foranlediget af Finansrådets høringssvar  

 foreslås det, at lovforslagets § 1, nr. 1, udgår.
Indskud på etableringskonto kan fradrages ved  

 opgørelsen af den skattepligtige indkomst.
Efter § 1, stk. 2,  

 indrømmes der fradrag for indskud, der er foretaget i tiden fra den  

 16. maj i indkomståret til og med den nærmest  

 efterfølgende 15. maj (indskudsåret).
Formålet med bestemmelsen var oprindelig, at indskud  

 skal kunne foretages indtil selvangivelsesfristens udløb.
Da  

 selvangivelsesfristens udløb for fysiske personer efter de  

 gældende regler er 1. juli, dog 1. maj for personer, der får  

 tilsendt en fortrykt selvangivelse, er det foreslået, at der  

 indrømmes fradrag for indskud, der er foretaget i tiden inden  

 udløbet af fristen for indgivelse af selvangivelse og de  

 foregående 12 måneder.
Dermed ville bestemmelsen igen  

 følge sit oprindelige princip om, at indskudsåret følger  

 selvangivelsesfristens udløb.
Det har nu vist sig, at denne ændring  

 medfører problemer for pengeinstitutterne, som indberetter de  

 indskudte beløb til skattemyndighederne.
Det skyldes, at der kan  

 opstå problemer med at holde indskuddene fra de forskellige år  

 adskilt fra hinanden.
Det foreslås derfor, at lovforslagets § 1, nr. 1,  

 udgår, og at det gældende indskudsår dermed opretholdes.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 135 Bilagsnr.
Titel 1 Henvendelse af 15/3-02 fra Arbejderbevægelsens Erhvervsråd 2 Spm. 1 om oversendelse af høringsnotat, til skatteministeren 3 Spm. 2 om muligheden for udskydelse af beskatning, til skatteministeren 4 Svar på spm. 1 om oversendelse af høringsnotat, fra  

 skatteministeren 5 Meddelelse om tidspunkt for betænkningsafgivelse og frist for  

 spørgsmål m.v.
