Indførelse  

 af ensartet praksis ved administrativ inddragelse af førerretten i  

 forbindelse  

 med beslutning om sigtelse for spirituskørsel efter  

  

 kørekortbekendtgørelsens § 74, stk. 1, nr. 1 Det fremgår af færdselslovens § 126, stk. 1, nr. 1, at føreren  

 af et motordrevet køretøj, hvortil der kræves kørekort, skal frakendes retten  

 til at føre et sådant køretøj ubetinget, hvis føreren har gjort sig skyldig i  

 spirituskørsel med en alkoholkoncentration i blodet under eller efter kørslen  

 på over 1,20 promille.
 Såfremt politiet skønner, at betingelserne for ubetinget  

 frakendelse af førerretten foreligger, kan førerretten midlertidigt  

 inddrages,  

 jf. færdselslovens § 130, stk. 1. Politiet skal i den forbindelse vejlede  

 føreren om, at inddragelsen kan forlanges indbragt for retten efter  

 færdselslovens  

 § 130, stk. 2.
 Det følger af § 74, stk. 1, nr. 1, i kørekortbekendtgørelsen,  

 at såfremt politiet skønner, at betingelserne for ubetinget frakendelse af  

 førerretten foreligger, skal det originale kørekort midlertidigt inddrages,  

 når  

 der er truffet beslutning om sigtelse for spirituskørsel med en  

 alkoholkoncentration i blodet under eller efter kørslen på over 1,20  

 promille.
 Af kørekortbekendtgørelsens § 74, stk. 3, fremgår, at i de  

 tilfælde, hvor det  

  

 ikke er utvivlsomt, at betingelserne for en ubetinget  

 frakendelse af førerretten foreligger, kan en midlertidig inddragelse af det  

 originale kørekort kun ske mod samtidig udstedelse af et midlertidigt  

 kørekort.
 Hvorvidt det er  

  

 utvivlsomt, om betingelserne for en  

 ubetinget frakendelse af førerretten er opfyldt, beror i hvert enkelt  

 tilfælde  

 på en konkret vurdering.
 Med henblik på at reglerne om administrativ inddragelse af  

 førerretten ved beslutning om sigtelse for spirituskørsel administreres ens i  

 samtlige politikredse, skal Justitsministeriet oplyse følgende:
1. Midlertidig  

 inddragelse af det originale kørekort ved beslutning om sigtelse for  

 spirituskørsel  

 uden samtidig udstedelse af midlertidigt kørekort Det følger som anført af kørekortbekendtgørelsens § 74, stk. 3,  

 at i de tilfælde, hvor betingelserne for ubetinget frakendelse af førerretten  

 skønnes opfyldt, men hvor dette ikke er utvivlsomt, kan der alene ske  

 midlertidig inddragelse af det originale kørekort mod samtidig udstedelse af  

 et  

 midlertidigt kørekort.
Efter Justitsministeriets opfattelse må det som udgangspunkt  

 anses for at være utvivlsomt, at betingelserne for ubetinget  

 frakendelse af  

 førerretten er opfyldt i de tilfælde, hvor udåndingsprøven efter  

 alkometertesten viser over 1,50 promille.
I disse tilfælde bør det originale  

 kørekort derfor inddrages uden samtidig udstedelse af et midlertidigt  

 kørekort.
 En sådan praksis forudsætter en høj grad af nøjagtighed ved den  

 måling, der foretages i forbindelse med udåndingsprøven.
 Det fremgår af Retskemisk Instituts redegørelse: Udåndingsluft  

  analyse for alkohol  teori og praksis, som er gengivet i  

 Rigspolitichefens  

 Tjenestehåndbog, og af punkt 3.1.1. i Justitsministeriets cirkulære af 25.  

 februar 1997 om spirituspåvirkethed m.v. i straffesager, at udåndingsprøven  

  for  

 at få en alkometerpromille, der er så tæt som muligt på blodalkoholpromillen  

   

 tidligst må tages 15 minutter efter sidste alkoholindtagelse.
 Med henblik på at eliminere den usikkerhedsfaktor, der kan  

 ligge i, at udåndingsprøven er taget for hurtigt efter sidste  

 alkoholindtagelse, skal der derfor i de tilfælde, hvor den først afgivne  

 udåndingsprøve viser en promille på over 1,50, gennemføres yderligere en  

 udåndingsprøve tidligst 15 minutter efter den første prøve.
 Hvis den anden udåndingsprøve ligeledes viser en promille over  

 1,50, inddrages det originale kørekort, uden at der samtidig udstedes et  

 midlertidigt kørekort.
 Hvis føreren nægter at medvirke til den anden udåndingsprøve,  

 lægges den første prøve til grund.
2. Midlertidig  

 inddragelse af det originale kørekort ved beslutning om sigtelse for  

 spirituskørsel  

 mod samtidig udstedelse af midlertidigt kørekort Som konsekvens af ovenstående skal der i de tilfælde, hvor  

 resultatet af udåndingsprøven viser over 1,20 promille, men under 1,51  

 promille  

 alene ske inddragelse af det originale kørekort mod samtidig udstedelse af et  

 midlertidigt kørekort.
 Det videre forløb, efter der er udstedt et midlertidigt  

 kørekort, er reguleret i kørekortcirkulærets § 54.
