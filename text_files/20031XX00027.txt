Skriftlig fremsættelse (9. oktober 2003) Undervisningsministeren  

  

 (Ulla Tørnæs):
 Herved tillader jeg mig for Folketinget at fremsætte:
 Forslag til lov om  

 ændring af lov om almen voksenuddannelse og om voksenuddannelsescentre  

 (Mulighed for udvidelse af voksenuddannelsescentrenes uddannelsesudbud).
(Lovforslag nr.
L 32).
Lovforslaget indebærer en øget frihed for amtsrådene til  

 selv at tilrettelægge uddannelsesstrukturen af de gymnasiale uddannelser mere  

 fleksibelt, så et voksenuddannelsescenter (VUC) tillige kan udbyde  

 uddannelsen  

 til studentereksamen tilrettelagt som studenterkursus.
Endvidere indebærer  

 forslaget, at undervisningsministeren bemyndiges til at kunne fravige lovens  

 bestemmelser om VUC´er, herunder at kunne give et amtsråd mulighed for efter  

 ansøgning at udvide et VUC´s uddannelsesudbud med andre uddannelser, som  

 amtsrådet har driftsansvaret for, fx hf-uddannelsen tilrettelagt som et  

 2-årigt  

 forløb for unge, efter undervisningsministerens godkendelse.
Ifølge de  

 gældende  

 bestemmelser om VUC´s virksomhed kan et VUC alene udbyde studieforberedende  

 enkeltfagsundervisning for voksne, men ikke studenterkursus eller 2-årigt hf  

 bortset fra i tyndt befolkede områder.
 Forslaget om at udvide VUC´s uddannelsesudbud imødekommer  

 samtidigt de ønsker om flere fleksible muligheder for at tilrettelægge  

 uddannelsesstrukturen på det amtskommunale område, som en række amtsråd m.fl.  

 har tilkendegivet over for regeringen.
 I forbindelse med adgangen til at udvide centrenes  

 uddannelsesudbud sammenholdt med de yderligere kompetencer, der som led i de  

 samtidigt fremsatte forslag til en reform af de gymnasiale uddannelser vil  

 blive tillagt rektor ved et alment gymnasium og ledere af selvstændige  

 hf-kurser, indebærer forslaget, at der stilles krav om, at forstanderen for  

 et  

 VUC, der udbyder gymnasiale uddannelser, skal opfylde de samme krav, som  

 stilles til de nævnte institutionsledere, medmindre den gymnasiale  

 undervisning  

 organiseres i en afdeling under ledelse af en afdelingsleder, der skal  

 opfylde  

 de nævnte krav.
 Lovforslaget foreslås at træde i kraft den 1. august 2004.
 Idet jeg i øvrigt henviser til lovforslaget med tilhørende  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
