Det er tidspunktet for indgivelsen af ansøgningen, der er det afgørende i  

 vurderingen af, hvilket regelsæt der finder anvendelse.
Den tekniske opdeling  

 af ansøgninger til hhv. retmæssig og aftalemæssig orlov til børnepasning er  

 alene begrundet ud fra statistiske hensyn.
Styrelsen har fået forelagt en konkret sag, hvor en person samtidig  

 indgiver ansøgning til både retmæssig og aftalemæssig børnepasningsorlov på  

 ialt 52 uger.
Som en følge af AF's opdeling af ansøgningsskemaerne i to har  

 AF udfærdiget to bevillinger til personen.
 På denne baggrund fortolker A-kassen overgangsreglerne således, at den  

 anden bevilling, som påbegyndes efter de i § 67 fastsatte frister, er  

 omfattet af Arbejdsministeriets bekendtgørelse nr. 1178 af 27. december 1994,  

 således at orlovspersonen kun får udbetalt 70% af dagpengesatsen, og ikke af  

 reglerne i Arbejdsministeriets bekendtgørelse nr. 526 af 20. juni 1994 jf. §  

 67, stk. 1, nr. 4, hvorefter 80% bliver udbetalt.
 Det er styrelsens opfattelse, at bestemmelsen i § 67, stk. 1, nr. 4 skal  

 fortolkes således, at ansøgninger, der er indgivet inden de i bestemmelsen  

 fastsatte frister, skal betragtes som en samlet ansøgning selvom der er tale  

 om to seperate ansøgningsskemaer.
 Det har således ikke været hensigten, at en samlet ansøgning om  

 børnepasningsorlov på 52 uger, skulle kunne blive behandlet efter forskellige  

 regelsæt.
