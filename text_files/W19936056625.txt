Udtalt, at man ikke havde indvendinger imod, at det personhenførbare  

 materiale fra et større privat forskningsprojekt ikke blev destrueret eller  

 anonymiseret som først pålagt forskeren, men overført til videre opbevaring i  

 Rigsarkivet I 1965 startede ved *Københavns *Universitet et opfølgende studium af  

 samtlige drenge, født i hovedstadsområdet i 1953. Undersøgelsen, der  

 oprindeligt omfattede 12.270 drenge, blev i 1976 overdraget til en  

 forskergruppe og senere videreført på privat basis af to forskere uden  

 tilknytning til universitetet.
Undersøgelsens drenge blev fulgt gennem interviews, samtaler med forældre  

 og indsamling af fødsels- og skoledata, demografiske data, m.v.
Herudover  

 blev der indhentet oplysninger fra offentlige personregistre og  

 kriminalregistre samt anvendt oplysninger fra to større forskningsprojekter.  

 Der blev indsamlet ca. 200 oplysninger om hver dreng.
Dataindsamlingen  

 ophørte i 1983, mens projektets analysefase fortsatte frem til 1987.  

 Projektet er nu afsluttet.
I tilknytning til projektet er der op gennem årene  

 publiceret artikler i såvel danske som udenlandske tidsskrifter.
Registertilsynet blev opmærksom på projektet i 1986, da undersøgelsen blev  

 omtalt i en række artikler i dagspressen, efter at en antal personer havde  

 ønsket at få oplyst, hvad der var registreret om dem i projektet.
Enkelte  

 begærede også, at oplysningerne om dem skulle slettes af  

 undersøgelsesmaterialet.
De to forskere oplyste imidlertid, at de ikke  

 umiddelbart ønskede at efterkomme sådanne anmodninger.
Registertilsynet  

 udtalte dengang, bl.a. efter at have hørt de to forskere, at projektet efter  

 de almindelige regler om institutforskning måtte betragtes som et privat  

 forskningsprojekt og således ikke var underlagt lov om private registre.
 Sagen rejste imidlertid debat i Folketinget, og debatten fik afgørende  

 indflydelse på den forestående revision af lov om private registre, hvorefter  

 der ved lovændringen i 1988 blev fastsat en bestemmelse (lov om private  

 registre § 2, stk. 3), om tilsynets kontrol af private forsknings- og  

 statistikregistre på grundlag af en anmeldelsesordning.
I 1989 blev sagen på ny forelagt Registertilsynet, da en af deltagerne i  

 undersøgelsen anmodede tilsynet om at blive gjort bekendt med de vilkår,  

 tilsynet havde fastsat for projektet.
Registertilsynet stillede herefter  

 projektets seneste ledelse en række spørgsmål vedrørende anonymisering,  

 opbevaring, destruktion og videre anvendelse af det eksisterende  

 projektmateriale, hvorefter man anmodede projektets ledende forsker om at  

 anmelde projektet til Registertilsynet efter lov om private registre.
Projektets ledende forsker var dog af den opfattelse, at projektet ikke  

 kunne betragtes som et register, da oplysningerne ikke umiddelbart kunne  

 siges at være personhenførbare.
I forbindelse med et møde med forskeren på  

 *Københavns *Universitet i 1993 konstaterede Registertilsynet imidlertid, at  

 der i tilknytning til et institut på universitetet bl.a. blev opbevaret et  

 stort antal personidentificerbare spørgeskemaer tilhørende projektet.
På baggrund af sagens karakter og lange og komplicerede forløb fandt  

 tilsynet det således nødvendigt at pålægge forskeren at destruere eller  

 anonymisere dette spørgeskemamateriale samt destruere eventuelt andet  

 personidentificerbart materiale, der kunne knyttes til projektet.
Forskeren  

 meddelte imidlertid herefter på ny, at han stadig ikke anså projektet for at  

 være et register, og at han ikke agtede at overholde Registertilsynets pålæg  

 i sagen.
Fra tilsynets side fastholdt man dog, at der var tale om et  

 register, der skulle anmeldes til Registertilsynet efter lov om private  

 registre § 2, stk. 3.
På baggrund af at forskeren tillige tilkendegav, at han følte sig  

 forpligtet til at aflevere undersøgelsens materiale til videre opbevaring i  

 Rigsarkivet, indgik Registertilsynet efter en konkret henvendelse fra  

 Rigsarkivet i en drøftelse med Dansk Data Arkiv (Rigsarkivet) om mulighederne  

 for en sådan løsning.
Rigsarkivet havde således forinden rettet henvendelse  

 til Registertilsynet med en begrundet anmodning om, at projektmaterialet i  

 stedet for at blive destrueret eller anonymiseret kunne blive arkiveret i  

 Rigsarkivet.
Rigsarkivets begrundelse for anmodningen var, at man fra  

 arkivets side anså materialet for bevaringsværdigt, og Rigsarkivet ønskede på  

 denne baggrund såvel spørgeskemamaterialet som andet materiale, herunder  

 edb-materiale, arkiveret.
 Spørgsmålet om en sådan arkivering blev herefter drøftet på et møde i  

 Registerrådet, hvor der blev truffet beslutning om, at Rigsarkivets ønske om  

 arkivering af det samlede materiale skulle søges efterkommet.
Registertilsynet udtalte herefter til projektets leder, at man ville være  

 indstillet på at afstå fra kravet om destruktion eller anonymisering under  

 forudsætning af, at alt personhenførbart materiale tilknyttet undersøgelsen  

 inden en nærmere fastsat dato blev overført til arkivering i Rigsarkivet.
Det  

 personhenførbare materiale blev herefter inden udløbet af den fastsatte frist  

 overført til Rigsarkivet, der senere ligeledes vil modtage det tilhørende  

 anonymiserede edb-materiale.
 Ved beretningsårets udgang var Rigsarkivet i samarbejde med projektets  

 leder og Registertilsynet i færd med at fastsætte de endelige  

 adgangsbetingelser for det samlede materiale tilhørende projektet.
 (*1) Registertilsynets Årsberetning 1993 side 78.
