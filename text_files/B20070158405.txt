Kapitel 1   Bidragsfritagelse Kapitel 2   Anmeldelse af uddannelsesaftaler Kapitel 3   Registrering af uddannelsesaftaler Kapitel 4   Ansøgning om godkendelse af nye uddannelser med henblik på bidragsfritagelse Kapitel 5   Frister for indberetning af uddannelsesaftaler m.v.
Kapitel 6   Klage Kapitel 7   Ikrafttrædelses- og overgangsbestemmelser Bilag 1 Bekendtgørelse om Arbejdsgivernes Elevrefusions registrering af uddannelsesaftaler I medfør af § 5, stk. 4, i bekendtgørelse nr. 1494 af 12. december 2007 om Arbejdsgivernes Elevrefusion fastsættes:
Kapitel 1 Bidragsfritagelse § 1. Der betales ikke AER-bidrag for uddannelsessøgende, der er nævnt i lov om Arbejdsgivernes Elevrefusion § 20, stk. 4.
 Stk. 2. Det er en betingelse for bidragsfritagelse, at Arbejdsgivernes Elevrefusion inden udløbet af de i § 8 nævnte frister har modtaget indberetning om uddannelsesaftalen fra arbejdsgiveren.
 Stk. 3. De uddannelser, der berettiger til bidragsfritagelse, er optrykt som bilag til bekendtgørelsen.
Kapitel 2 Anmeldelse af uddannelsesaftaler § 2. Bidragsfritagelse for uddannelsessøgende ydes ved uddannelsesaftalens anmeldelse til Arbejdsgivernes Elevrefusion.
Anmeldelsen skal indeholde oplysning om arbejdsgiverens navn, adresse og arbejdsgivernummer, elevens navn, og CPR-nummer, uddannelsens navn/art, den lønnede uddannelsestid i virksomheden ifølge uddannelsesaftalen samt oplysninger om prøvetidens længde.
Stk. 2. Anmeldelsen skal være bilagt kopi af den skriftlige uddannelsesaftale, jf. dog stk. 3 og 4. Aftalen skal være underskrevet af arbejdsgiveren og den uddannelsessøgende og indeholde oplysninger om uddannelsens art, den lønnede periode samt længden af en eventuel prøveperiode.
For tjenestemænd m.fl. i staten, kommuner og amtskommuner kan ansættelsesbrevet træde i stedet for aftalen.
 Stk. 3. For uddannelsesforhold indgået i henhold til loven om erhvervsuddannelser skal uddannelsesaftalen ikke vedlægges.
 Stk. 4. Der kan efter særlig aftale mellem en arbejdsgiver eller skolerne og Arbejdsgivernes Elevrefusion etableres en ordning, hvorefter de i stk. 1 nævnte oplysninger kan overføres elektronisk til Arbejdsgivernes Elevrefusion.
Kapitel 3 Registrering af uddannelsesaftaler § 3. På grundlag af de i § 2 nævnte anmeldelser registrerer Arbejdsgivernes Elevrefusion de indgåede uddannelsesaftaler.
 Stk. 2. Arbejdsgivernes Elevrefusion anvender de registrerede oplysninger ved bidragsberegningen.
 § 4. Hvis et uddannelsesforhold ophører, inden aftalen er udløbet, eller hvis der sker ændringer af betydning for Arbejdsgivernes Elevrefusions bidragsberegning, skal arbejdsgiveren straks give meddelelse herom til Arbejdsgivernes Elevrefusion.
 § 5. Arbejdsgiveren er efter påkrav fra Arbejdsgivernes Elevrefusion forpligtet til at fremlægge dokumentation for, at en indberettet uddannelsesaftale opfylder betingelserne for ret til bidragsfritagelse.
§ 6. Offentlige myndigheder, skoler, arbejdsgivere, elever og arbejdsmarkedets organisationer skal i anmeldelsen samt efter anmodning give Arbejdsgivernes Elevrefusion og skolerne oplysninger, der har betydning for afgørelser om opkrævning af bidrag.
Oplysningerne kan indhentes i elektronisk form.
Kapitel 4 Ansøgning om godkendelse af nye uddannelser med henblik på bidragsfritagelse § 7. Ansøgning om godkendelse af uddannelser, der ikke er optaget i bilaget som nævnt i § 1, stk. 3, vil kunne imødekommes for følgende uddannelsessøgende, som har en skriftlig aftale med en arbejdsgiver om gennemførelse af en lønnet praktikuddannelse:
 1) Uddannelsessøgende i uddannelser, hvor både skoleophold og praktikophold er reguleret ved eller i henhold til lov.
 2) Uddannelsessøgende i indtil 3 år i praktikuddannelse, der er aftalt eller godkendt af vedkommende overenskomstparter eller anerkendt af vedkommende brancheorganisation eller er fastsat af en offentlig myndighed som betingelse for at opnå en autorisation eller lignende eller som betingelse for at deltage i eller afslutte en videregående uddannelse.
 Stk. 2. Ansøgning om at få uddannelsen godkendt som berettiget til bidragsfritagelse indsendes til Arbejdsgivernes Elevrefusion med oplysning om uddannelsens indhold, regelgrundlag og andre forhold af betydning for vurderingen af, om lovens betingelser er opfyldt.
 Stk. 3. Efter godkendelse af uddannelsen optages den som berettiget til bidragsfritagelse på bilaget som nævnt i § 1, stk. 3. Fritagelsen har virkning fra det kvartal, hvori Arbejdsgivernes Elevrefusion godkender uddannelsen.
Kapitel 5 Frister for indberetning af uddannelsesaftaler m.v.
 § 8. For at en arbejdsgiver kan få bidragsfritagelse for det kvartal, bidraget vedrører, skal Arbejdsgivernes Elevrefusion modtage en anmeldelse med henblik på bidragsfritagelse fra arbejdsgiveren eller anden form for indberetning om uddannelsesforholdet senest nedenstående datoer:
Kapitel 6 Klage § 9. Klager over afgørelser truffet af Arbejdsgivernes Elevrefusion om bidrag kan inden fire uger efter meddelelse af afgørelsen indbringes for det ankenævn, der er nedsat i henhold til ATP-lovens § 28. Ankenævnets adresse er: ATP-Ankenævnet, Ved Stranden 8, 1061 København K.
Kapitel 7 Ikrafttrædelses- og overgangsbestemmelser § 10. Bekendtgørelsen træder i kraft den 12. januar 2008.
 Stk. 2. Samtidig ophæves bekendtgørelse nr. 567 af 20. juni 2003 om Arbejdsgivernes Elevrefusions registrering af uddannelsesaftaler.
 Stk. 3. For elever i landbrugsuddannelserne og de grundlæggende social- og sundhedsuddannelser, der gennemfører uddannelsen efter regler fastsat i medfør af Lov om landbrugsuddannelser, jf. lovbekendtgørelse nr. 1254 af 6. december 2006, og Lov om grundlæggende social- og sundhedsuddannelser, jf. lovbekendtgørelse nr. 1214 af 1. december 2006, skal uddannelsesaftalen fortsat indsendes i overensstemmelse med § 2, stk. 2.
Bestyrelsen for Arbejdsgivernes Elevrefusion, den 27. september 2007 Ole Bonde Larsen / Lars Rohde Bilag 1 Uddannelser der berettiger til bidragsfritagelse Nedenstående uddannelser vil i den af aftalen lønnede periode give ret til bidragsfritagelse:
