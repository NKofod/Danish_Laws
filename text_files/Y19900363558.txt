Mindstesatsen for selvstændige erhvervsdrivende betragtes ikke som en  

 beregnet sats i feriedagpengebekendtgørelsens § 5 Den 1. juli 1989 trådte reglen om mindstesats til selvstændige  

 erhvervsdrivende i kraft, jf. § 4, stk. 3, og § 9 i direktoratets  

 bekendtgørelse nr. 421 af 16. juni 1989.
Mindstesatsen, der er en fast sats, finder anvendelse ved udbetalinger fra  

 og med den 3. juli 1989 til selvstændige erhvervsdrivende, der ophører med  

 drift af selvstændig erhvervsvirksomhed den 30. juni 1989 eller senere.
I op  

 til seks måneder efter ledighedens indtræden kan mindstesatsen dog ændres til  

 en højere beregnet sats.
 Er mindstesatsen anvendte ved den seneste udbetaling af dagpenge forud for  

 den 1. april, skal feriedagpengene udbetales med dimittendsatsen, jf.  

 feriedagpengebekendtgørelsens § 5, stk. 2.
 Hvis mindstesatsen derefter ændres til en beregnet sats, jf. § 4, stk. 3,  

 i bekendtgørelse nr. 421 af 16. juni 1989, skal allerede udbetalte  

 feriedagpenge reguleres, således at feriedagpengene udbetales med den  

 beregnede sats hele ferieåret.
