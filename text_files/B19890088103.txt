VI MARGRETHE DEN ANDEN, af Guds Nåde Danmarks Dronning,  

 gør vitterligt: I henhold til § 2 i lov om udgivelsen af en Lovtidende og en  

 Ministerialtidende, jf.
Justitsministeriets lovbekendtgørelse nr. 617 af 15.  

 september 1986, fastsættes:
 § 1.  Bilagene til Justitsministeriets bekendtgørelse  

 om national vejtransport af farligt gods indføres ikke i Lovtidende, men  

 kundgøres efter de i denne anordning fastsatte regler.
 § 2.  De tekniske forskrifter om national vejtransport  

 af farligt gods, som Statens Brandinspektion eller Sundhedsstyrelsen (Statens  

 Institut for Strålehygiejne) udfærdiger i medfør af den i § 1 nævnte  

 bekendtgørelse, indføres ikke i Lovtidende, men kundgøres efter de i denne  

 anordning fastsatte regler.
 § 3.  Bilagene til Justitsministeriets bekendtgørelse  

 om national vejtransport af farligt gods, der udsendes i særtryk, kan købes i  

 boghandelen og ligger til gennemsyn hos Statens Brandinspektion og på  

 politistationerne.
 § 4.  De tekniske forskrifter om national vejtransport  

 af farligt gods, som Statens Brandinspektion eller Sundhedsstyrelsen (Statens  

 Institut for Strålehygiejne) udfærdiger i medfør af den i § 1 nævnte  

 bekendtgørelse, kan købes i boghandelen og ligger til gennemsyn hos Statens  

 Brandinspektion eller Sundhedsstyrelsen (Statens Institut for Strålehygiejne)  

 og på politistationerne.
 § 5.  Anordningen træder i kraft den 1. januar 1990.
Stk. 2.  Anordning nr. 682 af 31. december 1984 om, at  

 visse retsforskrifter om national vejtransport af farligt gods ikke indføres  

 i Lovtidende, ophæves.
Endvidere ophæves Justitsministeriets bekendtgørelse  

 nr. 1 af 2. januar 1985 om kundgørelse af visse retsforskrifter om national  

 vejtransport af farligt gods.
Givet på Amalienborg, den 20. december  

 1989 Under Vor Kongelige Hånd og Segl MARGRETHE R.
