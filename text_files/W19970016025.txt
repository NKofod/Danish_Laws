 Et byrådsmedlem havde overfaldet en sekretariatschef med trusler om  

 vold.
Den pågældende ansås for valgbar (Fra Valgbarhedsnævnet til et byråd, j.nr. 530/1997).
 I brev af 12. maj 1997 har X-Kommune i medfør af § 101, stk. 4, i den  

 kommunale valglov indberettet til Valgbarhedsnævnet, at viceborgmester NN har  

 vedtaget et bødeforelæg på 2.500 kr. for overtrædelse af straffelovens § 119,  

 stk. 1.
Det fremgår af sagen, at NN den 4. marts 1997, ca. kl. 14.15, i  

 byrådssekretariatet overfaldt sekretariatschef PP med trusler om vold, idet  

 NN, der ville drøfte et sekretariatsanliggende med PP, indfandt sig på  

 sekretariatschefens kontor, hvor NN stærkt ophidset og højtråbende væltede en  

 stol og sparkede til den, to gange hamrede sin knytnæve ned i bordet, viftede  

 truende med sin knyttede næve, tre gange prikkede sekretariatschefen i  

 brystet med sin ene hånd.
Det fremgår endvidere, at NN udtalte, at »du  

 skal være glad for, at det ikke er Vesterbro, så var du blevet smidt ud af  

 vinduet«, alt hvorved PP følte sig truet og bange.
 NN har efter hændelsen givet sekretariatschefen en undskyldning, som denne  

 har accepteret.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
