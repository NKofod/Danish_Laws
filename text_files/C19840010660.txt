(Til samtlige ministerier m.v.) 1. Indledning 1.1. Det henstilles, at statslige myndigheder overvejer, hvilke opgaver af  

 servicemæssig karakter, der inden for deres område kan være egnede til  

 udførelse af private virksomheder.
Formålet hermed er at opnå den mest økonomiske udførelse af opgaverne og  

 at sikre, at opgaverne løses efter de til enhver tid bedst udviklede  

 arbejdsmetoder.
Endvidere kan udbud af driftsopgaver indebære bedre  

 muligheder for at prioritere opgaver og udgifter og for at få en mere præcis  

 viden om, hvad løsningen af bestemte opgaver koster.
 Sådanne overvejelser bør finde sted i forbindelse med iværksættelse af nye  

 opgaver, udvidelser af bestående aktiviteter eller beslutning om større  

 investeringer vedrørende driftsopgaver, der nu udføres i statsligt regie.
 Også herudover kan det være hensigtsmæssigt, at der med mellemrum  

 foretages undersøgelser af, om driftsopgaver kan udbydes.
 Gennemgangen og behandlingen af opgaverne kan ske i overensstemmelse med  

 nedenstående vejledende retningslinier.
1.2. Vejledningen tager sigte på serviceprægede statslige driftsopgaver.  

 Opgaver af denne art kan være - Serviceopgaver som eksempelvis vask, rengøring og vagttjeneste.
 - service kombineret med materielle leverancer, eksempelvis catering, samt  

 i visse tilfælde fremstillingsvirksomhed alene, eksempelvis af publikationer.
- delfunktioner inden for andre opgaver, eksempelvis analyser,  

 projektering, tilsyn og kontrol - vedligeholdelses- og reparationsarbejder.
 Der er i bilag 1 anført en række eksempler på opgaver, der kan være egnet  

 til udførelse af private virksomheder.
2. Undersøgelsesfasen 2.1. I undersøgelsesfasen klarlægges, om det vil være hensigtsmæssigt at  

 udbyde opgaven, hvornår et sådant udbud bør foretages ud fra økonomiske  

 overvejelser, og hvilke omkostninger der eventuelt vil være forbundet med en  

 overdragelse af opgaven til privat udførelse.
 I forbindelse med undersøgelsen udfærdiges en arbejdsbeskrivelse, en  

 beregning af omkostningerne ved myndighedens egen udførelse og en beskrivelse  

 af de konsekvenser, der kan forudses som følge af opgavens eventuelle  

 overdragelse fra offentligt til privat regie.
 2.2.1. Arbejdsbeskrivelsen kan i denne fase være en kortfattet  

 beskrivelse af myndighedens behov samt en analyse af arbejdsomfanget og  

 ressourceindsatsen m.v.
 2.2.2. Omkostningsberegningen ved opgavens udførelse i myndighedens  

 eget regie bør udarbejdes efter de retningslinier, der er omtalt i afsnit 5.
2.2.3. Myndigheden kan lade et privat rådgivende firma forberede  

 beslutningsgrundlaget og eventuelt arbejde videre med gennemførelsen af  

 udbudsforretningen.
I så fald må myndigheden sørge for, at bestemmelserne i  

 denne vejledning følges, ligesom det påhviler den at gøre opmærksom på  

 gældende lovgivning og andre bestemmelser, der skal overholdes.
 I tilfælde, hvor myndigheden har brug for at supplere sit kendskab til  

 aktuelle markedspriser, kan der indhentes overslag hos et privat firma.
3. Udbudsfasen 3.1. Såfremt myndigheden på basis af det under afsnit 2 omtalte materiale  

 m.v. beslutter at indhente tilbud fra private virksomheder, bør den tage  

 stilling til, om den vil forbeholde sig muligheden af at udføre opgaven selv,  

 eller om opgaven under alle omstændigheder vil blive overdraget til en privat  

 virksomhed.
Beslutningen herom bør klart fremgå af udbudsmaterialet.
 3.2. Der kan være tale om følgende former for udbud:
 3.2.1. Direkte forespørgsel.
Ved direkte forespørgsel rettes anmodning om tilbud til et passende antal  

 virksomheder, som må formodes at være konkurrencedygtige.
Antallet må  

 vurderes efter opgavens art og størrelse samt efter tidligere erfaringer m.v.  

 Antallet af forespørgsler kan begrænses til en enkelt eller til en snæver  

 kreds af virksomheder, såfremt indhentning af flere tilbud ikke kan forventes  

 at medføre fordele med hensyn til pris m.v., eller hvor der er tale om  

 arbejde, hvor der kræves særlig teknisk viden eller kunstneriske evner.
3.2.2. Begrænset og offentligt udbud I stedet for at rette direkte henvendelse til de private virksomheder kan  

 myndigheden overveje, om den ønsker at indkalde interesserede virksomheder  

 gennem annoncering i dagspressen og fagpressen m.v.
I sådanne situationer  

 taler man om begrænset eller offentligt udbud.
I den her omtalte situation er  

 udbudsforretningen ikke underkastet særlige formregler.
Ved begrænset udbud kalder myndigheden ved annoncering i dags- og  

 fagpressen m.v. tilkendegivelser fra mulige leverandører om, at de er  

 interesseret i at afgive tilbud.
Myndigheden kan frit vælge blandt de  

 interesserede forhandlere og eventuelle andre, hvem den derefter ønsker at  

 sende forespørgsel til.
 Ved offentligt udbud kaldes der gennem annoncering tilbud fra alle,  

 der ønsker at afgive tilbud.
3.2.3. Enhedspris - konkurrence I situationer, hvor arbejdsprocessen er kendt, men derimod ikke omfanget  

 af arbejdet, kan der skabes konkurrence på timepriser eller enhedspriser.  

 Praksis herfor eksisterer inden for bygge- og anlægsarbejder (kabelgravning,  

 tillægsarbejder). Endelig kan der skabes konkurrence mellem tilbudsgivere på  

 salærberegninger.
3.2.4. Udbud ved given pris Metoden indebærer, at myndigheden i udbudsmaterialet angiver prisen for  

 ydelsen, men i øvrigt åbner for tilbudsgiverens egne løsningsforslag eller -  

 hvis opgavebeskrivelse medfølger - hvilke krav, der ikke kan opfyldes.
Under  

 visse forudsætninger - eksempelvis på nye områder og for små opgavers  

 vedkommende - kan metoden være velegnet til at fastslå, hvilken service, der  

 kan fås for et bestemt, afgrænset beløb.
4. Arbejdsbeskrivelsen 4.1. Arbejdsbeskrivelsen må være så gennemarbejdet, at den kan danne basis  

 for tilbudsgivningen og være grundlag for pris- og kvalitetssammenligninger  

 samt de senere beslutninger i sagen.
 4.2. Arbejdsbeskrivelsen kan ske efter den funktionelle  

 (løsningsorienterede) eller den arbejdsbeskrivende metode.
Den funktionelle (løsningsorienterede) metode beskriver det resultat, der ønskes opnået.
Metoden indeholder som regel kun få  

 anvisninger på, hvorledes resultatet opnås.
 Ved den arbejdsbeskrivende metode gives der detaljerede anvisninger  

 på, hvordan resultatet nås.
Den funktionelle metode åbner for nye løsninger af den pågældende opgave  

 og overlader samtidig en del forudsætninger til tilbudsgiverne selv.
Denne  

 metode bør benyttes i alle tilfælde, hvor det resultat, der ønskes opnået,  

 kan beskrives objektivt, d.v.s. med angivelse af det ønskede kvalitetsniveau.  

 Når det ønskede resultat ikke kan beskrives objektivt, kan den  

 arbejdsbeskrivende metode anvendes, idet den i sådanne tilfælde giver mindre  

 risiko for misforståelser.
5. Omkostningskalkuler 5.1. Omkostningstyper Omkostningsberegninger ved udførelse af opgaver i eget regie skal  

 muliggøre en sammenligning med omkostningerne ved udførelse i privat regie.
 Beregningerne bør foreligge senest ved tilbudsfristens udløb, og  

 resultatet heraf bør gøres offentligt tilgængeligt i de tilfælde, hvor  

 myndigheden offentliggør tilbudspriserne.
 Opgørelsen af omkostningerne ved udførelse i eget regie bør afspejle  

 værdien af det ressourceforbrug, som en given produktion direkte og indirekte  

 skønnes at medføre på lidt længere sigt - målt i faste priser.
 Omkostningerne ved en ny produktion skal således beregnes i forhold til  

 det produktionsomfang, der mere permanent stiles mod, ikke i forhold til en  

 eventuelt mindre produktion i en indkøringsfase.
 Tilsvarende bør omkostningerne til en igangværende produktion beregnes i  

 forhold til de forventede ressourcekrav ved en videreførelse på længere sigt,  

 og ikke i forhold til de kortsigtede forhold, som man ved en egentlig  

 forretningsmæssig drift ville tage i betragtning - f.eks. kapitalapparatets  

 alder eller eksistensen af uudnyttet kapacitet.
 Disse forhold kan derimod få betydning for valget af det tidspunkt, hvor  

 en eventuel privatisering mest fordelagtigt kan ske.
 Omkostningerne kan opdeles i følgende typer:
- variable direkte omkostninger - variable fællesomkostninger - anlægsomkostninger.
 Ved variable direkte omkostninger forstås omkostninger til løn og  

 materialer m.v., der direkte medgår til produktion af den pågældende ydelse.
 Ved variable fællesomkostninger forstås omkostninger, som er fælles  

 for produktionen af flere ydelser, f.eks. ledelse og tilsyn, bogholderi og  

 administration i øvrigt.
 Ved anlægsomkostninger forstås omkostninger ved benyttelse af  

 maskiner, bygninger og andre faste anlæg i form af afskrivning og  

 forrentning.
Afskrivningen udtrykker i princippet den forringelse af anlæggets værdi,  

 der sker i løbet af dets levetid på grund af slid og forældelse, medens  

 forrentningen udtrykker omkostningerne ved at have kapital bundet i  

 pågældende anlæg.
Beregningen af anlægsomkostningerne forudsætter derfor, at  

 der opstilles skøn over anlæggets værdi, dets levetid og rentefoden .
5.2. Vurdering af omkostningerne Der knytter sig som regel ikke større vanskeligheder til en opgørelse af  

 de variable direkte omkostninger . Det drejer sig som nævnt om de  

 udgifter til løn og materialer m.v., der direkte medgår til produktionen af  

 de pågældende ydelser, og som ville falde bort, såfremt opgaven blev  

 privatiseret.
Det er imidlertid væsentligt, at alle variable omkostninger  

 medregnes, f.eks. også ATP-bidrag, feriepenge, forventet spildtid, svind og  

 driftsforstyrrelser.
 Ved en sammenligning med private tilbud på udførelse af eksisterende  

 opgaver må man endvidere tage hensyn til eventuelle udgifter, som kan blive  

 aktuelle i tilfælde af en privatisering, f.eks. til tilsyn med den  

 privatiserede produktion eller eventuelt udgifter til ventepenge og pension  

 eller lignende til de offentligt ansatte, der ikke overføres til anden  

 beskæftigelse.
 De variable fællesomkostninger skal afspejle værdien af den  

 udnyttelse af fælles faciliteter, som en given produktion giver anledning  

 til, når den er (kommet) i gang.
Ved igangsætning eller udvidelse af en offentlig aktivitet må man derfor  

 være opmærksom på, at sådanne omkostninger kan opstå senere.
Mindre  

 udvidelser på vidt forskellige områder kan efterhånden medføre krav om  

 udvidelser i bogholderi og økonomiforvaltning og på længere sigt skabe behov  

 for nye lokaler o.s.v.
 Ved udbud af eksisterende opgaver vil de variable fællesomkostniger  

 omvendt først falde bort på lidt længere sigt i forbindelse med omplaceringer  

 og naturlig afgang.
 Disse forhold bør imidlertid ikke indgå i omkostningsberegningen, men bør  

 tages i betragtning ved valget af tidspunkt for en eventuel privatisering.
 Da formålet med omkostningsberegningen i udbudssammenhæng er at give et  

 rimeligt dækkende indtryk af udgifterne ved igangsætning eller videreførelse  

 af en produktion i eget regie på lidt længere sigt,  bør  

 anlægsomkostningerne (afskrivning og forrentning) beregnes på grundlag af  

anskaffelsesprisen for et nyt anlæg, som er den kapital, der mere  

 permanent skal bindes i produktionen for at gøre den mulig.
 Værdien af eksisterende anlæg påvirker således ikke  

 omkostningsberegningen, men deres værdi som udlejnings- eller salgsobjekt kan  

 have væsentlig betydning for det tidspunkt, hvor en privatisering mest  

 fordelagtigt kan gennemføres.
 Til brug for omkostningsberegningen må man dernæst skønne over anlæggets  

 levetid og renten.
Levetiden bør være den periode, hvori anlægget under hensyn til  

 dets karakter og udgifter til reparation og vedligeholdelse skønnes at ville  

 blive anvendt i produktionen.
Denne »økonomiske« levetid vil  

 normalt være en del kortere end anlæggets fysiske levetid.
Rentefoden bør være realrenten og ikke den nominelle rente,  

 eftersom omkostningsberegningen foretages i faste priser.
Den bør ikke være  

 lavere end den af finansministeriet anvendte samfundsøkonomiske  

 kalkulationsrentefod - for tiden 7 procent p.a.
 De samlede anlægsomkostninger kan opgøres på to - principielt forskellige  

 - måder.
Efter den første beregnes afskrivningerne og derefter forrentningen på  

 grundlag af de nedskrevne anlægsværdier.
Anlægsomkostningerne vil derfor  

 falde over anlæggets levetid.
Denne fremgangsmåde anbefales for  

 institutioner, der i øvrigt opgør afskrivning og forrentning hver for sig.
Institutioner, som kun opgør anlægsomkostningerne til brug for de  

 kalkuler, der er omtalt i denne vejledning, kan mere hensigtsmæssigt bruge en  

 anden fremgangsmåde.
Efter denne opgøres anlægsomkostningerne som den årlige  

 ydelse af et annuitetslån af samme størrelse som anlæggets værdi og med samme  

 levetid som anlægget.
 I bilag 2 er anført de årlige anlægsomkostninger ved et anlæg til en værdi  

 af 1.000 kr. ved forskellige levetider og rentesatser, og i bilag 3 er vist  

 et eksempel på en omkostningskalkule.
6. Udformning af udbudsmaterialet 6.1. Ud over en beskrivelse af opgaven bør udbudsmaterialet indeholde  

 fuldstændige oplysninger om de vilkår, der gælder for udbudskonkurrencen.  

 Udbudsmaterialet bør således bl.a. indeholde oplysninger om - de krav, der stilles til tilbudets udformning, indlevering og gyldighed, - de særlig krav, der stilles til tilbudsgiverne af teknisk, økonomisk og  

 organisatorisk art, - de forretningsgange, der vil blive fulgt ved tilbudenes behandling, - de kriterier, der vil blive lagt til grund ved vurdering af tilbudene, - de særlige betingelser, der vil indgå i en eventuel kontrakt, - den del af myndighedens organisation, som en privat tilbudsgiver  

 eventuelt skal samarbejde med, - hvorvidt der kan afgives alternative tilbud, - hvorvidt tilbudsgiveren forventes at ansætte tidligere offentlige  

 medarbejdere, - hvorvidt tilbudsgiveren forventes at overtage eller benytte offentlige  

 bygninger, anlæg eller materiel.
 6.2. Udbudsmaterialet bør udformes på en sådan måde, at det ikke  

 favoriserer bestemte typer af løsninger - herunder den fortsatte udførelse i  

 myndighedens eget regie - eller at bestemte virksomheder eller typer af  

 virksomheder på urimelig måde udelukkes fra at afgive tilbud.
 I de tilfælde, hvor myndigheden forbeholder sig selv at udføre opgaven,  

 bør det af udbudsmaterialet fremgå, hvilke retningslinier der vil blive fulgt  

 ved valget mellem myndighedens udførelse i eget regie og overdragelse af  

 opgaven til private.
7. Valg af leverandør Efter sædvanlig behandling af tilbudene bør myndigheden vælge den løsning,  

 som alle forhold taget i betragtning er den mest fordelagtige.
Sammenligningen bør vise, hvad løsningen af opgaven koster, og hvilken  

 værdi der er tillagt de kriterier, som i øvrigt indgår i vurderingen.
Blandt  

 disse kriterier kan være virksomhedens eventuelle ansættelse af medarbejdere,  

 der tidligere har udført opgaven.
8. Oplysning til ikke-valgte tilbudsgivere Når udbudsforretningen er afsluttet, og det er besluttet, hvem der skal  

 udføre opgaven, gives der de øvrige tilbudsgivere meddelelse om, at deres  

 tilbud ikke er accepteret.
Meddelelsen bør indeholde en kortfattet  

 begrundelse for, hvorfor den bydende ikke kom i betragtning.
 Oplysninger om den indgåede kontrakt, de aftalte priser og andre forhold i  

 forbindelse hermed bør normalt ikke gives.
9. Hyppighed af udbud Hvor en opgave, der vedrører løbende leverancer, er overdraget til privat  

 udførelse, bør nyt udbud ske hvert 3. - 5. år.
Ved fastsættelse af  

 kontraktperiodens længde bør der tages hensyn til opgavens karakter og  

 investeringernes omfang.
Ved særligt investeringskrævende opgaver kan det  

 overvejes at stille eventuelt disponible maskiner og udstyr til rådighed for  

 det private firma.
 Myndighederne kan i udbudsmaterialet anmode om tilbud på alternativt  

 kortere og længere gyldighedsperioder.
 Udbud bør ske, når der skal udskiftes anlæg, eller når man står overfor  

 beslutninger vedrørende fællesomkostninger.
Finansministeriet, den 11. august 1984 PALLE SIMONSEN /Stig Sørensen Eksempler på opgaver, der kan udføres i privat regie Brandslukning Bygningsovervågning Databehandling Drift og vedligeholdelse af faste anlæg Drift og vedligeholdelse af ledningsnet Drift og vedligeholdelse af grønne områder m.v.
Ejendomsadministration Fremstilling af beklædning Grafiske arbejder Indkøbsvirksomhed Kantinedrift Kioskdrift Konservatorarbejde Køkkentjeneste og catering Opgaver ved kystsikring, klitvæsen, sandflugt m.v.
Personaleuddanelse Projektering og udbud Rengøring Renovation Reparation og vedligeholdelse af vogn- og maskinpark Rådgivningsvirksomhed Snerydning og grusning Transportvirksomhed, herunder patienttransport Vagttjeneste Vask Værkstedsarbejde Bilag 2 Årlige anlægsomkostninger pr. 1.000 kr. anlægsværdi ved forskellige  

 levetider og rentesatser (* 1) Nedenfor er vist et eksempel på en omkostningskalkule vedrørende en  

 kommunal gartnerafdelings vedligeholdelse af et stadionanlæg.
Af overskuelighedshensyn medtages alene gartnerarbejde, d.v.s.  

 vedligeholdelse af græsarealer, grusbaner og beplantninger.
Det egentlige  

 stadionanlæg (klubhus, tilskuerpladser, løbebaner m.v.) vil som regel være  

 underlagt en stadioninspektør og er derfor ikke medregnet.
Ydelsen er ikke momsbelagt.
Kalkule ----------------------------------------------------------------- Nettotimer pr. mand pr. år ..................... 1.670 Udgiften pr. time kan herefter beregnes på basis af årslønnen inkl.  

 ATP-bidrag, feriepenge og eventuelt tillæg for pensionsforpligtelser.
 I eksemplet er forudsat en årsløn på 141.950 kr., hvilket giver 85 kr. pr.  

 effektiv time.
De direkte variable omkostninger til maskiner illustrerer forskellige  

 beregningsmåder.
Nogle maskiner lejes af kørselsafdelingen.
I gruppe 2 er  

 timeprisen beregnet på baggrund af de årlige driftsudgifter til brændstof,  

 reservedele og lignende, medens timeprisen i gruppe 1 tillige omfatter  

 chaufførløn og andel af anlægsomkostningerne.
Ligesom ved timesats til løn er  

 årlige driftsomkostninger sammenholdt med det antal timer, maskinerne  

 benyttes.
Ved beregningen af de variable fællesomkostninger har man medregnet andele  

 af fællesomkostningerne i gartnerafdelingen samt i kørsels- og  

 værkstedafdelingerne.
Derimod er der ikke taget hensyn til  

 administrationsomkostninger i teknisk forvaltning, bogholderi m.v.
Det  

 skyldes, at stadionvedligeholdelsen i dette eksempel udgør så lille en del af  

 det samlede kommunale budget, at det i praksis er usandsynligt, at der kan  

 opnås besparelser her som følge af en eventuel privatisering.
For gartnerafdelingens vedkommende medregnes 2,97 pct. af  

 fællesomkostningerne, fordi dette svarer til stadionvedligeholdelsens andel  

 af det samlede antal effektive timer i gartnerafdelingen.
Samtidig er det  

 specificeret, hvilke omkostningstyper dette procenttillæg dækker.
Ved en  

 nøjere analyse af kalkulen må man være opmærksom på, at ikke alle  

 omkostninger nødvendigvis vil falde væk ved en eventuel privatisering.
Det  

 gælder især rådighedsvagt og lokaleomkostninger.
 For kørsels- og værkstedsafdelingens vedkommende er medregnet en mindre  

 andel af fællesomkostningerne end 2,97 pct, fordi denne afdeling betjener  

 andre end gartnerafdelingen.
 Anlægsomkostningerne er beregnet som anført i vejledningens afsnit 5.2. og  

 ved anvendelse af bilag 2. Da maskinerne anvendes til flere formål, må den  

 andel af anlægsomkostningerne, der henføres til stadion, beregnes på baggrund  

 af det antal timer, maskinerne benyttes på stadion, sammenholdt med det antal  

 timer, de i alt benyttes pr. år.
 Beregningsmetoden kan illustreres ved den varevogn, der indgår i kalkulen.
Varevognen har en levetid på 5 år og forrentningen sættes til 7 pct.
Af  

 bilag 2 fremgår, at den årlige omkostning pr. 1.000 kr. anlægsværdi i så fald  

 er 243,89 kr.
Dette multipliceres med 150, da anlægsværdien er 150.000 kr.
De  

 totale anlægsomkostninger pr. år for varevognene er derfor 36.584 kr.  

 Varevognen anvendes i alt 400 timer pr. år.
Stadions andel er 86,5 timer  

 eller 21,6 pct.
Den anlægsomkostning, der henføres til stadion, er derfor  

 21,6 pct. af 36.584 kr. eller 7.902 kr.
Ved vurdering af, om opgaven skal privatiseres, må det indgå, om  

 maskinerne i givet fald kan anvendes til andre formål af kommunen eller om de  

 kan sælges eller lejes ud.
Det må endvidere indgå i vurderingen, om  

 gartnerafdelingen står over for nyanskaffelser af maskiner, som kan undlades,  

 såfremt stadionvedligeholdelsen privatiseres.
