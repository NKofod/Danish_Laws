Direktoratets bekendtgørelse nr. 1183 af 22. december 1995 indeholder nærmere regler om overgangsydelse efter arbejdsløshedsforsikringslovens kapitel 11 c.
Til brug herfor har direktoratet udarbejdet denne vejledning.
Betingelser for at overgå til  

 overgangsydelse Til § 1 Ved lov om ændring af lov om arbejdsløshedsforsikring, lov nr. 1058 af 20.  

 december 1995, ophæves muligheden for at overgå til overgangsydelse således,  

 at overgang til ydelsen for de 50 til 59 årige senest skal ske inden udgangen  

 af 1995. Der er dog mulighed for at søge om overgang senest 31. januar 1996.  

 Ansøgning om overgangsydelse skal være modtaget i arbejdsløshedskassen denne  

 dato.
 Alle betingelserne for at overgå skal være opfyldt senest 31. december  

 1995, og medlemmer, der søger i perioden 1. til 31. januar 1996, og som  

 opfylder betingelserne for at overgå, får udbetalt overgangsydelse med  

 virkning fra 1. januar 1996.
 Medlemmer, der er gået på overgangsydelse inden ordningen udløber, kan  

 fortsætte i ordningen indtil udtræden på grund af alder eller af anden grund.
Opfyldelse af kravet om forudgående ledighed sker som udgangspunkt på  

 baggrund af udbetalte arbejdsløshedsdagpenge eller feriedagpenge.
Dagpenge,  

 som er udbetalt under jobsøgning i et andet EØS-land, efter reglerne i  

 EF-forordning 1408, artikel 68, kan ligeledes medregnes.
Ydelser efter arbejdsløshedsforsikringslovens § 55, stk. 6, som var  

 gældende indtil 31. december 1995 (Mimi-ordningen), kan ikke indgå i  

 opgørelsen.
Der henvises dog til bekendtgørelsens § 39, stk. 3. Perioder med  

 andre ydelser fra arbejdsløshedskassen, fx orlovsydelse eller  

 aktivitetsydelse, som udbetales ved humanitært eller kirkeligt arbejde i  

 udlandet, kan heller ikke indgå ved opgørelsen af den forudgående ledighed.
 For medlemmer i dagpengeperioden (tidligere delperiode 1) kan perioder med  

 aktiviteter i henhold til lov om en aktiv arbejdsmarkedspolitik, fx  

 jobtræning eller uddannelse med uddannelsesgodtgørelse, ikke indgå ved  

 opgørelsen af den forudgående ledighed.
 Medlemmer i aktivperioden (tidligere delperiode 2) kan ved opgørelsen af  

 den forudgående ledighed medregne perioder med deltagelse i tilbud i  

 aktivperioden efter lov om en aktiv arbejdsmarkedspolitik, dog ikke  

 perioder med formidlet arbejde efter lovens kapitel 2. Perioder i  

 aktivperioden med jobtræning, uddannelse med uddannelsesgodtgørelse mv. kan  

 således medregnes til opfyldelse af kravet om forudgående ledighed.
 Herudover kan medlemmer, som er i delperiode 2 senest 31. december 1995,  

 medregne perioder med aktivering i delperiode 1 før 21. december 1995  

 til opgørelse af ledighedskravet, hvis dette var muligt efter reglen i § 1,  

 stk. 3, i den ophævede bekendtgørelse nr. 166 af 14. marts 1995 om  

 overgangsydelse.
Formuleringen af bestemmelsen indebærer, at perioder med aktiviteter, som  

 ligger uden for lov om en aktiv arbejdsmarkedspolitik, ikke kan medregnes.
Fx  

 kan ikke medregnes perioder med orlov til uddannelse, sabbat eller  

 børnepasning efter lov om orlov.
Det har ingen indflydelse, at orlovsperioden  

 har været led i medlemmets handlingsplan.
 Medlemmer i aktivperioden kan afslå eller ophøre i en aktivitet for at  

 overgå til overgangsydelse i umiddelbar forlængelse af afslaget eller  

 ophøret, jf. reglerne herom i bekendtgørelse om rådighed og selvforskyldt  

 ledighed.
Opgørelsen af ledighedskravet sker efter stk. 3 på baggrund af timer, for  

 hvilke der er udbetalt dagpenge eller feriedagpenge.
Det indebærer, at  

 fuldtidsforsikrede skal have modtaget dagpenge eller feriedagpenge for i alt  

 52 uger (1924 timer) inden for de sidste 15 måneder.
Deltidsforsikrede  

 opfylder betingelsen, hvis der er udbetalt dagpenge eller feriedagpenge for  

 1258 timers ledighed inden for de sidste 15 måneder.
Ved opgørelsen af den forudgående ledighed for fuldtidsforsikrede  

 medlemmer svarer en fuldt ledig uge med dagpenge/feriedagpenge til 37 timer.  

 For deltidsforsikrede medlemmer udgør en uges fuld ledighed 2/3 af fuld  

 sædvanlig arbejdstid, det vil sige 24,67 timer.
Det gælder uanset det enkelte  

 medlems gennemsnitlige ugentlige arbejdstid forud for ledigheden.
For uger, hvor medlemmet har fået supplerende dagpenge, indgår det  

 timetal, der er udbetalt dagpenge/feriedagpenge for ved opgørelsen af den  

 forudgående ledighed.
Det gælder såvel fuldtids- som deltidsforsikrede  

 medlemmer.
Ved opgørelsen af den forudgående ledighed for et medlem i aktivperioden  

 opgøres hver uge med aktivering til 37 timer for fuldtidsforsikrede og 2/3 af  

 fuld tid, det vil sige 24,67 timer, for deltidsforsikrede.
Hvis medlemmet i  

 perioden har fået fradrag for lønarbejde mv., kan disse timer dog ikke indgå  

 i opgørelsen.
 Efter stk. 2 er visse ydelsesperioder sidestillet med dagpengeperioder.  

 Bestemmelsen gælder både for medlemmer i dagpengeperioden og aktivperioden.
 Omfattet er ledighedsdage, hvor medlemmet har været berettiget til at få  

 udbetalt dagpengegodtgørelse fra en arbejdsgiver, ligesom ledighedsdage for  

 selvstændige erhvervssdrivende, hvor der ikke kan udbetales dagpenge som  

 følge af den særlige karensuge efter ophør med virksomhed.
Perioder i op til sammenlagt 4 uger, hvor medlemmet uden at have modtaget  

 dagpenge har deltaget i afklarings- og vejledningsforløb i henhold til lov om  

 en aktiv arbejdsmarkedspolitik, sidestilles med ledighedsperioder under  

 forudsætning af, at der ikke er tale om forløb med et egentligt  

 opkvalificerende indhold.
Hvis forløbet er omfattet af formuleringen, er det  

 uden betydning, hvilken ydelse medlemmet har modtaget i perioden.
Der kan fx  

 være tale om uddannelsesgodtgørelse.
Perioder med sygdom i et ledighedsforløb efter 1. januar 1995 kan indgå i  

 opgørelsen af ledighedskravet, hvis medlemmet har modtaget sygedagpenge uden  

 for et ansættelsesforhold.
Der skal være tale om en sygedagpengeperiode, der  

 afbryder et ledighedsforløb.
Det er dog ikke et krav, at medlemmet formelt  

 har været ledigmeldt forinden sygedagpengeperioden, når blot  

 sygedagpengeperioden ligger uden for et ansættelsesforhold.
 Hvis sygdomsperioden har ligget hen over 1. januar 1995, kan medregnes den  

 del af perioden, der ligger efter 1. januar 1995.
 Hvis medlemmet i forbindelse med et jobtræningsforløb har været syg og  

 modtaget sygedagpenge, anses jobtræningsforløbet for afbrudt i den periode,  

 og perioden med sygedagpenge kan medregnes.
Kravet om, at medlemmet skal stå til rådighed for arbejdsmarkedet på  

 tidspunktet for overgangen til overgangsydelse, skal være opfyldt.
Såfremt  

 medlemmet har været syg, skal kassen vurdere medlemmets rådighed ved  

 ledigmeldelsen efter de almindelige regler i bekendtgørelsen om rådighed og  

 selvforskyldt ledighed.
Medlemmet skal have tilstrækkelig anciennitet til at have ret til efterløn  

 fra den dag, medlemmet fylder 60 år.
Opfylder medlemmet først  

 anciennitetskravet for ret til efterløn dagen efter det fyldte 60. år, er  

 betingelsen ikke opfyldt, og medlemmet kan ikke gå på overgangsydelse.
De  

 nærmere regler om anciennitetskravet for ret til efterløn fremgår af lovens §  

 75 b.
 Om anciennitet optjent under ophold i udlandet henvises til § 35.
 Ansøgning om overgangsydelse skal ske skriftligt på en særlig blanket  

 udarbejdet af direktoratet (AR 278) eller på en blanket, der er godkendt af  

 direktoratet.
Til § 2 Medlemmer, som fylder 50 år i 1996, har ret til at overgå, hvis de søger  

 om overgangsydelse senest 31. januar 1996 og opfylder betingelserne både den  

 31. december 1995 og på overgangstidspunktet.
 Medlemmet beslutter selv datoen for overgang og påfører datoen i rubrikken  

 herom i ansøgningen om overgangsydelse, men overgangstidspunktet kan først  

 ligge fra det tidspunkt, hvor medlemmet er fyldt 50 år.
 Kravet om at have modtaget ydelser mv. i sammenlagt 12 måneder inden for  

 15 måneder skal være opfyldt både i perioden 1. oktober 1994 til 31. december  

 1995 og i 15 måneders perioden forud for medlemmet overgangstidspunkt. 15  

 måneders perioden kan ikke forlænges.
 Muligheden for at medregne perioder med dagpengegodtgørelse for 1. og 2.  

 ledighedsdag mv., jf. § 1, stk. 2, til opfyldelse af ledighedskravet gælder  

 også for de, der fylder 50 år i 1996.
 Ansøgning om overgangsydelse skal ske skriftligt på en særlig blanket  

 udarbejdet af direktoratet (AR 278) eller på en blanket, der er godkendt af  

 direktoratet.
Til § 3 Reglen skal ses i sammenhæng med § 24 og vejledningen hertil.
 Samtidig henvises til direktoratets bekendtgørelse om retten til dagpenge,  

 efterløn, overgangsydelse og delefterløn i forbindelse med social pension.
Rådighed og arbejde i ydelsesperioden Til § 4 Rådighedsforpligtelsen ophører fra det tidspunkt, hvor medlemmet overgår  

 til overgangsydelse.
Til § 5 I ydelsesperioden har medlemmet ret til at have lønmodtagerarbejde og  

 enkeltstående arbejdsopgaver, der har karakter af selvstændig virksomhed.
 Derimod er det ikke tilladt at drive vedvarende selvstændig virksomhed,  

 hverken som hovederhverv eller bierhverv, eller at arbejde i ægtefællens  

 selvstændige virksomhed, jf. dog nedenfor om arbejde ved mindre jordbrug.
 Ved vurderingen af, om der foreligger selvstændig virksomhed, anvendes de  

 afgrænsninger, der fremgår af direktoratets bekendtgørelse om optagelse i en  

 anerkendt arbejdsløshedskasse for selvstændige erhvervsdrivende.
Arbejde i ægtefællens selvstændige virksomhed Bortset fra arbejde ved mindre jordbrug er arbejde i en selvstændig  

 virksomhed, der ejes eller drives af ægtefællen, ikke tilladt for medlemmer,  

 der modtager overgangsydelse.
 Bestemmelsen hindrer ikke, at medlemmet udfører helt små, tilfældige  

 funktioner i ægtefællens virksomhed, som ikke kan betragtes som arbejde eller  

 deltagelse i virksomheden, fx tilfældig telefonpasning.
 Hvis et medlem udfører egentligt arbejde i ægtefællens selvstændige  

 virksomhed, er der tale om en overtrædelse af reglerne, som kan medføre krav  

 om tilbagebetaling efter arbejdsløshedsforsikringslovens § 86, stk. 1, og  

 sanktioner efter lovens § 87, stk. 1 eller 3.
Enkeltstående arbejdsopgaver, der har karakter af selvstændig  

 virksomhed Arbejdet må klart fremstå som udførelse af enkeltstående opgaver i  

 modsætning til påbegyndelse af selvstændig virksomhed, der ikke er tilladt,  

 jf. bestemmelsens stk. 2.
 Hvis der sker annoncering, anskaffes driftsmidler, indrettes lokaler til  

 brug for erhvervsudøvelse, eller foretages andre skridt til etablering af  

 vedvarende selvstændig virksomhed, bortfalder retten til overgangsydelse.
Arbejde ved mindre jordbrug Om arbejde ved mindre jordbrug henvises til direktoratets vejledning til  

 bekendtgørelse om arbejde i efterlønsperioden.
 Retten til arbejde ved et mindre jordbrug er dog ikke begrænset til højst  

 200 timer i et kalenderår, således som det er tilfældet på efterlønsområdet.
 Den tid, der arbejdes på jordbruget, skal oplyses på ydelseskortet, og  

 arbejdet medfører fradrag i overgangsydelsen efter reglerne i kapitel 4.
Overflytning på grund af arbejde indenfor en anden kasses faglige  

 område Overflytning mellem kasser på grundlag af arbejde i ydelsesperioden finder  

 sted efter de almindelige regler om overflytning mellem anerkendte  

 arbejdsløshedskasser.
Til § 6 Et medlem, der er overgået til overgangsydelse, kan igen få ret til  

 dagpenge, hvis medlemmet i ydelsesperioden opnår tilstrækkeligt arbejde til  

 at generhverve dagpengeretten efter arbejdsløshedsforsikringslovens § 53,  

 stk. 2. Arbejde før overgangen til overgangsydelse kan således ikke  

 medregnes.
 Arbejde, der ikke har medført fradrag i henhold til reglerne om  

 fradragsfri indtægt, kan ikke medregnes til optjening af ny dagpengeret, jf.  

 § 14, stk. 4.
 Det bemærkes, at medlemmet har ret - men ikke pligt - til at udnytte sin  

 generhvervede dagpengeret.
 Medlemmet kan udnytte en generhvervet dagpengeret uden først at skulle  

 opfylde det krav om arbejde af en vis varighed, som medlemmet efter reglerne  

 om manglende rådighed for arbejdsmarkedet i andre tilfælde pålægges at  

 opfylde.
Til § 7 Efter arbejdsløshedsforsikringslovens § 68, stk. 3, skal et  

 deltidsforsikret medlem, som inden for 12 uger, dog 3 måneder for  

 månedslønnede, har haft mere end 360 henholdsvis 390 løntimer, lade sig  

 overflytte til fuldtidsforsikring.
 Det følger af § 7, at lovens § 68, stk. 3, ikke finder anvendelse på  

 deltidsforsikrede medlemmer, der modtager overgangsydelse.
 Hvis medlemmet derimod udtræder af ordningen i forbindelse med arbejdet,  

 finder § 68, stk. 3, anvendelse, selv om 12-ugers/3-måneders perioden helt  

 eller delvist ligger i den periode, hvor medlemmet modtog overgangsydelse.
Overgangsydelsens størrelse og udbetaling Til § 8 Selv om et medlem har fået udbetalt dagpenge med en individuel sats, som  

 er lavere end 82% af højeste dagpengebeløb, skal medlemmet have udbetalt  

 overgangsydelse med den faste sats på 82% af højeste dagpenge.
Til § 9 Overgangsydelse udbetales for 4 henholdsvis 5 ugers perioder.
Det gælder  

 således også for arbejdsløshedskasser, der udbetaler dagpenge mv. for 14  

 dages perioder.
Arbejde og indtægters betydning for  

 overgangsydelsen Til §§ 11, 13, 20 og 21 Udgangspunktet for reglerne om fradrag for arbejde mv. er, at enhver form  

 for arbejde, lønnet såvel som ulønnet, medfører fradrag i overgangsydelsen.
 Om grænsen mellem arbejde og fritidsaktivitet (hobby) henvises til  

 direktoratets vejledning til bekendtgørelse om fradrag i  

 arbejdsløshedsdagpenge.
 Hovedreglen er, at arbejde i ydelsesperioden medfører fradrag i  

 overgangsydelsen efter reglerne om fradrag i dagpenge, supplerende dagpenge,  

 timeoverførsel mv., og at reglerne om belægning af dagpengekort finder  

 tilsvarende anvendelse på ydelseskortet (AR 279).
 Medlemmer, der modtager overgangsydelse, er ikke omfattet af den  

 tidsmæssige begrænsning for ret til supplerende dagpenge, jf. lovens § 60.
 Da et medlem på overgangsydelse ikke skal stå til rådighed for  

 arbejdsmarkedet, skal ydelseskortet ikke belægges på grund af manglende  

 rådighed, jf. § 20, stk. 2.
 Hvis medlemmet får udbetalt sygedagpenge eller er omfattet af konflikt,  

 skal ydelseskortet pr. dag belægges med et timetal, der er beregnet ud fra  

 medlemmets gennemsnitlige arbejdstid, inden sygdommen/konflikten begyndte,  

 jf. § 20, stk. 3, og § 21.
Til § 12 Der skal ske fradrag i overgangsydelsen for skattepligtige beløb, der  

 modtages for borgerlige ombud og offentlige og private hverv.
Det faste vederlag for hverv som borgmester, rådmand eller udvalgsformand  

 i henhold til de kommunale styrelseslove, medfører fradrag i overgangsydelsen  

 efter de regler, der gælder for arbejde.
Beløb, der modtages for andre hverv  

 i henhold til de kommunale styrelseslove, medfører i henhold til stk. 2 ikke  

 fradrag i overgangsydelsen.
 Afgrænsningen af, om en indtægt for kommunale hverv er fritaget for  

 fradrag i overgangsydelsen følger i øvrigt de regler, der er fastsat i  

 direktoratets bekendtgørelse om fradrag i arbejdsløshedsdagpenge.
Der skal kun ske fradrag for den del af beløbet, som er skattepligtigt.  

 Anerkendes en del af et beløb som skattefrit/fradragsberettiget af  

 skattemyndighederne, skal denne del fratrækkes, før fradraget i  

 overgangsydelsen beregnes.
I tvivlstilfælde må modtageren af overgangsydelsen  

 indhente dokumentation for, at en indtægt helt eller delvist er skattefri.
 Om borgerlige ombud og offentlige og private hverv henvises i øvrigt til  

 vejledningen til direktoratets bekendtgørelse om fradrag i  

 arbejdsløshedsdagpenge.
Fradragsberegning Ved beregning af fradrag i overgangsydelsen anvendes følgende  

 fremgangsmåde:
 Indtægten omregnes til timer pr. uge, og fradraget sker pr. uge.
 Indtægt (pr.uge): omregningssatsen = timetal.
 For fuldtidsforsikrede fratrækkes det beregnede timetal i det antal timer,  

 der svarer til overenskomstmæssig fuld, ugentlig arbejdstid (37 timer).
 For deltidsforsikrede fratrækkes det beregnede timetal i det antal timer,  

 der svarer til 2/3 af fuld, ugentlig arbejdstid (24,67 timer).
Til § 14 Fuldtidsforsikredes ret til at tjene et fradragsfrit beløb er nu gjort  

 permanent, og fra 1. januar 1996 har deltidsforsikrede fået ret til at tjene  

 et fradragsfrit beløb svarende til 2/3 af beløbet for fuldtidsforsikrede.
 Efter regulering med satsreguleringsprocenten udgør det fradragsfri beløb  

 i 1996 i alt 28.300 kr. for fuldtidsforsikrede medlemmer og 18.900 kr. for  

 deltidsforsikrede.
 Retten til at tjene det fradragsfri beløb gælder for hvert kalenderår,  

 medlemmet modtager overgangsydelse.
 Hvis der af en lønindtægt er indbetalt arbejdsmarkedsbidrag i henhold til  

 lov om arbejdsmarkedsfonde, skal dette fratrækkes ved opgørelsen af den  

 fradragsfri indtægt.
Indtægter ved arbejde og indtægter ved borgerlige ombud og offentlige og  

 private hverv, bortset fra de fradragsfri hverv i henhold til § 12, stk. 2 og  

 3, er omfattet af bestemmelsen.
Sidestillet hermed er beløb, der udbetales  

 som erstatning for løn i en opsigelsesperiode.
Andre indtægter, fx arbejdsgivers betaling for 1. og 2. ledighedsdag, kan  

 ikke opgøres inden for det fradragsfri beløb.
Det samme gælder bl.a.  

 sygedagpenge, feriegodtgørelse og pensionsindtægter.
Disse indtægter medfører  

 fradrag efter de almindelige regler på dagpengeområdet.
Til § 16 Der kan opstå situationer, hvor medlemmet ved indlevering af ydelseskortet  

 ikke kender indtægtens størrelse.
 Det er derfor i § 16 fastsat, at i sådanne tilfælde skal  

 arbejdsløshedskassen, til brug for vurdering af om det fradragsfri beløb er  

 indtjent, lade et beløb indgå, der svarer til omregningssatsen ganget med det  

 beskæftigede antal timer.
I uger, hvor beskæftigelsen overstiger 29,6timer for  

 fuldtidsforsikrede/19,7 timer for deltidsforsikrede, kan der ifølge  

 mindsteudbetalingsreglen ikke udbetales overgangsydelse.
Indtægten fra  

 beskæftigelsen i sådanne uger kan ikke opgøres inden for det fradragsfri  

 beløb.
 Hvis et fuldtidsforsikret medlem i en sådan uge har haft fx 42 timers  

 beskæftigelse, skal 5 timer overføres til den følgende uge, jf. henvisningen  

 i § 11, stk. 1, men indtægten for alle 42 timer bliver holdt uden for  

 ordningen.
Retten til at opgøre timer ved mindre jordbrug og som selvbygger/medbygger  

 inden for det fradragsfri beløb, er ligeledes begrænset af de gældende  

 mindsteudbetalingsregler på dagpengeområdet.
Hvis et medlems faktiske  

 arbejdstid i en uge således overstiger mindsteudbetalingsgrænsen, kan  

 indtægten ved arbejdet ikke opgøres inden for det fradragsfri beløb.
Til § 17 For medlemmer, der ikke er på overgangsydelse et helt kalenderår,  

 nedsættes det fradragsfri beløb forholdsmæssigt.
 Eksempel:
 Et fuldtidsforsikret medlem går på overgangsydelse 1. april 1996.
 Der er dermed 13 uger i kalenderåret 1996, hvor medlemmet ikke er på  

 overgangsydelse. 28.300 kr.
 28.300: 52 x 13 -7.075 kr. ---------- 21.225 kr.
 Medlemmet har i resten af 1996 ret til uden fradrag at tjene 21.225 kr.
 Et deltidsforsikret medlem, der går på overgangsydelse 1. april 1996, vil  

 kunne tjene 18.900 kr. fratrukket (18.900: 52 x 13) = 14.175 kr. i resten af  

 1996.
Tilbagebetalingskrav, jf. § 17, stk. 5, skal rejses i de tilfælde, hvor  

 medlemmet vælger at udtræde af ordningen i løbet af året.
Krav om  

 tilbagebetaling skal derimod ikke gøres gældende, hvis medlemmet afgår ved  

 døden.
Til § 18 Af bestemmelsen fremgår, hvorledes opgørelsen af indtægt/arbejde skal ske  

 i den uge, hvor loftet på det fradragsfri beløb nås.
For at finde frem til den uge, hvor indtjeningen overskrider det  

 fradragsfri beløb, opsummeres indtjeningen uge for uge i løbet af  

 kalenderåret.
Når man på den måde har fundet frem til den relevante uge,  

 foretages fradraget ved, at det overskydende beløb omregnes til timer ved  

 hjælp af omregningssatsen.
 Hvis der resterer uger i udbetalingsperioden, i hvilke der har været  

 arbejdet, skal beskæftigelsen i disse uger medføre fradrag efter de  

 almindelige regler.
Til § 19 Hvis kassen konstaterer indtægt på ydelseskortet, skal der rettes  

 henvendelse til medlemmet med henblik på at få oplyst, om pågældende ønsker  

 at være omfattet af ordningen.
 I bekræftende fald skal medlemmet skriftligt erklære at være indforstået  

 med at tilbagebetale eventuelt for meget udbetalt overgangsydelse i det  

 tilfælde, hvor medlemmet udtræder »før tid«.
 Kassen bør samtidig oplyse medlemmet om, at arbejde, der ikke medfører  

 fradrag i overgangsydelsen, ikke kan medregnes til optjening af ny  

 dagpengeret, jf. § 14, stk. 4.
Til § 22 Fradraget sker ved, at der for hver feriedag fratrækkes 1/5 af  

 overgangsydelsen for en uge.
Da ferie i henhold til ferielovens regler  

 optjenes til afholdelse i en 6-dages uge, skal antallet af optjente feriedage  

 ganges med 5/6. Afrunding sker efter de almindelige afrundingsregler.
 Eksempel:
Medlemmet har før overgangen optjent 13 dages ferie med feriegodtgørelse  

 til afholdelse i en 6 dages uge.
Efter omregning og afrunding foretages  

 fradrag for 11 dage.
 Fradraget skal foretages på det tidspunkt, hvor ferien afholdes.
 Hvis feriegodtgørelsens eller lønnens bruttobeløb er mindre end  

 overgangsydelsen, kan der suppleres med overgangsydelse, således at medlemmet  

 sammenlagt får udbetalt et beløb svarende til medlemmets sædvanlige  

 overgangsydelse.
Til § 23 Bestemmelsen om fradrag for pension fortolkes i overensstemmelse med  

 bestemmelsen om fradrag for pension i efterlønnen i direktoratets  

 bekendtgørelse om arbejdes og indtægters betydning for efterlønnens  

 størrelse.
Til § 24 Bestemmelsen skal sammenholdes med § 3 og § 37, stk. 2, nr. 5.
 Hvis der er tvivl om, hvorvidt en udenlandsk pension helt svarer til dansk  

 social pension, kan pensionen modtages sammen med overgangsydelse mod, at  

 overgangsydelsen nedsættes med et beløb, der svarer til pensionen (d.v.s.  

 krone for krone). Tilsvarende gælder, hvis den udenlandske pension er så  

 lille, at pensionen ikke kan udgøre et forsørgelsesgrundlag.
 Bestemmelsen kan anvendes, hvis den udenlandske pension, omregnet til  

 danske kroner, er mindre end det grundbeløb, der udbetales til enlige  

 folkepensionister.
 Hvis medlemmet bliver berettiget til en udenlandsk pensionsydelse, der er  

 højere end grænsen, må medlemmet frasige sig forhøjelsen eller udtræde af  

 ordningen, jf. § 37, stk. 2, nr. 5. Skyldes forhøjelsen alene  

 valutakursændringer, kan medlemmet dog forblive i ordningen.
Til § 26 Bestemmelsen fortolkes i overensstemmelse med den tilsvarende regel på  

 dagpengeområdet i bekendtgørelsen om fradrag i arbejdsløshedsdagpenge.
Til § 27 Medlemmet har pligt til at oplyse om alt arbejde og alle indtægter, der  

 har betydning for arbejdsløshedskassens bedømmelse af medlemmets ret til  

 overgangsydelse.
Oplysningerne skal gives på ydelseskortet.
 Hvis et medlem undlader at opfylde sin oplysningspligt, kan medlemmet  

 pålægges sanktioner efter reglerne i arbejdsløshedsforsikringslovens § 87,  

 stk. 1 og 3.
Til § 28 Ifølge stk. 1 skal indtægter, der stammer fra arbejdsforhold, der er  

 afsluttet før overgangsydelsesperioden, men som udbetales i denne, ikke  

 medføre fradrag.
Undtaget er dog feriegodtgørelse, jf. § 22, og pension, jf.  

 §§ 23 og 24.
Til § 29 I denne bestemmelse er opregnet en række arbejdsfri indtægter, som ikke  

 medfører fradrag.
Bestemmelsen er ikke udtømmende.
 Hvis medlemmet har en indtægt, der kan sidestilles med de nævnte  

 indtægter, og som ikke er omfattet af andre bestemmelser i bekendtgørelsen,  

 medfører indtægten ikke fradrag i overgangsydelsen.
Overgangsydelse som lån mod overdragelse af  

 krav mod Lønmodtagernes Til § 30 Nærmere regler er fastsat i direktoratets bekendtgørelse om dagpenge og  

 overgangsydelse som lån mod overdragelse af krav mod Lønmodtagernes  

 Garantifond.
Udbetaling under ophold i udlandet Til § 31 Medlemmet kan bevare retten til overgangsydelse under midlertidigt ophold  

 i udlandet i sammenlagt 3 måneder inden for hvert kalenderår.
Det betyder, at  

 en modtager af overgangsydelse skal bevare sin faste bopæl i Danmark, jf. §  

 1, stk. 1, nr. 5. Et medlem kan således ikke bevare overgangsydelsen i en  

 3-måneders periode, hvis pågældende tager fast ophold i udlandet i længere  

 tid.
 Ophold på Færøerne og i Grønland sidestilles med ophold i udlandet.
 Hvis et medlem forlænger sit midlertidige ophold i udlandet ud over 3  

 måneder inden for et kalenderår, eller tager fast ophold i udlandet, standses  

 udbetalingen af overgangsydelse.
Udbetalingen kan først genoptages, når medlemmet igen tager fast ophold i  

 Danmark.
Medlemmet kan således ikke få udbetalt overgangsydelse i 3 måneder i  

 hvert kalenderår under fortsat ophold i udlandet.
 Kun i de tilfælde, hvor de tilladte 3 måneders ophold i udlandet ikke er  

 opbrugt inden udgangen af et kalenderår, kan en ny 3-måneders periode  

 påbegyndes i direkte forlængelse heraf, uden at medlemmet forinden tager  

 ophold i Danmark.
 Om ret til overgangsydelse i forbindelse med arbejde i udlandet henvises  

 til bekendtgørelsens kapitel 7.
Til § 32 Det påhviler det enkelte medlem, der modtager overgangsydelse, at give  

 kassen oplysning om ophold i udlandet.
 Et medlem skal således give kassen besked, hvis pågældende tager fast  

 ophold i udlandet, og skal fortsat indsende ydelseskort til kassen.
 På ydelseskortet skal medlemmet, uanset om udlandsopholdet er midlertidigt  

 eller fast, give kassen oplysning om den eller de perioder, medlemmet har  

 opholdt sig i udlandet.
 Hvis medlemmet tager fast ophold i udlandet, skal kassen have underretning  

 herom allerede ved udrejsen.
 Endagsrejser, der ikke er forbundet med overnatning i udlandet, betragtes  

 ikke som udlandsophold.
Til § 33 På grundlag af medlemmets oplysninger om udlandsophold påhviler det  

 arbejdsløshedskassen at standse udbetalingen af overgangsydelse, hvis  

 medlemmet ikke længere opfylder betingelserne i § 31.
Til § 34 Når et medlem vender tilbage til Danmark efter længere tids ophold i  

 udlandet, kan udbetalingen af overgangsydelse genoptages.
Det forudsætter  

 dog, at medlemmet opfylder de almindelige betingelser for at få udbetalt  

 overgangsydelse.
Opmærksomheden henledes på, at modtagere af overgangsydelse, der tager  

 arbejde i udlandet, hvor det pågældende land har et obligatorisk  

 arbejdsløshedsforsikringssystem, som hovedregel ikke kan bevare medlemskabet  

 af den danske arbejdsløshedskasse.
Om ret til overgangsydelse efter at  

 medlemmet har været omfattet af et andet lands arbejdsløshedsforsikring,  

 henvises i øvrigt til § 36, stk. 2.
Ret til overgangsydelse efter ophold i  

 udlandet, på Færøerne eller Til § 35 Overgangsydelse er ligesom efterløn en særlig arbejdsmarkedsydelse, der  

 ikke er omfattet af anvendelsesområdet for EF-forordning nr. 1408/71 om  

 anvendelse af sociale sikringsordninger på arbejdstagere, selvstændige  

 erhvervsdrivende og deres familier, der flytter inden for Fællesskabet, eller  

 Nordisk Konvention om Social Sikring af 15. juni 1992.
 Hovedreglen er derfor, at forsikringsperioder optjent under ophold i andre  

 lande ikke kan medregnes ved opfyldelse af kravet i § 1, stk. 1, nr. 4, om,  

 at medlemmet ved fortsat medlemskab af en arbejdsløshedskasse skal kunne  

 opfylde anciennitetskravet for at overgå til efterløn ved det fyldte 60. år.
 I medfør af denne bestemmelse vil forsikringsperioder optjent under ophold  

 i udlandet dog kunne medregnes, hvis perioderne kan medregnes efter de  

 særlige regler, der gælder for medlemsanciennitet ved overgang til efterløn.  

 Reglerne er fastsat i direktoratets bekendtgørelse om ret til efterløn for  

 medlemmer, der har haft forsikrings- og beskæftigelsesperioder i udlandet, på  

 Færøerne eller i Grønland.
Til § 36 Hvis et medlem på grund af arbejde bliver omfattet af et andet EØS-lands-  

 eller den færøske arbejdsløshedsforsikring, bortfalder retten til  

 overgangsydelse.
Overgangsydelse kan dog modtages på ny, hvis arbejdet i udlandet helt  

 ophører.
Det er en betingelse, at medlemmet vender tilbage til Danmark, og at  

 medlemmet - i henhold til de særlige regler om medlems- og dagpengeret for  

 personer, der har haft arbejde eller ophold i andre EØS-lande eller på  

 Færøerne - er dagpengeberettiget umiddelbart efter hjemkomsten til Danmark.  

 Disse regler indeholder særlige frister for anmodning om optagelse efter  

 tilbagevenden til Danmark.
 Ydelsen kan tidligst udbetales fra det tidspunkt, hvor medlemmet optages i  

 den danske kasse.
 Overgangsydelsens ophør mv.
Til § 37 Bestemmelsen indeholder en opregning af de situationer, hvor retten til  

 overgangsydelse ophører eller bortfalder.
 Om forståelsen af begrebet »vedvarende selvstændig virksomhed« i  

 stk. 2, nr. 2, henvises til bemærkningerne til § 5 og reglerne i  

 direktoratets bekendtgørelse om optagelse i en anerkendt arbejdsløshedskasse  

 for selvstændige erhvervsdrivende.
 Stk. 2,  nr. 5, skal ses i sammenhæng med reglerne i §§  

 3 og 24 og vejledningen til disse bestemmelser.
 Når et medlem på overgangsydelse afgår ved døden, bortfalder retten til  

 ydelsen med virkning fra dagen efter dødsfaldet.
 Et medlem på overgangsydelse har ret til at overgå til delefterløn eller  

 efterløn ved det fyldte 60. år, hvis begæring herom er indgivet inden  

 overgangsydelsens bortfald, jf. arbejdsløshedsforsikringslovens § 75 b, stk.  

 1, nr. 3 og § 75 p, stk. 1.
