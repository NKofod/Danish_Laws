Klagers  

 navn var kun nævnt en gang i artiklen, og der er ikke anført andet, der kunne  

 bevirke, at den omtalte med urette opfattedes som værende klageren.
Henset  

 til,  

 at klagers efternavn ikke er et sædvanligt efternavn, fandt nævnet dog, at  

 det  

 ikke kunne udelukkes, at den omtalte kan forveksles med klageren.
Klageren  

 havde derfor retlig interesse i, at sagen behandles.
 Det  

 ligger uden for Pressenævnets kompetence at tage stilling til, om den omtalte  

 person har ret til at benytte navnet efternavnet.
Efter de  

 vejledende regler for god presseskik pkt.
A1, skal massemedierne bringe  

 korrekt  

 og hurtig information, og skal så langt det er muligt, kontrollere, om de  

 oplysninger,  

 der gives er korrekte.
Pressenævnet  

 lagde til grund, at det var en fejl, at B.T. ikke havde anvendt den omtalte  

 persons fulde navn, og avisen havde berigtiget fejlen ved at bringe genmælet.  

 Det er ikke usædvanligt, at personer fejlagtigt anvender deres mellemnavn, så  

 det fremstår som efternavn, og der var ikke grundlag for at fastslå, at  

 bladet  

 havde været bekendt med, at klageren tidligere havde gjort indsigelse over  

 for  

 den omtalte mod hans anvendelse af mellemnavnet som efternavn.
Pressenævnet  

 fandt endvidere ikke, at det skyldes utilstrækkelig research, at bladet ikke  

 var kommet til klarhed om den uberettigede anvendelse af mellemnavnet.
Nævnet  

 fandt derfor, at B.T. ikke havde tilsidesat god presseskik.
Kendelse  

 fra Pressenævnet i sag 2005-6-234 [K] har klaget til Pressenævnet over en artikel i B.T. den 26.  

 september 2005, idet han mener, at god presseskik er tilsidesat.
 Artiklen, der har overskriften   

  

 Drama om flad skat  

  

  og underoverskriften Konservativ Ungdom gav på  

 landsrådet Bendtsen & Co. kamp til stregen i skarp debat om ens skat for  

 alle, lyder som følger:
 Ingen har lidt nederlag i denne sag,  sagde Bendt Bendtsen, da  

 det stod klart, at det oprørske Konservativ Ungdom var på nippet til at få  

 flertal for sit forslag om, at partiet skal arbejde for at få gennemført en  

 skattereform med flad skat til alle.
 I praksis ville det betyde, at al arbejdsindkomst skal beskattes  

 ens  uanset om man er maler eller millionær.
Da stemmerne var talt op, havde den flade skat samlet 43 procent  

 af stemmerne, og det var tilstrækkeligt mange til, at hele den konservative  

 ledelse var ved at gå op i limningen af bar spænding.
I første omgang  

 forsøgte  

 man at tryne KUerne ved at nægte at lade afstemningen gå om, da det viste  

 sig,  

 at skoven af løftede hænder var næsten lige stor.
KUerne protesterede  

 højlydt,  

 men først da de truede med at udvandre kollektivt fra landsrådet, gik  

 dirigenterne med til at tage en ny og skriftlig afstemning.
Den viste 192  

 stemmer for og 257 imod, og det nederlag var KUs formand Kasper Hülsen trods  

 alt tilfreds med.
 Vi er en faktor i partiet, som de er nødt til at regne med,  

 siger han.
 Bendt Bendtsen havde heller ikke grund til at beklage sig.
Vi vil arbejde videre med fladere skatter.
Vi vil afskaffe både  

 top- og mellemskat, så det er helt i tråd med det, vi arbejder på.
 Vi er det eneste parti, der tør diskutere skat, og det er  

 herligt, at der er så højt til loftet hos os i denne debat, siger han.
 Forinden havde flere fremtrædende konservative som Helge Adam  

 Møller og Frederiksbergs borgmester Mads Lebech dog spillet med musklerne for  

 at undgå, at KUerne kaprede hele forsamlingen.
Hul i statskassen Jeres forslag vil slå et hul i statskassen på 75 milliarder  

 kroner.
Det er mere, end vi giver til miljøet, forsvaret og sygehusene om  

 året, sagde Helge Adam Møller.
Flad skat sætter kommunerne under administration.
Derfor skal  

 man stemme nej til KUs forslag, tilføjede Mads Lebech.
 KUerne svarede igen:
Helge Adam Møller beskylder os for at spille hasard.
Det er  

 ham, der står ved rouletten og smider det hele på rødt, sagde  

[K]. Det fremgår af sagen, at B.T. den 11. oktober 2005 på [K]s  

 opfordring bragte følgende:
   

  

 Genmæle:
I en artikel fra det konservative landsråd om flad skat var der  

 citater fra [K].
Den pågældende person bruger dette navn uretmæssigt, idet  

 han  

 rettelig hedder [K] [A].
[K] [adresse] [K] har anført, at det er i strid med god presseskik, at en  

 person, der rettelig hedder [K] [A], er benævnt i artiklen som [K], selvom  

 denne person ikke har ret til at benytte dette navn.
 [K] har videre anført, at det er krænkende for ham, at blive  

 taget til indtægt for nogle politiske udtalelser, som den person, der er  

 anført  

 i artiklen har fremført.
 [K] har endelig anført, at B.T. har tilsidesat de vejledende  

 regler for god presseskik punkt A1, idet avisen ikke har sikret sig personens  

 korrekte navn, hvilket 15 andre medier magtede at gøre.
 B.T. har anført, at sagen alene vedrører spørgsmålet om,  

 hvorvidt det er i strid med god presseskik alene at benævne en person med  

 for-  

 og mellemnavn, eksempelvis at skrive Anders Fogh i stedet for Anders Fogh  

 Rasmussen.
 B.T. har videre anført, at da klager gjorde avisen opmærksom på  

 sagen og samtidig påpegede, at han opfattede den forkerte brug af hans navn  

 som  

 til væsentlig skade for ham, bragte avisen et genmæle.
B.T. har endelig anført, at det vil ændre vilkårene for  

 journalistik markant, såfremt det bragte er en krænkelse af god presseskik,  

 idet mange danskere bruger et mellemnavn som efternavn, uagtet at de ifølge  

 navneloven ikke har ret hertil.
Det vil endvidere ikke være rimeligt, såfremt  

 pressen skal holdes ansvarlig for at kende samtlige tvister om brug af  

 mellemnavne som efternavne i Danmark.
 I sagens behandling har følgende nævnsmedlemmer deltaget: Niels  

 Grubbe, Finn Rowold, Lene Sarup og Ole Askvig.
 Pressenævnet udtaler:
Navnet [K] er kun nævnt en gang i artiklen, og der er ikke  

 anført andet, der kan bevirke, at den omtalte med urette opfattes som værende  

 klageren.
Henset til, at navnet [K] ikke er et sædvanligt efternavn, finder  

 nævnet dog, at det ikke kan udelukkes, at den omtalte kan forveksles med  

 klageren.  

 Klageren har derfor retlig interesse i, at sagen behandles.
 Det ligger uden for Pressenævnets kompetence at tage stilling  

 til, om den omtalte person har ret til at benytte navnet [K].
Efter de vejledende regler for god presseskik pkt.
A1, skal  

 massemedierne bringe korrekt og hurtig information, og skal så langt det er  

 muligt, kontrollere, om de oplysninger, der gives er korrekte.
Pressenævnet lægger til grund, at det er en fejl, at B.T. ikke  

 har anvendt den omtalte persons fulde navn, og avisen har berigtiget fejlen  

 ved  

 at bringe genmælet.
Det er ikke usædvanligt, at personer fejlagtigt anvender  

 deres mellemnavn, så det fremstår som efternavn, og der er ikke grundlag for  

 at  

 fastslå, at bladet har været bekendt med, at klageren tidligere har gjort  

 indsigelse over for den omtalte mod hans anvendelse af mellemnavnet som  

 efternavn.
Pressenævnet finder endvidere ikke, at det skyldes utilstrækkelig  

 research, at bladet ikke er kommet til klarhed om den uberettigede anvendelse  

 af mellemnavnet.
Nævnet finder derfor, at B.T. ikke har tilsidesat god  

 presseskik.
 Afgjort den 22. november 2005.
