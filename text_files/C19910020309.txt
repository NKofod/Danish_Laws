1. Ortodontiuddannelsens struktur og indhold ....... 2 2. Kvalitative og kvantitative krav til en  

 videreuddannelsesafdeling for ortodonti ......... 9 3. Evaluering af ortodontiuddannelsen ..............  

 10 4. Hospitalsodontologiuddannelsens struktur og indhold  

 ......................................... 14 5. Kvalitative og kvantitative krav til en videre-  

 uddannelsesafdeling for hospitalsodontologi ..... 19 6. Evaluering af hospitalsodontologiuddannelsen ....  

 19 Bilag 1: Arbejdsområde for en specialtandlæge i ortodonti.
 Bilag 2: Arbejdsområde for en specialtandlæge i hospitalsodontologi.
 Bilag 3: Ortodontiuddannelsens teoretiske kurser.
 Bilag 4: Hospitalsodontologiuddannelsens teoretiske kurser.
 Bilag 5: Liste over behandlinger, som den uddannelsessøgende skal have  

 gennemført under et videreuddannelsesforløb i hospitalsodontologi.
 Bilag 6: Sundhedsstyrelsens normer for godkendelse af en hospitals-  

 odontologisk uddannelsesafdeling.
 I henhold til § 4 i Sundhedsministeriets bekendtgørelse nr. 743 af 8.  

 november 1991 om specialtandlæger fastsætter Sundhedsstyrelsen efter  

 indstilling fra Specialtandlægenævnet følgende bestemmelser om uddannelserne  

 i ortodonti og hospitalsodontologi:
Ortodontiuddannelsens struktur og indhold 1. Uddannelsen består af følgende fire  

 uddannelseselementer:
Introduktionsuddannelse (4 mdr.) 2. Formål.
Den uddannelsessøgende skal under  

 introduktionsuddannelsen opnå indsigt i og forståelse for arbejdet i det  

 odontologiske speciale samt tilegne sig diagnostiske færdigheder og  

 biomekanisk erfaring, der kan danne grundlag for den undervisning i  

 behandlingsplanlægning og patientbehandling, der skal foregå senere i  

 uddannelsesforløbet.
 3. Struktur og varighed .
 Introduktionsuddannelsen består af 4 mdr.'s ansættelse på et institut for  

 ortodonti på en tandlægehøjskole.
4. Indhold .Det undervisningsprogram, den uddannelsessøgende skal  

 gennemgå indeholder såvel klinisk som teoretisk undervisning.
Undervisningen  

 tilrettelægges således, at den uddannelsessøgende stifter bekendtskab med de  

 aktiviteter, der udgør det specialtandlægelige arbejdsområde, jf. bilag 1;  

 desuden skal undervisningen give indsigt i/erfaring i følgende fagområder:
Hoveduddannelse (2 1/2 år) 5. Formål.
Formålet med hoveduddannelsen er at bibringe den  

 uddannelsessøgende de praktiske, kliniske og teoretiske færdigheder, der kan  

 erhverves på uddannelsesinstitutionen.
Desuden skal den uddannelsessøgende  

 kunne praktisere denne viden uden for uddannelsesinstitutionen, men i  

 vekselvirkning med denne, således at den uddannelsessøgende bliver i stand  

 til selvstædigt at varetage de uddannelseselementer, der indeholdt i  

 hoveduddannelsen.
6. Struktur, varighed og indhold.
Hoveduddannelsen består af en  

 klinisk del og en teoretisk/praktisk del.
Klinisk del 7. Den kliniske undervisning er af mindst 2.500 timers  

 varighed.
I undervisningen er inkluderet et praktikophold i en større  

 kommunal børnetandpleje.
Praktikuddannelsen placeres i de sidste 4 semestre  

 og er af 3 ugers varighed (omregnet til fuldtidsansættelse). Den øvrige del  

 af den kliniske undervisning foregår på en tandlægehøjskole.
8. Indhold.
Hoveduddannelsens kliniske del består i indlæring af  

 alle typer ortodontisk behandling udfra anvendelse af samtlige anerkendte  

 principper.
Den uddannelsessøgende skal på denne baggrund kunne applicere den  

 optimale ortodontiske behandling individuelt på såvel børn som voksne.
 9. I undervisningen indgår ortodontisk behandling på  

 børn med normalt vækstmønster samt ortodontisk behandling på børn med  

 udviklingsforstyrrelser, f.eks. medfødte misdannelser, vækstforstyrrelser og  

 funktionsforstyrrelser.
10. Praktikperioden i børnetandplejen omfatter  

 planlægning og deltagelse i systematisk visitation/observation i et tvær  

 fagligt samarbejde.
Den uddannelsessøgende skal bibringes indsigt i  

 frekvensen af forskellige typer tandstillingsfejl i en dansk børnepopulation  

 samt lære praktisk anvendelse af udvælgelseskriterier, fastsættes af  

 behandlingstidpunkt og udviklingsvurdering af ubehandlede og interceptivt  

 korrigerede tandstillingsfejl.
Endelig skal den uddannelsessøgende fungere i  

 de øvrige - for en kommunal ortodontiklinik - karakteristiske kliniske,  

 praktiske og samarbejdsrelaterede funktioner.
 11. Undervisningen indeholder ortodontisk behandling  

 på voksne med sunde tand/kæbe-forhold samt ortodontisk behandling på voksne  

 med patologiske tand/kæbe-forhold.
12. Ortodontisk behandling på patienter med  

 parodontale problemer, med protetiske problemer og med bidfunktionelle  

 problemer foretages i samarbejde med de berørte faginstitutter.
Ortodontisk  

 for- og efterbehandling af patienter med udviklingsbetingede kæbeanomalier,  

 hvor behandlingen er af såvel ortodontisk som kirurgisk art, foretages i  

 samarbejde med specialtandlæger i hospitalsodontologi.
Teoretisk/praktisk del 13. I den teoretiske /praktiske del af  

 hoveduddannelsen indgår følgende emner med angiven varighed:
 14. Undervisningen afvikles på en tandlægehøjskoles  

 institut for ortodonti eventuelt i samarbejde med andre institutter og såvidt  

 muligt i relation til faserne i den kliniske undervisning.
 Enkelte kurser vil med fordel kunne påbegyndes under  

 introduktionsuddannelsen.
15. Undervisningen, der skal give den  

 uddannelsessøgende forståelse for vækst- og modningsforhold, for fysiologiske  

 faktorer og vævsbiologi, indeholder øvelser i analyse af røntgenoptagelser og  

 vækstkurver samt øvelser i måling af tyggefunktion, respirationsfunktion og  

 andre funktioner knyuttet til forskellige orale vaner.
Endelige indeholder  

 undervisningen øvelser i vævsregistreringsmetoder, herunder  

 mikroskopiøvelser.
16. Undervisningen i ortodontisk diagnostik og  

 behandlingsforhold indeholder analyser af alle de for en ortodontisk  

 behandling afgørende biologiske forhold samt af de erkendte psykiske, sociale  

 og kooperative forhold.
Desuden indeholder undervisningen øvelser i  

 evaluering af udførte behandlinger udfra samme forhold.
Behandlingstekniske  

 forhold er indeholdt i en kursusrække, hvor den uddannelsessøgende optrænes i  

 fremstilling af fastsiddende og aftageligt ortodontisk apparatur.
 17. Teoretisk og praktisk undervisning gives i  

 ortodontisk behandling af patienter med medfødte eller erhvervede  

 udviklingsforstyrrelser samt i planlægning af ortodontisk for- og  

 efterbehandling ved ortodontisk-kirurgiske behandlinger.
 18. Kursus som grundlag for fremstilling af skriftligt  

 arbejde indeholder øvelser og opgaver i videnskabelig metode og biologisk  

 statistik foretaget udfra analyser af aktuel videnskabelig litteratur.
Supplerende uddannelse (2 mdr.) 19. Formål.
Det overordnede formål med den supplerende uddannelse  

 er at give den uddannelsessøgende kendskab til og erfaring i diagnostiske og  

 behandlingsmæssige aspekter i tandlægelige/lægelige specialer, der som  

 tilgrænsning til fagområdet ortodonti har betydning for det ortodontiske  

 arbejdsområde og som repræsenterer viden/erfaring, der ikke kan erhverves på  

 tandlægehøjskolerne.
Det drejer sig om tjeneste på en afdeling for tand-,  

 mund- og kæbekirurgi, en afdeling for børnesygdomme og en afdeling for  

 øre-næse-halssygdomme.
 20. Formålet med en supplerende uddannelse på en  

 afdeling for tand-, mund- og kæbekirurgi er at give den uddannelsessøgende  

 kendskab til forløbet af den kirurgiske del af de ortodontisk-kirurgiske  

 behandlinger, der er nødvendige på patienter med ekstrem eller anomal  

 kæbeudvikling.
21. Formålet med en supplerende uddannelse på en  

 afdeling for børnesygdomme er at give den uddannelsessøgende et bredt indblik  

 i de medicinske aspekter ved barnets normale udviklingsforløb, samt indblik i  

 generelle pædiatriske lidelser med hovedvægt på de endokrinologiske lidelser  

 og vækstforstyrrelser.
Endelig er det formålet at give den uddannelsessøgende  

 indsigt i den pædiatriske analyse/behandling af barnets/familiens  

 psyko-sociale situation.
 22. Formålet med den supplerende uddannelse på en  

 afdeling for øre-næse-halssygdomme er at give den uddannelsessøgende kendskab  

 til udviklingsforstyrrelser, funktionsforstyrrelser og øvrige sygdomme i  

 øre-næse-halsregionen med henblik på forståelse af medicinske diagnoser og  

 behandlinger, der kan have betydning for differentialdiagnostik og  

 behandlinger i ortodontisk praksis.
23. Struktur og varighed.
Den supplerende uddannelse består af  

 tjeneste på følgende godkendte hospitalsafdelinger svarende til den angivne  

 varighed.
24. Indhold.  Den supplerende uddannelse skal give den  

 uddannelsessøgende mulighed for Teoretiske kurser (232 timer) 26. Formål.
De teoretiske kurser skal supplere de ortodontiske  

 institutters teoretiske undervisning med den teoretiske undervisning i  

 tilgrænsende odontologiske og medicinske fagdiscipliner, der ikke gives i  

 tandlægestudiet og som er nødvendig for udøvelsen af  

 specialtandlægevirksomhed i ortodonti.
 27. Kursernes struktur, varighed og indhold fremgår af bilag 3.
 28. Kursusundervisningen formidles gennem  

 Specialistnævnet, tandlægehøjskolerne og hvor egnede kursustilbud ikke  

 allerede findes gennem særlige kurser arrangeret af Specialtandlægenævnet.  

 Disse kurser arrangeres for uddannelsessøgende i ortodonti, dog hvor det  

 fagligt er muligt for såvel uddannelssøgende i ortodonti som for  

 uddannelsessøgende i hospitalsodontologi.
 29. Kurserne, der alle er obligatoriske, bør såvidt  

 muligt følges i den rækkefølge, der svarer til rækkefølgen i uddannelsens  

 faglige delelementer.
Kvalitative og kvantitative krav til en  

 videreuddannelsesafdeling 30. Ifølge § 3, stk. 1 i Sundhedsministeriets  

 bekendtgørelse nr. 743 af 8. november 1991 om specialtandlæger skal  

 uddannelse i ortodonti gennemføres ved ordinær ansættelse i stillinger på  

 afdelinger, institutioner eller i tandlægeklinikker, der af Sundhedsstyrelsen  

 er godkendt hertil.
Sundhedsstyrelsens bekendtgørelse nr. 779 af 29. november  

 1991 om uddannelse af specialtandlæger m.v forudsætter, at uddannelsen  

 gennemføres på et institut for ortodonti på en tandlægehøjskole.
 31. Et institut for ortodonti skal, for at kunne  

 godkendes af Sundhedsstyrelsen som egnet til videreuddannelse inden for  

 ortodonti, kunne dokumentere omfattende videnskablig aktivitet, alsidig  

 patientbehandlingsaktivitet inden for hele det ortodontiske arbejdsområde  

 samt aktiv efteruddannelsesvirksomhed.
 32. Det skal være muligt for den  

 videreuddannelsessøgende på den godkendte uddannelsesafdeling af foretage  

 behandling af en større patientgruppe repræsenterende alle typer  

 malokklusioner og anerkendte behandlingsmetoder.
 Evaluering af ortodontiuddannelsen.
33. Den første evaluering finder sted efter  

 introduktionsuddannelsen, hvor det vurderes, om den uddannelsessøgende er  

 egnet til et fortsat videreuddannelsesforløb.
Evaluering foretages af den/de  

 for uddannelsen ansvarlige.
 34. Der foretages herefter evaluering af den  

 uddannelsessøgende inden for 3 områder: 1) Teoretiske kurser. 2) Klinisk  

 uddannelse. 3) Forskning.
Teoretiske kurser 35. Efter afslutning af hvert undervisningsår  

 vurderes, om årets teoretiske og teoretisk/praktiske kurser er gennemgået på  

 tilfredsstillende vis.
Evalueringen foretages af institutionens lærere.
Kliniske uddannelse 36. Efter afslutning af den kliniske uddannelse  

 foretages en bedømmelse ved faglæreren samt censorer, udpeget af og blandt  

 Specialtandlægenævnets uddannelsesbedømmelsesudvalgs medlemmer.
 Bedømmelsen omfatter:
37. Patienttilfælde, antal og typer.
Den uddannelsessøgendes  

 kliniske kunnen vurderes bl.a på baggrund af en præsentation af 10  

 patienttilfælde.
Af disse skal et antal patienter vise den  

 uddannelsessøgendes forståelse for og evne til at behandle sværere afvigelser  

 af såvel sagittal, vertikal som transversel art.
Et enkelt patienttilfælde  

 bør være en interceptiv behandling med vækstkontrol, ligesom nogle få  

 tilfælde skal vise særlige behandlingsproblemer af protetisk-,  

 bidfunktionel-, parodontologisk- og/eller kirurgisk-ortodontisk karakter.
38. Af ortodontisk apparatur fordres demonstreret  

 beherskelse af både fast, aftageligt og funktionelt apparatur enten alene  

 eller i kombination.
Hovedparten af patienterne skal være børn og unge, og  

 mindst halvdelen af disse skal være færdigbehandlede (aktiv behandling),  

 hvorved bemærkes, at den ofte flerårige observationsperiode dog ikke  

 nødvendigvis er afsluttet.
 39. Registreringsmaterialet skal som et minimum omfatte følgende,  

 indhentet ved såvel begyndelsen som afslutningen af den iagttagne aktive  

 behandling:
 Der bør endvidere suppleres med andre registreringer, når disse er af  

 værdi for diagnose og/eller valg af behandlingsmetode f.eks.  

 håndrøntgenoptagelse, frontal røngtenoptagelse, diagnostisk tandopstilling,  

 bidfunktionelle registreringer, profilrekonstruktion.
40. Journalmaterialet bør være den pågældende  

 videreuddannelsesinstitutions journal (maskinskrevet) med de relevante  

 cephalometriske model-, fysiognomi- og funktionsanalyser, som rutinemæssigt  

 anvendes.
Journalen skal løbende attesteres af den/de for uddannelsen  

 ansvarlige.
41. Som supplement udfærdiges en motivering for den  

 valgte behandling relateret til eventuelle andre behandlingsmuligheder.  

 Endvidere en vurdering af behandlingsresultatet såvel umiddelbart som på  

 længere sigt (prognose) med særlig vægt på stabilitetsmæssige og vægstmæssige  

 faktorer.
For ikke færdigbehandlede patienter ønskes anvisning på den  

 resterende behandling.
Forskning 42. Den uddannelsessøgende udarbejder et skiftligt  

 arbejde som led i uddannelsen.
Det kan være en redegørelse for en  

 undersøgelse af moderat omfang over et emne, der har relation til ortodonti,  

 og som er egnet til at belyse den uddannelsessøgende evne til at udnytte  

 faglitteratur, samt den uddannelsessøgendes teoretiske kunnen og kendskab til  

 videnskabelig metode.
 43. Flere uddannelsessøgende kan eventuelt aflevere et  

 fælles skrifligt arbejde, men må i så fald skriftligt redegøre for hver  

 enkelts andel i arbejdet samt ved overhøringen dokumentere indsigt i det  

 samlede arbejde.
 44. Den endelige godkendelse af uddannelsesforløbet  

 forudsættes at ske ved uddannelsesbedømmelsesudvalgets vurdering og  

 indstilling til Specialtandlægenævnet.
Hospitalsodontologiuddannelsens struktut  

 og indhold 45. Uddannelsen består af følgende fem  

 uddannelseselementer:
Introduktionsuddannelse (6 mdr.) 46. Formål.
Den uddannelsessøgende skal under  

 introduktionsuddannelsen skifte bekendtskab med det hospitalsodontologiske  

 arbejdsområde, jf. bilag 2, i en godkendt hospitalsodontologisk afdeling,  

 samt opnå indsigt i og forståelse for de funktioner, som karakteriserer et  

 sygehus.
Introduktionsperioden skal endvidere give såvel den  

 uddannelsesøgende som den/de for uddannelsen ansvarlige mulighed for at  

 vurdere hensigtsmæssigheden i at fortsætte uddannelsesforløbet.
47. Indhold.
I uddannelsesperioden forudsættes den  

 uddannelsessøgende at blive konfronteret med så bredt et udsnit af  

 arbejdsområdets aktiviteter som muligt, herunder arbejde med såvel indlagte  

 som ambulante patienter.
Basisuddannelse (6 mdr.) 48. Formål.
Basisuddannelsen skal give den uddannelsessøgende  

 mulighed og baggrund for at foretage en for arbejdsområdet nødvendig generel  

 bedømmelse af patientens helbredstilstand med henblik på at opnå en bredere  

 kommunikation med sygehusets læger.
Der lægges herunder særlig vægt på, at  

 den uddannelsessøgende får indsigt i:
49. Struktur, varighed og indhold.
Basisuddannelsen består af:
Hoveduddannelse (3 år) 50. Formål.
Hoveduddannelsen skal gøre den uddannelsessøgende i  

 stand til ved ansættelse på godkendte hospitalsodontologiske afdelinger  

 selvstændigt af varetage det hospitalsodontologiske arbejdsområde, jf. bilag  

 2.
 51. Indhold.
 Diagnostik og behandling af oral-medicinske tilstande (eksempelvis  

 slimhindeaffektioner, spytkirtellidelser, manifestationer af almenmedicinske  

 lidelser samt følger af brug af farmaka).
 Behandling af ambulante og indlagte patienter med protetiske problemer  

 (eksempelvis resektionsprotetik, implantatproteser).
 Der tages ikke speciel sigte på dette område i videreuddannelsen, da det  

 må betragtes som tilegnet gennem den periode, der forudgår selve  

 videreuddannelsestiden, og som vil blive vedligeholdt under hoveduddannelsen.
 Der tages ikke speciel sigte på dette område i videreuddannelsen, da det  

 må betragtes som tilegnet gennem deltagelse i afdelingens daglige arbejde,  

 hvori blandt andet indgår undervisning.
 Selvstændig udførelse af mindre, videnskabeligt  

 arbejde/litteraturoversigt.
Supplerende uddannelse (1 år) 52. Formål.
Den supplerende uddannelse skal give den  

 uddannelsessøgende indsigt i tilgrænsende lægelige specialer, som har  

 betydning for det hospitalsodontologiske arbejdsområde.
Den supplerende  

 uddannelse kan tidligst påbegyndes efter det første år i hoveduddannelsen.
 53. Indhold.
Anæstesiologi 3 måneder Oto-rhino-laryngologi 3 måneder Teoretiske kurser (347 timer) 54. De uddannelsessøgende skal deltage i teoretiske  

 kurser.
Kursernes emne, varighed og indhold fremgår af bilag 4. Alle kurser  

 er obligatoriske.
Vejledende beskrivelse af de behandlinger, der skal udføres under  

 uddannelsen 55. Til sikring af bredden i hoveduddannelsen er der i  

 bilag 5 udarbejdet en liste med angivelse af de behandlinger, som en  

 uddannelsessøgende skal gennemføre i uddannelsesforløbet.
Denne liste  

 indsendes i forbindelse med en ansøgning om anerkendelse som specialtandlæge  

 i hospitalsodontologi.
Specialtandlægenævnet skal sikre, at den vejledende  

 liste løbende ajourføres i overensstemmelse med fagets udvikling.
 56. De under videreuddannelsen gennemførte  

 behandlinger skal dokumenteres ved fremlæggelse af lister indeholdende:
57. De respektive afdelingschefer attesterer med deres  

 underskrift, at den uddannelsessøgende selvstændigt har undersøgt/behandlet  

 de på listerne opførte patienttilfælde.
Identifikationsnummeret skal være  

 udformet således, at det er muligt at fremlægge det/de konkrete  

 patienttilfældes journal som dokumentation, såfremt Specialtandlægenævnet  

 måtte ønske dette.
Kvalitative og kvantitative krav til en  

 videreuddannelsesafdeling 58. Det er forudsætning, at der på afdelingen er ansat  

 en specialtandlæge i hospitalsodontologi.
 59. Sundhedsstyrelsen vil ved godkendelse af en  

 hospitalsodontologisk afdeling til uddannelsesafdeling anvende de vejledende  

 normer vedrørende kliniske aktiviteter i afdelingen pr. år, som fremgår af  

 bilag 6.
 Evaluering af  

 hospitalsodontologiuddannelsen.
60. Den første evaluering finder steder efter  

 introduktionsuddannelsen, hvor det vurderes, om den uddannelsessøgende er  

 egnet til et fortsat videreuddannelsesforløb.
Evalueringen foretages af  

 den/de for uddannelsen ansvarlige.
 61. Der foretages herefter evaluering af den  

 uddannelsessøgende inden for 3 områder: 1) Teoretiske kurser. 2) Kliniske  

 uddannelse. 3) Forskning.
Teoretiske kurser 62. Uddannelsessøgende aflægger kun eksamen eller  

 tentamen i teoretiske kurser i det omfang, der iøvrigt er arrangeret en  

 afsluttende tentamen for de pågældende kurser.
Hvis en evaluering senere  

 bliver etableret ved videreuddannelseskurser, deltager  

 videreuddannelsessøgende tandlæger heri.
 63. Kurset i fysiologi, hvilket gennemføres som  

 selvstudium under vejledning, afsluttes med en tentamen for den  

 uddannelsessøgende ved et fysiologisk institut på et medicinsk fakultet.
Klinisk uddannelse 64. For den kliniske uddannelse foretages en løbende  

 evaluering.
Formen for den er et dagbogssystem, hvor den uddannelsessøgende  

 løbende under sin videreuddannelse journalisere de behandlinger m.v., som  

 genneføres, og som løbende attesteres af afdelingens chef.
Formålet hermed er  

 dels at sikre, at den uddannelsessøgende og den ansvarlige chef kan følge  

 uddannelsens forløb, dels at give uddannelsesbedømmelsesudvalget et grundlag  

 for at vurdere, om uddannelsen er gennemført på tilfredsstillende vis.
Forskning 65. Den uddannelsessøgende udarbejder et skriftligt  

 arbejde som led i uddannelsen.
Det kan være en redegørelse for en  

 undersøgelse af moderat omfang eller litteraturoverisgt over et emne, der har  

 relation til hospitalodontologi, og som er egnet til at belyse ansøgerens  

 evne til at udnytte faglitteratur samt ansøgerens teoretiske kunnen og  

 kendskab til videnskabelig metode.
Rammerne herfor fastlægges af  

 Specialtandlægenævnet efter indstilling fra uddannelsesbedømmelsesudvalget.
 66. Flere uddannelsessøgende kan eventuelt aflevere et  

 fælles skriftligt arbejde, men skal i så fald skriftligt redegøre for hver  

 enkelts andel i arbejdet.
 67. Den endelige godkendelse af uddannelsesforløbet  

 forudsættes at ske ved uddannelsesbedømmelsesudvalgets vurdering og  

 indstilling til Specialtandlægenævnet.
Sundhedsstyrelsen, den 9. december 1991, Palle Juul-Jensen Lene Skak-Iversen Bilag 1 Arbejdsområde for en specialtandlæge i ortodonti Specialtandlægenævnet har vedtaget, hvilken særlig kunnen specialtandlæger  

 i ortodonti skal have fremfor ikke-specialtandlæger.
Uddannelsen skal sikre,  

 at følgende kvalifikationer er opfyldte:
 - Specialtandlæger skal på baggrund af deres viden om ansigtets og  

 tandsystemets normale og patologiske udvikling kunne diagnosticere og vurdere  

 konsekvenserne af morfologiske, vækstmæssige og funktionelle afvigelser i  

 ansigt, kæber og tandsystem hos den enkelte patient.
 - Specialtandlæger skal kunne tage stilling til behandlingsindikation og  

 kunne udforme og vurdere planer for interceptive og korrektive ortodontiske  

 indgreb på den enkelte patient, samt planlægge, vurdere og gennemføre  

 systematiske undersøgelser med samme formål på populationsbasis.
 - Specialtandlæger skal kunne udføre og vurdere alle ortodontiske  

 behandlinger og være i stand til at ajourføre egen kunnen i relation til  

 fagets aktuelle udvikling, såvel teoretiske som praktisk.
 - Specialtandlæger skal kunne undervise odontologisk hjælpepersonale inden  

 for de respektive uddannelsers kompetenceområder, således at det ortodontiske  

 team såvel i opsøgende og forebyggende som i behandlende opgaver fungerer  

 optimalt.
 - Specialtandlæger skal - med henblik på gennemførelsen af ovennævnte -  

 kunne forklare behandlingsmæssige og administrative afgørelser over for børn  

 og forældre, børnetandplejeledere og børnetandlæger, odontologisk  

 hjælpepersonale, talepædagog, skolelæge og andre for herigennem at fremme det  

 behandlingsmæssige og det kollegiale samarbejde.
 - Specialtandlæger skal kunne vurdere tandreguleringsbehandling i en  

 sundhedspolitisk sammenhæng, samt kunne rådgive de bevilgende myndigheder om  

 de ressourcemæssige forudsætninger for tandreguleringsindsatsen.
Når det foruden de specifikt ortodontiske områder fremhæves, at  

 samarbejdet med og omkring børn er vigtigt, hænger det sammen med  

 tandreguleringsbehandlingens særlige karakter.
Behandlingen er ofte langvarig  

 og kræver såvel barnets som omgivelsernes samarbejde i hele  

 behandlingsperioden, for at behandlingen kan lykkes.
Det er derfor nødvendigt  

 for specialtandlægen at kunne vurdere det enkelte barns psykiske udvikling i  

 relation til den legemlige udvikling under behandlingsperioden.
Herudfra,  

 samt udfra forhold i barnets miljø skal specialtandlægen kunne vurdere  

 barnets samarbejdsevne og vælge det behandlingstidspunkt samt den  

 behandlingsart, der tilgodeser barnet bedst muligt.
 En specialtandlæge i ortodonti skal tillige have kendskab til de  

 kirurgiske metoder, specialtandlæger i hospitalsodontologi benytter ved  

 kirurgisk/ortodontiske behandlinger på børn/voksne, således at den  

 ortodontiske for- og efterbehandling til en sådan operation kan ske i et  

 hensigtsmæssigt kirurgisk/ortodontisk samarbejde, der tilgodeser patientens  

 fysiske og psykiske tilstand.
Bilag 2 Arbejdsområde for en specialtandlæge i hospitalsodontologi.
 Specialtandlægenævnet har vedtaget følgende arbejdsområdebeskrivelse for  

 hospitalsodontologi:
a.
Diagnostik af anomalier, læsioner og sygdomme i tænder, mund og kæber.
b.
Behandling af frakturer i kæbeskelettet samt følgetilstande heraf.
c.
Behandling af traumatiske skader på tænder og disses støtteapparat samt  

 på mundhulens bløddele.
d.
Behandling af benigne lidelser i relation i tænder, mund og kæber,  

 inklusive kæbeled.
e.
Præprotetisk kirurgi med nødvendig transplantation og implantation.
f.
Kirurgisk korrektion af medfødte og erhvervede kæbeanomalier og  

 malokklusion.
g.
Medvirken i et læge-, tandlægeligt samarbejde omkring behandlingen af  

 maligne lidelser i mund og kæber.
a.
Diagnostik og eventuel behandling af almensygdommes manifestationer i  

 tænder, mund og kæber.
b.
Vurdering af tænder, mund og kæber ved eventuel fokalinfektion.
c.
Diagnostik af slimhindelidelser i mundhulen.
d.
Behandling af benigne slimhindelidelser i mundhulen.
 a. vurdering af tænder, mund og kæber hos patienter med ansigtssmerter og  

 hovedpine.
b.
Diagnostik og behandling af afvigelser i tyggeapparatets funktion.
a.
Indsættelse af resektionsprotese efter kirurgiske indgreb for tumorer i  

 mund og kæber elle efter traumer, samt obturatorer ved medførte misdannelser.
b.
Indsættelse af konventionelle proteser, hvor protesebehandling på grund  

 af risiko for komplikationer ikke bør eller på grund af specielle  

 omstændigheder ikke kan gennemføres i den primære odontologiske  

 sundhedstjeneste.
c.
Beskyttelsesskinner til brug under intubation eller endoskopier.
a.
Akut odontologisk behandling på indlagte patienter.
b.
Odontologisk behandling af patienter i hospitalsregie, hvor denne på  

 grund af patientens almentilstand indebærer risiko for generelle eller lokale  

 komplikationer.
c.
Odontologisk behandling af patienter i hospitalsregie, hvor denne er et  

 nødvendigt led i patientens behandling.
d.
Odentologisk behandling i generel anæstesi, hvor behandling kun kan  

 foretages i generel anæstesi, og hvor behandling i generel anæstesi på grund  

 af øget risiko eller specielle omstændigheder ikke kan gennemføres i den  

 primære odontologiske sundhedstjeneste.
a.
Undervisning af sygeplejepersonale i forebyggelse og behandling i  

 tand-, mund- og kæbesygdomme.
b.
Instruktion af sygeplejepersonale i postoperativ pleje af patienter,  

 som er opereret i mund og kæber.
c.
Instruktion af skadestuepersonale i den initiale behandling af tand-,  

 mund- og kæbeskader.
a.
Kliniske undersøgelser med sigte på evaluering af de diagostiske  

 metoder og behandlingsprocedurer, der anvendes på hospitalsodontologiske  

 afdelinger.
b.
Udviklingsarbejde inden for diagnostik og behandling med sigte på at  

 forbedre behandlingsmetoderne.
 Beskrivelse af kursernes indhold:
 Alle anførte kurser er obligatoriske.
De specifikke odontologiske kurser skal forsøges afholdt på skandinavisk  

 plan eller i forbindelse med danske kursusaktiviteter på det odontologiske  

 område.
Endvidere vil der være mulighed for at deltage i de af  

 Specialistnævnet etablerede tværfaglige kurser på linie med  

 uddannelsessøgende læger.
 Selvstudiet i fysiologi med hovedvægt på respirations-, kredsløbs-,  

 muskel- og sansefysiologi skal tilrettelægges i samarbejde med et institut  

 for fysiologi ved et medicinsk fakultet.
 Kurserne i bidfunktionslære og forskningsmetodologi forudsættes afholdt  

 som fælleskurser for de to tandlægelige videreuddannelser.
Bilag 5 Liste over behandlinger, som den uddannelsessøgende skal have  

 gennemført under et videreuddannelsesforløb i hospitalsodontologi.
Der er ved hvert af de enkelte punkter i parentes anførte et vejledende  

 antal patienttilfælde, som bør være behandlet.
Tallene er ikke ultimative,  

 idet det skal understreges, at det er helheden, der er afgørende.
 Frakturer behandlet med dentale skinner, (20).
 Frakturer i tandløse kæber behandlet med proteser/-plastroner og  

 kranio-facialophængning, (5).
 Frakturer i underkæben behandlet med osteosyntese og intermaksillær  

 fiksation, (5).
 Frakturer i overkæben og kindben behandlet med osteosyntese, kranio-facial  

 ophængning og intermaksillær fiksation, (5).
 Traumatiske beskadigelser af tænder og deres støtteapparat; tilfældene  

 skal være så varierede som muligt, (50).
 Fjernelse af retinerede tænder af varierende sværhedsgrad (40).
 Transplantation af tænder, (20).
 Rodresektion, inklusive tilfælde af rodresektion af molarer, (20).
 Operativ fjernelse af dislocerede rødder/lukning af oro-antrale  

 kommunikationer, (5).
Cystebehandling, (5) Fjernelse af bløddelstumorer i mundhulen, (20).
 Behandling af akutte infektioner, inklusive ekstraorale incisioner, (10).
 Behandling af retentionscyster/spytsten, (5).
 Behandling af odontogene tumorer/osteomyelitis, (5).
 Præprotetiske kirurgiske behandlinger af varierende sværhedsgrad,  

 inklusive anvendelse af frie transplantater og implantater, (20).
 Korrektive kirurgiske behandlinger af kæberne, inklusive kæbeled, (10).
 Medvirken ved behandling af maligne lidelser i kæber og mund, (5).
Diagnostik/behandling af forskellige slimhindelidelser i mundhulen,  

 inklusive orale manifestationer af almensygedomme.
Biopsi skal være udført i  

 mindst 20 af tilfældene, (50).
 Diagnostik/behandling af patienter med interfererende medicinske lidelser,  

 herunder dental fokal infektion, (10).
 Diagnostik/behandling af patienter med interfererende farmakoterapeutiske  

 problemer, og hæmorrhagiske diateser, (10).
 Behandling af patienter med afvigelser i tyggeorganets funktion, herunder  

 patienter med ansigtssmerter og hovedpine, (30).
 Resektionsprotetik, (5).
 Beskyttelsesskinner, (10).
Her kræves ingen særlig dokumentation Dokumenteret medvirken i undervisning af hospitalspersonale.
Et mindre, videnskabeligt arbejde/litteraturoversigt.
Såfremt det  

 skriftlige arbejde har flere forfattere, skal det fremgå, hvilken andel den  

 videreuddannelsessøgende har i dette.
 Bilag 6.
 Sundhedsstyrelsens normer for godkendelse af en hospitalsodontologisk  

 uddannelsesafdeling.
 Sundhedsstyrelsen vil ved godkendelse af en hospitalsodontologisk afdeling  

 til uddannelsesafdeling anvende følgende vejledende normer vedrørende  

 kliniske aktiviteter i afdelingen pr. år:
 800 nye ambulante patienter, heraf mindst 50 patienter med oral medicinske  

 lidelser og 50 patienter med atypiske ansigtssmerter og/eller  

 bidfunktionsproblemer.
 500 operative indgreb inden for den dentoalveolære kirurgi på ambulante  

 patienter, eksempelvis tandekstraktioner, følger efter tandekstraktion,  

 behandling af alle typer af retinerede tænder, dental traumatologi,  

 replantation og transplantation, resektioner af rødder og mindre cyster,  

 såvel kæbe- som bløddelscyster, mindre præprotetiske indgreb på ambulante  

 patienter.
 3000 konsultationer på ambulante patienter.
 100 indlagte patienter, heraf mindst 25 akutte indlæggelser.
 100 operative indgreb inden for den orale og maxillofaciale kirurgi på  

 indlagte patienter eksempelvis kæbefrakturbehandling, inklusive osteosyntese,  

 mandibulære og maxillære osteotomier, kæbeledskirurgi, genopbygning af  

 defekter i kæbeskelettet med knogletransplantater, benigne tumorer i bløddele  

 og kæber, større cyster og osteomyelitter, præprotetiske indgreb med  

 anvendelse af frie hudtransplantater og implantater.
 Afdelingens kursusvirksomhed og videnskabelig aktivitet dokumenteres ved  

 tilgængelige kursusplaner og publikationslister.
 Det forudsættes, at afdelingen har vagttjeneste, og at den  

 uddannelsessøgende indgår heri med mindst 100 tilkald gennem  

 uddannelsesforløbet.
