 Landsskatteretskendelse vedr. beregning af lønsumsafgift for  

 boligkontor.
 Klagen vedrører  

 opgørelse af lønsumsafgiftsgrundlaget for et  

 boligkontoret, herunder spørgsmålet, om synsopgaver udført af boligkontorets  

 ejendomsinspektører er omfattet af lønsumsafgiftspligten.
Landsskatterettens afgørelse Regionens  

 afgørelse ændres.
Sagens oplysninger Boligkontoret  

 er et alment andelsselskab med begrænset ansvar (a.m.b.a.), der yder  

 ejendomsadministration til andelshaverne og en række andre  

 boligorganisationer.
 Boligkontoret  

 blev omdannet fra et interessentskab til et alment andelsselskab den 1.  

 januar  

 1997. Med virkning fra den 1. januar 2004 er boligkontoret opløst ved en  

 solvent likvidation.
 Af  

 boligkontorets vedtægter fremgår bl.a.:
( ) Navn,  

 hjemsted og formål §  

 1. Selskabets navn er Boligkontoret.
 Stk.  

 2. Selskabet er et alment andelsselskab med begrænset ansvar, organiseret som  

 en forening.
( ) §  

 2. Selskabets formål er at administrere støttet boligbyggeri i  

 overensstemmelse  

 med reglerne i lov om almene boliger m.v.
Administrationen, hvorunder hører  

 teknisk ledelse, kan endvidere omfatte de naturlige sideaktiviteter, som  

 administrerede almene boligselskaber udøver, og som kan godkendes efter  

 gældende bestemmelser/lovgivning.
Stk.  

 2. Selskabet kan ikke have andet formål og kan ikke administrere andet  

 byggeri,  

 end det i stk. 1 nævnte.
Selskabet kan ikke have tilknyttet  

 datterorganisationer eller afdelinger og kan ikke have repræsentation i andre  

 boligorganisationers bestyrelse.
Selskabet kan ikke være bygherre og kan ikke  

 udøve egne sideaktiviteter.
Selskabet kan dog eje og administrere opførelse  

 og  

 drift af egne administrationsbygninger med dertil hørende kursuslokaler til  

 brug for ansatte i selskabet samt ansatte og beboere i administrerede  

 organisationer og disses afdelinger.
Selskabet kan endvidere administrere  

 drift  

 af grundejerforeninger, ejerforeninger, gård- og vejlaug o.lign., hvori  

 selskabet er medlem.
 Stk.  

 3. Den administration, som er nævnt i stk. 1, skal godkendes af  

 kommunalbestyrelsen  

 i den administrerede organisations hjemstedskommune.
( ) De  

 af boligkontoret udførte synsopgaver er beskrevet i de samarbejdsaftaler, som  

 boligkontoret har indgået med boligselskaberne.
I samarbejdsaftalen med B  

 Boligselskab er synsopgaverne beskrevet således:
Gennemgang  

 af lejligheder ved fraflytning, udfærdigelse af synsrapporter samt af  

 flytteopgørelser. Boligkontoret  

 har oplyst, at de opgaver, man udfører i forbindelse med syn, er følgende:
 Overordnet  

 tilsyn med istandsættelse af flyttelejligheder og administrativ afvikling af  

 flyttesager i øvrigt.
 Udførelse  

 af syn, herunder bestilling og koordinering af håndværkere samt udfyldelse af  

 synsrapport.
 Boligkontoret  

 har altid anset synsopgaven for at være én opgave, og man har ikke fastsat  

 nogen isoleret pris på denne opgave, idet ejendomsejerne har betalt en samlet  

 pris for boligkontorets administration, hvor synsopgaven indgår som en  

 integreret del af administrationsopgaven.
 Boligkontoret  

 er lønsumsafgiftspligtig og har opgjort lønsumsafgiften efter  

 lønsumsafgiftslovens § 4, stk. 2, nr. 4.
Den  

 28. juni 2002 rettede boligkontorets repræsentant henvendelse til regionen  

 med  

 krav om tilbagebetaling af 2.186.075 kr. vedrørende forkert afregnet  

 lønsumsafgift for årene 1996-2001. Som begrundelse for kravet henviste  

 repræsentanten til, at boligkontoret ved opgørelse af lønsumsafgiften havde  

 anvendt metode 1 i lønsumsafgiftsloven, men var berettiget til at anvende  

 metode 4. Der var derfor betalt 1.346.059 kr. for meget i lønsumsafgift.  

 Endvidere havde boligkontoret fejlagtigt medregnet løn til  

 ejendomsinspektører  

 i lønsumsafgiftsgrundlaget.
Boligkontoret havde derfor betalt 840.016 kr. for  

 meget i lønsumsafgift.
Regionens afgørelse Ved  

 den påklagede afgørelse er boligkontoret ikke anset for berettiget til at  

 opgøre lønsumsafgiften efter lønsumsafgiftslovens § 4, stk. 1 (metode 4).  

 Boligkontoret er forpligtet til at opgøre lønsumsafgiften efter  

 lønsumsafgiftslovens § 4, stk. 2, nr. 4 (metode 1) og er derfor ikke  

 berettiget  

 til tilbagebetaling med 1.346.059 kr.
Boligkontoret  

 er endvidere anset for berettiget til tilbagebetaling af lønsumsafgift  

 vedrørende ydelsen syn af lejligheder.
Ydelsen er imidlertid anset for  

 momspligtig, hvorfor boligkontoret fra den 1. oktober 1997 er anset for  

 forpligtet til at afregne moms af ydelsen med 25 %.
Beregning  

 af lønsumsafgiften Lønsumsafgiftslovens  

 § 4, stk. 2, nr. 4, omfatter alle almennyttige boligselskaber og ikke kun  

 almennyttige  

 boligforeninger.
Denne fortolkning understøttes af, at der i bestemmelsen  

 står boligselskaber,  

 hvilket bekræfter, at der er tale om alle former for almennyttige  

 boligselskaber.
Hvis det udelukkende var foreningerne, der var omfattet af  

 bestemmelsen, var det ikke nødvendigt at tilføje en passus om, at  

 almennyttige  

 boligselskaber i sin helhed er omfattet.
 Lovteksten  

 er i øvrigt ikke udtømmende, idet der efter loger er tilføjet et m.v.  

 Boligselskaber og loger er således blot eksempler på virksomhedsformer, der  

 er  

 omfattet af bestemmelsen.
 Ved  

 den valgte formulering af bestemmelsen har det ikke været hensigten at  

 fritage  

 boligorganisationer, der ikke er organiseret som en forening, idet  

 boligselskaber er direkte nævnt.
 På  

 denne baggrund må boligkontoret anses for omfattet af lønsumsafgiftslovens §  

 4,  

 stk. 2, og skal derfor betale lønsumsafgift på grundlag af virksomhedens  

 lønsum  

 med tillæg af 90 pct.
Synsopgaver  

 udført af boligkontorets ejendomsinspektører Ydelsen  

 er momspligtig efter momslovens § 4, stk. 1, og ikke omfattet af  

 momsfritagelsen i momslovens § 13, stk. 1, nr. 8.
 Ydelsen  

 kan ikke anses som en integreret del af  

 udlejningen, idet ydelsen i det konkrete tilfælde ikke udføres af den  

 virksomhed, som forestår udlejningen, jf. momslovens § 13, stk. 1, nr. 8, jf.  

 SKM2001.302.LSR.
I  

 et høringssvar til Landsskatteretten har regionen supplerende anført, at syn  

 af  

 lejligheder i forbindelse med til- og fraflytning er en selvstændig ydelse,  

 idet ydelsen ikke anses for nødvendig for at kunden kan udnytte de øvrige  

 ydelser, der leveres af administrator.
Der er herved henvist til  

 Momsvejledningen,  

 afsnit D.11.8, samt præmis 30 i EF-domstolens dom i sag nr.
C-349/96 (Card  

 Protection Plan Ltd).
Boligkontorets påstand og  

 argumenter Boligkontorets  

 repræsentant har fremsat påstand om, at boligkontoret er berettiget til at  

 opgøre lønsumsafgiften efter lønsumsafgiftslovens § 4, stk. 1 (metode 4), og  

 at  

 ydelsen syn af lejligheder er momsfritaget efter momslovens § 13, stk. 1, nr.  

 8, som administration og derfor omfattet af lønsumsafgiftsloven.
Beregning  

 af lønsumsafgiften En  

 gennemgang af lovgrundlaget for bidragspligt efter lov om  

 arbejdsmarkedsbidrag  

 og lønsumsafgiftsloven viser, at der ikke er sket nogen ændringer i  

 metodevalget, siden lov om arbejdsmarkedsbidrag blev indført den 1. januar  

 1988. I forbindelse med lovens gennemførelse blev der ikke taget nærmere  

 stilling til, hvilke virksomheder der var omfattet af bilaget til loven og  

 derfor skulle omfattes af beregningsmetoden, der består i lønsummen med  

 tillæg  

 af 90 % (metode 1).
 Det  

 eneste fortolkningsbidrag i forarbejderne er udtalelsen om, at metoden skal  

 anvendes af de virksomheder, der er nævnt i bilaget, og at der er tale om  

 virksomheder, hvor det er umuligt eller forbundet med store vanskeligheder at  

 anvende beregningsmetoden nævnt i § 8, stk. 1, nr. 1 (metode 4).
Lønsumsafgiftslovens  

 § 4, stk. 2, nr. 4, må på denne baggrund anses for at være en  

 undtagelsesbestemmelse,  

 der angiver en skærpet bidragspligt for de nævnte virksomheder.
En sproglig  

 fortolkning af bestemmelsens ordlyd må medføre, at kun de almennyttige  

 boligselskaber, der de facto er organiseret som en forening, kan anses for  

 omfattet af bestemmelsen, jf. anvendelsen af udtrykket herunder.
Området  

 for almene boliger knytter sig til to hovedområder, der har hvert sit  

 lovgrundlag.
Det første er lov om andelsboligforeninger og andre  

 boligfællesskaber, jf. lovbekendtgørelse nr. 652 af 2. juli 2002, der finder  

 anvendelse på boligfællesskaber, der defineres i lovens § 1a.
Det andet er  

 lov  

 om almene boliger samt støttede private andelsboliger mv., jf.  

 lovbekendtgørelse nr. 662 af 8. august 2002, hvor begrebet boligorganisation  

 defineres i lovens § 1.
Når  

 lønsumsafgiftsloven anvender begrebet almennyttige boligselskaber  

 kan dette  

 begreb ikke entydigt henføres til et særligt retssubjekt, da begrebet dækker  

 over en række forskellige organisationsformer.
Det bliver derfor afgørende at  

 fortolke begrebet almennyttige boligselskaber på grundlag af den sammenhæng,  

 som lønsumsafgiftsloven anvender som afgørende for afgiftspligtens omfang.
Lønsumsafgiftsloven  

 har for en række retssubjekter bestemt, at organisationsformen er afgørende.  

 Det drejer sig umiddelbart om organisationer, fonde, foreninger og loger.  

 Begrebet almennyttige boligselskaber anvendes i lønsumsafgiftsloven som en  

 eksemplificering i forhold til foreninger.
Såfremt lovgiver havde ment, at  

 almene boligselskaber mv. generelt skulle underlægges bestemmelsen, burde  

 dette  

 være sket ved, at man sideordnede denne type retssubjekter med de øvrige, der  

 er nævnt.
Da dette ikke er sket, er der ikke hjemmel til at anse  

 boligkontoret  

 for omfattet af lønsumsafgiftslovens § 4, stk. 2, nr. 4. Der er henvist til  

 Skatteministeriets udtalelse i TfS 1998, 137.
Synsopgaver  

 udført af boligkontorets ejendomsinspektører Anvendelsesområdet  

 for momslovens § 13, stk. 1, nr. 8, om administration kan ikke indskrænkes  

 med  

 henvisning til, at ydelsen syn af lejligheder ikke er nævnt i  

 Momsvejledningen  

 afsnit D.11.8, og derfor ikke er omfattet af momslovens § 13, stk. 1, nr. 8.  

 Momsvejledningen angiver således kun eksempler på, hvad der er omfattet af  

 bestemmelsen,  

 men er ikke udtømmende.
Boligkontorets  

 kerneleverance til sine medlemmer er ejendomsadministration.
Syn af  

 lejligheder  

 er en lovpligtig del af denne ejendomsadministration.
At denne ydelse er  

 lovpligtig må medføre, at ydelsen er en del af ejendomsadministrationen i  

 momslovens forstand.
Syn af lejligheder er endvidere en naturlig del af  

 ejendomsadministration.
Der  

 er henvist til præmis 30 i EF-domstolens dom i sag nr.
C-349/96 (Card  

 Protection Plan Ltd). På baggrund heraf må syn af lejligheder anses for at  

 være  

 en integreret del af den momsfri ejendomsadministration.
Hvis der er ydelser,  

 som henhører under syn af lejligheder, der ikke kan anses for direkte at være  

 momsfri ejendomsadministration, så må disse ydelser anses som sekundære  

 ydelser  

 og skal behandles på samme måde som hovedydelsen, hvorved disse ydelser vil  

 være momsfrie.
 Til  

 regionens høringssvar har boligkontorets repræsentant anført, at  

 ejendomsinspektørerne i forbindelse med synsopgaverne bl.a. kontrollerer  

 boligens standard, udfærdiger fejl- og mangellister, holder møder med  

 håndværkere vedrørende tilbud på reparationsarbejder, kontrollerer udførte  

 håndværksarbejder samt forestår aflæsning af el, vand og varme.
 En  

 sammenligning med Momsvejledningens udsagn, hvorefter indhentning af tilbud  

 på  

 reparations- og vedligeholdelsesarbejder samt tilsyn vedrørende samme anses  

 for  

 en integreret del af ejendomsadministrationen, gør det vanskeligt at nå til  

 anden konklusion, end at de opgaver, der udføres i forbindelse med syn, også  

 må  

 anses for en integreret del af ejendomsadministrationen .
Told- og Skattestyrelsens  

 udtalelse Told-  

 og Skattestyrelsen har indstillet den påklagede afgørelse stadfæstet.
Landsskatterettens  

 bemærkninger og begrundelse Beregning  

 af lønsumsafgiften Af  

 lønsumsafgiftslovens § 4 fremgår bl.a.:
Stk.  

 1. Afgiftsgrundlaget er virksomhedens lønsum med tillæg af overskud eller med  

 fradrag af underskud af selvstændig erhvervsvirksomhed i indkomståret opgjort  

 efter reglerne i 2.-4. pkt., jf. dog stk. 2 og 5. Virksomhedens overskud  

 eller  

 underskud opgøres efter reglerne for opgørelse af skattepligtig indkomst før  

 fradrag for henlæggelse til konjunkturudligning efter virksomhedsskattelovens  

 §  

 22 b.
Til virksomhedens overskud eller underskud opgjort efter 2. pkt.  

 tillægges renteudgifter og kurstab på fordringer og gæld og fradrages rente-  

 og  

 udbytteindtægter samt kursgevinst på fordringer og gæld, som indgår i  

 opgørelsen af virksomhedens overskud eller underskud.
Til virksomhedens  

 overskud eller underskud opgjort efter 2. og 3. pkt. medregnes ikke overskud  

 eller underskud, der hidrører fra virksomhed i udlandet.
 Stk.  

 2. Afgiftsgrundlaget er virksomhedens lønsum med tillæg af 90 pct. for  

 følgende  

 virksomheder:
( ) 4)  

 Organisationer, fonde, foreninger, herunder almennyttige boligselskaber,  

 loger  

 m.v.
( ) Boligkontoret  

 har været forpligtet til at opgøre lønsumsafgiftsgrundlaget efter  

 lønsumsafgiftslovens § 4, stk. 2, (metode 1), idet boligkontoret må anses for  

 omfattet af § 4, stk. 2. nr. 4.
Boligkontoret  

 må således anses som et almennyttigt boligselskab, der er direkte nævnt i  

 lovbestemmelsen.  

 Den omstændighed, at udtrykket foreninger, herunder almennyttige  

 boligselskaber,  

 er anvendt, kan ikke medføre, at almene boligselskaber undtages fra  

 lovbestemmelsen.
Det fremgår således af de almindelige bemærkninger til  

 arbejdsmarkedsbidragsloven, som lønsumsafgiftsloven afløste, at bl.a.  

 selskaber, der mod kontingent eller lignende varetager administrative opgaver  

 eller fællesøkonomiske, herunder faglige, formål for medlemmerne, er omfattet  

 af  

 lovbestemmelsen.
 Den  

 påklagede afgørelse stadfæstes derfor på dette punkt.
Synsopgaver  

 udført af boligkontorets ejendomsinspektører Efter  

 momslovens § 13, stk. 1, nr. 8, er følgende varer og ydelser momsfritaget:
Administration,  

 udlejning og bortforpagtning af fast ejendom, herunder levering af gas, vand,  

 elektricitet og varme som led i udlejningen eller bortforpagtningen.  

 Fritagelsen omfatter dog ikke udlejning af værelser i hoteller og lign.,  

 udlejning af værelser i virksomheder, der udlejer for  

 kortere tidsrum end 1 måned, udlejning af  

 camping-, parkerings- og reklameplads, samt udlejning af  

 opbevaringsbokse. De  

 af boligkontoret udførte synsopgaver, der vedrører overordnet tilsyn med  

 istandsættelse af flyttelejligheder og administrativ afvikling af flyttesager  

 i  

 øvrigt, må anses som administration af fast ejendom, der er momsfritaget  

 efter  

 momslovens § 13, stk. 1, nr. 8, og lønsumsafgiftspligtig efter  

 lønsumsafgiftslovens § 1, stk. 1.
De  

 af boligkontoret udførte synsopgaver, der vedrører udførelse af syn i  

 forbindelse med fraflytning, herunder bestilling og koordinering af  

 håndværkere  

 samt udfyldelse af synsrapport, må anses som sekundære ydelser til  

 boligkontorets hovedydelse, der består i ejendomsadministration, hvorfor  

 disse  

 anses som en integreret del af den momsfrie og lønsumsafgiftspligtige  

 hovedydelse, jf.
EF-domstolens dom i sag nr.
C-349/96 (Card Protection Plan  

 Ltd.).
 Den  

 påklagede afgørelse ændres i overensstemmelse hermed på dette punkt.
