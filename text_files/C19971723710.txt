Cirkulæreskrivelse om meddelelse om  

 klagefrist og repræsentation/fuldmagt Kommentar m.v.:
Arbejdsmarkedets Ankenævnet har afvist at behandle  

 en for sent indgivet klage fra en landboforening over direktoratets  

 afgørelse.
Afgørelsen var alene fremsendt til  

 landboforeningen.
 Meddelelse om afgørelsen:
Direktoratet traf den 9. januar 1997 afgørelse med almindelig  

 klagevejledning i en sag, der var påklaget af en landboforening for et  

 medlem af foreningen.
Der var ikke i sagen medsendt fuldmagt, og direktoratet  

 gjorde ikke over for landboforeningen særskilt rede for konsekvenserne  

 af repræsentationen eller undersøgte denne nærmere.
Den 28. februar 1997 klagede landboforeningen og anmodede direktoratet om  

 at genoptage/genbehandle sagen.
Landboforeningen anførte bl.a., at man  

 ikke havde været opmærksom på, at direktoratets  

 afgørelse alene var sendt til foreningen.
 Direktoratet fandt ikke grundlag for at genoptage sagen og oversendte  

 klagen til Arbejdsmarkedets Ankenævn med bemærkning om, at det  

 var normalt og anerkendt, at afgørelsen sendes til den,  

 medlemmet har givet fuldmagt til at varetage sine interesser, og at  

 det er medlemmets repræsentant, der skal sikre varetagelsen af  

 medlemmets interesser, herunder informere medlemmet om indholdet af  

 afgørelsen samt klagemuligheden.
Den 21. marts 1997 meddelte Arbejdsmarkedets  

 Ankenævn, at klagefristen efter § 99, stk. 1, i  

 arbejdsløshedsforsikringsloven var overskredet, og at nævnet  

 ikke havde fundet særlig grund til at se bort herfra, jf. § 99, stk. 3,  

 i loven.
Klagen kunne derfor ikke behandles.
