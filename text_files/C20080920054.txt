 Orientering om ny bekendtgørelse om kompensation til handicappede i erhverv m.v.
 Til staten og kommunen i jobcentrene, A-kasserne, m.fl.
 Ny bekendtgørelse om kompensation til handicappede i erhverv m.v. er offentliggjort i Lovtidende den 14. marts 2008 og vil kunne findes på retsinformation www.retsinfo.dk og på Arbejdsmarkedsstyrelsens hjemmeside www.ams.dk.
 Reglerne administreres af staten i jobcenteret.
 Ændringen af bekendtgørelsen indeholder ud over nogle få redaktionelle ændringer følgende indholdsmæssige ændringer:
1) § 11 stk. 1, nr. 5 og § 21, stk. 3: Der er indsat bestemmelse om, at personer i beskæftigelse i seniorjob efter lov om seniorjob har mulighed for personlig assistance.
Der er tale om en udmøntning af § 19 i lov om seniorjob, der trådte i kraft den 1. januar 2008.
 2) Kapitel 6 Puljen til en særlig fastholdelses- og indslusningsindsats over for personer med handicap er taget ud af bekendtgørelsen, da den har hjemmel i finansloven, og puljen er reguleret i bekendtgørelse nr. 756 af 28. juni 2006 om administration af tilskud fra puljer under Arbejdsmarkedsstyrelsens område.
 3) § 41: Fristen for indsendelse af den årlige beretning, som de regionale beskæftigelsesråd efter loven skal indsende til AMS om administrationen af loven og bekendtgørelsen for perioden 1. januar  31. december, er ændret fra 1. april til 1. maj.
