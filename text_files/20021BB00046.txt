Fremsat den 22. november 2002 af  

 Keld Albrechtsen (EL) og Line Barfod (EL) Forslag til folketingsbeslutning om sikring af pendlertog mellem Struer og Århus Folketinget opfordrer regeringen til at sikre fortsat  

 togforbindelse mellem Struer og Århus, så intercitytog nummer 714  

 bliver bevaret uændret, når ARRIVA Tog A/S begynder som  

 operatør i området.
Toget afgår i dag fra Struer kl. 5.40  

 og kører over Skive og Viborg  med ankomst til Århus kl.  

 7.29.
Bemærkninger til forslaget Forslagsstillerne vil først og  

 fremmest gerne tilkendegive, at man finder det beklageligt, at situationen  

 omkring den udbudte trafik i det midt- og vestjyske område har  

 fået en sådan karakter, at det er nødvendigt at  

 fremsætte beslutningsforslag af en detaljeringsgrad, som dette forslag  

 er udtryk for.
Forslaget sigter mod at bevare et af de væsentligste  

 pendlertog mellem Struer og Århus uændret efter ARRIVA Tog A/S  

 begynder som operatør i området.
Med uændret menes, at  

 toget som hidtil bør bestå  af IC3-materiel med  

 tilstrækkelig plads, og at det ankommer til Århus  på  

 samme tidspunkt som nu af hensyn til de forskellige mødesteder i  

 Århus.
 Ifølge ARRIVAs køreplan for  

 strækningen Struer   Langå   Århus, som vil gælde fra  

 den 5. januar 2003, bortfalder bl.a. denne meget populære  

 togforbindelse med IC3-tog, som med ankomst til Århus kl. 7.29 passer  

 til mødetid kl. 8.00 i Århus.
Passagererne får i stedet for dette intercitytog Desuden bortfalder også afgangen kl. 6.10 fra  

 Struer, hvilket betyder, at der efter den 5. januar 2003 reelt er 82 minutter  

 mellem morgenafgangene fra Struer.
Værst ramt er altså  

 passagererne fra Struer, Vinderup, Skive, Højslev og Stoholm, som  

 mister 2 togafgange.
De får ingen tog overhovedet i tidsrummet mellem  

 kl. 5.15 og 6.37 (fra Struer).
Samtidig skal det påpeges, at pendlerne, som skal  

 til eller fra arbejde i myldretiden, ikke har gavn af det totale antal  

 daglige togafgange, hvis togene ikke kører, når der er brug for  

 dem.
De passagerer, der skal møde kl. 9.00 i Århus, får  

 problemer uanset hvor på ruten, de stiger på toget.
Det kan for  

 øvrigt undre, at ARRIVA tidligt om  morgenen, hvor behovet er  

 mindre, kører hvert kvarter på en del af  

  strækningen, mens togdriften i selve myldretiden forringes  

 betydeligt.
Regeringen forlanger stor mobilitet af arbejdsstyrken, og  

 har bl.a. i EU-sammenhæng støttet, at transport skal flyttes fra  

 vej til skinner.
Effekten af dårligere forbindelser for pendlerne vil  

 være dårligere mobilitet, og at flere vil føle sig  

 tilskyndet til at køre på arbejde i bil.
Også derfor er en  

 ordentlig behandling af togpassagererne vigtig.
 Uanset om ansvaret skal tillægges ARRIVA, DSB eller  

 Trafikministeriet, er det vigtigt, at toget også kører efter den  

 5. januar 2003, og forslagsstillerne håber på politisk velvilje  

 til at sikre dette.
Skriftlig fremsættelse Keld Albrechtsen Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om sikring af  

 pendlertog mellem Struer og Århus.
(Beslutningsforslag nr.
B 46).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
