 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om social bistand, jf. lovbekendtgørelse nr. 829 af 1.
 oktober 1992, som senest ændret ved lov nr. 279 af 6. maj 1993, foretages  

 følgende ændringer:
 1. § 25 affattes således:
» § 25.  Kommunalbestyrelsen træffer beslutning  

 om tilbagebetaling, når en person har undladt at give oplysninger som krævet  

 i § 18 eller i øvrigt mod bedre vidende uberettiget har modtaget ydelser  

 efter denne lov.« 2. § 37 affattes således:
 » § 37.  Til en person, der på grund af ændringer  

 i sine forhold er afskåret fra at skaffe det fornødne til sit eget eller  

 familiens underhold, ydes der kontanthjælp med et samlet månedligt beløb.
Stk. 2.  Til personer med forsørgelsespligt over for  

 børn ydes et beløb, der svarer til 80 pct. af højeste dagpengebeløb efter §  

 47 i lov om arbejdsløshedsforsikring m.v.
Til andre ydes et beløb, der svarer  

 til 60 pct. af højeste dagpenge.
Til ægtepar ydes summen af de beløb, hver af  

 ægtefællerne efter deres forsørgelsespligter er berettiget til.
Stk. 3.  Til unge under 23 år, der ikke har  

 forsørgelsespligt over for ægtefælle eller børn, ydes et beløb på 2.080 kr.  

 til hjemmeboende og 4.251 kr. til udeboende.
Til unge under 21 år, der i en  

 sammenhængende periode på 12 måneder har haft månedlige indtægter, der  

 overstiger 4.251 kr., ydes hjælpen dog efter reglerne for personer over 23  

 år.
Til unge over 21 år og under 23 år ydes hjælpen ligeledes efter reglerne  

 for personer over 23 år, hvis de i en sammenhængende periode på 3 måneder har  

 haft månedlige indtægter, der overstiger 4.251 kr.
Til unge gravide, der har  

 passeret 12. svangerskabsuge, ydes hjælp efter reglerne for personer over 23  

 år.
 Stk. 4.  Socialministeren kan fastsætte regler om hjælp  

 til personer, der aftjener civil værnepligt eller værnepligt ved  

 bistandsarbejde i udviklingslandene, kontanthjælpsmodtagere, der udfører  

 frivilligt ulønnet arbejde i udlandet, og personer, der opholder sig i  

 institutioner under Kriminalforsorgen.
Stk. 5.  De beløb, der er nævnt i stk. 3, reguleres een  

 gang årligt den 1. januar med satsreguleringsprocenten, jf. lov om en  

 satsreguleringsprocent.
Socialministeren bekendtgør størrelsen af de  

 regulerede beløb.« 3. Efter § 37 indsættes:
» § 37  a.
Til en person, der er kommet ud for  

 ændringer i sine forhold, og hvis økonomiske forhold er særlig vanskelige på  

 grund af høje boligudgifter eller stor forsørgerbyrde, yder  

 kommunalbestyrelsen særskilt eller i forbindelse med udbetaling af  

 kontanthjælp efter § 37 en særlig støtte.
 Stk. 2.  Inden tildeling af støtten skal det undersøges,  

 om der kan skaffes en rimelig, billigere bolig.
Stk. 3.  Socialministeren fastsætter nærmere regler for,  

 efter hvilke kriterier der ydes særlig støtte efter stk. 1.« 4. § 38 affattes således:
 » § 38.  I kontanthjælpen efter § 37 fradrages  

 pågældendes og ægtefællens indtægter, jf. dog stk. 2. Forinden nedsættes  

 indtægterne dog med de nødvendige udgifter til arbejdsredskaber og  

 -beklædning samt til transport i forbindelse med erhvervelse af indtægterne.  

 Feriegodtgørelse efter ferielovgivningen skal fradrages i kontanthjælpen, når  

 ferien holdes, og der kan kun foretages fradrag svarende til kontanthjælpen  

 for det antal dage, som feriegodtgørelsen er bestemt til at dække.
Stk. 2 .  Der foretages ikke fradrag i kontanthjælpen  

 for Stk. 3 .  Personer, der har modtaget kontanthjælp i en  

 sammenhængende periode på 3 måneder eller derover, kan have arbejdsindtægter  

 på indtil 2.000 kr. pr. måned, uden at der sker fradrag i kontanthjælpen, dog  

 maksimalt 12.000 kr.
Denne mulighed for fradragsfri indtægter er begrænset  

 til i alt 6 sammenhængende måneder.
Det fradragsfri beløb kan optjenes pr.  

 voksen kontanthjælpsmodtager i husstanden.« 5. I § 40, stk. 3, 1. pkt, udgår »eller er  

 berettiget til ungdomsydelse efter afsnit III A«.
 6. § 42 a ophæves.
7. I § 43, stk. 2, ændres »10.387 kr.« til:  

 »11.031 kr.« 8. I § 44, stk. 3, ændres »1. juli« til:  

 »1. januar«.
 9. Afsnit III A ophæves.
 10. I § 54, stk. 1, ændres »stk. 3-9« til:  

 »stk. 3-5«.
 11. § 54, stk. 3, affattes således:
» Stk. 3.  Indkomstgrundlaget, jf. stk. 1 og 2,  

 består af personlig indkomst med tillæg af positiv kapitalindkomst, der  

 anvendes til beregning af indkomstskat efter personskattelovens § 7, dog før  

 de deri nævnte bundfradrag og fradrag for grundbeløb, og aktieindkomst, der  

 beskattes efter personskattelovens § 8 a, stk. 2.« 12. § 54, stk. 4-8, ophæves.
 13. I § 54, stk. 9, der bliver stk. 4, ændres  

 »stk. 3-8« til: »stk. 3«.
 14. Efter § 54, stk. 9, der bliver stk. 4, indsættes  

 som nyt stykke:
» Stk. 5.  Ved opgørelsen af indtægtsgrundlaget  

 efter stk. 3 og 4 reguleres den personlige indkomst, der indgår i  

 indtægtsgrundlaget, med satsreguleringsprocenten, jf. lov om en  

 satsreguleringsprocent, gældende pr. 1. januar i indkomståret, jf. stk. 4, og  

 pr. 1. januar det følgende år.« Stk. 10-12 bliver herefter stk. 6-8.
 15. I § 54, stk. 11, der bliver stk. 7, og i § 54,  

 stk. 12, der bliver stk. 8, ændres »stk. 1-8« til: »stk.  

 1-3«.
 16. I § 58, stk. 3, 2. pkt., ændres »92.000«  

 til: »108.000«, og i 4. pkt. ændres »108.000« til:  

 »129.000«.
 17. § 58, stk. 4, affattes således:
 » Stk. 4.  Indkomstgrundlaget, jf. stk. 3, består  

 af personlig indkomst med tillæg af positiv kapitalindkomst, der anvendes til  

 beregning af indkomstskat efter personskattelovens § 7, dog før de deri  

 nævnte bundfradrag og fradrag for grundbeløb, og aktieindkomst, der beskattes  

 efter personskattelovens § 8 a, stk.
 2. Reglerne i § 54, stk. 4 og 5, finder tilsvarende  

 anvendelse.« 18. I § 58, stk. 12, ændres »1. juli« til:  

 »1. januar«.
 19. I § 84, stk. 1, 2. pkt., ændres »7.452  

 kr.« til: »8.844 kr.« 20. I § 118, stk. 1, 2. pkt., ændres  

 »19.800 kr.« til: »23.448 kr.«.
 21. I § 119, stk. 2, ændres »§ 54, stk. 3-9«  

 til: »§ 54, stk. 3-5«.
 22. § 133, stk. 2, 2.-4. pkt., stk. 3 og 4, ophæves.  

 Stk. 5 bliver herefter stk. 3.
 23. I § 134 a, stk. 2, 1. pkt., udgår »og III  

 A«.
 24. § 134 a, stk. 5, affattes således:
 » Stk. 5.  Staten udbetaler til kommunerne et  

 tilskud på 1.066 kr.
 pr. måned for udlændinge, jf. stk. 1, der deltager i aktiviteter, der er  

 omfattet af §§ 4-8 i lov om kommunal aktivering.
Aktiviteten skal have et omfang på mindst 20 timer pr. uge.
Der udbetales  

 ikke tilskud for personer, der modtager ungdomsydelse efter reglerne i lov om  

 kommunal aktivering.
Er betingelserne for at yde tilskud efter § 25 i lov om  

 kommunal aktivering samtidig opfyldt, ydes der til kommunen et yderligere  

 tilskud på 1.086 kr.
 pr. måned.« 25. I § 134 a, stk. 7, ændres »2.000« til:  

 »2.130«.
 26. I § 134 a, stk. 8, ændres »1. juli« til:  

 »1. januar«.
 27. I § 136, stk. 1, 1. pkt., ændres »et beløb,  

 der svarer til den sociale pensions grundbeløb« til: »48.360  

 kr.«, og efter 1. pkt.
 indsættes som nyt punktum:
 »Beløbet reguleres med satsreguleringsprocenten pr. 1. januar.«  

 28. § 138 d ophæves.
 § 2  Stk. 1. I lov nr. 156 af 15. marts  

 1989 om ændring af lov om social bistand. (Indførelse af  

 igangsætningsydelse), som senest ændret ved lov nr. 152 af 31. marts 1993,  

 ophæves § 2, stk. 2. Stk. 2. I lov nr. 497 af 24. juni 1992 om ændring af lov  

 om social bistand. (Udvidelse af ordningen om ungdomsydelse) ophæves § 5.
§ 3 Stk. 1.  Loven træder i kraft den 1. januar 1994.
 Stk. 2.  Til personer, der modtager hjælp efter § 37,  

 stk. 2, 2.
 pkt., ydes hjælpen i perioden 1. januar 1994 til 31. december 1994 med 50  

 pct. af højeste dagpengebeløb efter § 47 i lov om arbejdsløshedsforsikring  

 m.v.
 Stk. 3.  Til pensionister optaget i institution efter  

 bistandslovens § 79, jf. § 84, eller § 112, jf. § 117, bestemt til  

 længerevarende ophold, der har indtægter ud over den sociale pension, ydes i  

 indkomståret 1994 et kompensationsbeløb som erstatning for det indtægtstab  

 efter skat, som beboeren eventuelt har haft som følge af ophævelsen af det  

 forhøjede personfradrag efter personskatteloven fra den 1. januar 1994.
 Kompensationsbeløbet medregnes ikke ved opgørelsen af den skattepligtige  

 indkomst og kan højst udgøre et beløb svarende til forskellen mellem den  

 skattemæssige værdi af pensionistens personfradrag i 1993 og 1994.
Givet på Christiansborg Slot, den 30.  

 juni 1993 Under Vor Kongelige Hånd og Segl MARGRETHE R.
