(Ophævelse af pensionsordninger i  

 utide) VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om beskatningen af pensionsordninger m.v., jf. lovbekendtgørelse  

 nr. 677 af 4. oktober 1990, foretages følgende ændringer:
 1. I § 29, stk. 1, 2. pkt., og § 30, stk. 1, 3.  

 pkt., ændres »forsikring« til: »pensionsordning«, og  

 efter »§§ 2, 5« indsættes: », 6«.
 2. I § 29 indsættes som nye stykker:
 » Stk. 3.  Ved tilbagekøb af en forsikring, der er  

 omfattet af § 2, nr. 4, eller § 7, eller ved konvertering af en  

 pensionsordning i en pensionskasse, der er omfattet af § 2, nr. 4, eller § 7,  

 til en engangsudbetaling betales en afgift på 40 pct. af det udbetalte beløb,  

 såfremt de løbende ydelser, der i henhold til pensionsaftalen ville tilkomme  

 forsikringens ejer eller medlemmet af pensionskassen på  

 udbetalingstidspunktet, ikke kan overstige et grundbeløb på 5.300 kr. årligt,  

 jf. dog stk. 4. Grundbeløbet reguleres efter personskattelovens § 20.  

 Bestemmelsen i 1. pkt. finder kun anvendelse for pensionsordninger, der er  

 oprettet som led i et ansættelsesforhold.
Stk. 4.  Reglerne i stk. 3 finder kun anvendelse ved  

 udbetalinger, der sker efter den forsikredes eller medlemmets fyldte 60. år,  

 medmindre lavere aldersgrænse er godkendt af Ligningsrådet, samt ved  

 udbetalinger, der sker efter, at den forsikrede eller medlemmet er tildelt  

 invalidepension.« 3. Efter § 29 indsættes som ny paragraf:
»§ 29 A.  Ved udbetalingen af supplerende  

 engangsydelser fra en pensionskasse, der er omfattet af § 2, nr. 4, eller §  

 7, svares en afgift på 40 pct. af de udbetalte beløb.
Bestemmelsen i 1. pkt.  

 finder kun anvendelse ved udbetalinger, der sker efter medlemmets fyldte 60.  

 år, medmindre lavere aldersgrænse er godkendt af Ligningsrådet, samt ved  

 udbetalinger, der sker, efter at medlemmet er tildelt invalidepension.
Stk. 2.  Den del af det årlige bidrag for et medlem, som  

 anvendes til finansiering af engangsydelser som nævnt i stk. 1, skal  

 medregnes under den i § 16, stk. 1, nævnte beløbsgrænse.« 4. I § 42, stk. 2, sidste pkt., indsættes efter  

 »opsparing i pensionsøjemed«: », herunder §§ 48 og 48 A«.
 5. I § 48, stk. 1, 1. pkt., og § 48 A, stk. 1, 1.  

 pkt., ændres »en forsikring« til: »en  

 pensionsordning«, og efter »§§ 2, 5« indsættes: »,  

 6«.
 6. I § 48, stk. 1, 2. pkt., og § 48 A, stk. 1, 3.  

 pkt., ændres »§ 29, stk. 2« til: »§ 29, stk. 2 og 3, eller  

 § 29 A«, og »forsikringen« ændres til:  

 »pensionsordningen«.
 7. § 48, stk. 1, sidste pkt., ophæves.
 8. I § 48, stk. 4, 1. pkt., og § 48 A, stk. 4, 1.  

 pkt., indsættes efter »forsikringsselskab,»:  

 »pensionskasse,».
§ 2 Stk. 1.  Loven træder i kraft dagen efter  

 bekendtgørelsen i Lovtidende.
Stk. 2.  § 1, nr. 1, 4, 5 og 7, har virkning for  

 ordninger, der ophæves i utide den 27. december 1990 eller senere.
Er  

 pensionsopsparingen udbetalt senest den 31. december 1991, og har den  

 skattepligtige anmodet om udbetalingen inden den 27. december 1990, finder de  

 hidtil gældende bestemmelser dog anvendelse.
Endvidere finder de hidtil  

 gældende bestemmelser anvendelse for skattepligtige, der er fratrådt en  

 stilling i tidsrummet 1. september 1989 - 26. december 1990, hvis  

 betingelserne er opfyldt og udbetalingen sker senest den 31. december 1991.
 Stk. 3.  § 29 A, stk. 2, i pensionsbeskatningsloven, jf.  

 denne lovs § 1, nr. 3, har virkning for bidrag, der indbetales den 1. januar  

 1993 eller senere.
 Stk. 4.  § 1, nr. 8, har virkning for ordninger, der  

 ophæves den 1. juni 1991 eller senere.
Givet på Amalienborg, den 24. april 1991 Under Vor Kongelige Hånd og Segl MARGRETHE R.
