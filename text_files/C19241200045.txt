 I Medfør af § 36, 1. Stk. i Lov om folkekirkens Lønningsvæsen udenfor  

 København og Frederiksberg m.m. af 30. Juni 1922 fastsætter Ministeriet  

 herved følgende Regler for Vedligeholdelse, Behandling og Aflevering af samt  

 Tilsyn med Præstegaardenes Bygninger m.m.
I.
Præstegaardens Vedligeholdelse og Behandling § 1 Menighedsraadet vedligeholder Præstegaardens Bygninger med Tilbehør,  

 elektriske Anlæg, Vand- og Kloakledninger, Indkørsel, Gaardsplads, Brønde,  

 Hegn m.m., jfr. nedenfor § 3 og 6 ff.
 I Kommuner, hvor Vandforsyning, Gadefejning samt Bortkørsel af Dag- og  

 Natrenovation er organiseret kommunalt, udreder Præstelønningskassen  

 Udgifterne hertil i Overensstemmelse med den kommunale Takst, hvorimod det  

 ellers paahviler Præsten at udrede Udgifter af denne Art; Udgiften til  

 Skorstensfejning, Vandskat og Vandafgift udredes af Præstelønningskassen.
§ 2 Præsten er pligtig at behandle Boligen med Tilbehør med Omhu.
Vandrør skal  

 aflukkes og tømmes i Tilfælde af Frost for at hindre Rørsprængning.
Indlagt  

 W.
C. og Badeindretning, elektriske Motorer eller Stødhæverter til  

 Vandforsyning skal behandles efter de for saadanne Anlæg sædvanlig givne  

 Regler.
Kakkelovnsrør, Tagrender, Afløb og Rensebrønde skal holdes rene og  

 utilstoppede.
Ferniserede Gulve bør som Regel genferniseres en Gang aarlig;  

 Udgiften til Fernis refunderes Præsten af Præstelønningskassen, hvorimod det  

 paahviler Præsten at bekoste Arbejdets Udførelse.
 Det paahviler Præsten at sørge for at Haven passes og holdes, og at  

 Gaardspladsen er ordentlig og ren.
 Endvidere skal Præsten paa egen Bekostning foretage saadanne Arbejder ved  

 Stuehus med dertil hørende Udhus eller Udhusrum til Præstens Brug, som er  

 nødvendige til Afhjælpning af Mangler, der skyldes Forsømmelse, Overlast  

 eller Beskadigelse fra Præstens eller hans Husstands Side.
 Ligeledes maa Præsten selv bære Udgifterne til saadanne mindre  

 Foranstaltninger, som i Reglen paahviler en Lejer, saasom Fornyelse af  

 ituslaaede Ruder, Anskaffelse af bortkomne Nøgler, Reparationer af Laase,  

 ligesom han maa vedligeholde alt indvendigt Beslag, Dørgreb, Hængsler,  

 Vandhaner, elektriske Strømbrydere, Ringeledninger o.lign.samt bekoste  

 Fornyelsen af Sten og Ringe i Komfurer og Kakkelovne.
Hvis der i Aarets Løb fremkommer Mangler, som kræver ufortøvet  

 Afhjælpning, saasom Indlægning af afblæste eller sprængte Tagsten eller  

 Skifersten i Tage, skal Præsten sørge herfor.
Udgifterne godtgøres ham af  

 Præstelønningskassen.
Stormskade eller anden betydelig Skade paa  

 Præstegaarden skal straks meddeles Menighedsraadet.
§ 3 Naar Præstegaardens Avling drives af Præsten, skal han, hvis ikke anden  

 Aftale er truffet med Menighedsraadet, vedligeholde Avlsbygningerne ud- og  

 indvendig paa Tag og Fag med Understrygning af Tagene, Forskalning, Fornyelse  

 af ituslaaede og forvitrede Tagsten, Skifer eller andet Tagmateriale, raadne  

 Tagspaan og Dækslister, med Udbedring af Straatage, Kragtræer og Møntørv,  

 Strygning og Lapning af Tagpap og med Afhjælpning af mindre Beskadigelser,  

 f.Eks. foraarsaget ved Uvejr.
Endvidere henhører under Vedligeholdelsen  

 Omlægning af Straatage, naar de er lagt af Rør. som Regel med 1/25 aarlig, og  

 naar de er lagt af Langhalm, som Regel med 1/20 aarlig.
 Murene vedligeholdes med Fornyelse af beskadigede eller forvitrede Sten,  

 Pudsning, Fugning, Spækning og Kalkning.
 Udvendigt Træværk vedligeholdes med Maling eller Tjæring og Fornyelse af  

 enkelte Bindingsværksdele.
 Væggene og Lofterne vedligeholdes med Udbedring af Puds, Hvidtning, Maling  

 og Tapetsering samt Fornyelse af enkelte Brædder, Lister og lignende.
 Gulvene vedligeholdes efter deres Art og med Fornyelse af enkelte  

 beskadigede Dele.
Vinduerne, Dørene og det sømfaste Inventar vedligeholdes med Maling og  

 Fornyelse af enkelte Dele, som f.
Eks.
Ruder, enkelte Ramme- og  

 Karmunderstykker eller Fyldninger, Hængsler, Laase og andet Beslag; lignende  

 Vedligeholdelse gælder Krybber, Baase, Spiltove o.s.v.
Afløb, Tagrender, W.
C., Vand- og Lysindlæg, elektriske Motorer,  

 Vindmotorer, Komfurer og Kakkelovne vedligeholdes og behandles som foran  

 under § 2 anført.
 Foruden disse Arbejder ved Avlsbygningerne skal Præsten, naar han driver  

 Avlingen, vedligeholde Brolægning, Brønde, Pumperedskaber, Hegn, Grøfter,  

 Dræn og Vandledninger i Gaard og Mark samt sørge for, at saavel Gaardsplads  

 og Indkørsel som Bygninger holdes i tilbørlig Orden, sidstnævnte saavidt  

 muligt fri for Rotter.
§ 4 Opførelse af Bygninger eller Tilbygninger til Præstegaarden, Forandringer  

 ved dens Bygninger og disses Indretning, saasom Flytning af Skillerum, Døre  

 eller Vinduer, Indlægning af elektrisk Lys, Vand eller W.
C., Ombygning eller  

 Nedrivning af Bygninger, Forringelser af Beboelseslejlighedens eller  

 Udhusenes Udstyr, Forandringer ved Haven, saasom Udvidelser eller  

 Indskrænkninger af den, Nedskæring eller Hugning af Træer eller større Buske  

 i Have eller paa Gaardsplads maa ikke finde Sted uden forud indhentet  

 Tilladelse.
For mindre Forandringers Vedkommende kan Tilladelse gives af  

 Menighedsraadet.
For større Forandringers Vedkommende og navnlig alle  

 saadanne, der griber ind i Bygningens Arkitektur eller kan have Indflydelse  

 paa dens Soliditet, maa Spørgsmaalet altid forelægges Stiftsøvrigheden, der  

 vil kunne meddele Tilladelsen, naar det anbefales af Menighedsraadet, og  

 Forandringen maa siges at være ønskelig i al Almindelighed og ikke  

 udelukkende af Hensyn til Præstens særlige Forhold samt ikke kan antages at  

 være til Skade for Bygningen eller til Ulempe for Embedet.
Hvis denne Bestemmelse findes overtraadt af Præsten, skal Menighedsraadet  

 gøre Indberetning derom til Stiftsøvrigheden.
Denne kan da tilpligte Præsten  

 paa egen Bekostning at bringe alt tilbage til den tidligere Stand eller i  

 Stedet herfor at betale en passende Erstatning til Præstelønningskassen.
Selv  

 om Stiftsøvrigheden bagefter godkender de foretagne Arbejder, har Præsten  

 ikke noget Krav paa at faa Udgiften dækket af Præstelønningskassen.
§ 5 Præsten er pligtig at bebo den til Embedet hørende Bolig.
Hvis denne efter  

 sin Størrelse og Indretning egner sig til, at en Del af den udlejes, kan  

 Stiftsøvrigheden paa Menighedsraadets Anbefaling meddele Tilladelse hertil,  

 dog at Boligen altid maa kunne opsiges med ikke over 3 Maaneders Varsel til  

 en af de almindelige Flyttedage.
Lejeindtægten tilfalder Præsten udover den  

 ham tilkommende Lønning, men han er pligtig til at udrede Omkostninger ved  

 det bortlejedes Vedligeholdelse i Overensstemmelse med Menighedsraadets  

 Fordringer saavel som til at tage Del i Udgifterne ved de Vedligeholdelses-  

 og Hovedistandsættelsesarbejder, der efter almindelige Regler maa siges at  

 vedrøre Bygningen som Helhed, i et af Stiftsøvrigheden fastsat Forhold.
 Ved Afskedigelse eller Forflyttelse kan der af Stiftsøvrigheden efter  

 indhentet Erklæring fra Menighedsraadet indrømmes Præsten Ret til at blive  

 boende i Præstegaarden i indtil tre Maaneder, men han skal da være pligtig  

 til at passe og holde Haven og udføre mindre Arbejder ved Præstegaardens  

 Bygninger m.m. efter foranstaaende samt til at stille et Opholdsværelse til  

 Raadighed for den eller de Præster, der betjener Embedet, ligesom han skal  

 finde sig i Udførelsen af Istandsættelsesarbejder.
 Hvis Præsten afgaar ved Døden, har de til Efterindtægt berettigede  

 Efterladte Ret til paa samme Vilkaar, som Præsten havde i sin Embedstid, at  

 blive boende i Præstegaarden i indtil 3 Maaneder.
II.
Tilsyn.
§ 6 Hvert Aar i Juni Maaned afholder Menighedsraadet et Syn over  

 Præstegaarden, eventuelt ved et mindre Udvalg, f.Eks. paa 3 Medlemmer.
Er der  

 flere Menighedsraad i Pastoratet, afholdes Synet af de samlede Menighedsraad,  

 eventuelt af det i Lovens § 44 nævnte Fællesudvalg.
Præsten eller en  

 Repræsentant for ham skal saavidt muligt være tilstede ved Synet.
Tidspunktet  

 for dets Afholdelse fastsættes efter nærmere Aftale med Præsten.
Hvis  

 Præstegaarden er bortforpagtet, tilkaldes Forpagteren ved Gennemgangen af  

 Avlsbygninger m.m.
Ved Synet paases det, at alt holdes i sømmelig Stand og  

 vedligeholdes forsvarligt, og det bør navnlig iagttages, at Husene er tætte  

 paa Tag og Fag, at Lofter, Gulve og Vægge er i god Stand, at Skorstene og  

 Kakkelovne, Komfur og andet Støbegods, for saa vidt det tilhører Embedet, er  

 vel vedligeholdt, at Tømmerværket er solidt samt Døre og Vinduer hele og i  

 tilbørlig Stand, samt at al ydre. og indre Spækning, Fugning, Hvidtning,  

 Tjæring, Maling, Tapetsering og anden Udbedring finder Sted saa hyppigt som  

 nødvendigt.
 Det aarlige Syn skal ogsaa omfatte Have, Gaardsplads, Brønde,  

 Pumperedskaber, Brandredskaber, Indkørselsvejen til Gaarden og alle Hegn ved  

 Gaard og Have.
Endvidere maa det paases, at Præstegaarden holdes brandforsikret til dens  

 fulde Værdi.
Det Embedet tilhørende Støbegods skal holdes assureret sammen  

 med Bygningerne.
§ 7 Menighedsraadet (Udvalget) gør Udsættelser om de Mangler, der forefindes,  

 og anfører, hvad Udgiften ved deres Afhjælpning kan anslaas til.
Forretningen  

 indføres i Præstegaardsprotokollen, jfr. nedenfor § 11, og en Udskrift af  

 Synsforretningen indsendes snarest muligt af Raadet gennem Provstiudvalget  

 til Stiftsøvrigheden.
For saa vidt de udsatte Vedligeholdelsesarbejder ikke efter foranstaaende  

 paahviler Præsten eller, hvis Præstegaarden er bortforpagtet, Forpagteren i  

 Henhold til Forpagtningskontrakten, drager Menighedsraadet (Udvalget) Omsorg  

 for, at de snarest muligt afhjælpes for Præstelønningskassens Regning.
For  

 Afhjælpningen af de Mangler, der paahviler Præsten eller Forpagteren, skal  

 der fastsættes en passende Frist.
§ 8 Er der ved en Synsforretning gjort Udsættelse om større Byggeforetagender  

 eller betydelige Forandringer ved Bygningernes Indretning, skal Andragende  

 herom, eventuelt tillige om Laan af Fællesfonden til Dækning af Udgifterne,  

 af Menighedsraadet gennem Provstiudvalget indsendes til Stiftsøvrighedens -  

 eventuelt Kirkeministeriets - Approbation, ledsaget af et af en stedlig  

 Bygningshaandværker udarbejdet Forslag med Beskrivelse og Overslag.
Hvis der  

 ved Forretningen er gjort Udsættelse om Nybygning eller Byggearbejder,  

 hvortil der kræves Tilskud af Statskassen i Henhold til Lov Nr. 537 af 4.  

 Oktober 1919 § 3, skal Andragendet indsendes til Ministeriet gennem  

 Provstiudvalg og Stiftsøvrighed.
§ 9 Ved Vakance i Præsteembedet afholder Menighedsraadet (Udvalget) snarest  

 muligt, efter at Præsten eller hans Familie er fraflyttet Præstegaarden, et  

 Syn over denne til Afgørelse af, hvilke Arbejder der bør udføres, for at  

 Præstegaarden kan afleveres til Eftermanden i forsvarlig Stand.
Saavel  

 Formanden som Eftermanden, hvis han er udnævnt, bør overvære Synet enten selv  

 eller ved en Repræsentant.
For saa vidt der ved Synet udsættes Mangler, der i  

 Henhold til det foran anførte paahviler Formanden, skal denne indbetale det  

 Beløb, hvortil de anslaas, til Præstelønningskassen.
Med Forretningen  

 forholdes iøvrigt som foran under §§ 7 og 8, jfr. § 10, anført.
De udsatte  

 Mangler afhjælpes saavidt muligt, inden Eftermanden tiltræder Embedet.
Menighedsraadet (Udvalget) fører under Vakancen fornødent Tilsyn med  

 Præstegaarden og Haven.
Anses det nødvendigt at lade udføre Arbejder i Haven,  

 afholdes Udgifterne herved af Kontoen til Bygningernes Vedligeholdelse  

 (Boligfradraget).
§ 10 I Tilfælde af Meningsforskel mellem Præsten og Menighedsraadet angaaende  

 Vedligeholdelsen af Præstegaardens Bygninger m.m., herunder ogsaa angaaende  

 Boligens Tilstand ved Embedsskifte, kan enhver af Parterne forelægges Sagen  

 for Stiftsøvrigheden, der efter forud indhentet Erklæring fra Provstiudvalget  

 og Bygningskonsulenten afgør, hvilke Arbejder der skal udføres, og fastsætter  

 en Frist for Manglernes Afhjælpning.
Er Manglerne ikke afhjulpne til den  

 fastsatte Tid, kan Stiftsøvrigheden lade dem afhjælpe paa  

 Præstelønningskassens, eventuelt Præstens Bekostning.
Hvis det ved den foran  

 i § 9 ommeldte Forretning er paalagt Præsten at afhjælpe Mangler, og der ikke  

 har kunnet opnaas Enighed om Størrelsen af det Beløb, han skal indbetale,  

 bliver Sagen ligeledes at forelægge for Stiftsøvrigheden.
 Stiftsøvrighedens Afgørelse kan indankes for Ministeriet.
§ 11 Til hvert Embede anskaffes der ved Præstegaardens Overgang til  

 Menighedsraadets Bestyrelse en Protokol.
I denne indføres ved  

 Menighedsraadets (Udvalgets) Foranstaltning alle Synsforretninger, der  

 afholdes over Præstegaarden, samt alt, hvad der iøvrigt bestemmes med Hensyn  

 til Præstegaarden, saasom Tilladelse til Forandringer, Beskrivelse af  

 Ombygning, Anskaffelse af Støbegods, Assurancesummens Størrelse, Ændringer i  

 denne m.m.
Synsforretningerne underskrives af de paagældende Medlemmer af  

 Menighedsraadet samt Præsten.
For saa vidt der indenfor Menighedsraadet ikke  

 har været Enighed om Udsættelserne, eller Præsten ikke har kunnet tiltræde  

 Forretningen, har saavel Præsten som vedkommende Medlemmer af Raadet Ret til  

 at faa tilført Protokollen en kort Bemærkning om deres Standpunkt.
 Protokollen, der bekostes af Præstelønningskassen, skal autoriseres af  

 Stiftsøvrigheden.
III.
Vejledning til Opførelse af nye Præstegaardsbygninger.
§ 12 Præstegaardens Stuehus bør saavidt muligt lægges saaledes paa  

 Byggepladsen, at Gavlene vender mod Nord og Syd, Soveværelserne mod Øst og  

 Køkken og Spisekammer mod Nord.
Staar Præstens Studereværelse ved Dør i  

 Forbindelse med et andet Værelse, bør der være Dør paa hver Side af  

 Skillerummet.
I eller ved Præstens Værelse bør der indrettes et Brandsikkert  

 Rum, frit for Fugtighed, til Opbevaring af Embedets Bøger og Arkiv.
Præstens Værelse bør ikke opvarmes ved Hjælp af en Kakkelovn, der tillige  

 opvarmer andre Stuer.
Pige- og Gæsteværelser skal som Regel anbringes i  

 Loftsetagen.
Af Hensyn til Bekostningen bør der kun, hvor Omstændighederne  

 gør det nødvendigt, indrettes særskilt Konfirmandstue, idet Præsterne i  

 mindre folkerige Pastorater maa kunne læse med Konfirmanderne i et af  

 Boligens Værelser.
Indrettes der særskilt Konfirmandstue, kan denne anbringes  

 paa et passende og sømmeligt Sted i Udhuset.
Naar ikke særlige Omstændigheder  

 taler derfor, bør Vaskerum ikke anbringes i Stuehuset eller i Kælderen under  

 dette, men tilligemed Brændselsrummet indrettes i Udhuset.
 Højden i Stuehusets Værelser maa som regel ikke overstige 3 m.
 Stuehuset skal i Almindelighed indeholde følgende Værelser og Rum:
 Studereværelse, Dagligstue, Spisestue, Soveværelse, Børneværelse, Køkken,  

 Spisekammer, 2 a 3 Loftsværelser og 1 Pigeværelse.
Stuehuset bør som Regel opføres af Grundmur med hule Ydermure paa  

 forsvarligt Fundament og med Isolering for at hindre Opstigning af Fugtighed.  

 Murstenene i Ydermurene maa være helbrændte, fri for Flint og Kalk.
Til  

 Tømmermaterialer kan foruden Eg anvendes Fyr eller Grantømmer, naar dette er  

 kærnefuldt, godt afbarket og vinterfældet.
Ved Indretning af Kælderen bør der  

 drænes for Grundvandet, ligesom der altid bør sørges for tilstrækkeligt Afløb  

 for Regn- og Spildevand.
Spaan, Pap, Pandeplader, Bølgeblik eller  

 Cementtagsten maa ikke anvendes til Tag paa Stuehus.
Skorstene skal opføres  

 og indrettes overensstemmende med Brandpolitilovgivningen.
§ 13 Præstegaardens Avlsbygninger bør ikke gøres større eller kostbarere end  

 Udhusene ved Avlsbrug af lignende Størrelse paa Egnen.
Forpagter- eller  

 Bestyrerbolig bør, hvor det undtagelsesvis maatte anses for nødvendigt at  

 indrette en saadan, ikke være paa mere end 2 a 3 Værelser samt Køkken i  

 Stueetagen og 1 a 2 Værelser paa Loftet.
IV.
Overgangsbestemmelser.
§ 14 Indtil Menighedsraadene har overtaget Bestyrelsen af Præstegaarden i  

 Henhold til Præstelønningsloven af 30. Juni 1922 §§ 35 ff., forbliver de  

 hidtil gældende Regler om Vedligeholdelse af Præstegaarde og om Tilsynet med  

 disse i Kraft.
 Det samme gælder for de Præstegaarde, hvis Indehavere har valgt at blive  

 under den gamle Lønningsordning, jfr. nævnte Lovs § 15, 2. Stk., indtil de  

 paagældende Præsters Afgang fra Embedet.
 Kirkeministeriet, den 12. April 1924.
 Jacob Appel.
 /S Buchwald.
