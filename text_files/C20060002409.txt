Cirkulære  

 om behandling af sager om sterilisation (Til regionsrådene og Ankenævnet i sager om  

 svangerskabsafbrydelse, fosterreduktion og sterilisation m.fl.) I medfør af § 114 i sundhedsloven nr. 546 af 24. juni  

 2005 fastsættes:
Kapitel 1 Sager om sterilisation uden tilladelse § 1.  

  

 Modtager et regionsråd en anmodning om sterilisation i tilfælde, der er  

 omfattet af sundhedslovens § 105, stk. 1, eller § 106,  

 stk. 1, henvises den pågældende til sterilisationsbehandling, jf. lovens  

 § 112, stk. 2, medmindre der efter lovens § 110 eller  

 § 111  

 kræves tilladelse til indgrebet fra samrådet.
 Stk. 2.  

  

 Viser det  

 sig under regionsrådets undersøgelse, at betingelserne for sterilisation  

 efter  

 lovens § 106, stk. 1, er opfyldt, henvises ansøgeren til  

 sterilisationsbehandling  

 samtidig med, at regionsrådet sender resultatet af undersøgelsen til det  

 sygehus eller den praktiserende speciallæge, der skal foretage indgrebet.
Kapitel 2 Forberedelsen af sager om tilladelse til  

 sterilisation § 2.  

  

 Når  

 regionsrådet modtager anmodning om tilladelse til sterilisation, jf. lovens  

 § 106, stk. 2, § 107, samt §§ 110-111, tilvejebringer det  

 de sociale og lægelige oplysninger om ansøgerens forhold, der skønnes er af  

 betydning for samrådets bedømmelse af ansøgningen.
 Stk. 2.  

  

 Der skal i  

 almindelighed indhentes erklæring fra ansøgerens sædvanlige læge, medmindre  

 det  

 er denne, der har henvist ansøgeren til regionsrådet.
 Stk. 3.  

  

 Regionsrådet kan foranledige ansøgeren undersøgt af speciallæge eller indlagt  

 på sygehus til undersøgelse eller behandling.
 Stk. 4.  

  

 Er  

 anmodningen begrundet i risiko for videreførelse af arvelige sygdomme, skal  

 der  

 i almindelighed indhentes en udtalelse fra et klinisk genetisk  

 rådgivningscenter med landsdelsfunktion eller fra en speciallæge i klinisk  

 genetik.
 § 3.  

  

 Inden sagen forelægges for samrådet, skal regionsrådet sikre sig, at  

 betingelserne  

 i lovens §§ 109-111 og 113, og § 1, stk. 3, og § 3 i  

 bekendtgørelse nr. 14 af 10. januar 2006 om sterilisation og kastration,  

 herunder med henblik på kønsskifte er opfyldt.
 § 4.  

  

 Ansøgninger indgivet til vedkommende overlæge i medfør af § 1,  

 stk. 2, i bekendtgørelse nr. 14 af 10. januar 2006 om sterilisation og  

 kastration, herunder med henblik på kønsskifte indsendes til det samråd,  

 hvorunder institutionen eller sygehuset hører, med overlægens udtalelse,  

 efter  

 at de oplysninger og erklæringer, der er nævnt i §§ 2-3, er  

 tilvejebragt.
 Stk. 2.  

  

 Såfremt der  

 ved et regionsråd er oprettet flere samråd, kan regionsrådet bestemme, at  

 afgørelse i sådanne sager træffes af et eller flere af samrådene.
Kapitel 3 Behandling i samrådet § 5.  

  

 Alle samrådets medlemmer deltager i behandlingen af hver sag.
Er et af  

 medlemmerne forhindret, deltager den pågældendes stedfortræder.
§ 6.  

  

 Votering sker mundtligt på et møde.
Votering kan dog undtagelsesvis ske på  

 anden  

 måde, hvis det findes hensigtsmæssigt, f.eks. i særligt hastende sager.
 § 7.  

  

 Hvert medlem kan kræve, at der indhentes supplerende oplysninger gennem  

 regionsrådet, forinden afgørelse træffes.
 Stk. 2.  

  

 Samrådet  

 kan, hvis nye oplysninger fremkommer, ændre et tidligere afslag, herunder  

 afslag givet af det ankenævn, der er oprettet i henhold til sundhedsloven.  

 Hvis  

 sagen er under behandling i ankenævnet, underrettes nævnet omgående om sagens  

 genoptagelse.
§ 8.  

  

 Samrådets afgørelse indføres med angivelse af tid og sted for mødet og mødets  

 deltagere i en særlig protokol, der ved mødets afslutning underskrives af  

 medlemmerne.
I protokollen anføres ansøgerens navn, personnummer og bopæl  

 samt  

 regionsrådets journalnummer.
 Stk. 2.  

  

 Ved  

 tilladelse til sterilisation anføres i protokollen den eller de  

 lovbestemmelser  

 (indikation), i henhold til hvilke afgørelsen er truffet, og de eventuelle  

 diagnoser, der ligger til grund for afgørelsen.
Stk. 3.  

  

 Ved afslag  

 på tilladelse anføres i protokollen begrundelsen for afgørelsen.
Ved uenighed  

 mellem medlemmerne, anføres de forskellige begrundelser.
 § 9.  

  

 Meddelelse om samrådets afgørelse kan gives af regionsrådet på samrådets  

 vegne.  

 Meddelelse til ansøgeren om afgørelsen og dennes begrundelse kan ske  

 mundtligt.  

 På begæring skal afslag dog tillige meddeles skriftligt.
Stk. 2.  

  

 I tilfælde,  

 der er omfattet af sundhedslovens § 110 gives også meddelelse om  

 afgørelsen til den person, ansøgningen vedrører.
I tilfælde, der er omfattet  

 af  

 lovens § 111, gives tillige meddelelse om afgørelsen til indehaveren af  

 forældremyndigheden eller værgen.
 Stk. 3.  

  

 Meddelelse  

 om afgørelsen sendes endvidere til den læge, der har henvist ansøgeren til  

 regionsrådet.
 Stk. 4.  

  

 Ved afslag  

 skal der gives vejledning om adgangen til at klage over afgørelsen til  

 ankenævnet.
 Stk. 5.  

  

 Ved  

 tilladelse til sterilisation, skal en udskrift af samrådsprotokollen sendes  

 til  

 det sygehus eller den praktiserende speciallæge, der skal foretage indgrebet.  

 Er det hensigtsmæssigt for sygehusets behandling, at der medsendes yderligere  

 materiale, herunder regionsrådets journaler, skal dette ske under iagttagelse  

 af forvaltningslovens § 28.
Kapitel 4 Klage over afslag § 10.  

  

 Indgives der klage over samrådets afgørelse til regionsrådet, videresender  

 regionsrådet omgående sagen til det ankenævn, der er oprettet i henhold til  

 sundhedsloven.
Med sagen sendes bekræftet udskrift af samrådets afgørelse,  

 journaler og andet materiale af betydning for sagen, alt i 4 eksemplarer.
Kapitel 5 Behandlingen i ankenævnet § 11.  

  

 Formanden bestemmer fordelingen af sagerne mellem ankenævnets medlemmer.
§ 12.  

  

 Votering sker mundtligt på et møde.
Formanden kan dog bestemme, at votering  

 undtagelsesvis sker på anden måde, hvis det findes hensigtsmæssigt, f.eks. i  

 særligt hastende sager.
 § 13.  

  

 Hvert medlem kan kræve, at der gennem regionsrådet tilvejebringes yderligere  

 oplysninger.
Stk. 2.  

  

 Fremkommer  

 der for ankenævnet oplysninger, der ikke forelå ved samrådets afgørelse, kan  

 ankenævnet inddrage sådanne oplysninger i afgørelsen af sagen.
Ankenævnet kan  

 dog vælge at tilbagesende sagen til samrådet til fornyet behandling.
§ 14.  

  

 Meddelelse om ankenævnets afgørelse sendes til ansøgeren og til regionsrådet,  

 der underretter ansøgerens læge.
Ved tilladelse til sterilisation sendes  

 meddelelse herom også til sygehuset eller praktiserende speciallæge efter de  

 regler, der gælder for samrådets tilladelser.
 Stk. 2.  

  

 § 9,  

 stk. 2, 1. pkt., hvorefter der i tilfælde omfattet af sundhedslovens  

 § 110 også skal gives meddelelse om afgørelsen til den person,  

 ansøgningen  

 vedrører, finder tilsvarende anvendelse.
 Stk. 3.  

  

 Har  

 forældremyndighedens indehaver eller værgen klaget over samrådets afgørelse,  

 underrettes de også om afgørelsen.
 Stk. 4.  

  

 Ved  

 tilladelse angives den eller de lovbestemmelser, i henhold til hvilke  

 afgørelsen er truffet.
Kapitel 6 Ankenævnets tilsynsførende virksomhed § 15.  

  

 Ankenævnet fører tilsyn med regionsrådets og samrådenes virksomhed i  

 forbindelse med behandlingen og afgørelsen af ansøgninger om sterilisation.  

 Ankenævnet påser navnlig, at samrådene så vidt muligt følger en ensartet  

 praksis.
 Stk. 2.  

  

 Ankenævnet  

 kan pålægge samrådene at indsende sager til gennemsyn i ankenævnet enten  

 løbende eller nærmere angivne sager.
 Stk. 3.  

  

 Ankenævnet  

 kan afholde møder med samrådsmedlemmer, når det skønnes formålstjenligt.
 Stk. 4.  

  

 Afgørelser  

 af almindelig interesse skal meddeles samtlige samråd.
Kapitel 7 Ikrafttrædelsesbestemmelser m.v.
 § 16.  

  

 Cirkulæret træder i kraft den 1. januar 2007.
 Stk. 2.  

  

 Cirkulære  

 nr. 207 af 16. december 1998 om behandlingen af sager om sterilisation  

 ophæves.
