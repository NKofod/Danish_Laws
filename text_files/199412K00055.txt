Nr LSF 55 Forslag til Lov om ændring af lov om plantenyheder Fremsat af landbrugs- og fiskeriministeren (Henrik Dam Kristensen) den 17. november 1994 Vedtaget ved tredjebehandling den 15. december 1994 Lov nr. 1107 af 21/12/1994 § 1 I lov nr. 866 af 23. december 1987 om plantenyheder foretages følgende  

 ændring:
 § 12, stk. 1, 2. pkt., affattes således:
»Beskyttelsesbrevet har en gyldighed på et år, og gyldigheden kan  

 forlænges for et år ad gangen i indtil 25 år, dog for sorter af kartofler i  

 indtil 30 år, regnet fra datoen for udstedelsen af beskyttelsesbrevet, jf.  

 dog § 21, stk. 1.« § 2 Loven træder i kraft den 1. januar 1995.
Oprindeligt fremsat forslag § 1 I lov nr. 866 af 23. december 1987 om plantenyheder foretages følgende  

 ændring:
 § 12, stk. 1, 2. pkt., affattes således:
»Beskyttelsesbrevet har en gyldighed på et år, og gyldigheden kan  

 forlænges for et år ad gangen i indtil 25 år, dog for sorter af kartofler i  

 indtil 30 år, regnet fra datoen for udstedelsen af beskyttelsesbrevet, jf.  

 dog § 21, stk. 1.« § 2 Loven træder i kraft den 1. januar 1995.
Bemærkninger til lovforslaget Lov om plantenyheder bygger på de principper, der er fastlagt i Den  

 Internationale Konvention om Beskyttelse af Plantenyheder (UPOV-konventionen)  

 som revideret i 1978.
 UPOV-konventionen er revideret i 1991, og en generel revision af loven om  

 plantenyheder er derfor under forberedelse med henblik på Danmarks  

 ratifikation af konventionen som revideret.
 Ved rådsforordning (EF) nr. 2001/94 om EF-sortsbeskyttelse er der  

 etableret et fællesskabssystem til beskyttelse af plantenyheder, der  

 tilsvarende bygger på principperne i UPOV-konventionen af 1991.
 Rådsforordningen, der finder anvendelse fra den 27. april 1995, berører  

 ikke gyldigheden af plantenyhedsloven, der agtes opretholdt.
 Det findes mest hensigtsmæssigt at udskyde revisionen af  

 plantenyhedsloven, til indholdet af EU-Kommissionens forordninger til  

 gennemførelse af rådsforordning 2001/94 er kendt.
 Et lovforslag herom vil derfor tidligst kunne fremsættes i  

 Folketingssamlingen 1995/96.
Den reviderede UPOV-konvention fastsætter beskyttelsesperioden til mindst  

 20 år.
I henhold til konventionen kan der således nationalt fastsættes enhver  

 beskyttelsesperiode herudover.
Rådsforordning om EF-sortsbeskyttelse har som  

 udgangspunkt, at plantenyhedsbeskyttelse meddeles indtil udgangen af det 25.  

 kalenderår efter det år, hvor beskyttelsen er meddelt.
Forordningen åbner  

 samtidig mulighed for, at beskyttelsen kan forlænges med indtil 5 år.
Lov om  

 plantenyheder giver alene mulighed for indtil 25 års beskyttelse.
 Landbrugets Kartoffelfond, der repræsenterer ejerne af en række  

 nyhedsbeskyttede kartoffelsorter, har på dette grundlag allerede nu anmodet  

 Plantedirektoratet om forlængelse af beskyttelsesperioden for sorter af  

 kartofler til 30 år.
Fonden har begrundet ansøgningen med, at den 25-årige beskyttelsesperiode  

 for to sorters vedkommende »Kenva« og »Tylva«, udløber  

 den 7. januar 1995, og at en forlængelse af beskyttelsesperioden derfor ikke  

 kan afvente en generel revision af plantenyhedsloven, men skal gennemføres  

 ved lovændring til ikrafttræden senest den 1. januar 1995, hvis beskyttelsen  

 af disse sorter skal kunne forlænges.
Licensindtægterne fra disse to sorter  

 er af væsentlig betydning for fondens fortsatte forædlingsarbejde.
 Anmodningen har været forelagt for:
Dansk Erhvervsgartnerforening Dansk Familielandbrug De danske Landboforeninger Foreningen af danske Stammeejere af Mark- og Havefrø Forædlerforeningen for Vegetativt Formerede Planter Landbrugsrådet Sammenslutningen af danske Sortsejere af Korn der alle har anbefalet en forlængelse af beskyttelsesperioden.
 Det foreliggende lovforslag tilsigter at skabe hjemmel til at forlænge  

 beskyttelsen af kartoffelsorter til 30 år.
 En sådan forlængelse af beskyttelsesperioden vil indebære, at ejerne af  

 plantenyhedsbeskyttede kartoffelsorter i en periode på yderligere 5 år kan  

 opkræve den hidtil gældende licens for den erhvervsmæssige udnyttelse af  

 disse sorter til gavn for det fortsatte arbejde med udvikling og forædling af  

 danske kartoffelsorter.
 Forslaget har ingen økonomiske eller personalemæssige konsekvenser for  

 staten og kommunerne.
 Forslaget har ingen miljømæssige konsekvenser.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 12, stk. 1, 2. pkt., affattes således:
»Beskyttelsesbrevet har en gyldighed på et år, og gyldigheden kan  

 forlænges for et år ad gangen i indtil 25 år, dog for sorter af kartofler i  

 indtil 30 år, regnet fra datoen for udstedelsen af beskyttelsesbrevet, jf.  

 dog § 21, stk. 1.« § 12. Samtidig med offentliggørelsen af registreringen udfærdiger  

 Plantenyhedsnævnet et beskyttelsesbrev, der udleveres til anmelderen mod  

 indbetaling af et registreringsgebyr.
Beskyttelsesbrevet har en gyldighed på  

 et år, og gyldigheden kan forlænges for et år ad gangen i indtil 25 år regnet  

 fra datoen for udstedelsen af beskyttelsesbrevet, jf. dog § 21, stk. 1.
 Stk. 2. Forlængelse af beskyttelsesbrevets gyldighed sker ved  

 indbetaling af et årligt registreringsgebyr til Plantenyhedsnævnet.
