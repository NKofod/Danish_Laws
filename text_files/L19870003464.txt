 Den 18. marts 1987 undertegnedes i København en overenskomst mellem  

 Danmark og Cuba om konsolidering af Cubas statsgaranterede gæld til Danmark.  

 Overenskomsten er i overensstemmelse med de retningslinier for  

 restrukturering af Cubas gæld (Agreed Minute on the Consolidation on the Debt  

 of Cuba), hvorom der blev tilvejebragt enighed under multilaterale  

 forhandlinger, som fandt sted i Paris den 16. juli 1986.
 Konsolideringsprocenten er aftalt til 95 for afdrag og renter, som  

 forfaldt i perioden 1. januar 1986 til 31. december 1986, hidrørende fra den  

 dansk-cubanske konsolideringsaftale af 8. april 1983. Det konsoliderede beløb  

 skal afbetales i 9 lige store halvårlige rater begyndende den 1. juli 1992 og  

 med sidste afdrag den 1. juli 1996. De resterende 5% betales ikke senere end  

 1. juli 1987.
 I den dansk-cubanske genkonsolideringsoverenskomst udgør beløbet knapt 24  

 millioner kroner, der forrentes med en procentsats på 11,25.
