Cirkulære om kvoteberegning  

 (minimumskvoter)  

  for visse kirke- og kirkegårdsfunktionærer (Til menighedsrådene, stiftsøvrighederne og  

 provstiudvalgene) 1. Indledning Hermed udsendes Kirkeministeriets cirkulære af  

 10. februar 2000 om kvoteberegning (minimumskvoter) for visse kirke- og  

 kirkegårdsfunktionærer.
Cirkulæret er et supplement til de  

 eksisterende regler om kvoteberegning for kirke- og  

 kirkegårdsfunktionærer.
Hidtil har det været sådan, at den kvote, som  

 enten Kirkeministeriet eller stiftsøvrigheden fastsatte for en kirke-  

 eller kirkegårdsfunktionærstilling, ikke kunne ændres af  

 menighedsrådet.
Der har tillige ikke været mulighed for at  

 indregne arbejdsopgaver af lokal karakter i stillingen, hvis ikke  

 arbejdsopgaverne havde hjemmel i de enkelte cirkulærer om beregning af  

 kvoter for de pågældende kirke- og  

 kirkegårdsfunktionærer.
Der har igennem nogen tid været flere  

 tilfælde, hvor et menighedsråd har ønsket at  

 tillægge en stilling arbejdsopgaver, der ikke var hjemmel til at give  

 points for.
Desuden har der fra medlemmer af Folkekirkens Samarbejdsudvalg  

 været udtrykt ønske om at give menighedsrådene  

 større mulighed for selv at afgøre, hvorvidt lokale  

 omstændigheder skal medføre en forhøjelse af kvoten.
 Som følge heraf ændres de hidtidige regler om  

 kvoteberegning for kirke- og kirkegårdsfunktionærer  

 således, at den af Kirkeministeriet eller stiftsøvrigheden  

 fastsatte kvote i forbindelse med oprettelse/nyberegning af en kirke- eller  

 kirkegårdsfunktionærstilling fremover vil være en  

 minimumskvote.
Det betyder, at menighedsrådet herefter vil kunne  

 forhøje den fastsatte minimumskvote, hvis der lokalt er et sagligt  

 grundlag og arbejdsmæssig dækning herfor.
Hvis der ikke  

 længere er et sagligt grundlag og arbejdsmæssig dækning for  

 forhøjelse af kvoten, skal provstiudvalget påse, at kvoten  

 sættes ned.
Ved en kvotenedsættelse skal der gives den ansatte et  

 varsel, der svarer til almindeligt opsigelsesvarsel, og nedsættelsen  

 skal indberettes til stiftsøvrigheden af hensyn til  

 lønudbetaling, pension mv.
En kvote kan dog aldrig nedsættes til  

 et lavere niveau end den af Kirkeministeriet/stiftsøvrigheden  

 fastsatte minimumskvote uden ved nyberegning af stillingen.
For at en lokalt betinget kvoteforhøjelse kan finde  

 sted, er det en forudsætning, at der er dækning på  

 budgettet, og at provstiudvalget som ved faste medhjælpsordninger kan  

 godkende forhøjelsen.
Menighedsrådet skal foretage indberetning  

 om forhøjelsen til stiftsøvrigheden af hensyn til  

 lønudbetaling, pension mv.
Ligeledes er det en betingelse for en  

 eventuel forhøjelse, at parterne (menighedsråd og den ansatte)  

 er enige om stillingens arbejdsindhold, og der skal foreligge skriftlighed  

 herom.
Der vil aldrig kunne blive tale om forhøjelse til mere end 100%  

 af fuldtidsbeskæftigelse.
Både ved en forhøjelse og en  

 nedsættelse af kvoten, skal den relevante faglige organisation  

 høres, forinden der træffes endelig afgørelse om  

 forhøjelsen/nedsættelsen.
Ligeledes skal stillingens regulativ  

 ændres både ved en forhøjelse og en nedsættelse af  

 kvoten.
Menighedsrådet orienterer den relevante faglige organisation om  

 den endelige afgørelse om forhøjelse/nedsættelse af  

 kvoten.
 Målet med cirkulæret er en bedre udnyttelse af  

 de eksisterende medarbejderressourcer i stedet for at skulle tilknytte nye  

 løse medarbejdere, decentralisering af beslutningskompetencen samt  

 øget fleksibilitet i beregningen af kvoter for kirke- og  

 kirkegårdsfunktionærer.
 Cirkulæret medfører i øvrigt ikke  

 ændringer  i fremgangsmåden ved beregning af kvoter for kirke- og  

 kirkegårdsfunktionærer.
 2. Cirkulærets anvendelsesområde.
 § 1. Cirkulæret gælder for følgende  

 stillingskategorier:
* Kirketjenere (cirkulære af 31. juli 1992 om  

 beregning af beskæftigelsesgraden m.v. for stillinger som kirketjenere  

 ved bykirker) * Kordegne (cirkulære af 12. januar 1998 om oprettelse  

 af stillinger som kordegn og om oprettelse af stillinger som  

 kordegneassistent) * Kordegneassistenter (se ovenfor) * Organister (cirkulære af 20. juni 1983 om  

 fastsættelse af lønkvoter for organiststillinger, der  

 klassificeres i tjenestemændenes lønrammesystem) * Organistassistenter (se ovenfor) Stk. 2. Beregning af minimumskvoten foretages efter de  

 hidtil gældende regler om beregning af kvoter for de respektive  

 stillingskategorier, jf. ovennævnte cirkulærer.
 Stk. 3. Cirkulæret gælder såvel  

 fremtidige stillinger som eksisterende stillinger.
 3. Ikrafttrædelse.
 § 2. Dette cirkulære træder i kraft den 1.  

 marts 2000.
