 I medfør af § 60 og § 66 i lov om naturfredning, jfr. lovbekendtgørelse  

 nr. 435 af 1. september 1978 fastsættes:
Afgrænsning § 1.  Fredningen omfatter:
 Området er vist på kortbilag nr. 1.
 Bebyggelse m. v.
§ 2.  På de fredede øer må der ikke opføres yderligere  

 bebyggelse.
Dette gælder såvel bygninger som skure, boder eller andre  

 indretninger.
Til- og ombygninger må ikke finde sted uden tilladelse fra  

 miljøministeriet, fredningsstyrelsen.
Forsvarsministeriet kan dog uden særlig  

 tilladelse foretage de for fyrdriften nødvendige om- og tilbygninger, såfremt  

 karakteren af den nuværende bebyggelse fastholdes.
Til brug for dette formål  

 kan der, uanset bestemmelsen i § 3, efter aftale med fredningsstyrelsen  

 optages sand- og grusmaterialer i mindre omfang på Hirsholm.
Stk. 2.  Campingvogne og telte må ikke opstilles på de  

 fredede øer.
Master og el-ledninger må ikke opstilles, bortset fra  

 indretninger som måtte være nødvendige for fyrvæsenets funktioner.
De  

 eksisterende stendiger og brolægningen på øen Hirsholm må ikke forstyrres.
 Terrænændringer m. v.
§ 3.  På de fredede øer må der ikke ske ændringer i  

 terrænet eller udnyttelse af forekomster i undergrunden.
Afgravning og  

 planering er ikke tilladt.
Der må ikke borttages sand.
Sten må ikke  

 beskadiges, fjernes eller flyttes.
 Stk. 2.  Uanset bestemmelserne i stk. 1 kan der på øen  

 Hirsholm træffes foranstaltninger til sikring af øens vandforsyning.
Arealernes tilstand § 4.  På de fredede øer må der ikke foretages  

 ændringer i dyre- eller plantesamfund.
Uden for de af stengærder hegnede  

 arealer må der ikke ske opdyrkning, beplantning eller opgravning af planter.  

 Skydning, aflivning eller indsamling af fugle eller andre dyr, indsamling af  

 æg eller unger eller andre foranstaltninger, der kan forstyrre fuglene, er  

 ikke tilladt.
 Stk. 2.  Fredningsstyrelsen kan godkende, at der  

 foretages indgreb til bestandsregulering af planter eller dyr i  

 overensstemmelse med fredningens formål.
 Færdsel og ophold m. v.
 § 5.  På de fredede øer - med undtagelse af Deget og  

 den beboede Hirsholm - må færdsel og ophold ikke finde sted uden tilladelse  

 fra fredningsstyrelsen.
Stk. 2.  Til beskyttelse af naturen kan der af  

 fredningsstyrelsen udfærdiges et regulativ for offentlighedens færdsel og  

 ophold på øen Hirsholm.
Regulativet offentliggøres af fredningsstyrelsen i  

 Statstidende, i stedlige dag- og ugeblade samt ved skiltning på stedet.
Forurening § 6.  De til enhver tid nødvendige foranstaltninger  

 til bortskaffelse af fast affald, spildevand og løsning af sanitære problemer  

 aftales mellem Frederikshavn kommunalbestyrelse, forsvarsministeriet og  

 fredningsstyrelsen.
 Stk. 2.  De udyrkede områder må ikke uden  

 fredningsstyrelsens tilladelse gøres til genstand for behandling med kemiske  

 midler.
Særligt vedrørende søterritoriet § 7.  Inden for den del af søterritoriet, der jvf. §  

 1, stk. 2, omfattes af bekendtgørelsen, må der ikke optages sten, grus eller  

 sand og ikke foretages dumpning af fyld eller affald.
 Stk. 2.  Uanset bestemmelsen i stk. 1, kan der fortsat  

 finde klapning sted i forbindelse med uddybning af Frederikshavn havn og  

 indsejlingen til denne på det areal, der er angivet med særlig signatur på  

 kortbilag 1.
 Stk. 3.  Inden for de rette linjer mellem følgende  

 punkter:
Sømærket på Hirsholm NV-rev, sømærket på Holmehavn Rev, et punkt 100 m syd  

 for Kølpens sydspids, et punkt 100 m syd for sydspidsen af Stålhage på  

 Hirsholm, sømærket på Hirsholm NØ-rev, sømærket på Hirsholm NV-rev, er al  

 ombringning eller indsamling af fugle, det måtte være sig ved skydevåben, net  

 eller på anden måde, samt foranstaltninger der kan medføre forjagelse af  

 fugle, forbudt.
Arealet, som er omfattet af jagtforbundet, er vist på  

 kortbilag nr. 2a og 2b.
Administrative bestemmelser § 8.  Fredningsstyrelsen varetager tilsynet med det  

 fredede område og kan overdrage det daglige opsyn til en på stedet  

 fastboende.
 Stk. 2.  Fredningsstyrelsen kan tillade, at der  

 foretages videnskabelige undersøgelser på det fredede område med de  

 foranstaltninger, som er nødvendige for dette arbejde.
 Stk. 3.  Fredningsstyrelsen kan i øvrigt meddele  

 tilladelse til mindre betydende fravigelser fra bestemmelserne i §§ 2-7.
§ 9.  Overtrædelse af §§ 2, 3 stk. 1, 4, stk. 1, 5,  

 stk. 1, 6, stk. 2 og 7, stk. 1 og 3 straffes med bøde.
Det samme gælder  

 overtrædelse af bestemmelser fastsat i medfør af § 5, stk. 2.
 § 10.  Den del af søterritoriet, der er beliggende syd  

 for en linje Holmehavn-Kølpen, samt øen Deget udgår automatisk af  

 bekendtgørelsens gyldighedsområde, såfremt ministeriet for offentlige  

 arbejder meddeler tilladelse til anlæg af dybvandshavn, for eksempel til  

 central kuloplag, ud for Frederikshavn.
 § 11.  Bekendtgørelsen træder i kraft ved  

 offentliggørelsen i Lovtidende.
 § 12.  Ved bekendtgørelsens ikrafttræden ophæves  

 statsministeriets bekendtgørelse af 14. maj 1938 om oprettelse af et  

 videnskabeligt reservat på Hirsholmen og det omliggende farvand i henhold til  

 § 14 i lov nr. 94 af 7. april 1936. Ligeledes ophæves statsministeriets  

 bekendtgørelse af 19. juni 1948 om fredning af øgruppen Hirsholmene.
