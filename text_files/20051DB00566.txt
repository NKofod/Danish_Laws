Betænkning afgivet af Forsvarsudvalget den 24. maj 2006 Betænkning over Forslag til folketingsbeslutning om en  

 videreførelse af et dansk bidrag i Irak til den multinationale sikringsstyrke  

 m.v. og til, at danske militære styrker stilles til rådighed for FNs  

 bistandsmission til Irak (UNAMI) [af udenrigsministeren (Per Stig Møller)] 1. Udvalgsarbejdet Beslutningsforslaget blev fremsat den 11. maj 2006 og var til 1.  

 behandling den 18. maj 2006. Beslutningsforslaget blev efter 1. behandling  

 henvist til behandling i Forsvarsudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 40 spørgsmål til forsvarsministeren og  

 udenrigsministeren til skriftlig besvarelse, som disse har besvaret.
2. Indstillinger og politiske bemærkninger Et  

  

 flertal  

  

 i udvalget (V, DF og KF) indstiller beslutningsforslaget  

 til  

  

 vedtagelse uændret.
Dansk Folkeparti kan  

 støtte beslutningsforslaget.
Den samlede anbefaling skal ses i lyset af bl.a.  

 den  

 fremlagte Situations- og Trusselsvurdering af 10. maj 2006 fra Forsvarets  

 Efterretningstjeneste og regeringens Irak-analyse fremlagt i maj måned 2006.  

 DF  

 støtter ligeledes det ændrede personel- og materielbidrag, der samtidig  

 lægges  

 op til efter anmodning fra FN.
Ligeledes noterer Dansk Folkeparti sig, at der  

 i  

 bemærkningerne til beslutningsforslaget lægges op til, at irakiske styrker i  

 en  

 glidende overgang skal overtage den fulde myndighedsrolle begyndende i de  

 sydlige  

 provinser Al Muthanna og Maysan.
 Endelig ser Dansk  

 Folkeparti positivt på, at det danske bidrag løbende ændres og tilpasses i  

 takt  

 med, at overdragelserne til irakisk myndighedskontrol gennemføres og det  

 danske  

 bidrag i tilsvarende grad overgår til en koordinerende og uddannende  

 funktion.
 Et  

  

 mindretal  

  

 i udvalget (S, RV, SF og EL) indstiller  

 beslutningsforslaget til  

  

 forkastelse  

  

 ved 2. (sidste) behandling.
Socialdemokraterne og Det  

 Radikale Venstre stemte imod dansk deltagelse i det amerikansk ledede felttog  

 i  

 Irak i marts 2003, da der manglede FN-mandat og legitimitet.
Således ville  

 kun  

 fire af Sikkerhedsrådets 15 medlemmer bakke op om en krig.
Vi mente ligesom  

 FNs våbeninspektører, at påstanden om ulovlige masseødelæggelsesvåben  

 skulle  

 efterforskes færdig og ikke kortsluttes af en krig på daværende tidspunkt, og  

 vi var bekymrede over, at der ikke var nogen plan for at vinde freden under  

 fremmed militær besættelse.
Vi gjorde det også, fordi vi slet ikke så nogen  

 plan for at vinde freden, når man først havde slået det svage irakiske  

 forsvar  

 omkuld.
Situationen i Irak nu efter tre år viser desværre, at vi havde ret i  

 vore bekymringer.
I lyset af den danske  

 regerings medansvar for freden accepterede Socialdemokraterne, at Danmark  

 skulle bidrage til stabiliteten i Irak.
Således blev der i sommeren 2003  

 sendt  

 en bataljon på knap 500 danske soldater af sted som en del af den amerikansk  

 ledede koalition.
De danske soldater fik base i Basra-regionen i Sydirak  

 sammen  

 med en større britisk styrke.
I 2004, før valgene i Irak i 2005, accepterede  

 Det Radikale Venstre fortsat tilstedeværelse af danske soldater i Irak i  

 særdeleshed på grund af FNs resolution 1546, der opfordrer FNs  

 medlemslande  

 til at yde militære og civile bidrag til stabiliseringen  

 af Irak og fastslår, at der skal holdes valg senest den 31. januar 2005.  

 Valgene var afgørende for Iraks fremtid, og det var derfor radikal  

 opfattelse,  

 at det ikke ville være rigtigt at trække sig ud i en sådan situation, idet  

 det  

 kunne forværre sikkerhedssituationen.
Der skal ikke herske tvivl  

 om, at den danske styrke har gjort en fornem indsats for at løse en uhyre  

 besværlig opgave.
Men Socialdemokraterne og Det Radikale Venstre tror ikke,  

 at  

 fortsat tilstedeværelse for Den Danske Bataljon er den rigtige måde for  

 Danmark  

 at hjælpe på.
Den etniske og religiøse uro og truende borgerkrig kan kun  

 standses af irakerne selv  og kun hvis alle parter faktisk har viljen  

 til det.  

 Den stigende fjendtlighed mod koalitionen  og efter Muhammed-krisen  

 specielt  

 mod Danmark  betyder, at en uforholdsmæssig stor del af kræfterne skal  

 bruges  

 på selvbeskyttelse.
Socialdemokraterne og Det  

 Radikale Venstre har besluttet, at vi ikke stemmer for forlængelse af Den  

 Danske Bataljons tilstedeværelse i Irak efter 1. juli 2006. Koalitionen er  

 blevet stadig smallere, fordi en række lande, der hjalp i starten, har  

 trukket  

 styrkerne hjem.
Således vil bl.a.
Italien hjemsende sine 3.000 soldater i  

 løbet  

 af året, ligesom Storbritannien har beskåret sit bidrag med 800 soldater,  

 eller  

 halvanden gang den danske bataljon.
Vi vil gerne fortsat   

 også med danske soldater og sammen med andre NATO-lande  hjælpe den  

 irakiske  

 regering med at træne officerer og politifolk, så den hurtigt selv kan  

 overtage  

 ansvaret for landets sikkerhed og varetage den med større respekt for  

 grundlæggende menneskerettigheder.
Vi vil gerne hjælpe med til, at FN kan  

 være  

 til stede, og vi vil gerne støtte det plagede irakiske folk med nødhjælp og  

 civil genopbygning.
I stedet for at fortsætte  

 som en del af koalitionen efter 1. juli 2006, vil Socialdemokraterne og Det  

 Radikale Venstre derfor erstatte bevogtning med genopbygning.
Derfor har vi  

 fremlagt et Irakisk Initiativ, der konkret, konstruktivt og ambitiøst  

 beskriver  

 en anden vej for Danmarks bidrag til genopbygning af Irak.
Vi vil afsætte  

 yderligere 250 mio. kr. over en fireårig periode fra 2007 til 2010 til dette  

 Irakiske Initiativ.
Initiativet skal bygge på danske kompetencer og derfor  

 fokusere på at styrke Iraks demokrati, energiforsyning og miljø, landbrug,  

 retsvæsen og menneskerettighedsbeskyttelse.
Danmark skal fortsætte med at  

 træne  

 og uddanne Iraks sikkerhedsstyrker, under demokratisk kontrol.
Socialdemokraterne og Det  

 Radikale Venstre har siden november 2004 foreslået regeringen, at der blev  

 udarbejdet  

 en strategi for tilbagetrækning af den danske bataljon fra det sydlige Irak.  

 Vi  

 foreslog endda, at der blev sendt flere soldater til træning af irakiske  

 sikkerhedsstyrker.
Regeringen har desværre afvist ethvert forsøg på  

 nytænkning  

 og synes blot at køre videre med fortsatte forlængelser og uden at fastlægge  

 succeskriterier for indsatsen.
Socialdemokraterne og Det Radikale Venstre  

 frygter, at koalitionen og tilstedeværelsen af udenlandske soldater er en del  

 af problemet i Irak frem for en del af løsningen.
Danmark kan bidrage bedre  

 til  

 at genopbygge Irak.
Der er derfor behov for en  

 ny dansk Irak-politik.
Der er behov for genopbygning af Irak.
Derfor foreslår  

 Socialdemokraterne  

 og Det Radikale Venstre et ambitiøst dansk bidrag til genopbygning af Irak.  

 Danmark bidrager bedst ved at tilbyde hjælp og assistance til den langsigtede  

 genopbygning af Irak frem for patruljering i ørkensandet i det sydlige Irak.  

 Danmark skal hjælpe med til at opbygge Iraks demokrati, retssamfund og  

 sikkerhedsstyrker.
Demokrati indebærer  

 ansvar, og kun irakiske soldater og politi kan sikre den legitimitet, der er  

 forudsætningen for sikkerhed og langtidsholdbare løsninger.
Derfor kan danske  

 soldater måske holde uroen nede, hvor de er stationeret, men aldrig skabe  

 varig  

 fred.
Soldaterne har gjort en flot indsats under ekstremt vanskelige forhold.  

 Nu er det så på tide at overlade ansvaret til irakerne selv.
Et ansvar Iraks  

 første fuldt demokratisk valgte ministerpræsident nu ønsker at tage hurtigst  

 muligt.
Socialdemokraterne og Det  

 Radikale Venstre kan ikke medvirke til at meddele samtykke til en  

 videreførelse  

 af et dansk militært bidrag i Irak til den multinationale sikringsstyrke.  

 Socialdemokraterne og Det Radikale Venstre støtter FNs aktiviteter i  

 Irak,  

 herunder også at tilbyde FN landtransportstøtte i form af et C-130  

 transportfly  

 med jordpersonel.
Ligeledes støtter Socialdemokraterne og Det Radikale  

 Venstre  

 NATOs træningsmission i Irak.
Enhedslisten betragter koalitionsstyrkernes tilstedeværelse i  

 Irak som en besættelse.
Enhedslisten er grundlæggende modstander af dansk  

 deltagelse i besættelsen af Irak.
 Besættelsen er en politisk katastrofe for verdenssamfundet samt  

 for Irak som stat og en humanitær katastrofe for irakerne.
Det er en humanitær katastrofe, fordi mindst 38.000 er blevet  

 dræbt, ifølge Iraq Body Count, på baggrund af den militære invasion.
Alene i  

 april måned i år er over 1.000 irakere blevet dræbt.
Det svarer til over 30  

 om  

 dagen.
Det er en humanitær katastrofe, fordi mere end 100.000 irakere  

 har måttet flygte fra deres hjem de seneste par måneder.
Dette tal dækker kun  

 over registrerede interne flygtninge.
Tallet er formentlig meget højere.
 Det er en humanitær katastrofe, fordi antallet af underernærede  

 børn fortsat stiger og ikke kun er højere, men langt højere end i 2003. Af  

 svaret på spørgsmål 13 fremgår det, at ca. 33 pct. af børnene i de såkaldt  

 fødevareusikre husholdninger er kronisk fejlernærede.
 Det er en politisk, økonomisk og i sidste instans humanitær  

 katastrofe, fordi det har medført en udlicitering af irakiske værdier til  

 udenlandske virksomheder og dermed reelt gjort irakerne fattigere.
 Det er en politisk katastrofe, fordi besættelsen blev indledt på  

 et groft manipuleret og folkeretsstridigt grundlag.
 Det er en politisk katastrofe, fordi terrorangrebene bl.a. er et  

 resultat af Vestens militære tilstedeværelse i Irak.
 Det er en politisk katastrofe, fordi det har medført voldsomme  

 regionale, etniske og religiøse konflikter i Irak.
I dag er virkeligheden, at oprøret har bredt sig, og der er en  

 voksende modstand mod besættelsestroppernes tilstedeværelse.
Således viser en  

 meningsmåling foretaget af World Public Opinion i januar 2006, at 47 pct. af  

 befolkningen i større eller mindre grad bifalder angreb mod  

 koalitionsstyrkerne.  

 Og Forsvarets Efterretningstjeneste vurderer, at »udlændinge udgør under 1/20  

 af oprørerne i Irak«, jf. svar på spørgsmål 19.
Enhedslistens konklusion er derfor, at besættelsen af Irak har  

 ført til en humanitær og økonomisk katastrofe.
Den har ført til et land i  

 opløsning og truer med en borgerkrig.
Og den har ikke mindst ført til, at  

 fundamentalistiske religiøse kræfter står stærkere end længe også  

 internationalt.
Det er derfor, at kravet om tilbagetrækning af de danske  

 militære styrker fra Irak fortsat er så vigtigt og nødvendigt.
En  

 tilbagetrækning vil være til gavn for den irakiske befolkning, den vil være  

 til  

 gavn for danskerne.
Og den ville tillige være et vigtigt element i kampen mod  

 den internationale terrorisme.
 Enhedslisten kan og vil ikke støtte fortsættelsen af en grufuld  

 og ulovlig krig.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen Gitte Lillelund Bech (V)  

  

  nfmd.  

  

 Jens Hald Madsen (V)   

 Kristian Pihl Lorentzen (V)   

 Karsten Nonbo (V)   

 Marion Pedersen (V)   

 Hans Kristian Skibby (DF)   

 Peter Skaarup (DF)   

 Allan Niebuhr (KF)  

  

  fmd.  

  

 Tom Behnke (KF)   

 Per Kaalund (S)   

 Mette Gjerskov (S)   

 Jeppe Kofod (S)   

 Bjarne Laustsen (S)   

 Anne‑Marie Meldgaard (S)   

 Morten Helveg Petersen (RV)   

 Holger K.
Nielsen (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende B 139 Bilagsnr.
Titel 1 Udkast til tidsplan for udvalgets behandling af  

 beslutningsforslaget 2 Forsvarets Efterretningstjenestes situations- og  

 trusselsvurdering for Irak 3 Regeringens Irak-analyse, Danmarks engagement i Irak, maj  

 2006 4 Godkendt tidsplan for udvalgets behandling af  

 beslutningsforslaget 5 Forsvarsministeriets notat om sammensætningen af det  

 danske styrkebidrag og genopbygningsprojekter faciliteret af den danske  

 bataljon  

 i Irak 6 Forsvarsministeriets skrivelse af 11. maj 2006 - i  

 forlængelse af skrivelse af 26. april 2006 (Forsvarsministeriets notat om  

 sammensætning af det danske styrkebidrag og genopbygningsprojekter  

 faciliteret af den danske bataljon i Irak) 7 Artikel  

 fra The New York Times den 19. maj 2006 - As Death Stalks Iraq, Middle-class  

 Exodus Begins 8 1. udkast til betænkning Oversigt over spørgsmål og svar vedrørende B 139 Spm.nr.
