En speciallæge i børnesygdomme fandt ved den følgende  

 undersøgelse, at drengen havde en let forsinket gang, men i  

 øvrigt var upåfaldende.
Ved den afsluttende kontrol, da drengen  

 var 16 måneder gammel, havde han udviklet sig fint.
Da han var to et halvt år gammel, blev han undersøgt af en  

 afdelingslæge på børneafdelingen, fordi han ikke havde  

 udviklet sig svarende til sin alder.
Ved en klinisk undersøgelse og  

 observation i afdelingen fandt man, at han var mentalt retarderet.
En  

 almindelig kromosomundersøgelse viste dog normale forhold, og der var  

 ingen tegn på stofskiftesygdomme, ligesom en MR-scanning af hjernen var  

 upåfaldende.
En tandlæge fandt herefter, at drengens tænder var små,  

 at der var tegn på mineralisations-forstyrrelser inden fødslen,  

 og at kraniet var asymmetrisk.
Ved en efterfølgende særlig  

 kromosomundersøgelse blev det konstateret, at drengen havde Williams  

 syndrom.
Klage over sen diagnosticering af  

 medfødt sygdom Patientklagenævnet fandt ikke grundlag for at kritisere den  

 behandling, som drengen havde modtaget.
Patientklagenævnet lagde herved  

  vægt på, at en speciallæge ved den første  

 undersøgelse og en afdelingslæge ved en senere  

 undersøgelse ikke klinisk fandt indikation for, at der kunne  

 være tale om Williams syndrom.
Patientklagenævnet fandt ikke grundlag for at kritisere, at  

 afdelingslægen ikke informerede drengens forældre om sine  

 overvejelser vedrørende mulige årsager til de kliniske fund.  

 Nævnet  lagde vægt på, at der i tiden indtil en endelig  

 diagnose stilles, ofte er mange muligheder for en sådan, og at nogle af  

 dem er sygdomme, som kan have meget alvorlige prognoser.
Det må  

 således anses for uhensigtsmæssigt, hvis afdelingslægen  

 unødigt havde foruroliget forældrene ved at omtale forskellige  

 alvorlige diagnoser, som efterfølgende ved videre udredning kunne vise  

 sig at blive udelukket.
Patientklagenævnet lagde tillige vægt på, at en  

 afdelingslæge ved sin undersøgelse iværksatte en  

 række undersøgelser, bl.a.
MR-scanning, tandundersøgelse,  

 kromosomanalyser og diverse blodprøver med henblik på at finde  

 en forklaring på, at drengens udvikling nu tydeligt var forsinket.
 Patientklagenævnet lagde desuden vægt på, at en  

 tandlæge ved sin undersøgelse fandt en skævhed i kraniet,  

 små mælketænder og mineraliseringsforstyrrelser ved  

 skærekanten af de midterste fortænder i overkæben.  

 Nævnet fandt således, at disse kliniske fund dels hver for sig er  

 uspecifikke, dels at det forhold, at de optræder samtidigt, ikke peger  

 på nogen bestemt diagnose.
 Patientklagenævnet kunne oplyse, at små tænder  

 forekommer ved en række forskellige tilstande, men i de fleste  

 tilfælde blot er udtryk for en normal biologisk variation.
Patientklagenævnet kunne endvidere oplyse, at Williams syndrom er en  

 yderst sjælden og medfødt lidelse, som kun kan påvises ved  

 en særlig målrettet undersøgelsesteknik.
Lidelsen  

 medfører en hæmning af udviklingen, hvilket kan komme mere eller  

 mindre tydeligt til udtryk, dog således at de karakteristiske tegn  

 på lidelsen bliver mere udprægede med alderen.
