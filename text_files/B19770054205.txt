 I medfør af § 10B, § 8N, jfr. § 10D og § 10C i skattekontrolloven, jfr.  

 lovbekendtgørelse nr. 496 af 19. september 1975 som ændret ved lov nr. 24 af  

 21. januar 1976, lov nr. 283 af 8. juni 1977 og lov nr. 286 af 9. juni 1977  

 fastsættes:
 Værdipapirer, der er omfattet af  

 oplysningspligten.
 § 1.  Reglerne i skattekontrollovens § 10B om  

 overdragelse af obligationer og rentekuponer gælder for danske og udenlandske  

 obligationer ("massegældsbreve") med rentekuponer, samt for  

 særskilte overdragelser af rentekuponer vedrørende sådanne obligationer.
 Overdragelser hvor en registreret  

 oplysningspligtig medvirker.
 § 2.  Enhver, der overdrager obligationer eller  

 rentekuponer til en registreret oplysningspligtig, jfr. § 4 i ministeriet for  

 skatter og afgifters bekendtgørelse nr. 492 af 7. september 1977, skal  

 underrette den oplysningspligtige om obligationsejerens (kuponejerens) navn  

 og adresse samt personnummer (CPR-nr.) eller arbejdsgivernummer efter  

 kildeskatteordningen (CIR-nr.). Det samme gælder enhver, der erhverver  

 obligationer eller rentekuponer fra en registreret oplysningspligtig eller  

 lader denne formidle en erhvervelse af obligationer eller kuponer.
 Stk. 2.  For selskaber, foreninger, legater og andre  

 erhververe eller overdragere, der hverken har CPR-nr. eller CIR-nr. oplyses  

 CPR-nr. eller CIR-nr. for formanden eller en anden person, der er berettiget  

 til at handle på obligationsejerens vegne.
 Stk. 3.  Hvis en obligation overdrages eller erhverves  

 af flere, oplyses CPR-nr. eller CIR-nr. for en eller flere af overdragerne  

 respektive erhververne.
 Stk. 4.  Har overdrageren eller erhververen både CPR-nr.  

 og CIR-nr., oplyses det CPR-nr. eller CIR-nr., som i medfør af § 2 i  

 bekendtgørelse nr. 537 af 21. oktober 1977 (bekendtgørelse om skattemæssig  

 kontrol med obligationsrenter m.v.) benyttes i forbindelse med indløsningen  

 af rentekuponer.
 Stk. 5.  Ved afgivelse af oplysninger som nævnt i stk.  

 1-3 skal der i original eller fotokopi forevises identitetskort (ID-kort)  

 udstedt af en bank eller sparekasse eller personnummerbevis,  

 CIR-registreringsbevis eller anden fra en offentlig myndighed hidrørende  

 legitimation med fortrykt CPR-nr. eller CIR-nr. såsom skattekort,  

 skattebillet, førerbevis eller sygesikringsbevis.
Stk. 6.  Overdrages obligationerne til eller fra depot,  

 behøver depotejeren dog ikke at forevise legitimation, såfremt det CPR-nr.  

 eller CIR-nr., der skal oplyses ved overdragelsen, svarer til det nummer, der  

 er noteret på depotet.
Reglen i 1. pkt. finder tilsvarende anvendelse for  

 indehavere af indskrivningsbeviser vedrørende obligationer, der indskrives  

 hos obligationsudstederen.
Endvidere finder reglen anvendelse hvis  

 overdragelsen sker til debet eller kredit for en konto, hos den  

 oplysningspligtige.
 § 3.  Enhver, der er optaget i det i §§ 3 og 4 i  

 ministeriet for skatter og afgifters bekendtgørelse nr. 492 af 7. september  

 1977 omtalte register over oplysningspligtige, skal inden udløbet af en  

 frist, der fastsættes af statsskattedirektoratet, uden opfordring underrette  

 statsskattedirektoratet om stedfundne obligationsoverdragelser, herunder  

 overdragelser af rentekuponer.
 Stk. 2.  Indberetning efter stk. 1 skal omfatte alle af  

 den oplysningspligtige effektuerede overdragelser, uanset om der er tale om  

 formidling af en overdragelse eller om overdragelse til eller fra egen  

 beholdning, jfr. dog § 8.
 § 4.  Indberetning om overdragelse, som en  

 oplysningspligtig enten er part i eller formidler, skal foruden angivelse af  

 den oplysningspligtiges CIR-nr. eller registreringsnummer indeholde oplysning  

 om erhververs eller overdragers CPR-nr. eller CIR-nr.
Stk. 2.  Indberetningerne skal indeholde oplysning om,  

 hvorvidt overdragelsen er sket med eller uden den rentekupon, der vedrører  

 førstkommende termin efter overdragelsen, og om de rentebeløb, der er  

 afregnet med erhververen eller overdrageren i forbindelse med de af  

 indberetningen omfattede overdragelser.
Endvidere skal oplyses et nummer, der  

 henviser til et grundbilag eller depot hos den oplysningspligtige.
 Stk. 3.  Statsskattedirektoratet bemyndiges til at  

 fastsætte yderligere regler om indberetningernes indhold og form.
Overdragelser hvor der ikke medvirker en  

 registreret § 5.  Overdrages obligationer mellem parter, der ikke  

 er registrerede som oplysningspligtige, og formidles overdragelsen ikke af en  

 registreret oplysningspligtig, skal indberetning foretages af den part, der  

 beholder rentekuponen vedrørende den førstkommende termin, jfr. dog § 6.  

 Indberetningen foretages på særlige af statsskattedirektoratet udfærdigede  

 blanketter, der fra den 2. januar 1978 vil kunne rekvireres hos  

 statsskattedirektoratet, de lokale skattemyndigheder samt  

 amtsskatteinspektoraterne.
Stk. 2.  Indberetningen skal indeholde oplysning om  

 parternes navn og adresse, CPR-nr. eller CIR-nr. samt summen af de  

 rentebeløb, der afregnes mellem parterne i forbindelse med overdragelsen.
Den  

 part, der ikke beholder kuponen for førstkommende termin, skal underrette den  

 anden part om sit navn, adresse, CPR-nr. eller CIR-nr. og forevise  

 legitimation som nævnt i § 2, stk. 5.
 Stk. 3.  § 2, stk. 2, 3 og 4 finder tilsvarende  

 anvendelse.
 Stk. 4.  Indberetningerne bør indsendes til  

 statsskattedirektoratet hurtigst muligt og inden 15. januar i året efter  

 udløbet af det kalenderår, hvori overdragelsen er sket.
 Stk. 5.  Statsskattedirektoratet bemyndiges til at  

 fastsætte yderligere regler om indberetningernes indhold og form.
 § 6.  Ved overdragelse mellem en udlænding som nævnt i  

 § 9, jfr. § 11, og en indlænding, påhviler indberetningspligten indlændingen.  

 Udlændingen skal give indlændingen oplysning om sin identitet efter reglerne  

 i § 9.
 Udenlandske repræsentationer m.v.
 § 7.  Undtaget fra reglerne om indberetningspligt m.v.  

 i henhold til skattekontrollovens § 10B er overdragelser, hvor den ene part  

 er en registreret oplysningspligtig, og den anden part er:
 Stk. 2.  Reglerne i stk. 1, nr. 2 og 3, finder  

 tilsvarende anvendelse på det diplomatiske personales og det administrative  

 og tekniske personales familiemedlemmer, der hører til det nævnte personales  

 husstand og ikke er danske statsborgere.
 Tilfælde hvor indberetning kan undlades.
 § 8.  Indberetning kan undlades om følgende  

 overdragelser:
Legitimationskrav for obligationsejere og  

 -sælgere med bopæl eller § 9.  Hvis en person, der på overdragelsestidspunktet  

 hverken har bopæl her i landet eller har opholdt sig her i over 3 måneder,  

 overdrager obligationer eller rentekuponer til eller erhverver sådanne fra en  

 registreret oplysningspligtig, skal han oplyse sit CPR-nr. eller CIR-nr.,  

 såfremt der er tildelt ham sådant nummer.
Iøvrigt oplyses navn, adresse og  

 hjemland.
 Stk. 2.  Ophold eller bopæl i Grønland og på Færøerne  

 sidestilles med ophold eller bopæl i udlandet.
§ 10.  Henvender den i § 9, stk. 1, nævnte person sig  

 personligt hos den oplysningspligtige om overdragelsen, forevises pas eller  

 anden efter den oplysningspligtiges skøn betryggende legitimation.
Har  

 personen CPR-nr. eller CIR-nr. forevises bevisligheder som nævnt i § 2, stk.  

 5.
Stk. 2.  Sker overdragelsen efter skriftlig henvendelse  

 fra den i § 9, stk. 1, nævnte person, beror det på den oplysningspligtiges  

 skøn, i hvilken udstrækning der skal indsendes bevisligheder for de meddelte  

 oplysninger om personens identitet.
Er personens hjemland ikke oplyst, kan  

 den oplysningspligtige efter omstændighederne undlade at kræve oplysning  

 herom.
 § 11.  For selskaber og foreninger m.v. gælder §§ 9 og  

 10, når institutionen ikke har hjemsted her i landet. §§ 9 og 10 gælder  

 endvidere for dødsboer og konkursboer m.v., der ikke behandles her i landet.
 Forskellige bestemmelser om de  

 oplysningspligtiges indberetninger.
 § 12.  Ved indberetninger til skattemyndighederne  

 efter skattekontrollovens § 10B skal nedennævnte overdragelser markeres med  

 kodenumre således:
 Overdragelser til eller fra registrerede oplysningspligtige.
 Andre overdragelser.
 Sker overdragelsen mellem parter som nævnt under pkt. 3) og 4) anføres den  

 relevante kode for hver part for sig.
 § 13.  Bekendtgørelsen træder i kraft ved  

 offentliggørelsen i Lovtidende og finder anvendelse på  

 obligationsoverdragelser, der sker efter den 31. december 1977.
