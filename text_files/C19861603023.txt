 § 1.  Den regnskabsmæssige revision udføres af en  

 statsautoriseret revisor eller af en registreret revisor, af Kommunernes  

 Revisionsafdeling eller af andre offentlige revisionsorganer.
 § 2.  Revisionen foretages i overensstemmelse med god  

 offentlig revisionsskik, således som dette begreb er fastlagt i § 3 i lov om  

 revisionen af statens regnskaber m.m.
Ved revision efterprøves, om regnskabet er rigtigt, og om de  

 dispositioner, der er omfattet af regnskabsaflæggelsen, er i overensstemmelse  

 med det godkendte budget, love, vedtægter og andre forskrifter samt med  

 indgåede aftaler og sædvanlig praksis.
Der foretages endvidere en vurdering  

 af, hvorvidt der er taget skyldige økonomiske hensyn ved driften af museet,  

 ligesom det påses, om der foreligger fornødne registreringer af museets  

 samlinger.
 Den faglige revision af museets samlinger finder sted i samarbejde med den  

 af Statens Museumsnævn udpegede faglige revisor.
 § 3.  Revisionen, der kan udføres ved stikprøvevise  

 undersøgelser, tilrettelægges bl.a. efter de retningslinier, der er angivet i  

 bilaget.
 Revisionens omfang afhænger i øvrigt af det pågældende museums størrelse,  

 administrative struktur og forretningsgang.
 § 4.  Der foretages sædvanlivis revision i årets løb.  

 Revisor foretager mindst een gang årligt et uanmeldt kasse- og  

 beholdningseftersyn.
 Revisor skal have opmærksomheden henvendt på, om museets kasse- og  

 regnskabsvæsen er betryggende, herunder om der er tilstrækkelige  

 kontrolforanstaltninger til sikring af indtægter, aktiver og samlinger.
§ 5.  Museets ledelse skal give revisor adgang til at  

 foretage de undersøgelser m.v., som revisor finder nødvendige.
Revisor skal  

 endvidere have adgang til de oplysninger og det materiale, som efter hans  

 skøn er af betydning for udførelsen af hans hverv.
 § 6.  Bliver revisor opmærksom på lovovertrædelser  

 eller tilsidesættelse af forskrifter af væsentlig betydning i forbindelse med  

 midlernes forvaltning, påhviler det revisor straks at give museets bestyrelse  

 samt Statens Museumsnævn meddelelse herom.
§ 7.  Revisor fører en revisionsprotokol.
I  

 revisionsprotokollen indføres beretning om, hvilket revisionsarbejde der er  

 udført, samt alle væsentlige forhold, der har givet anledning til  

 bemærkninger.
Endvidere foretages notering om foretagne uanmeldte kasse- og  

 beholdningseftersyn.
 Ved revisionen af årsregnskabet indføres beretning om den udførte  

 revision, herunder om:
 1. Hvorvidt revisor opfylder de for revisorer gældende  

 habilitetsbetingelser.
 2. Hvorvidt revisor under sin revision har modtaget  

 alle begærede oplysninger til bekræftelse af regnskabets rigtighed.
 3. Hvorvidt revisor anser regnskabet for aflagt efter  

 lovgivningens og vedtægternes regnskabsbestemmelser.
 4. Hvorvidt støttemidlerne er anvendt i  

 overensstemmelse med de givne vilkår, og refusion er udregnet i  

 overensstemmelse med gældende regler.
 Stk. 2.  Et af bestyrelsen godkendt og underskrevet  

 regnskab, herunder tillige det af Statens Museumsnævn autoriserede  

 regnskabsskema med tilhørende bilag, forsynes med revisionspåtegning, hvoraf  

 skal fremgå, at regnskabet er revideret i overensstemmelse med reglerne i  

 denne istruks.
 Påtegningen skal indeholde en henvisning til det udarbejdede  

 revisionsprotokollat (revisionsberetning). Forbehold skal fremgå af  

 påtegningen.
Stk. 3.  Genpart af revisionsprotokollater afgivet i  

 årets løb (revisionsberetning/delberetninger) indsendes af museet til Statens  

 Museumsnævn sammen med det påtegnede regnskab.
Bestyrelsens, i forbindelse  

 hermed trufne afgørelse, indsendes tillige til Statens Museumsnævn.
 Det tilsvarende materiale fremsendes til andre støtteydere, såfremt der er  

 stillet krav herom.
 Ministeriet for kulturelle anliggender, september 1986.
Ole Wildt Pedersen fuldmægtig Bilag til den regnskabsmæssige instruks 1. Den regnskabsmæssige revision tilrettelægges under  

 hensyntagen til museets kasse- og regnskabsmæssige forretningsgange og  

 kontrolforanstaltninger, jvf. i øvrigt § 3 i instruksen.
 Som grundlag for revisionens gennemførelse udarbejdes en revisionsplan,  

 hvoraf revisionens indhold og omfang, såvel i årets løb som i forbindelse med  

 årsregnskabet, fremgår.
 2. Revisionen udføres i overensstemmelse med god  

 offentlig revisionsskik, jvf. § 2 i instruksen.
 Den regnskabsmæssige revisor kan herunder bl.a. efterprøve:
Om museets kasse- og regnskabsmæssige forretningsgange er betryggende,  

 herunder - om attestations-, anvisnings- og betalingsregler er blevet overholdt, - om gældende kompetenceregler er blevet fulgt, - om der er etableret betryggende kontrolforanstaltninger til sikring af  

 indtægter, aktiver og samlinger, herunder adskillelse af kasse og bogholderi, - om der er etableret tilstrækkelige kontrolforanstaltninger omkring  

 anvendelsen af edb-systemer i det omfang sådanne anvendes.
 Om museets dispositioner er i overensstemmelse såvel med  

 bevillingsforudsætninger og gældende bestemmelser fastsat i lov,  

 administrative forskrifter, vedtægter m.v. som med almindelig fulgt praksis.
 Om udgifterne er behørigt dokumenterede ved bilag, kontrakter m.v. og  

 posteret på de rigtige konti.
 Om der er foretaget nødvendige registreringer af museets indtægter, og om  

 disse registreringer rigtigt fremgår af bogføringen.
 Om indtægter og udgifter er henført til rette regnskabsår efter gældende  

 regler.
 Om udgifterne til personale er i overensstemmelse med gældende  

 overenskomster, aftaler m.v.
 Om tilbageholdte løndele (pensionsbidrag, ATP-bidrag, skattebidrag m.v.)  

 og moms afregnes over for rette myndighed og til rette tid.
 Om der foreligger redegørelse for væsentlige afvigelser mellem bevillinger  

 (budget) og regnskab.
 3. Ved bedømmelse af, om der ved midlernes forvaltning  

 er taget skyldige økonomiske hensyn, må revisor efterprøve, om museets  

 dispositioner er i overensstemmelse med de almindelige normer for, hvad der  

 under hensyntagen til museets art og størrelse kræves af en hensigtsmæsig og  

 sparsommelig administration ved brug af offentlige midler.
 Revisor kan herved bl.a. undersøge:
 Om varer og tjenesteydelser er erhvervet på en økonomisk forsvarlig måde  

 under hensyn til kvalitet og kvantitet.
 Om likvide midler er anbragt fordelagtigt.
 Om museets personale, materiel m.v. er i overensstemmelse med museets  

 behov og i øvrigt udnyttes på en hensigtsmæssig måde.
 Om der utilsigtet sker en opsamling af midler i institutionen som følge af  

 offentlig støtte.
 Om repræsentationsudgifterne holdes på et rimeligt niveau.
 Om ydelser, eksempelvis ved kiosk- og cafeteriasalg, samt indtægter for  

 tjenestelignende ydelser er beregnet på et fyldestgørende og tilstrækkeligt  

 ajourført grundlag.
 4. Af den regnskabsmæssige revisors påtegning skal det  

 fremgå, at revisionen er foretaget i overensstemmelse med nærværende instruks  

 ligesom der skal henvises til det udarbejdede revisionsprotokollat.
 I det omfang der ikke tages forbehold i påtegningen foreslås anvendt  

 følgende revisionspåtegning:
 »Vi (jeg) har revideret regnskabet for .... (museets navn) .... for  

 året .... .
 Revisionen er udført i overensstemmelse med Instruks for regnskabsmæssig  

 revision for museer, der modtager statstilskud i henhold til »Lov om  

 museer m.v.«.
 Det er ved revisionen påset, at museumslovens krav og bestemmelser er  

 overholdt.
I øvrigt henvises til revisionsprotokollat af .... .' I det omfang revisor finder anledning til at tage forbehold, skal et  

 sådant fremgå af påtegningen jvf. revisionsinstruksens § 7, stk. 2.
