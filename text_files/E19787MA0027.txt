 Ejendomsmægleres tegning af forsikringer i forbindelse med ejendomshandler  

 er undtaget fra afgiftspligten, og ejendomsmægleres medvirken i lånesager  

 (finansieringsvirksomhed, herunder udstedelse af pantebreve), er ligeledes  

 undtaget fra afgiftspligten.
 Der skal ikke svares afgift af vurderinger i forbindelse med forsikrings-  

 og finansieringsvirksomhed, f.eks. for realkreditinstitutioner.
Om tidspunktet for beskatning af ejendomsmæglersalæret kan oplyses, at  

 ydelsen principielt anses for leveret (salæret tjent) når der fra såvel  

 sælgers som købers side er underskrevet en ubetinget slutseddel.
Det er  

 således datoen for slutsedlens underskrivelse, der er afgørende for, i  

 hvilken periode salæret skal medregnes til den afgiftspligtige omsætning.  

 Ejendomsmæglere, som udsteder faktura, kan anse faktureringstidspunktet som  

 leveringstidspunkt, såfremt faktureringen sker inden eller snarest efter  

 leverancens afslutning (slutsedlens underskrivelse). Der skal udstedes  

 faktura, såfremt en registreret virksomhed anmoder herom, jf. lovens § 17,  

 stk. 1 og 8.
 Andet afsnit af afgørelsen er bortfaldet som følge af den ændring der  

 skete af momsloven 1. januar 1993 (lov nr. 1033 af 19. december 1992).  

 Afgørelsen er suppleret ved Mn.719.
