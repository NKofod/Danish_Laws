Klage over, at en patient ikke fik yderligere betænkningstid Sundhedsvæsenets Patientklagenævn fandt, at patienten var sindssyg, og at det ville være uforsvarligt ikke at tvangsbehandle hende.
Nævnet fandt imidlertid ikke, at tvangsbehandlingen opfyldte kravet om mindst indgribende foranstaltning.
Ved afgørelsen lagde nævnet vægt på, at patienten igennem ca. 13 dage havde indtaget den ordinerede behandling frivilligt, om end der var dage, hvor hun ikke indtog medicinen eller spyttede den ud igen, og at der ikke i sagen var oplysninger om, at patienten i den pågældende periode var blevet søgt motiveret for behandling med Seroquel, herunder i større doser.
 På denne baggrund ændrede Sundhedsvæsenets Patientklagenævn afgørelsen fra det lokale nævn.
