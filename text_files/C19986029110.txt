Cirkulæreskrivelse om meddelelse om  

 afslag på tilbud, når medlemmet er i aktivperioden eller omfattet  

 af den særlige ungdomsindsats Kommentar m.v.:
Hvis der ikke er givet skriftlig klagevejledning i forbindelse med  

 afgivelse af et tilbud efter en individuel uddannelses- eller handlingsplan  

 til et medlem, som er i aktivperioden, jf. § 55, stk. 2, i  

 arbejdsløshedsforsikringsloven, eller til et medlem, som er omfattet  

 af den særlige ungdomsindsats, jf. § 52 b i  

 arbejdsløshedsforsikringsloven, må det afgøres ud fra en  

 konkret vurdering, om den manglende klagevejledning skal tillægges  

 betydning, hvis medlemmet afslår eller må anses for at have  

 afslået tilbudet Denne meddelelse erstatter DfA-meddelelse nr. 13/98.
 Meddelelse om afgørelsen:
 Arbejdsmarkedets Ankenævn har i en afgørelse anført,  

 at manglende klagevejledning efter almindelige forvaltningsretlige principper  

 ikke i sig selv medfører, at et fremsat tilbud er ugyldigt.
Ankenævnet har desuden i en anden sag, hvor medlemmet ikke modtog  

 klagevejledning fra Arbejdsformidlingen i forbindelse med afgivelse af et  

 konkret tilbud, udtalt, at det udelukkende var personlige forhold, der  

 var årsag til, at medlemmet ikke ønskede tilbudet, og at  

 medlemmet ikke klagede over rimeligheden af tilbudet med hensyn til dets  

 indhold og karakter.
Ankenævnet tiltrådte derfor, at medlemmet  

 havde mistet retten til dagpenge som følge af, at medlemmet i  

 aktivperioden havde afslået et tilbud efter § 33 i lov om en aktiv  

 arbejdsmarkedspolitik.
 Hvorvidt et medlem, som er i aktivperioden, eller som er omfattet af  

 "ungeindsatsen", skal anses for at have afslået et tilbud, må  

 afgøres ud fra en konkret vurdering i hver enkel sag.
 I den konkrete vurdering skal det indgå, om der er givet skriftlig  

 klage-vejledning til medlemmet i forbindelse med tilbudets afgivelse.
 Hvis der ikke er givet en sådan klagevejledning, må det  

 konkret vurderes, om det skal tillægges særlig betydning ved  

 vurderingen af, om medlemmet må anses for at have afslået  

 tilbudet.
 Hvis medlemmets forklaring/begrundelse for ikke at begynde et tilbud har  

 direkte med tilbudet at gøre, må der træffes  

 afgørelse om, at medlemmet efter omstændighederne ikke har  

 afslået tilbudet, idet klagen da anses som en klage over rimeligheden  

 af tilbudet.
 Dette vil fx være tilfældet, hvis medlemmet anfører, at  

 den tilbudte jobtræning har et helt andet indhold end forudsat ved  

 indgåelse af aftalen om handlingsplanen, eller at et konkret  

 uddannelsestilbud er af en art, som medlemmet ikke har forudsætninger  

 og evner for at klare.
 Hvis medlemmets forklaring/begrundelse for ikke at begynde et tilbud ikke  

 har relation til det konkrete tilbud, skal den manglende klagevejledning som  

 udgangspunkt ikke tillægges betydning ved sagens afgørelse.
 Dette vil fx være tilfældet, hvis medlemmet selv har  

 ønsket det pågældende tilbud, men af en eller anden grund  

 ikke begynder tilbudet (fx fordi medlemmet ikke har gjort sig bekendt med  

 posten med den konkrete mødedato), eller hvis medlemmets  

 forklaring/begrundelse for ikke at påbegynde tilbudet er personlige  

 forhold eller må anses for at ville gælde for ethvert tilbud (fx  

 at medlemmet ikke ønsker at forlade sin syge hund).
