Nr BTL 340 Betænkning over Forslag til lov om ændring af lov om statens  

 uddannelsesstøtte (Enkelte justeringer i klippekortbestemmelserne m.v.)   

 Nr L 340 1992-93, 1. samling Afgivet af Uddannelsesudvalget Afgivet: 19930617 Udvalget har behandlet lovforslaget i nogle møder og har herunder stillet et spørgsmål til undervisningsministeren, som denne har besvaret skriftligt.
 Der er af undervisningsministeren stillet ændringsforslag, hvorom henvises  

 til de ledsagende bemærkninger.
 Herefter indstiller udvalget lovforslaget til vedtagelse med  

 de stillede ændringsforslag.
 ÆndringsforslagAf undervisningsministeren , tiltrådt af  

udvalget :
 Til § 1 1) Efter nr. 4 indsættes som nyt nummer:
 »01. § 7, stk. 3, 2. pkt. , affattes således:
»Undervisningsministeren kan fastsætte særlige regler om  

 uddannelsesstøtte, herunder om udbetaling af støtte med dobbelt sats, til  

 godkendte uddannelser, der omfatter lønnet praktik.«» Til § 2 2) I stk. 3 indsættes efter »stk. 9,»:  

 » og det ved § 1, nr. 01, affattede § 7, stk. 3, 2. pkt.,».
Bemærkninger Til nr. 1 Den foreslåede ændring skal give mulighed for at løse det  

 likviditetsproblem, der kan opstå for pædagogstuderende og andre  

 uddannelsessøgende, der som et led i deres uddannelse er i lønnet praktik.
 SU udbetales forud, og problemet opstår, når lønnen i måneder med praktik  

 udbetales bagud.
Med den foreslåede regel vil det kunne bestemmes, at uddannelsessøgende i  

 en uddannelse med lønnet praktik, hvor lønnen udbetales sidst i måneden,  

 efter ansøgning kan få uddannelsesstøtte udbetalt med dobbelt sats for  

 måneden før første praktikperiode, selv om lovens betingelser herfor ikke er  

 opfyldt.
Den studerende vil så mangle et klip sidst i uddannelsen, men vil  

 selv kunne vælge, i hvilken måned der ikke skal udbetales støtte.
 Udbetalingen af uddannelsesstøtte med dobbelt sats tænkes i øvrigt at  

 skulle følge reglerne herom i loven og bekendtgørelsen.
 Til nr. 2 Det foreslås, at bestemmelsen om forskudsudbetaling af et klip  

 til uddannelsessøgende i praktik, hvor lønnen udbetales ved månedens  

 slutning, træder i kraft dagen efter bekendtgørelsen i Lovtidende.
