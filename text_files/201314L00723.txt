Betænkning afgivet af Socialudvalget den 29. april 2014 Betænkning over Forslag til lov om ændring af lov om ægteskabs indgåelse og opløsning og børneloven (Simpel vold og seksuelle overgreb som skilsmissegrund m.v.) [af ministeren for børn, ligestilling, integration og sociale forhold (Manu Sareen)]:
1. Udvalgsarbejdet Lovforslaget blev fremsat den 26. februar 2014 og var til 1. behandling den 18. marts 2014. Lovforslaget blev efter 1. behandling henvist til behandling i Socialudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og social-, børne- og integrationsministeren sendte den 20. december 2013 dette udkast til udvalget, jf.
SOU alm. del  bilag 85. Den 26. februar 2014 sendte ministeren for børn, ligestilling, integration og sociale forhold de indkomne høringssvar og et notat herom til udvalget.
Spørgsmål Udvalget har stillet 2 spørgsmål til ministeren for børn, ligestilling, integration og sociale forhold til skriftlig besvarelse, som denne har besvaret.
2. Indstilling og politiske bemærkninger Udvalget indstiller lovforslaget til vedtagelse uændret.
Dansk Folkepartis og Det Konservative Folkepartis medlemmer af udvalget mener, at ægteskabet er noget ganske særligt.
Det er noget, der skal værnes om.
Et ægteskab, hvor kærligheden mellem to mennesker bekræftes, og hvor man tager en beslutning om at leve livet sammen i medgang og modgang, er livsbekræftende.
I de mørke og svære stunder der kan opstå i et ægteskab, skal der arbejdes for at bevare det, der trods modstand binder to mennesker sammen.
Dansk Folkeparti og Det Konservative Folkeparti anerkender, at det kan ske, at den gensidige kærlighed en dag visner og dør.
Det er trist, især hvis der er børn i ægteskabet, da det er uundgåeligt, at også børnene i forbindelse med en skilsmisse påvirkes af, at familien splittes op.
Når omstændighederne vedrørende et brud skyldes vold eller seksuelle overgreb, er det vigtigt, at der er den fornødne lovgivning, som muliggør, at et ægteskab kan opløses på kort tid, såfremt kun den ene part ønsker det, og som følge af begrundelser, der beviser, at der i ægteskabet fra den ene parts side har været en mangel på respekt for og kærlighed til den anden, som har medført stor smerte på ægtefællen eller en af dennes nære pårørende.
For Dansk Folkeparti og Det Konservative Folkeparti er det dog meget vigtigt at understrege, at der skal være helt klare regler for og definitioner af, hvornår denne lov kan anvendes.
Det må ikke blive sådan, at der med vedtagelsen af denne lov bliver en hurtig vej til at bryde et ægteskab. Ægteskabet skal kun kunne brydes med en lynskilsmisse, såfremt der er forhold, som udspringer af enten vold eller seksuelle krænkelser.
Det er vigtigt, at myndighederne, herunder domstolene, er bevidste om dette.
 Inuit Ataqatigiit, Siumut, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Orla Hav (S) Pernille Rosenkrantz-Theil (S) Mette Reissmann (S) Jens Joel (S) Karen J.
Klint (S) Astrid Krag (S) Julie Skovsby (S) Marlene Borst Hansen (RV) Liv Holm Andersen (RV) Zenia Stampe (RV) Pernille Vigsø Bagge (SF) fmd. Özlem Sara Cekic (SF) Karina Lorentzen Dehnhardt (SF) Finn Sørensen (EL) Pernille Skipper (EL) Kim Andersen (V) Anne-Mette Winther Christiansen (V) nfmd.
Louise Schack Elholm (V) Finn Thranum (V) Troels Lund Poulsen (V) Eyvind Vesselbo (V) Karen Ellemann (V) Karin Nødgaard (DF) René Christensen (DF) Karina Adsbøl (DF) Jens Henrik Thulesen Dahl (DF) Merete Riisager (LA) Thyra Frank (LA) Mai Mercado (KF) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 146 Bilagsnr.
