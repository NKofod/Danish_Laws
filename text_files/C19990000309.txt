Cirkulære om boligbidrag for tjeneste-  

 og lejeboliger (Til samtlige ministerier mv.) 1. Finansministeriet har fra Danmarks Statistik  

 fået oplysning om, at der i perioden fra oktober 1997 til oktober 1998  

 i forbindelse med boligpostens indregning i nettoprisindekset er konstateret  

 en stigning i boliglejen på 2,1 pct.
Med henvisning hertil skal man meddele, at boligbidrag for  

 statens tjeneste- og lejeboliger med virkning fra 1. juni 1999  

 forhøjes med 2,1 pct. jf.
Finansministeriets cirkulære nr. 32 af  

 16. marts 1989, § 32, stk. 1, og § 38, stk. 2, ( LP.nr.  

 30/89).
 Såvel for tjeneste- og lejeboliger, hvor  

 boligbidraget er fastsat ved vurdering, som for tilsvarende boliger, hvor  

 boligbidraget fortsat er fastsat på grundlag af skemalejesystemet,  

 forhøjes således det enkelte boligbidrag med 2,1 pct. i forhold  

 til det hidtil gældende bidrag incl. tidligere reguleringer, herved dog  

 bortset fra boligbidrag som nævnt i cirkulærets § 32,  

 stk. 2.
 2. Der anmodes om, at der snarest og senest inden  

 1. marts 1999 gives de enkelte boligindehavere meddelelse om  

 boligbidragsforhøjelsen således, at ændrede boligbidrag  

 kan få virkning fra 1. juni 1999, jf. cirkulærets § 32,  

 stk. 4.
 3. Det forudsættes, at der gennemføres  

 tilsvarende regulering af boligbidrag for statsunderstøttede  

 institutioners tjeneste- og lejeboliger.
4. I nogle tilfælde er der i henhold til  

 § 37, stk. 2, i ovennævnte cirkulære tillagt  

 tjenestemænd midlertidige personlige, ikke-pensionsgivende tillæg  

 til hel eller delvis dækning af forøgede boligudgifter som  

 følge af nedlæggelse af de pågældendes tidligere  

 tjenesteboliger.
Sådanne tillæg skal nedsættes med den  

 procent, som boligbidragene for disse tjenesteboliger ifølge dette  

 cirkulære ville være blevet forhøjet med.
Denne  

 nedsættelse gælder også fra 1. juni 1999 og skal ske for  

 alle de personlige tillæg, for hvilke der i forbindelse med tildelingen  

 er taget forbehold om revision ved almindelige reguleringer af  

 tjenesteboligbidragene.
 5. Cirkulæret træder i kraft 1. juni  

 1999. Samtidig ophæves Finansministeriets cirkulære nr. 12 af 16.  

 januar 1998 om boligbidrag for tjeneste- og lejeboliger (Fmst.nr.  

 001-98).
