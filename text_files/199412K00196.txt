Nr LSF 196 Forslag til Lov om ændring af lov om Garantifonden for Skibsbygning m.v.  

 (skibsværftsaftalen) Fremsat af erhvervsministeren (Mimi Jakobsen) den 4. april 1995 Vedtaget ved tredjebehandling den 6. april 1995 Lov nr. 254 af 19/04/1995 § 1 I lov nr. 209 af 28. april 1993 om Garantifonden for Skibsbygning m.v.  

 (skibsværftsaftalen) foretages følgende ændringer:
 1. § 4, stk. 1, affattes således:
»Der kan stilles garanti for lån, der optages i Danmarks  

 Skibskreditfond samt i pengeinstitutter eller forsikringsselskaber, eller  

 regaranti over for pengeinstitutter eller forsikringsselskaber, som har  

 stillet garanti over for lån optaget i Danmarks Skibskreditfond, til ny-  

 eller ombygning af skibe ved danske værfter.
Garantien eller regarantien  

 dækker 80 pct. af den del af lånet, der overstiger det lånebeløb, der er ydet  

 på grundlag af førsteprioritets panteret i skibet uden supplerende sikkerhed  

 (den garanterede del af lånet). Garantien indbefatter renter m.v. af  

 lånebeløbet.
Nedbringelse af lånebeløbet fordeles forholdsmæssigt mellem  

 garanteret og ugaranteret del af det oprindelige lånebeløb.« 2. § 4, stk. 2, 4. pkt., ophæves.
 3. § 4, stk. 3, affattes således:
»Stk. 3. Garantiansøger skal foretage en kreditvurdering af  

 projektet.
Det skal ved kreditvurderingen lægges til grund, at en  

 risikopræmie på 2 pct. om året efter en kommerciel betragtning kan anses for  

 tilstrækkelig til at dække den individuelle kreditrisiko.
Såfremt  

 garantiansøger finder, at dette er tilfældet, og påtager sig at yde lån eller  

 stille garanti på de nævnte vilkår, herunder en risikopræmie på 2 pct. for  

 egen risikoandel, kan der efter anmodning stilles statslig garanti eller  

 regaranti for 80 pct. af den garanterede del af lånet eller garantien.  

 Anmodning herom fremsendes til Sekretariatet for Skibsgarantiudvalget.  

 Garantiansøger skal samtidig stille sin kreditvurdering til rådighed for  

 Sekretariatet.
Skibsgarantiudvalget træffer den endelige afgørelse om  

 statslig garantistillelse.« 4. § 4, stk. 4, affattes således:
»Stk. 4. Såfremt låntager misligholder lånet, eller såfremt  

 pengeinstituttet eller forsikringsselskabet må indfri en garanti over for  

 Danmarks Skibskreditfond, kan den statslige garanti gøres gældende for 80  

 pct. af den garanterede del af lånets restgæld, som ikke er dækket af  

 førsteprioritetspantet, henholdsvis af det til enhver tid værende samlede  

 garantiansvar.« 5. I § 4, stk. 5, indsættes efter »rammeaftale  

 med«: »Danmarks Skibskreditfond,».
§ 2 Tidspunktet for lovens ikrafttræden fastsættes af erhvervsministeren.
Oprindeligt fremsat forslag § 1 I lov om Garantifonden for Skibsbygning m.v. (Skibsværftsaftalen), lov nr.  

 209 af 28. april 1993, foretages følgende ændringer:
 1. § 4, stk. 1, affattes således:
»Der kan stilles garanti for lån, der optages i Danmarks  

 Skibskreditfond samt i pengeinstitutter eller forsikringsselskaber, eller  

 regaranti over for pengeinstitutter eller forsikringsselskaber, som har  

 stillet garanti over for lån optaget i Danmarks Skibskreditfond, til ny-  

 eller ombygning af skibe ved danske værfter.
Garantien eller regarantien  

 dækker 80 pct. af den del af lånet, der overstiger det lånebeløb, der er ydet  

 på grundlag af 1. prioritets panteret i skibet uden supplerende sikkerhed  

 (den garanterede del af lånet). Garantien indbefatter renter m.v. af  

 lånebeløbet.
Nedbringelse af lånebeløbet fordeles forholdsmæssigt mellem  

 garanteret og ugaranteret del af det oprindelige lånebeløb.«.
 2. I § 4, stk. 2, 4. punktum, ophæves.
 3. § 4, stk. 3, affattes således:
»Garantiansøger skal foretage en kreditvurdering af projektet.
Det  

 skal ved kreditvurderingen lægges til grund, at en risikopræmie på 2 pct. om  

 året efter en kommerciel betragtning kan anses tilstrækkelig til at dække den  

 individuelle kreditrisiko.
Såfremt garantiansøger finder, at dette er  

 tilfældet og påtager sig at yde lån eller stille garanti på de nævnte vilkår,  

 herunder en risikopræmie på 2 pct. for egen risikoandel, kan der efter  

 anmodning stilles statslig garanti eller regaranti for 80 pct. af den  

 garanterede del af lånet eller garantien.
Anmodning herom fremsendes til  

 Sekretariatet for Skibsgarantiudvalget.
Garantiansøger skal samtidig stille  

 sin kreditvurdering til rådighed for Sekretariatet.
Skibsgarantiudvalget  

 træffer den endelige afgørelse om statslig garantistillelse.«.
 4. § 4, stk. 4, affattes således:
 »Såfremt låntager misligholder lånet, eller såfremt pengeinstituttet  

 eller forsikringsselskabet må indfri en garanti over for Danmarks  

 Skibskreditfond, kan den statslige garanti gøres gældende for 80 pct. af den  

 garanterede del af lånets restgæld, som ikke er dækket af 1. prioritets  

 pantet, henholdsvis af det til enhver tid værende samlede  

 garantiansvar.«.
 5. I § 4, stk. 5, indsættes efter »rammeaftale  

 med«: »Danmarks Skibskreditfond,».
§ 2 Tidspunktet for lovens ikrafttræden fastsættes af erhvervsministeren.
Bemærkninger til lovforslaget Almindelige bemærkninger 1. Den gældende lov Skibskreditfonden blev oprettet ved lov nr. 143 af 17. maj 1961.
 Da Lov om Garantifonden for Skibsbygning m.v. blev vedtaget i 1993, blev  

 lån til ny- og ombygning af skibe i praksis alene ydet af Danmarks  

 Skibskreditfond, idet statsstøtten til skibsbygning blev givet som  

 rentetilskud til Skibskreditfondens indeksobligationer.
I henhold til vedtægterne for Danmarks Skibskreditfond stilles krav om  

 sikkerhed for lån til skibsbygning.
Denne sikkerhed stilles dels som 1.  

 prioritets pant i skibet, dels som supplerende sikkerhed, som i overvejende  

 grad er garantier stillet af et pengeinstitut eller et forsikringsselskab.
 Baggrunden for den gældende lov var, at rederne havde fået stigende  

 vanskeligheder med at stille de supplerende garantier for Skibskreditfondens  

 lån, idet pengeinstitutter og forsikringsselskaber var tilbageholdende med at  

 påtage sig yderligere engagementer i shipping-sektoren.
 Garantiordningen falder ind under Rådets direktiv om støtte til  

 skibsbygningsindustrien af 21. december 1990 (90/684/EØF), senest ændret ved  

 Rådets direktiv af 19. december 1994 (94/73/EF). Ordningen er godkendt af  

 EU-Kommissionen og tillagt en statsstøtteværdi på 1 pct. af skibets  

 kontraktværdi.
Der er under garantiordningen pr. 22. marts 1995 afgivet garantier og  

 tilsagn for ca. 1,3 mia. kr.
Der har endnu ikke været tab under ordningen.
2. Baggrunden for ændringsforslaget Indeksfinansieringsordningen blev i oktober 1993 afløst af den nuværende  

 rentestøtteordning, hvilket blandt andet medførte, at statsstøtten ikke mere  

 er knyttet til finansiering i Danmarks Skibskreditfond.
Situationen har  

 udviklet sig således, at den finansielle sektor nu viser interesse for selv  

 at finansiere ny- og ombygning af skibe under forudsætning af, at der kan  

 opnås garantier under Garantifonden for Skibsbygning.
 Loven giver imidlertid kun hjemmel til at stille garantier for lån, der  

 optages i Danmarks Skibskreditfond.
Den i OECD indgåede aftale om afskaffelse af støtte til  

 skibsbygningsindustrien, som forventes at træde i kraft den 1. januar 1996,  

 forudsat at den bliver ratificeret af aftaleparterne, vil medføre, at  

 finansiering af skibe i princippet skal ske på markedsvilkår.
Det vil derfor  

 være hensigtsmæssigt at reagere på den begyndende interesse fra den  

 finansielle sektor ved allerede nu at åbne mulighed for, at også banker og  

 forsikringsselskaber kan engagere sig i skibsfinansiering på samme vilkår,  

 som gælder for Skibskreditfonden, selv om loven udløber den 31. december  

 1995.
3. Lovforslagets indhold Lovforslaget medfører, at den monopolstilling, som Danmarks  

 Skibskreditfond har i henhold til den gældende lov, bliver ophævet.
Forslaget indebærer, at der kan stilles direkte garantier såvel over for  

 pengeinstitutter og forsikringsselskaber som over for Danmarks  

 Skibskreditfond.
I henhold til den gældende lov stiller Garantifonden kun  

 regarantier for de garantier, som pengeinstitutter og forsikringsselskaber  

 stiller over for Danmarks Skibskreditfond.
Adgangen til at stille disse  

 regarantier bliver dog opretholdt.
Den foreslåede ændring medfører, at kreditvurderingen kun vil blive  

 foretaget af garantiansøger, medens der under den nugældende lov foretages  

 kreditvurdering såvel af Danmarks Skibskreditfond som af det garantiansøgende  

 pengeinstitut eller forsikringsselskab.
Herudover vil der som hidtil blive  

 foretaget kreditvurdering af Sekretariatet for Skibsgarantiudvalget.
I  

 forbindelse med regarantier vil der fortsat blive foretaget kreditvurdering  

 af såvel Danmarks Skibskreditfond som af garantiansøger.
4. Administrative og statsfinansielle konsekvenser Lovforslaget forventes at ville forøge sagsbehandlingen i Sekretariatet  

 for Skibsgarantiudvalget, idet en del af de enkelte ansøgninger kun vil være  

 kreditvurderet af ansøgeren og ikke som hidtil såvel af Danmarks  

 Skibskreditfond som af et pengeinstitut eller forsikringsselskab, hvilket vil  

 forudsætte en grundigere behandling i Sekretariatet for Skibsgarantiudvalget.  

 Den forøgede sagsbehandling vil blive holdt inden for de eksisterende rammer.
 Forslaget forventes ikke direkte at få statsfinansielle konsekvenser.
5. Forholdet til EU-retten Garantiordningen falder ind under Rådets direktiv om støtte til  

 skibsbygningsindustrien af 21. december 1990 (90/684/EØF), senest ændret ved  

 Rådets direktiv af 19. december 1994 (94/73/EF). Ordningen er godkendt af  

 EU-Kommissionen og tillagt en statsstøtteværdi på 1 pct. af skibets  

 kontraktværdi.
 Lovforslaget vil derfor blive sendt til EU-Kommissionen til orientering.
6. Erhvervsøkonomiske konsekvenser En udvidet adgang til at stille garantier vil give værfter og redere  

 alternative finansieringsmuligheder og dermed skabe konkurrence på  

 finansieringen.
 Den øgede konkurrence åbner mulighed for, at rederne kan reducere  

 omkostninger til finansiering.
7. Høringer Lovforslaget har været til høring hos Finansrådet, Assurandør-Societetet,  

 Danmarks Skibskreditfond, Skibsværftsforeningen, Danmarks Rederiforening,  

 CO-Industri, Danmarks Nationalbank, Finansministeriet, Justitsministeriet,  

 Skatteministeriet og Økonomiministeriet.
Bemærkninger til de enkelte bestemmelser Til § 1 Til nr. 1 Den foreslåede ændring gør det muligt for pengeinstitutter og  

 forsikringsselskaber at tilbyde lån til ny- og ombygning af skibe på samme  

 vilkår, som gælder for Danmarks Skibskreditfond.
Under den gældende lov stiller pengeinstitutter og forsikringsselskaber  

 garantier over for Danmarks Skibskreditfond og får regaranti for 80 pct. af  

 garantibeløbet fra Garantifonden for Skibsbygning.
Ifølge lovforslaget vil  

 Garantifonden kunne stille garantier for lån, som er ydet af et pengeinstitut  

 eller forsikringsselskab, ligesom der vil kunne stilles garantier direkte  

 over for Danmarks Skibskreditfond.
Den hidtidige mulighed for regaranti vil  

 blive opretholdt.
Som en ny bestemmelse er anført, at nedbringelse af lånebeløbet skal  

 fordeles forholdsmæssigt mellem garanteret og ugaranteret del af det  

 oprindelige lånebeløb.
Den ugaranterede del omfatter den del af lånet, der er  

 ydet på grundlag af 1. prioritets pant.
Denne bestemmelse er nødvendiggjort  

 af, at Garantifondens garantier i henhold til forslaget vil blive stillet  

 direkte for de ydede lån.
Bestemmelsen har ikke til formål af ændre gældende  

 praksis om fordeling af afdrag mellem garanteret og ugaranteret andel.
Til nr. 2 Det foreslås, at sidste punktum i § 4, stk. 2 udgår, idet det kan give  

 anledning til misforståelser.
Indholdet af bestemmelsen er dog opretholdt ved  

 en præcisering i § 4, stk. 3.
Til nr. 3 De foreslåede ændringer er en konsekvens af, at lovforslaget åbner  

 mulighed for at stille garantier for lån ydet af pengeinstitutter og  

 forsikringsselskaber.
 Forslaget vil medføre, at projekter, som søges garanteret, vil være  

 kreditvurderet af ansøgeren og af Sekretariatet for Skibsgarantiudvalget,  

 medens der hidtil har været foretaget kreditvurdering af såvel Danmarks  

 Skibskreditfond som af ansøgende pengeinstitut eller forsikringsselskab og af  

 Sekretariatet.
 Garantien vil som hidtil kun dække 80 % af lånet henholdsvis garantien,  

 idet det fortsat anses for væsentligt, at ansøgeren påtager sig en andel af  

 den samlede risiko på samme vilkår som den statslige garantistillelse.
 Anvendelsesområdet for garantiordningen bør afgrænses til en  

 »gråzone« mellem på den ene side projekter med minimal risiko, hvor  

 kommerciel garanti er opnåelig, (risikovurderes til en præmie på 1 pct. p.a.)  

 og på den anden side projekter, som efter en individuel vurdering opfattes  

 som stærkt risikofyldte (risikovurderes til en præmie på 3 pct. p.a. og  

 derover).
 Det er derfor præciseret, at pengeinstituttet eller forsikringsselskabet  

 ikke må opkræve en præmie på mere end 2 pct. for egen risikoandel.
Til nr. 4 Den foreslåede ændring er en konsekvens af lovforslagets udvidede adgang  

 til at stille garantier, idet det præciseres, at garantien kun dækker den del  

 af restgælden på lånet, som ikke er dækket af det i forbindelse med afdrag  

 nedskrevne 1. prioritets pant i skibet.
Til nr. 5 Den foreslåede ændring af loven indebærer, at der skal indgås en  

 samarbejdsaftale med Danmarks Skibskreditfond, såfremt Fonden måtte ønske at  

 udnytte muligheden for at få stillet garantier direkte.
Til § 2 Ministeren bemyndiges til at fastsætte tidspunktet for lovens  

 ikrafttræden, idet lovforslaget vil blive fremsendt til Kommissionen til  

 orientering.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget 1. § 4, stk. 1, affattes således:
»Der kan stilles garanti for lån, der optages i Danmarks  

 Skibskreditfond samt i pengeinstitutter eller forsikringsselskaber, eller  

 regaranti over for pengeinstitutter eller forsikringsselskaber, som har  

 stillet garanti over for lån optaget i Danmarks Skibskreditfond, til ny-  

 eller ombygning af skibe ved danske værfter.
Garantien eller regarantien  

 dækker 80 pct. af den del af lånet, der overstiger det lånebeløb, der er ydet  

 på grundlag af 1. prioritets panteret i skibet uden supplerende sikkerhed  

 (den garanterede del af lånet). Garantien indbefatter renter m.v. af  

 lånebeløbet.
Nedbringelse af lånebeløbet fordeles forholdsmæssigt mellem  

 garanteret og ugaranteret del af det oprindelige lånebeløb.«.
§ 4, stk. 1 Der kan stilles garanti for lån, der optages i Danmarks Skibskreditfond  

 til ny- eller ombygning af skibe ved danske værfter.
Garantien dækker den del  

 af lånet, der overstiger det lånebeløb, Danmarks Skibskreditfond har ydet på  

 grundlag af 1. prioritets panteret i skibet uden supplerende sikkerhed.  

 Garantien indbefatter renter m.v. af lånebeløbet.
 3. § 4, stk. 3, affattes således:
»Garantiansøger skal foretage en kreditvurdering af projektet.
Det  

 skal ved kreditvurderingen lægges til grund, at en risikopræmie på 2 pct. om  

 året efter en kommerciel betragtning kan anses tilstrækkelig til at dække den  

 individuelle kreditrisiko.
Såfremt garantiansøger finder, at dette er  

 tilfældet og påtager sig at yde lån eller stille garanti på de nævnte vilkår,  

 herunder en risikopræmie på 2 pct. for egen risikoandel, kan der efter  

 anmodning stilles statslig garanti eller regaranti for 80 pct. af den  

 garanterede del af lånet eller garantien.
Anmodning herom fremsendes til  

 Sekretariatet for Skibsgarantiudvalget.
Garantiansøger skal samtidig stille  

 sin kreditvurdering til rådighed for Sekretariatet.
Skibsgarantiudvalget  

 træffer den endelige afgørelse om statslig garantistillelse.«.
§ 4, stk. 3 Statsgarantien formidles gennem et pengeinstitut eller et  

 forsikringsselskab, som foretager en kreditvurdering af projektet.
Det skal  

 ved kreditvurderingen lægges til grund, at en risikopræmie på 2 pct. om året  

 efter en kommerciel betragtning kan anses for tilstrækkelig til at dække den  

 individuelle kreditrisiko.
Såfremt pengeinstituttet eller  

 forsikringsselskabet finder, at dette er tilfældet og påtager sig at stille  

 garanti på de nævnte vilkår, kan det anmode om statslig regaranti for 80 pct.  

 af det samlede garantitilsagn.
Anmodningen herom fremsendes til Sekretariatet  

 for Skibsgarantiudvalget.
Pengeinstituttet eller forsikringssselskabet skal  

 samtidig stille sin kreditvurdering til rådighed for sekretariatet.  

 Skibsgarantiudvalget træffer den endelige afgørelse om statslig  

 garantistillelse.
 4. § 4, stk. 4, affattes således:
 »Såfremt låntager misligholder lånet, eller såfremt pengeinstituttet  

 eller forsikringsselskabet må indfri en garanti over for Danmarks  

 Skibskreditfond, kan den statslige garanti gøres gældende for 80 pct. af den  

 garanterede del af lånets restgæld, som ikke er dækket af 1. prioritets  

 pantet, henholdsvis af det til enhver tid værende samlede  

 garantiansvar.«.
§ 4, stk. 4 Såfremt pengeinstituttet eller forsikringsselskabet må indfri garantien  

 over for Danmarks Skibskreditfond, kan det gøre den statslige regaranti  

 gældende for 80 pct. af det til enhver til værende samlede garantiansvar.
