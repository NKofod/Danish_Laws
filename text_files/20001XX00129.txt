Skriftlig fremsættelse (22. november  

 2000) By- og boligministeren (Jytte Andersen) :
 Herved tillader jeg mig for Folketinget at  

 fremsætte:
Forslag til lov om ændring af lov om bygnings- og  

 boligregistrering, lov om offentlige veje og lov om private fællesveje  

 (Ny videregivelsesordning for ejendomsdata, samling af regelgrundlaget for  

 adresser, ophævelse af markedsføringsforbudet m.v.) (Lovforslag nr.
L 118).
 Lovforslagets hovedformål er at skabe mulighed for  

 en bedre udnyttelse af og en lettere adgang til det offentliges data i  

 overensstemmelse med målsætningen i regeringens IT-politiske  

 handlingsplan 1996 og intentionerne i Forskningsministeriets "Det  

 Digitale Danmark".
 Lovforslaget indeholder følgende  

 hovedelementer:
Det foreslås at etablere en ny  

 videregivelsesordning for ejendomsdata.
Efter de gældende regler er  

 det kun muligt for én datadistributør at videregive  

 ejendomsdata fra BBR.
Formålet med at etablere en ny
videregivelsesordning, hvor flere virksomheder kan nedsætte sig som  

 datadistributører, er at skabe mulighed for konkurrence i forbindelse  

 med videregivelsen af ejendomsdata.
Herved opnås billigere  

 dataprodukter samt en løbende tilpasning af dataprodukterne til  

 datarekvirenternes behov og ønsker, hvilket samtidig forventes at  

 skabe en øget efterspørgsel efter de pågældende  

 ejendomsdata Det foreslås at ophæve forbudet mod at  

 videregive oplysninger fra BBR kommercielt til tredje part.
Idet  

 videregivelsen af data i det planlagte ny videregivelsessystem vil ske til  

 tredje part på markedsmæssige vilkår, foreslås  

 forbudet mod kommerciel videregivelse ophævet.
By- og Boligministeriet  

 vil indgå aftaler med datadistributørerne om vilkårene for  

 videregivelse af de pågældende BBR-data.
Det foreslås at præcisere  

 adresseoplysningerne.
I det daglige fungerer adressen som borgernes  

 vigtigste redskab, når der udveksles information om personers  

 bopæl, arbejdssted m.v.
En række vitale samfundsfunktioner er  

 ligeledes afhængig af, at der findes en logisk og synlig adressering af  

 gader og veje og af de enkelte bygninger og opgange.
Tilsvarende er den  

 offentlige forvaltning afhængig af, at en række  

 adresseoplysninger er til stede og i det private erhvervsliv er der ligeledes  

 et stort behov for pålidelige adresseoplysninger.
Endelig er der behov  

 for samkøring af registre, hvor adressen bruges som  

 "bindemiddel" mellem registrene.
Lovforslaget sigter derfor  

 på at styrke denne funktion af adressen som en vigtig fælles  

 administrativ nøgle i samfundet.
Det foreslås at ophæve det gældende  

 markedsføringsforbud.
På grund af dette  

 markedsføringsforbud foretager forsyningsselskaber og  

 forsikringsselskaber m.fl. i dag en omfattende registrering af bygnings- og  

 boligforhold, der er identisk med oplysningerne i BBR.
Dette medfører  

 et forhøjet udgiftsniveau hos de pågældende selskaber og  

 vil kunne undgås, såfremt selskaberne m.fl. må anvende  

 oplysningerne i BBR til markedsføringsformål.
Samtidig vil  

 datakvaliteten kunne øges, idet der opdages flere fejl jo flere, der  

 bruger oplysningerne.
 BBR indeholder alene en række faktuelle/tekniske  

 oplysninger om ejendomme, bygninger m.v. samt administrative oplysninger.  

 Registret indeholder derimod ikke oplysninger om ejendommens værdi,  

 grundværdi m.v. eller oplysninger om ejendommens ejer, ejerens navn,  

 ejerens adresse eller CPR-nr., ligesom der heller ikke registreres andre  

 personlige oplysninger om ejeren, herunder ejerens indkomst, formue, antal  

 børn, sociale forhold o.lign.
 Anvendelsen af oplysningerne i BBR til opdyrkning af nye  

 kundeforhold skal ske i overensstemmelse med bestemmelserne om anvendelse af  

 data til markedsføringsformål i lov om behandling af  

 personoplysninger og lov om markedsføring.
Lovforslaget forventes ikke at medføre merudgifter  

 for det offentlige.
Forslaget skønnes på sigt at bidrage til en  

 reduktion af erhvervslivets omkostninger til etablering og drift af  

 dataregistre indenfor ejendomsdataområdet.
De samlede økonomiske  

 konsekvenser for erhvervslivet vil afhænge af prisen på data  

 afleveret fra videregivelsessystemet samt af hvor mange data, der  

 efterspørges af erhvervslivet.
Forslaget har ingen administrative  

 konsekvenser for borgerne.
Lovforslaget har ingen EU-retlige,  

 miljømæssige eller ligestillingsmæssige konsekvenser.
 Det foreslås, at loven træder i kraft 1. juli  

 2001.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
