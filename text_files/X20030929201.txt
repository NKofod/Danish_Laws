Ligningsrådet fastslog indledningsvist, at ejerforeningen  

 var et selvstændigt skattesubjekt omfattet af SEL § 1, stk. 1, nr. 6. Rådet  

 fastslog dernæst, at ejerforeningen som tinglyst ejer af den pågældende  

 lejlighed ville blive betragtet som rette indkomstmodtager til en eventuel  

 avance indvundet ved et salg.
Da lejligheden havde været udlejet  

 erhvervsmæssigt, ville avancen være skattepligtig for ejerforeningen.
 Ligningsrådet fastslog videre, at også de pågældende  

 renteindtægter måtte henføres til ejerforeningen som rette indkomstmodtager.  

 Da  

 renteindtægterne imidlertid ikke fandtes at være en erhvervsmæssig indtægt,  

 ville de ikke være skattepligtige for foreningen.
Ejerlejlighedsforening  

 - salg af ejerlejlighed - renteindtægter - subjektiv skattepligt - rette  

 indkomstmodtager Spørgsmål Er ejerforeningen skattepligtig af en eventuel avance ved  

 salg af den foreningen tilhørende ejerlejlighed? Såfremt avancen er skattepligtig, skal beskatning da ske  

 hos ejerforeningen eller de enkelte medlemmer i henhold til fordelingstal? Er ejerforeningen eller de enkelte medlemmer skattepligtige  

 af løbende renteindtægter fra almindelig likviditet og reserveopsparing? Svar Ad. 1. Ja, se sagsfremstilling og begrundelse.
 Ad. 2. Bortfalder, jf. besvarelsen af spørgsmål 1.
 Ad. 3. Se sagsfremstilling og begrundelse.
Beskrivelse af de faktiske  

 forhold Ejerforeningen påtænker at sælge en foreningen tilhørende  

 ejerlejlighed.
Den pågældende lejlighed er en etageejerlejlighed til beboelse, og  

 den har i en årrække været lejet ud til ejendommens varmemester.  

 Ejerforeningen  

 har selvangivet lejeindtægten.
Ejerforeningens repræsentant har supplerende  

 oplyst, at den pågældende ejerlejlighed ikke længere udlejes til  

 varmemesteren  

 eller andre ejendomsfunktionærer, men til en ekstern lejer.
Ejerforeningen ejer ikke andre lejligheder.
Ejerforeningen har ej  

 heller tidligere ejet og solgt andre lejligheder.
Styrelsens indstilling og  

 begrundelse Nærværende anmodning om bindende forhåndsbesked omhandler  

 spørgsmålet, om en ejerlejlighedsforening eller de enkelte medlemmer heraf  

 vil  

 blive beskattet af dels en eventuel avance ved salg af en ejerforeningen  

 tilhørende lejlighed, dels af renteindtægter vedrørende ejerforeningens  

 almindelige likviditet og reserveopsparing.
 Anmodningen aktualiserer dermed for det første spørgsmålet, om  

 ejerforeningen er et selvstændigt skattesubjekt eller et i skatteretlig  

 henseende transparent sameje.
 Antages det, at ejerforeningen er et selvstændigt skattesubjekt,  

 aktualiseres for det andet spørgsmålet, om ejerforeningen eller de enkelte  

 medlemmer er rette indkomstmodtager i relation til de pågældende indtægter.
For en besvarelse af spørgsmålet om subjektiv skattepligt for  

 ejerforeningen må det indledningsvist slås fast, at ejerforeningen ikke er  

 omfattet af bestemmelserne i selskabsskattelovens (SEL) § 1, stk. 1, nr. 1-5  

 b,  

 eller af bestemmelserne i fondsbeskatningsloven.
Da ejerforeningen heller  

 ikke  

 udtrykkeligt er undtaget fra skattepligt efter SEL § 3, stk. 1, er  

 spørgsmålet  

 nærmere, om ejerforeningen er omfattet af opsamlingsbestemmelsen i SEL § 1,  

 stk. 1, nr. 6.
 Det er ikke muligt på baggrund af ordlyden af SEL § 1, stk. 1, nr.  

 6, at foretage en afgrænsning af de selvstændigt skattepligtige foreninger,  

 der  

 er omfattet af bestemmelsen, over for de ikke selvstændigt skattepligtige  

 sammenslutninger.
 Ej heller forarbejderne til bestemmelsen eller forarbejderne til  

 den tidligere gældende bestemmelse i statsskattelovens § 2, nr. 5, litra g,  

 giver bidrag til fastlæggelsen af, hvilke foreninger der er selvstændige  

 skattesubjekter.
 Det må herefter bero på en konkret vurdering, om ejerforeningen er  

 en forening omfattet af SEL § 1, stk. 1, nr. 6. Vurderingen må tage sit  

 udgangspunkt i ejerforeningens vedtægter.
 Det må indledningsvist slås fast, at den blotte benævnelse som  

 forening ikke kan lægges til grund ved den skatteretlige kvalifikation af  

 ejerforeningen.
I vurderingen må dernæst indgå følgende momenter, som  

 Skatteministeriet i TfS 1984, 434 DEP har opstillet som karakteristiske for  

 selvstændigt skattepligtige foreninger.
Sådanne foreninger vil efter  

 departementets udtalelse typisk være kendetegnet ved en flerhed af deltagere,  

 ved en skiftende deltagerkreds og ved, at optagelsen af nye deltagere sker  

 efter objektive kriterier eller eventuelt er helt fri.
Det vil endvidere være  

 kendetegnende, at foreningen styres af foreningsorganer - generalforsamlingen  

 og en valgt bestyrelse - og at en deltagers udtræden er uden retlig betydning  

 for foreningens beståen og ikke giver den udtrædende krav på en andel af  

 foreningsformuen.
Endelig er det karakteristisk, at deltagerne normalt kun  

 hæfter med deres indskud.
 Bortset fra det sidstnævnte moment opfylder ejerforeningen  

 ovennævnte karakteristika.
 Ved fastlæggelsen af om ejerforeningen er et selvstændigt  

 skattesubjekt efter SEL § 1, stk. 1, nr. 6, må der efter Told- og  

 Skattestyrelsens opfattelse lægges særlig vægt på, at ejerforeningen vil  

 vedblive at bestå, så længe ejendommen eksisterer, uanset at der finder en  

 kontinuerlig udskiftning sted af medlemskredsen, jf. vedtægternes § 2.
Der må endvidere lægges særlig vægt på, at ejerforeningens  

 vedtægter ikke giver det enkelte medlem krav på en andel af foreningsformuen  

 ved medlemmets udtræden af foreningen.
Ejerforeningens vedtægter adskiller  

 sig  

 herved fra det typiske sameje.
At dette kriterium må tillægges vægt følger  

 blandt andet af Vestre Landsrets afgørelse i SKM2001.417.VLD.
Ved afgørelsen tog landsretten stilling til, om en sammenslutning  

 af lodsejere, hvis formål var at varetage fællesanliggender for medlemmerne,  

 kunne anses for et selvstændigt skattesubjekt.
Vestre Landsret fandt, at  

 sammenslutningen måtte anses for en forening omfattet af SEL § 1, stk. 1, nr.  

 6, idet vedtægterne indeholdt en række bestemmelser, der var atypiske for  

 interessentskaber og samejeforhold.
Efter vedtægterne havde de enkelte  

 lodsejere ved udtræden af sammenslutningen ikke krav på udbetaling af en  

 forholdsmæssig del af sammenslutningens formue.
 På baggrund af ovenstående er det Told- og Skattestyrelsens  

 opfattelse, at ejerforeningen har et så betydeligt foreningspræg, at den må  

 anses for et selvstændigt skattesubjekt omfattet af SEL § 1, stk. 1, nr. 6.
 Styrelsen henviser til støtte herfor til Østre Landsrets afgørelse  

 i TfS 1993, 455 ØLD, hvis præmisser bygger på en forudsætning om, at  

 ejerforeninger er selvstændige skattesubjekter.
 Det må herefter afgøres, om ejerforeningen eller de enkelte  

 medlemmer er rette indkomstmodtager i relation til de pågældende indtægter.
Ifølge det oplyste er ejerforeningen tinglyst ejer af den  

 ejerlejlighed, der nu påtænkes solgt.
En eventuel avance ved et salg af  

 lejligheden må i konsekvens heraf efter Told- og Skattestyrelsens opfattelse  

 skulle henføres til ejerforeningen som rette indkomstmodtager.
 Efter SEL § 1, stk. 1, nr. 6, vil ejerforeningen være  

 skattepligtig af en eventuel avance, hvis den pågældende ejerlejlighed har  

 eller har haft tilknytning til en af ejerforeningen drevet erhvervsmæssig  

 virksomhed.
 Ifølge det oplyste har ejerforeningens besiddelse af lejligheden  

 oprindelig været begrundet i en varetagelse af servicefunktioner over for  

 foreningens medlemmer, idet lejligheden har været udlejet til ejendommens  

 varmemester.
 Da lejligheden imidlertid ikke længere udlejes til varmemesteren,  

 men til en ekstern lejer, må ejerforeningens udlejning betragtes som en  

 erhvervsmæssig virksomhed.
En eventuel avance ved salg af lejligheden vil dermed være  

 skattepligtig for ejerforeningen, da lejligheden således har tilknytning til  

 en  

 af ejerforeningen drevet erhvervsmæssig virksomhed, jf.
SEL § 1, stk. 1, nr.  

 6.
 For så vidt angår spørgsmålet om beskatning af renteindtægter, der  

 hidrører fra ejerforeningens almindelige likviditet og reserveopsparing, må  

 det  

 indledningsvist slås fast, at Ligningsrådet efter skattestyrelseslovens § 20  

 A,  

 stk. 1, kun kan meddele bindende forhåndsbesked vedrørende den skattemæssige  

 virkning af påtænkte dispositioner.
 Ligningsrådet kan dermed ikke tage stilling til spørgsmålet, om  

 ejerforeningen eller de enkelte medlemmer er skattepligtige af hidtil  

 oppebårne  

 løbende renteindtægter, idet dette spørgsmål hører under den skatteansættende  

 myndighed.
 Ligningsrådet vil imidlertid med bindende virkning for den  

 skatteansættende myndighed kunne tage stilling til spørgsmålet om beskatning  

 af  

 fremtidige renteindtægter fra ejerforeningens almindelige likviditet og  

 reserveopsparing, der oppebæres efter et salg af den ejerforeningen  

 tilhørende  

 lejlighed.
 Sådanne renteindtægter må henføres til ejerforeningen som rette  

 indkomstmodtager.
Renteindtægterne vil ikke være skattepligtige for ejerforeningen,  

 da der ikke er tale om en erhvervsmæssig indtægt, jf.
SEL § 1, stk. 1, nr. 6.  

 Der er herved lagt vægt på, at den almindelige likviditet og reserveopsparing  

 efter et salg af den pågældende lejlighed ikke anvendes som driftskapital i  

 en  

 af ejerforeningen drevet erhvervsmæssig virksomhed.
 Ligningsrådet  

  

 tiltræder Told-  

 og Skattestyrelsens indstilling og begrundelse.
