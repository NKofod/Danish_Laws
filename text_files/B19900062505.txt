 I medfør af § 7, stk. 4, § 8, stk. 4, § 9, stk. 2, § 16, stk. 1, § 16 a,  

 stk. 2, § 20, stk. 2, § 21 og § 28, stk. 5, i lov om kvalitetskontrol med  

 fisk og fiskevarer, jf. lovbekendtgørelse nr. 339 af 29. maj 1987, og efter  

 forhandling med sundhedsministeren fastsættes:
Område § 1.  Bekendtgørelsen omfatter fremstilling af foder  

 til fisk bestemt til menneskeføde.
 Stk. 2.  Ved foder til fisk forstås foderblandinger, med  

 eller uden tilsætningsstoffer, bestemt til opfodring af fisk.
Autorisation § 2.  Fremstilling af foder til fisk må kun finde sted  

 i en virksomhed, som er autoriseret dertil af Fiskeriministeriets  

 Industritilsyn.
 Stk. 2.  Ved autorisation tildeles virksomheden et  

 autorisationsnummer, der skal anvendes ved mærkning af færdigvaren.
 Stk. 3.  Autorisationen må ikke overdrages.
 Stk. 4.  For autorisationen betales en årlig afgift, som  

 fastsættes af Fiskeriministeriet.
 Stk. 5.  Fremstilling af foderlægemidler til fisk må kun  

 finde sted i en virksomhed, der har særlig tilladelse hertil fra  

 Sundhedsstyrelsen efter forhandling med Fiskeriministeriets Industritilsyn.
 Autorisationsansøgning m.v.
 § 3.  Ansøgning om autorisation indsendes til  

 Fiskeriministeriets Industritilsyn gennem det stedlige fiskeriinspektorat.  

 Der benyttes et ansøgningsskema, som kan rekvireres hos fiskeriinspektoratet  

 eller Fiskeriministeriets Industritilsyn.
 § 4.  Autorisation udstedes kun til virksomheder, der  

 er indrettet og udstyret hensigtsmæssigt i overensstemmelse med §§ 5-8 samt  

 opfylder de yderligere betingelser vedrørende virksomhedens indretning,  

 udstyr m.v., der gælder efter anden lovgivning.
 Stk. 2.  Væsentlige ændringer i virksomhedens lokaler,  

 indretning og udstyr må ikke foretages uden forudgående godkendelse fra  

 Fiskeriministeriets Industritilsyn.
Virksomhedens indretning og udstyr § 5.  Lokalerne skal være placeret og indrettet  

 således, at de er velegnede til deres formål og lette at renholde.
Indvendige  

 flader skal være glatte for at mindske støvgener.
 Stk. 2.  Der skal i virksomheder, som fremstiller  

 foderlægemidler til fisk, være særskilte rum til henholdsvis dette foder og  

 lægemiddelstoffer.
 Stk. 3.  Der skal forefindes installationer til effektiv  

 støvbekæmpelse i lokalerne, f.eks. aspirationsanlæg, punktafsugning ved  

 støvende enhedsoperationer og støvsugere.
 § 6.  Udstyret skal være dimensioneret og udformet  

 således, at det er velegnet til sit formål og let at renholde.
 § 7.  Der skal i eller i umiddelbar nærhed af  

 virksomheden være indrettet toilet samt om fornødent bade- og  

 garderobeforhold.
 § 8.  Virksomheden skal sikres mod skadedyr og fugle  

 samt iøvrigt mod forurening, som kan forringe foderblandingernes kvalitet.
Drift, ren- og vedligeholdelse § 9.  Virksomhedens drift skal tilrettelægges således,  

 at foderblandingernes kvalitet ikke unødigt forringes eller udsættes for  

 risiko herfor.
 § 10.  Lokaler, inventar m.m. skal holdes i ren stand  

 og vel vedlige.
 § 11.  Råvarerne skal opbevares i lukket emballage,  

 f.eks. beholdere eller siloer, således at de er beskyttet mod forurening og  

 fugtskader.
 Stk. 2.  Der bør kun anvendes råvarer af en  

 tilfredsstillende hygiejnisk kvalitet.
 Stk. 3.  Virksomheden påser ved stikprøveudtagning af  

 råvarerne, at disse har en tilfredsstillende hygiejnisk kvalitet.
§ 12.  Temperaturen i den færdige melblanding i  

 kaskadeblanderen skal være mindst 74 grader C, og afgangstemperaturen ved  

 pelletering eller ekstrudering må ikke være lavere end 81 grader C.
De 2  

 temperaturer skal måles så ofte under den daglige produktion, at det sikres,  

 at produktionsprocesserne er under kontrol.
 § 13.  Foderet skal være afkølet til højst 5 grader C  

 over den efterfølgende lagringstemperatur, inden det anbringes i sække eller  

 siloer.
 Stk. 2.  Køleluften skal tages fra et støvfattigt sted  

 eller renses for støv.
§ 14.  Produktionsudstyret skal efterses, rengøres og  

 evt. desinficeres efter behov.
Dog skal kaskadeblandere, pillepressere,  

 coatnings-anlæg, kølere, køletårne og transportanlæg efterses dagligt.  

 Såfremt der ved eftersyn påvises ansamlinger af foderrester, foretages  

 rengøring, herunder afskrabning, af udstyret.
Råvare-, doserings- og  

 færdigvaresiloer efterses efter hver tømning og rengøres efter behov.
Egenkontrol § 15.  Virksomheden udarbejder en plan over kritiske  

 kontrolpunkter i produktionssystemet.
Planen fremsendes gennem det lokale  

 fiskeriinspektorat til Fiskeriministeriets Industritilsyn til godkendelse.
Stk. 2.  Virksomheden udtager månedligt prøver fra de  

 kritiske kontrolpunkter i produktionssystemet til undersøgelse for  

 salmonella.
Resultatet af undersøgelserne skal indføres i en driftsjournal.
I  

 tilfælde af fund af salmonella skal det i driftsjournalen angives, hvilke  

 korrektive foranstaltninger der er truffet.
Stk. 3.  Virksomheden udtager dagligt en prøve a ca. 25  

 g af det færdigpelleterede foder på lager.
De daglige prøver sendes samlet  

 for en måned til undersøgelse for salmonella på et laboratorium godkendt af  

 Fiskeriministeriets Industritilsyn, som skal orienteres om det månedlige  

 undersøgelsesresultat.
§ 16.  Såfremt der konstateres indhold af  

 salmonellabakterier i et konkret parti færdigfoder, skal dette varmebehandles  

 på ny.
Der skal desuden foretages en eftersporing af salmonellakilden med  

 henblik på etablering af foranstaltninger, der hindrer gentagelse.
Straffebestemmelser § 17.  Overtrædelse af § 2, § 4, stk. 2, og §§ 5-16  

 straffes med bøde eller hæfte.
 Ikrafttræden m.v.
 § 18.  Bekendtgørelsen træder i kraft den 1. januar  

 1991.
 Stk. 2.  For virksomheder, som ikke opfylder  

 bestemmelserne i § 5, stk. 1, og § 6, kan der til Fiskeriministeriets  

 Industritilsyn gennem det stedlige fiskeriinspektorat indsendes ansøgning om  

 dispensation herfra for tiden indtil den 1. januar 1992.
