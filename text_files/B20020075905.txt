Bekendtgørelse om mærkning,  

 registrering og flytning af kvæg, svin, får og geder1) I medfør af § 9, § 13, § 16, stk. 1, § 17, § 18,  

 stk. 1, § 22, § 29, § 35, stk. 2, § 37, stk. 1, § 41, stk. 3, § 42 og § 43,  

 stk. 2 og 3, i lov nr. 351 af 2. juni 1999 om sygdomme og infektioner hos dyr  

 og efter bemyndigelse fra ministeren for fødevarer, landbrug og  

 fiskeri fastsættes:
Definition § 1. Ved et CHR-nummer  

 forstås et unikt nummer, der i Fødevareministeriets Centrale  

 Husdyrbrugsregister (CHR), identificerer en bestemt geografisk  

 beliggenhed.
 Stk. 2. Ved et besætningsnummer forstås  

 et unikt nummer indenfor dyreart, der i CHR identificerer en besætning  

 eller en anden samling af dyr med kvæg, svin, får eller  

 geder.
 Stk. 3. Ved en besætning forstås en  

 samling af kvæg, svin, får eller geder, som anvendes til et  

 bestemt formål, som er knyttet til en bestemt geografisk beliggenhed,  

 og som har en ejer i form af en juridisk eller fysisk person.
 Stk. 4. Ved en oprindelsesbesætning  

 forstås den besætning, hvori et dyr er født eller  

 importeret eller samhandlet til.
 Stk. 5. Ved en anden samling af dyr forstås  

 ethvert sted, hvor der midlertidigt samles levende eller døde  

 kvæg, svin, får eller geder, herunder samlesteder, slagterier,  

 destruktionsvirksomheder, fælles græsgange, dyrskuer,  

 individprøvestationer og dyrehospitaler.
Stk. 6. Ved et CKR-nummer forstås det nummer,  

 der er tildelt et kreatur, et får eller en ged.
CKR-nummeret er  

 sammensat af oprindelsesbesætningens CHR-nummer og et dertil  

 hørende individuelt løbenummer.
 Stk. 7. Ved en identifikationskode forstås et  

 øremærke, der er tildelt et kreatur, et får eller en ged i  

 udlandet.
 Stk. 8. Ved et godkendt øremærke  

 forstås et øremærke, der er godkendt af  

 Fødevaredirektoratet, og som er præget med: DK, et  

 mønsterbeskyttet logo, samt for kvæg, får og geders  

 vedkommende CKR-nummer og for svins vedkommende besætningens  

 CHR-nummer.
 Stk. 9. Med samhandel menes handel mellem  

 medlemslandene af Den Europæiske Union (EU).
Mærkning af kvæg § 2. Ejeren af eller den  

 besætningsansvarlige for en kreaturbesætning skal sørge  

 for, at kvæg senest 20 dage efter fødsel, og inden det  

 føres fra oprindelsesbesætningen, er forsynet med to godkendte  

 øremærker, ét i hvert øre.
Mindst det ene af  

 mærkerne skal være husgavlsformet og have en højde  

 på mindst 45 mm og en bredde på mindst 55 mm.
Mærkernes  

 CKR-numre skal isættes dyrene i den rækkefølge, disse  

 indgår i besætningen.
 Stk. 2. Kvæg født før 1. januar  

 1998 behøver dog kun være mærket med ét godkendt  

 øremærke, medmindre det samhandles.
 Stk. 3. Kvæg under 7 dage, der dør  

 eller aflives og derefter føres direkte til en destruktionsvirksomhed,  

 skal ikke mærkes.
Stk. 4. Uanset stk. 1 kan øremærkning  

 af bisonokser (arten Bison bison ssp.) udskydes i op til 9 måneder  

 efter fødsel.
Kalvene skal dog mærkes, såfremt de fjernes  

 fra deres mødre inden 9 måneder efter fødsel, og under  

 alle omstændigheder inden de føres fra  

 oprindelsesbesætningen.
Mærkning af svin § 3. Ejeren af eller den  

 besætningsansvarlige for en svinebesætning skal sørge for,  

 at svin, før de forlader besætningen, er forsynet med et  

 godkendt øremærke, jf. dog stk. 2-6.
 Stk. 2. Undtaget fra bestemmelsen i stk. 1 er svin,  

 der flyttes mellem besætninger med samme ejer, når flytningen  

 foretages med denne ejers transportmidler, og når  

 fødevareregionen har godkendt dette, jf. § 15, stk. 2.
 Stk. 3. Svin, der føres direkte til en  

 destruktionsvirksomhed, skal ikke mærkes, bortset fra søer og  

 orner.
Stk. 4. Smågrise, der transporteres direkte  

 fra oprindelsesbesætningen til opfedning hos en dokumenteret fast  

 aftager, skal ikke mærkes, når oprindelsesbesætningens  

 fødevareregion har kvitteret for en skriftlig aftale mellem  

 smågriseproducent og slagtesvineproducent.
Dyrene skal under  

 transporten ledsages af et dokument, der angiver følgende  

 oplysninger:
 1)	Antal transporterede dyr.
 2)	Dato for flytning.
 3)	Navn, adresse og CHR-nummer på afhænder  

 og modtager.
 4)	Navn og adresse på den ansvarlige for  

 transporten.
 Stk. 5. Dokumentet nævnt i stk. 4 skal  

 opbevares af modtager i mindst 5 år og skal på anmodning  

 forevises Fødevaredirektoratet eller Plantedirektoratet.
 Stk. 6. Slagtesvin, der transporteres direkte til  

 et dansk slagteri fra oprindelsesbesætningen eller fra en  

 besætning, der er dokumenteret fast aftager af svin til opfedning, kan  

 i stedet for øremærkning forsynes med en skinketatovering, jf. §  

 6, stk. 2.
Mærkning af får og geder § 4. Ejeren af eller den  

 besætningsansvarlige for en fåre- eller gedebesætning skal  

 inden 20. januar 2003 sørge for, at hvert enkelt dyr født  

 før 1. januar 2003, der befinder sig i besætningen, er  

 øremærket med mindst ét godkendt øremærke.  

 Såfremt dyret flyttes fra besætningen inden 20. januar 2003, skal  

 det være mærket med ét godkendt øremærke.  

 Såfremt dyret samhandles, skal det forsynes med to godkendte  

 øremærker, ét i hvert øre.
 Stk. 2. Ejeren af eller den  

 besætningsansvarlige for en fåre- eller gedebesætning skal  

 sørge for, at får eller geder født efter 31. december  

 2002 senest 60 dage efter fødsel, og inden de føres fra  

 oprindelsesbesætningen, er forsynet med to godkendte  

 øremærker, ét i hvert øre, jf. dog stk. 3.  

 Mærkernes CKR-numre skal isættes dyrene i den  

 rækkefølge, disse indgår i besætningen.
 Stk. 3. Lam og kid under 7 dage, der dør  

 eller aflives og derefter føres direkte til en destruktionsvirksomhed,  

 skal ikke mærkes.
Mærkning af importerede eller samhandlede dyr § 5. Ejeren af eller den  

 ansvarlige for importerede eller samhandlede kvæg, svin, får  

 eller geder har pligt til at lade disse mærke senest 5 dage efter  

 indførelsen efter Fødevaredirektoratets anvisninger, jf. dog  

 stk. 2.
 Stk. 2. Undtaget for bestemmelsen i stk. 1 er  

 kvæg, svin, får eller geder, der direkte importeres eller  

 samhandles til et slagteri eller samlested for slagtedyr.
Øremærker og skinketatoveringsnumre § 6. Udlevering af  

 øremærker forestås af private organisationer efter aftale  

 med Fødevaredirektoratet.
Fødevaredirektoratet fastsætter  

 prisen på øremærker efter forhandlinger med disse  

 organisationer.
Oplysning om organisationerne fås ved henvendelse til  

 Fødevaredirektoratet.
Stk. 2. Skinketatoveringsnumre til svin kan  

 udleveres af slagteriet til slagtesvineproducenten.
Slagteriet skal for hver  

 af de slagtesvineproducenter, som har modtaget skinketatoveringsnumre fra  

 slagteriet, registrere følgende oplysninger:
 1)	Slagtesvineproducentens CHR-nummer, navn og  

 adresse.
 2)	Det eller de udleverede  

 skinketatoveringsnumre.
 Stk. 3. Registreringen skal være foretaget,  

 før slagtesvineproducenten første gang leverer svin til  

 slagteriet.
Stk. 4. Slagteriselskaber, der ejer flere  

 slagterier, må centralt foretage den i stk. 2 nævnte udlevering  

 og registrering af skinketatoveringsnumre.
De registrerede oplysninger skal  

 dog være tilgængelige på det enkelte slagteri.
 Stk. 5. Den, der udleverer øremærker  

 eller skinketatoveringsnumre, skal i forbindelse med udleveringen foretage  

 registrering heraf i CHR.
 Stk. 6. Fødevaredirektoratet fører  

 tilsyn med de i stk. 1 nævnte organisationers udlevering og  

 registrering af øremærker og de i stk. 2 nævnte  

 slagteriers udlevering og registrering af skinketatoveringsnumre og skal  

 på forlangende have adgang til alle de oplysninger, der er  

 nødvendige for udøvelsen af tilsynet.
 § 7. Hvis der til kvæg,  

 får eller geder ud over de godkendte øremærker anvendes  

 andre øremærker, må disse ikke være gule eller  

 røde.
 Stk. 2. Hvis der til svin ud over de godkendte  

 øremærker anvendes andre øremærker, må disse  

 ikke være gule, røde eller lilla.
 § 8. Isatte godkendte  

 øremærker må ikke fjernes eller ændres uden  

 Fødevaredirektoratets tilladelse.
 Stk. 2. Tabes eller ødelægges et  

 godkendt øremærke, skal der snarest isættes et nyt  

 godkendt mærke med samme nummer, jf. dog stk. 3.  

 Erstatningsøremærker til kvæg må kun udleveres, hvis  

 der fremlægges dokumentation for dyrets oprindelse og identitet.
 Stk. 3. Hos svin kan tabte eller ødelagte  

 øremærker erstattes med et mærke med CHR-nummeret for den  

 besætning, hvori dyret befinder sig, jf. § 20, stk. 3, nr. 4. For  

 importerede eller samhandlede svin skal erstatningsøremærket dog  

 altid være identisk med det tabte eller ødelagte  

 mærke.
 § 9. Godkendte  

 øremærker til kvæg, svin, får og geder må kun  

 anvendes til mærkning af dyr på det CHR-nummer, hvortil  

 øremærkerne er udleveret.
 Stk. 2. Skinketatoveringsnumre til slagtesvin  

 må kun anvendes til mærkning af dyr på det CHR-nummer,  

 hvortil skinketatoveringsnummeret er udleveret.
§ 10. Enhver, der erhverver et  

 dyr eller i sin varetægt får et dyr, som skal være  

 mærket i henhold til denne bekendtgørelse, skal påse, at  

 dyret er behørigt mærket.
Såfremt det erhvervede dyr ikke  

 er behørigt mærket, skal den pågældende straks give  

 meddelelse herom til fødevareregionen.
 § 11. Slagterier og  

 destruktionsvirksomheder skal sikre sig, at øremærker fra  

 slagtede eller destruerede dyr destrueres, jf. dog stk. 2.
Stk. 2. Slagterier kan dog undlade at destruere et  

 øremærke, såfremt det er fastgjort til dyrets hud, og  

 denne fremsendes til en hudecentral.
I disse tilfælde skal  

 hudecentralen sikre sig, at øremærket destrueres.
Indberetning af kvæg og deres flytninger § 12. Ejeren af eller den  

 besætningsansvarlige for en kvægbesætning eller anden  

 samling af dyr med kvæg skal til registrering i CHR indberette  

 tilstedeværende kvæg samt fødsler, dødsfald,  

 slagtninger og flytninger af dette.
Indberetningerne skal foretages efter  

 Fødevaredirektoratets anvisning og skal finde sted senest 7 dage  

 efter, at fødsel, dødsfald, slagtning eller flytning har fundet  

 sted.
 Stk. 2. Følgende oplysninger skal  

 indberettes efter, at fødsel har fundet sted:
 1)	CHR- og besætningsnummer for den  

 besætning, hvor dyret er født.
 2)	CKR-nummer når kalven er levende.
 3)	Fødselsdato, køn og tilstand (levende  

 eller dødfødt).
4)	Moders CKR-nummer.
I tilfælde af  

 embryotransplantation indberettes både donor- og  

 recipientmoder.
 Stk. 3. Følgende oplysninger skal  

 indberettes efter, at dødsfald eller slagtning har fundet  

 sted:
 1)	CHR- og besætningsnummer for den  

 besætning eller anden samling af dyr med kvæg, hvor  

 dødsfald eller slagtning har fundet sted.
 2)	CKR-nummer.
 3)	Dato for dødsfald eller slagtning.
 Stk. 4. Følgende oplysninger skal  

 indberettes efter, at flytning har fundet sted, jf. stk. 5:
 1)	CKR-nummer.
 2)	Dato for flytningen.
3)	Afhænderen af et dyr skal indberette eget CHR-  

 og besætningsnummer samt CHR-nummer for den besætning eller anden  

 samling af dyr med kvæg, hvortil dyret er flyttet.
Hvis dyret er  

 eksporteret eller samhandlet, indberettes modtagerlandet i stedet for  

 CHR-nummeret for modtagerbesætningen.
4)	Modtageren af et dyr skal indberette eget CHR- og  

 besætningsnummer samt CHR-nummer for den besætning eller anden  

 samling af dyr med kvæg, hvorfra dyret er flyttet.
Hvis dyret er  

 importeret eller samhandlet, indberettes afsenderlandet i stedet for  

 CHR-nummeret for afsenderbesætningen.
 Stk. 5. Følgende oplysninger skal  

 indberettes efter, at import eller samhandel har fundet sted:
 1)	CHR- og besætningsnummer for den  

 besætning eller anden samling af dyr med kvæg, hvortil import  

 eller samhandel har fundet sted.
 2)	CKR-nummer.
 3)	Identifikationskode.
 4)	Fødselsdato, køn og race.
 5)	Moders identifikationskode.
 § 13. Undtaget fra  

 bestemmelserne i § 12, stk. 4, er flytninger af kvæg mellem  

 besætninger med samme ejer, når fødevareregionen har  

 godkendt dette.
Stk. 2. Undtaget fra bestemmelserne i § 12, stk. 4,  

 er endvidere flytninger af kvæg til midlertidig afgræsning  

 på arealer, hvor dyrene ikke blandes med klovdyr fra besætninger  

 fra andre CHR-numre.
I disse tilfælde noteres oplysningerne om  

 flytningerne i besætningsregisteret, jf. § 20, stk. 2, nr. 7.
 Stk. 3. Undtaget fra indberetningspligten i § 12,  

 stk. 4 er endvidere fælles græsgange, dyrskuer, dyrehospitaler og  

 individprøvestationer, når dyret ikke skifter ejer i forbindelse  

 med flytningen.
Indberetning af flytninger af svin § 14. Ejeren af eller den  

 besætningsansvarlige for en svinebesætning eller anden samling af  

 dyr med svin skal til registrering i CHR indberette flytninger af disse,  

 når der flyttes dyr fra besætningen.
Indberetningerne foretages  

 efter Fødevaredirektoratets anvisning.
 Stk. 2. Fra 1. oktober 2002 skal følgende  

 oplysninger indberettes senest 7 dage efter, at den i stk. 1 nævnte  

 flytning har fundet sted:
 1)	Antallet af flyttede svin.
 2)	Dato og tidspunkt for afsendelsen af dyret eller  

 dyrene.
 3)	CHR-nummer for den besætning eller anden  

 samling af dyr med svin, hvorfra dyret eller dyrene er flyttet.
4)	CHR-nummer for den besætning eller anden  

 samling af dyr med svin, hvortil dyret eller dyrene er flyttet.
Hvis dyret  

 eller dyrene er eksporteret eller samhandlet, indberettes modtagerlandet og  

 nummeret på den udenlandske besætning i stedet for  

 CHR-nummeret.
 5)	Registreringsnummer og landekode på  

 transportmidlerne, der er anvendt til flytningen.
 § 15. Undtaget fra  

 bestemmelserne i § 14 er flytninger af svin, der transporteres direkte  

 til slagtning eller destruktion i Danmark, jf. § 17.
 Stk. 2. Undtaget fra bestemmelserne i § 14 er  

 endvidere flytninger af svin mellem besætninger med samme ejer,  

 når flytningen foretages med denne ejers transportmidler, og når  

 fødevareregionen har godkendt dette.
§ 16. Ejeren af eller den  

 besætningsansvarlige for en svinebesætning eller anden samling af  

 dyr med svin, hvortil der direkte importeres eller samhandles svin, skal til  

 registrering i CHR indberette flytninger af disse.
Indberetningerne foretages  

 efter Fødevaredirektoratets anvisning.
 Stk. 2. Fra 1. oktober 2002 skal følgende  

 oplysninger indberettes senest 7 dage efter, at den i stk. 1 nævnte  

 flytning har fundet sted:
 1)	Antallet af flyttede svin.
 2)	Dato og tidspunkt for modtagelsen af dyret eller  

 dyrene.
 3)	CHR-nummer for den besætning eller anden  

 samling af dyr med svin, hvortil dyret eller dyrene er flyttet.
 4)	Afsenderlandet og nummeret på den udenlandske  

 besætning, hvorfra dyret eller dyrene er flyttet.
 5)	Nummeret på det sundhedscertifikat, der  

 følger dyret eller dyrene ved samhandel.
 6)	Registreringsnummer og landekode på  

 transportmidlerne, der er anvendt til flytningen.
§ 17. Slagterier og  

 destruktionsvirksomheder skal i forbindelse med modtagelse af svin til  

 slagtning eller destruktion indberette flytninger i forbindelse hermed til  

 CHR.
Indberetningerne foretages efter Fødevaredirektoratets  

 anvisning.
 Stk. 2. Fra 1. oktober 2002 skal følgende  

 oplysninger indberettes senest 7 dage efter, at den i stk. 1 nævnte  

 flytning har fundet sted:
 1)	Antallet af flyttede svin.
 2)	Antallet af containere for så vidt angår  

 destruktionsvirksomheder.
 3)	Dato og tidspunkt for afhentning af dyret eller  

 dyrene, eller dato og rækkefølgen af de besætninger hvor  

 dyrene er afhentet fra.
 4)	CHR-nummer for det slagteri eller den  

 destruktionsvirksomhed, hvortil dyret eller dyrene er flyttet.
5)	CHR-nummer for den besætning eller anden  

 samling af dyr med svin, hvorfra dyret eller dyrene er flyttet.
Hvis dyret  

 eller dyrene er direkte importeret eller samhandlet til slagtning eller  

 destruktion, indberettes afsenderlandet og nummeret på den udenlandske  

 besætning i stedet for CHR-nummeret.
 6)	Nummeret på det sundhedscertifikat, der  

 følger dyret eller dyrene, hvis der er tale om samhandel.
 7)	Registreringsnummer og landekode på  

 transportmidlerne, der er anvendt til flytningen.
Indberetning af flytninger af får og geder § 18. Ejeren af eller den  

 besætningsansvarlige for en fåre- eller gedebesætning eller  

 anden samling af dyr med får eller geder skal til registrering i CHR  

 indberette flytninger af disse.
Indberetningerne skal foretages efter  

 Fødevaredirektoratets anvisning og skal foretages for flytninger  

 gennemført efter 31. oktober 2002.
 Stk. 2. Følgende oplysninger skal  

 indberettes senest 7 dage efter, at flytning har fundet sted:
 1)	Antallet af flyttede får eller geder.
 2)	Dato for flytningen.
3)	Afhænderen af dyr skal indberette eget CHR- og  

 besætningsnummer samt CHR-nummer for den besætning eller anden  

 samling af dyr med får eller geder, hvortil dyret eller dyrene er  

 flyttet.
Hvis dyret eller dyrene er eksporteret eller samhandlet, indberettes  

 modtagerlandet i stedet for CHR-nummeret for modtagerbesætningen.
4)	Modtageren af dyr skal indberette eget CHR- og  

 besætningsnummer samt CHR-nummer for den besætning eller anden  

 samling af dyr med får eller geder, hvorfra dyret eller dyrene er  

 flyttet.
Hvis dyret eller dyrene er importeret eller samhandlet, indberettes  

 afsenderlandet i stedet for CHR-nummeret for  

 afsenderbesætningen.
 § 19. Undtaget fra  

 bestemmelserne i § 18 er flytninger af får eller geder mellem  

 besætninger med samme ejer, når fødevareregionen har  

 godkendt dette.
Stk. 2. Undtaget fra bestemmelserne i § 18 er  

 endvidere flytninger af får eller geder til midlertidig  

 afgræsning på arealer, hvor dyrene ikke blandes med klovdyr fra  

 besætninger fra andre CHR-numre.
I disse tilfælde noteres  

 oplysningerne om flytningerne i besætningsregisteret, jf. § 20, stk. 5,  

 nr. 4.
 Stk. 3. Undtaget fra indberetningspligten i § 18 er  

 endvidere fælles græsgange, dyrskuer og dyrehospitaler.
Besætningsregister § 20. Ejeren af eller den  

 besætningsansvarlige for en kvæg-, svine-, fåre- eller  

 gedebesætning eller anden samling af dyr skal føre optegnelser,  

 der indeholder ajourførte oplysninger.
 Stk. 2. I en kvægbesætning og i en  

 anden samling af dyr med kvæg, skal følgende oplysninger  

 registreres for hvert enkelt kreatur:
 1)	CKR-nummer.
 2)	Fødselsdato, køn og race.
 3)	Moders CKR-nummer eller for importerede eller  

 samhandlede dyr moders identifikationskode.
 4)	Dato for dødsfald eller slagtning.
5)	Dato og CHR-nummer for den besætning eller  

 anden samling af dyr med kvæg, hvorfra dyret er flyttet.
Hvis dyret er  

 importeret eller samhandlet registreres afsenderlandet i stedet for  

 CHR-nummeret.
6)	Dato og CHR-nummer for den besætning eller  

 anden samling af dyr med kvæg, hvortil dyret er flyttet.
Hvis dyret er  

 eksporteret eller samhandlet registreres modtagerlandet i stedet for  

 CHR-nummeret.
 7)	For dyr, der midlertidig afgræsser arealer,  

 hvor dyrene ikke blandes med klovdyr fra besætninger fra andre  

 CHR-numre, noteres herudover CKR-nummer, datoer for flytninger til og fra  

 arealet og CHR-nummer eller adresse for arealet, jf. § 13, stk. 2.
 Stk. 3. I en svinebesætning og i en anden  

 samling af dyr med svin, skal følgende oplysninger  

 registreres:
 1)	Antal svin.
2)	Dato, antal svin og CHR-nummer for den  

 besætning eller anden samling af dyr med svin, hvorfra flytningen er  

 foretaget.
Hvis dyret eller dyrene er importeret eller samhandlet,  

 registreres afsenderlandet og nummeret på den udenlandske  

 besætning i stedet for CHR-nummeret.
3)	Dato, antal svin og CHR-nummer for den  

 besætning eller anden samling af dyr med svin, hvortil flytningen er  

 foretaget.
Hvis dyret eller dyrene er eksporteret eller samhandlet,  

 registreres modtagerlandet og nummeret på den udenlandske  

 besætning i stedet for CHR-nummeret.
 4)	Dato for bestilling af  

 erstatningsøremærke samt nummeret på  

 erstatningsøremærket og på det tabte eller ødelagte  

 øremærke, hvis disse er forskellige, jf. § 8, stk. 3.
 Stk. 4. I en fåre- eller gedebesætning,  

 jf. stk. 5, og i en anden samling af dyr med får eller geder skal  

 følgende oplysninger registreres, jf. dog stk. 6:
 1)	CKR-nummer for hvert dyr.
 2)	Dato for dødsfald eller slagtning af  

 dyret.
 3)	Dato og CHR-nummer for den besætning eller  

 anden samling af dyr med får eller geder, hvorfra dyret er flyttet.  

 Hvis dyret er importeret eller samhandlet registreres afsenderlandet i stedet  

 for CHR-nummeret.
 4)	Dato og CHR-nummer for den besætning eller  

 anden samling af dyr med får eller geder, hvortil dyret er flyttet.  

 Hvis dyret er eksporteret eller samhandlet registreres modtagerlandet i  

 stedet for CHR-nummeret.
 5)	Det samlede antal får eller geder.
 6)	Antallet af levende hundyr, som er over 12 måneder, eller som  

 har læmmet eller fået kid.
 Stk. 5. Desuden skal følgende oplysninger  

 registreres i en fåre- eller gedebesætning for hvert enkelt dyr,  

 jf. dog stk. 6:
 3)	Identifikationskoden såfremt der er tale om et  

 får eller en ged, der er importeret eller samhandlet.
 4)	For dyr, der midlertidig afgræsser arealer,  

 hvor dyrene ikke blandes med klovdyr fra besætninger fra andre  

 CHR-numre, noteres herudover antallet af dyr, datoer for flytninger til og  

 fra arealet og CHR-nummer eller adresse for arealet, jf. § 19, stk.  

 2.
Stk. 6. Oplysningerne nævnt i stk. 4, nr. 1,  

 3 og 4, skal være registreret for dyr flyttet til eller fra  

 besætningen.
Oplysningerne nævnt i stk. 4, nr. 1-2 og i stk. 5,  

 nr. 1-3, skal være ajourført for dyr født, importeret  

 eller samhandlet efter 31. december 2002. Oplysningerne nævnt i stk. 4,  

 nr. 1-2 og i stk. 5, nr. 1-3, skal være registreret for øvrige  

 dyr i besætningen inden 20. januar 2003.
Stk. 7. Optegnelser kan føres i forbindelse  

 med deltagelse i dataregistrering, produktionsstyring eller lignende.
For en  

 kvægbesætning kan optegnelserne bestå af  

 CHR-besætningslisten og løbende optegnelser i et af  

 Fødevaredirektoratet godkendt staldregistreringsskema.
 Stk. 8. Optegnelserne skal opbevares i mindst 5  

 år efter seneste hændelse og skal på anmodning forevises  

 Fødevaredirektoratet eller Plantedirektoratet.
Dokumentation ved flytning af kvæg § 21. Kvæg, der flyttes  

 fra eller indsættes i en besætning eller i en anden samling af  

 dyr med kvæg, skal være ledsaget af et sundhedsdokument, der  

 angiver dyrets identitet og sundhedsforhold samt sundhedsforhold for  

 afsenderbesætningen.
Sundhedsdokumentet, der efter  

 Fødevaredirektoratets anvisning skal udfærdiges på en af  

 direktoratet godkendt formular, kan rekvireres hos Dansk Kvæg,  

 Udkærsvej 15, Skejby, 8200 Århus N.
Sundhedsdokumentet kan  

 anvendes op til 21 dage efter udskrift, dog ikke efter gyldighedsdatoens  

 udløb.
Sundhedsdokumentet kan kun anvendes for én flytning  

 på dato for underskrift.
 Stk. 2. Identifikationsdelen skal indeholde dyrets  

 CKR-nummer, fødselsdato, køn, race, moders CKR-nummer samt  

 CHR-nummer og afgangsdato for de besætninger, hvori dyret har  

 været siden 1. januar 1998.
Stk. 3. Sundhedsforhold for dyret skal omfatte  

 dokumentation for BVD-virusfrihed efter undersøgelse på et af  

 Fødevaredirektoratet godkendt laboratorium.
Kalve under 3  

 måneder skal endvidere være fundet fri for antistoffer mod  

 BVD-virus.
Datoen for undersøgelserne for virus og antistof af kalve  

 under 3 måneder gamle skal være den samme for begge  

 undersøgelser.
 Stk. 4. Sundhedsdokumentet kan kun udskrives til  

 den besætning, hvori dyret er registreret, og kun hvis dyret eller  

 besætningen ikke er under offentligt tilsyn eller på anden  

 måde blokeret for omsætning.
 Stk. 5. Sundhedsdokumentet kan kun udskrives, hvis  

 blodprøven til undersøgelse for BVD-virus og -antistof er  

 udtaget af en dyrlæge.
 Stk. 6. Kvæg, der flyttes under ledsagelse af  

 et sundhedsdokument, må kun transporteres sammen med andre dyr, der er  

 ledsaget af et sundhedsdokument.
 § 22. Undtaget fra  

 bestemmelserne i § 21 er kvæg, der leveres til  

 destruktionsvirksomhed.
Stk. 2. Undtaget fra bestemmelserne i § 21 er  

 kvæg, der flyttes med henblik på slagtning.
I disse  

 tilfælde anvendes et kvægpas i stedet for det i § 21, stk. 1,  

 nævnte sundhedsdokument.
Kvægpasset har samme anvendelses- og  

 gyldighedsperiode som sundhedsdokumentet.
I forbindelse med udstedelse af  

 kvægpas skal der foretages registrering heraf i CHR.
Kvæg, der  

 leveres til slagteri, som anvender on-line adgang til CHR i forbindelse med  

 identifikation af slagtedyret og leverandørbesætningen, jf. §  

 26, skal ikke ledsages af kvægpas eller sundhedsdokument.
Stk. 3. Undtaget fra bestemmelserne i § 21 er  

 kvæg, der flyttes fra et dyrskue, når flytningen foretages til  

 den besætning, hvorfra dyret ankom til stedet.
I disse tilfælde  

 skal dyret ledsages af det sundhedsdokument, der ledsagede dyret fra  

 besætningen.
Stk. 4. Undtaget fra bestemmelserne i § 21, er  

 kvæg, der importeres, eksporteres eller samhandles.
I stedet for det i  

 § 21, stk. 1, nævnte sundhedsdokument anvendes et kvægpas.
 Stk. 5. Undtaget fra bestemmelserne i § 21 er  

 kvæg, der flyttes mellem besætninger med samme ejer, når  

 fødevareregionen har godkendt dette.
 Stk. 6. Undtaget fra bestemmelserne i § 21 er kvæg,  

 der flyttes mellem besætninger på samme CHR-nummer.
 Stk. 7. Undtaget fra bestemmelserne i § 21 er  

 kvæg, der flyttes i forbindelse med flytning af en hel besætning,  

 når fødevareregionen har godkendt dette.
 Stk. 8. Undtaget fra bestemmelserne i § 21 er  

 kvæg, der flyttes til og fra midlertidig afgræsning på  

 arealer, hvor dyrene ikke blandes med klovdyr fra besætninger fra andre  

 CHR-numre.
 Stk. 9. Undtaget fra bestemmelserne i § 21 er  

 kvæg, der flyttes til dyrehospitaler som følge af akut  

 opstået sygdom eller anden tilstand, der kræver  

 indlæggelse.
 Stk. 10. Undtaget fra bestemmelserne i § 21, stk.  

 3, er kvæg, der flyttes fra besætninger, hvor BVD-fri status har  

 været opretholdt i mere end 24 måneder og er bekræftet ved  

 en statusundersøgelse, der er under 4 måneder gammel.
Stk. 11. Undtaget fra bestemmelserne i § 21, stk.  

 3, er kalve, der tilføres besætninger med specialiseret  

 slagtekalveopdræt, som efter tilladelse fra fødevareregionen kan  

 overføre kalve, uden at de heri nævnte undersøgelser er  

 foretaget.
I stedet for det i § 21, stk. 1, nævnte sundhedsdokument  

 anvendes et dokument til omsætning af slagtekalve.
Dokumentet til  

 omsætning af slagtekalve har samme anvendelses- og gyldighedsperiode  

 som sundhedsdokumentet.
 § 23. Importøren af  

 kvæg fra et andet EU-medlemsland skal, inden 5 dage efter importen, til  

 Fødevaredirektoratet aflevere ledsagende kvægpas, der angiver  

 dyrets identifikation og eventuelt tidligere flytninger.
Dokumentation ved flytning af får og geder § 24. Får eller geder,  

 der efter 31. oktober 2002 flyttes fra eller indsættes i en  

 besætning eller anden samling af dyr med får eller geder, skal  

 være ledsaget af et sundhedsdokument til får og geder, der  

 angiver dyret eller dyrenes identitet samt sundhedsforhold for  

 afsenderbesætningen.
Sundhedsdokumentet, der efter  

 Fødevaredirektoratets anvisning skal udfærdiges på en af  

 direktoratet godkendt formular, kan rekvireres hos Dansk Kvæg,  

 Udkærsvej 15, Skejby, 8200 Århus N.
Sundhedsdokumentet kan  

 anvendes op til 21 dage efter udskrift, dog ikke efter gyldighedsdatoens  

 udløb.
Sundhedsdokumentet kan kun anvendes for én flytning  

 på dato for underskrift.
 Stk. 2. Identifikationsdelen skal indeholde dyrets  

 eller dyrenes CKR-nummer, uge og år for fødsel, køn,  

 race, moders CKR-nummer samt CHR- og besætningsnummer for  

 afsenderbesætningen.
 Stk. 3. Sundhedsdokumentet kan kun udskrives til en  

 besætning, hvis den ikke er under offentligt tilsyn eller på  

 anden måde blokeret for omsætning af dyr.
 Stk. 4. Får og geder, der flyttes under  

 ledsagelse af et sundhedsdokument, må kun transporteres sammen med  

 andre dyr, der er ledsaget af et sundhedsdokument.
 § 25. Undtaget fra bestemmelserne i § 24 er  

 får eller geder, der leveres til destruktionsvirksomhed.
 Stk. 2. Undtaget fra bestemmelserne i § 24 er  

 får eller geder, der leveres til slagteri, som anvender on-line adgang  

 til CHR i forbindelse med kontrol af leverandørbesætningen.
Stk. 3. Undtaget fra bestemmelserne i § 24 er  

 får eller geder, der flyttes fra et dyrskue, når flytningen  

 foregår til den besætning, hvorfra dyret eller dyrene ankom til  

 stedet.
I disse tilfælde skal dyret eller dyrene ledsages af det  

 sundhedsdokument, der ledsagede dyret eller dyrene fra besætningen.
 Stk. 4. Undtaget fra bestemmelserne i § 24 er  

 får eller geder, der direkte importeres eller samhandles.
 Stk. 5. Undtaget fra bestemmelserne i § 24 er  

 får eller geder, der flyttes mellem besætninger med samme ejer,  

 når fødevareregionen har godkendt dette.
 Stk. 6. Undtaget fra bestemmelserne i § 24 er får  

 eller geder, der flyttes mellem besætninger på samme  

 CHR-nummer.
 Stk. 7. Undtaget fra bestemmelserne i § 24 er  

 får eller geder, der flyttes i forbindelse med flytning af en hel  

 besætning, når fødevareregionen har godkendt dette.
 Stk. 8. Undtaget fra bestemmelserne i § 24 er  

 får eller geder, der flyttes til og fra midlertidig afgræsning  

 på arealer, hvor dyrene ikke blandes med klovdyr fra besætninger  

 fra andre CHR-numre.
 Stk. 9. Undtaget fra bestemmelserne i § 24 er  

 får eller geder, der flyttes til dyrehospitaler som følge af  

 akut opstået sygdom eller anden tilstand, der kræver  

 indlæggelse.
Kontrol af kvæg, får og geder ved  

 slagtning § 26. Slagterier skal inden  

 kvæg slagtes sikre sig følgende:
 1)	At dyrets CKR-nummer kan genfindes i CHR, og at  

 dyret ifølge CHR ikke tidligere er afgået til slagtning eller  

 destruktion.
 2)	At dyret ikke er pålagt nogen  

 omsætningsrestriktioner.
 3)	At den i CHR registrerede  

 leverandørbesætning ikke er under offentligt tilsyn eller  

 på anden måde blokeret for omsætning, der betyder, at dyr  

 fra besætningen ikke må slagtes.
 4)	At en eventuel leverandørbesætning som  

 på grund af indberetningsfristerne, jf. § 12, stk. 1, endnu ikke er  

 registreret i CHR ikke er under offentligt tilsyn eller på anden  

 måde blokeret for omsætning, der betyder, at dyr fra  

 besætningen ikke må slagtes.
Stk. 2. Slagterier skal inden dyret slagtes sikre  

 sig dokumentation for, at behørig undersøgelse, jf. stk.1, nr.  

 1-4, har fundet sted.
Dokumentationen skal opbevares i mindst 5 år og  

 skal på anmodning forevises Fødevaredirektoratet.
Stk. 3. Såfremt undersøgelsen, jf.  

 stk. 1, nr. 1, giver et utilfredsstillende resultat, skal dyret afvises fra  

 slagtning.
Såfremt undersøgelsen, jf. stk. 1, nr. 2-4, giver et  

 utilfredsstillende resultat, skal dyret afvises fra slagtning, med mindre der  

 foreligger gyldig passérseddel.
Fødevareregionen skal kontaktes  

 i tilfælde af afvisning af dyr.
Stk. 4. Såfremt et dyr ikke kan  

 identificeres, skal det destrueres som specificeret risiko materiale, jf.  

 bekendtgørelse om forarbejdning og bortskaffelse af specificeret  

 risikomateriale.
Dyret skal inden afgang fra slagteri til  

 destruktionsvirksomhed have isat et øremærke af  

 fødevareregionen eller ledsages af et dokument. Øremærket  

 eller dokumentet skal oplyse om CHR-nummeret på  

 leverandørbesætningen.
 § 27. Slagterier skal inden  

 får eller geder slagtes sikre sig, at  

 leverandørbesætningen ikke er under offentligt tilsyn eller  

 på anden måde blokeret for omsætning, der betyder, at dyr  

 fra besætningen ikke må slagtes.
Stk. 2. Slagterier skal inden dyret slagtes sikre  

 sig dokumentation for, at behørig undersøgelse, jf. stk. 1, har  

 fundet sted.
Dokumentationen skal opbevares i mindst 5 år og skal  

 på anmodning forevises Fødevaredirektoratet.
 Stk. 3. Såfremt undersøgelsen, jf.  

 stk. 1, giver et utilfredsstillende resultat, skal dyret afvises fra  

 slagtning, med mindre der foreligger gyldig passérseddel.  

 Fødevareregionen skal kontaktes i tilfælde af afvisning af  

 dyr.
Kontrol, betaling, straf og ikrafttræden § 28.  

 Fødevaredirektoratet og Plantedirektoratet forestår  

 gennemførelsen af den kontrol, der er nævnt i § 40 i lov om  

 sygdomme og infektioner hos dyr.
Stk. 2. Fødevaredirektoratet afholder  

 udgifterne til den i § 5 nævnte mærkning.
Alle andre udgifter,  

 som afholdes i medfør af denne bekendtgørelse, er  

 Fødevaredirektoratet uvedkommende.
Stk. 3. For sundhedsdokumenter, kvægpas og  

 dokumenter til omsætning af slagtekalve betales i henhold til  

 bekendtgørelse om betaling for kontrol af fødevarer og levende  

 dyr m.v.
Fakturering foretages af Dansk Kvæg efter aftale med  

 Fødevaredirektoratet.
Stk. 4. For den i stk. 1 omtalte kontrol skal  

 besætningsejerne betale en afgift i henhold til den i stk. 3  

 nævnte bekendtgørelse.
Fakturering foretages af Dansk  

 Kvæg.
 Stk. 5. Udgifterne til den i §§ 14, 16 og 17 omtalte  

 registrering faktureres Danske Slagterier.
 § 29.  

 Fødevaredirektoratet træffer afgørelse om destruktion  

 eller begrænsning i flytning af dyr i henhold til Kommissionens  

 forordning (EF) 494/98 ved overtrædelse af reglerne om identifikation  

 og registrering af kvæg.
 Stk. 2. Fødevaredirektoratet træffer  

 afgørelse om begrænsning i flytning af svin, får eller  

 geder ved overtrædelse af reglerne om identifikation og registrering af  

 svin, får eller geder.
§ 30. Med bøde straffes  

 den, der 1)	overtræder § 2, stk. 1, 2 eller 4, § 3, stk. 1  

 eller 3-5, § 4, stk. 1 eller 2, § 5, stk. 1, § 6, stk. 2-5, §§ 7-12, § 14, §§  

 16-18, § 20, stk. 1-6 eller 8, § 21, § 22, stk. 2-4 eller 11, §§ 23-24, § 25,  

 stk. 3,  eller §§ 26-27, eller 2)	undlader at efterkomme påbud efter §  

 29.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 31. Bekendtgørelsen  

 træder i kraft den 21. september 2002.
 Stk. 2.
Fødevaredirektoratet, den 10. september  

 2002 P.D.V.John Larsen /Arne Sunesen 1)   Bekendtgørelsen indeholder  

 bestemmelser, der gennemfører dele af Rådets direktiv  

 92/102/EØF, EF-Tidende 1992 L 355 s. 32, om identifikation og  

 registrering af dyr, samt Europa-Parlamentets og Rådets direktiv  

 2000/15/EF, EF-Tidende 2000 L 105 s. 34, om ændring af Rådets  

 direktiv 64/432/EØF om veterinærpolitimæssige problemer  

 ved handel inden for Fællesskabet med kvæg og svin.
I  

 bekendtgørelsen er der medtaget visse bestemmelser fra  

 Europa-Parlamentets og Rådets forordning (EF) Nr. 1760/2000, EF-Tidende  

 2000 L 204 s. 1, om indførelse af en ordning for identifikation og  

 registrering af kvæg og om mærkning af oksekød og  

 oksekødsprodukter og om ophævelse af Rådets forordning  

 (EF) nr. 820/97, og Kommissionens forordning (EF) Nr. 2629/97, EF-Tidende  

 1997 L 354 s. 19, om gennemførelsesbestemmelser til Rådets  

 forordning (EF) Nr. 820/97, og Kommissionens forordning (EF) Nr. 494/98,  

 EF-Tidende 1998 L 60 s. 78, om gennemførelsesbestemmelser til  

 Rådets forordning (EF) Nr. 820/97, samt Kommissionens forordning (EF)  

 Nr. 509/1999, EF-Tidende 1999 L 60 s. 53, om forlængelse af  

 maksimumsfristen for øremærkning af bisonokser (arten Bison  

 bison ssp.). Ifølge artikel 249 i EF-traktaten gælder en  

 forordning umiddelbart i hver medlemsstat.
Gengivelse af disse bestemmelser i  

 bekendtgørelsen er således udelukkende begrundet i praktiske  

 hensyn og berører ikke de nævnte forordningers umiddelbare  

 gyldighed i Danmark.
