 Forbrugerombudsmanden udtalte, at annoncering med »Gratis  

 service« i forbindelse med udlejning af fjernsynsapparater, var  

 vildledende og i strid med markedsføringslovens § 2, stk. 1, idet servicen i  

 virkeligheden må antages at være omfattet af lejeydelsen.
 4. Et firma, der udlejede fjernsyn til forbrugerne, anførte i sine  

 reklamer, at man ydede »gratis service«, men da dette tilbud i  

 virkeligheden måtte anses for at være en del af den ydelse, som blev betalt  

 ved lejen, fandt Forbrugerombudsmanden, at brugen af ordet »gratis«  

 var vildledende, jfr. markedsføringslovens § 2, stk. 1.
 Det blev henstillet til firmaet at ophøre med at benytte ordet  

 »gratis« i denne sammenhæng, og dette indvilligede firmaet i.
 (* 1) Offentliggjort i Forbrugerombudsmandens Årsberetning 1975-1977, side  

 47, nr. 4.
