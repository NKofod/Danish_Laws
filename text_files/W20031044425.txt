Indberetning  

 vedrørende forveksling af blod Patientklagenævnet fandt grundlag for at kritisere  

 anæstesisygeplejerske A´s behandling af patienten og indskærpede desuden  

 overfor anæstesisygeplejerske A, at hun udviste større omhu i sit fremtidige  

 virke.
Da Patientklagenævnet fandt, at der er begrundet mistanke om, at  

 anæstesisygeplejerske A havde udvist grovere forsømmelse ved behandlingen af  

 kvinden, besluttede nævnet samtidig at anmode anklagemyndigheden om at  

 overveje  

 grundlaget for en eventuel tiltalerejsning mod anæstesisygeplejerske A for  

 overtrædelse af lov om sygeplejersker § 10, stk. 1, jf. § 11.
 Nævnet fandt endvidere grundlag for at kritisere  

 anæstesisygeplejerske B´s behandling af patienten og indskærpede overfor  

 anæstesisygeplejerske B, at hun udviste større omhu i sit fremtidige virke.
Nævnet lagde vægt på, at det af blodbankens instruktion  

 til de kliniske afdelinger fremgik, at umiddelbart før blodtransfusion  

 opsættes  

 skal patientens identitet kontrolleres, og det skal kontrolleres, at  

 blodtypen  

 stemmer overens med den identificerede patients blodtype på blodtypesvaret i  

 transfusionsjournalen, samt at patientens navn og personnummer stemte overens  

 med navn, personnummer på blodkomponentens følgeseddel.
Videre fremgik det,  

 at  

 endelig kontrolprocedure ved opsætning af blodkomponenter skulle foretages  

 ved  

 patientens side, og af 2 personer (den der har ansvaret og en hjælper),  

 hvilket  

 kun kunne fraviges i uopsættelige situationer.
Nævnet lagde vægt på, at anæstesisygeplejerske A  

 oplyste, at hun ikke kontrollerede eller sammenholdte patientens identitet på  

 transfusionsskemaet med anæstesiskema eller patientjoumal, da hun tog det som  

 en selvfølge, at de ansvarlige læger forud for operationen havde fastslået  

 patientens identitet.
Videre oplyste hun, at hun aflæste data alene, da  

 anæstesilægen var optaget.
Herudover lagde nævnet vægt på, at  

 anæstesisygeplejerske B ikke foretog en korrekt identifikation mellem blod og  

 patient før opsætning af den anden pose blod til patienten, og at der ikke  

 medvirkede to personer ved kontrolproceduren.
Endelig lagde nævnet vægt på,  

 at  

 anæstesisygeplejerske B efter at have konstateret den ukorrekte  

 blodtransfusion  

 gjorde det fornødne, idet hun kontaktede lægen.
