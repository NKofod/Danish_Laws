 Et forsikringsselskab søgte om tilladelse til at erhverve egne aktier  

 på indtil 10% af aktiekapitalen.
Tilsynet meddelte, at lovens hovedregel er et forbud og at  

 dispensation kræver en rimelig og konkret begrundelse.
Da selskabet ikke  

 kunne påvise særlige grunde meddeltes afslag Et forsikringsselskab ansøgte forsikringstilsynet om tilladelse til at  

 erhverve egne aktier på indtil 10% af aktiekapitalen.
Selskabet havde alene  

 begrundet sin ansøgning med et ønske om, at det i lighed med andre  

 børsnoterede selskaber fik mulighed for at erhverve egne aktier, såfremt  

 dette fandtes hensigtsmæssigt.
Da der efter forsikringstilsynets mening ikke  

 heri lå nogen egentlig begrundelse, bad man selskabet om at indsende en mere  

 udførlig begrundelse for behovet for tilladelsen.
 Selskabet anførte herefter som begrundelse, at erhvervelse af egne aktier  

 er et i lov om forsikringsvirksomhed såvel som i aktieselskabsloven forudsat  

 lovligt middel til at øge de resterende aktionærers forholdsmæssige andel af  

 selskabets aktiekapital, og at betingelserne i § 66 i lov om  

 forsikringsvirksomhed er udtømmende, således at forsikringstilsynet skal give  

 tilladelsen, når disse er opfyldt.
I forsikringstilsynets afgørelse blev selskabets opmærksomhed henledt på,  

 at reglerne om egne aktier i lov om aktieselskaber og i lov om  

 forsikringsvirksomhed ikke er identiske, og at hovedreglen i lov om  

 forsikringsvirksomhed - § 66, stk. 1 - er et forbud mod at eje egne aktier.  

 Når hovedreglen er et forbud, kræves der en vis rimelig og konkret  

 begrundelse for en dispensation.
Efter forsikringstilsynets opfattelse var  

 der ikke anført nogen rimelig og konkret begrundelse.
Forsikringstilsynet var  

 ikke enig i selskabets opfattelse, hvorefter betingelserne i § 66 i lov om  

 forsikringsvirksomhed skulle være udtømmende.
Opfyldelsen af disse  

 betingelser er alene en forudsætning for, at tilsynet overhovedet kan  

 overveje at dispensere.
 Da forsikringstilsynet ikke fandt, at selskabet var fremkommet med nye  

 oplysninger eller havde kunnet påvise særlige grunde til, at selskabet skulle  

 have mulighed for at erhverve egne aktier, ville forsikringstilsynet ikke på  

 det foreliggende grundlag tillade det ansøgte.
 Det blev over for selskabet oplyst, at dispensation f.eks. kunne tænkes  

 givet i situationer med utegnede medarbejderaktier eller ved fusion med et  

 datterselskab, som besad aktier i moderselskabet.
