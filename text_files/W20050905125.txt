 Pressenævnet  

 bemærkede indledningsvis, at der var knyttet en væsentlig offentlig interesse  

 til omtalen af offentlige myndigheder, der mistænkes for at have modtaget  

 bestikkelse mod at udstede godkendelser, selv om betingelserne herfor ikke  

 var  

 opfyldt.
Nævnet  

 havde som følge af de begrænsede muligheder for bevisførelse ikke mulighed  

 for  

 at tage stilling til rigtighed af artiklernes oplysninger om, at klager  

 skulle  

 have bestukket prøveassistenter ved Statens Bilinspektion i forbindelse med  

 syn  

 af klagers biler.
Nævnet fandt herefter ikke grundlag for at udtale kritik af  

 bladet for omtalen heraf.
Nævnet  

 bemærkede samtidig, at bladet i en artikel havde ladet klager kommentere de  

 fremsatte beskyldninger.
Nævnet fandt, at der ikke var grundlag for at  

 kritisere bladet for ikke at have foretaget en tilstrækkelig grundig  

 undersøgelse af de bragte oplysninger.
Kendelse  

 fra Pressenævnet i sag 2004-6-96 BT Bilsalg ApS har ved advokat Janus Malcolm Pedersen klaget til  

 Pressenævnet over en række artikler i Ekstra Bladet den 15., 16. og 17.  

 august  

 2004, idet man mener, at god presseskik er tilsidesat.
 I en artikel den 15. august 2004, der bar overskriften   

  

 FUSK I BILINSPEKTIONEN  

  

  og underrubrikken  

 Beskyldninger om falske synsrapporter, hed det:
Statens Bilinspektion er ved at vende vrangen ud af sig selv.  

 Ekstra Bladet Biler har præsenteret ledelsen for en stak sager, der mere end  

 antyder,  

 at prøveassistenter vender det blinde øje til visse bilers fejl.
Også selv om  

 det er grove, sikkerhedsmæssige mangler.
 I dagens Biler (3. sektion) kan du læse artiklerne om svindlen  

 og de rystende eksempler på biler, som prøveassistenter har godkendt til  

 færdsel på offentlig vej.
 Specielt BT Bilsalg med afdeling i Søborg, Humlebæk og Helsingør  

 har ifølge Ekstra Bladets oplysninger nydt godt af enkelte prøveassistenters  

 manglende årvågenhed.
 En anonym kilde, hvis identitet vi kender, med kendskab til forretningsgangen  

 i BT Bilsalg har forklaret, at BT Bilsalg har betalt for at få særligt  

 dårlige  

 biler godkendt eller betinget godkendt til syn.
Rystet direktør Den oplysning stemmer godt overens med en stribe klagesager i  

 Forbrugerklagenævnet, hvor BT Bilsalgs utilfredse kunder optager mere tid og  

 papir end nogen anden brugtvognsforhandler.
 Af klagesagerne fremgår det, at biler, der er betinget godkendt  

 med ubetydelige fejl som et defekt nummerpladelys eller et sløset fastgjort  

 batteri, ved nærmere undersøgelser viser sig at være fyldt med grove fejl.
 Statens Bilinspektion med en rystet direktør Jesper Hansen i  

 spidsen er nu gået i gang med en større undersøgelse af forholdene omkring de  

 storkøbenhavnske bilsyn.
Sagerne er for de flestes vedkommende mindst et år gamle på  

 grund af langsommelig sagsgang mellem myndighederne.
De handler alle om  

 klager  

 over brugtvognsforhandleren, og kun i et enkelt tilfælde har klageren gennem  

 Forbrugerklagenævnet bedt bilinspektionen om en forklaring på, hvorfor en bil  

 er blevet godkendt.
Det plejer at være det modsatte, der gør sig gældende,  

 når  

 kunder klager over bilsyn.
Lykkelig uvidenhed Derfor har Statens Bilinspektion levet i lykkelig uvidenhed om  

 de tvivlsomme bilsyn, indtil Ekstra Bladet henvendte sig med de  

 bilsagkyndiges  

 rapporter.
 - Foreløbig har vi ikke fundet bevis for, at nogen af vores  

 medarbejdere har taget imod bestikkelse, siger han.
 Men andre forklaringer på, hvordan højt uddannet personale har  

 haft så svært ved at finde fejl på gamle biler, ligger ikke lige for.
 - På den anden side kan det være svært at afkræfte det, man ikke  

 kan dokumentere, siger direktør Jesper Hansen.
Der findes ingen fortilfælde af bestikkelse i Statens  

 Bilinspektion, og sagen kommer på et uheldigt tidspunkt nu, hvor virksomheden  

 står over for første trin i en privatiseringsproces. Samme dag bragte bladet under overskriften   

  

 URENT TRAV I BILSYNET  

  

  og underrubrikken Statens Bilinspektion  

 undersøger mistanker om svindel en artikel med følgende ordlyd:
 Mistanke om korruption og falske synsrapporter får Statens  

 Bilinspektion til at undersøge omstændighederne omkring en række syn af biler  

 fra BT Bilsalg.
Ekstra Bladet Biler har haft kontakt med en person, der har  

 kendskab til forretningsgangen i BT Bilsalg.
Vedkommende har fortalt i  

 detaljer,  

 hvordan synsrapporter blev forfalsket i bilinspektionen.
 I visse tilfælde skulle bilerne end ikke være blevet fremstillet  

 til regulært syn.
De fleste biler blev betinget godkendt med mindre fejl.  

 Eksempelvis  

 blev en BMW betinget godkendt med en bemærkning om en ikke fastgjort  

 akkumulator.  

 Da bilen året efter blev undersøgt af en bilteknisk sagkyndig for  

 Forbrugerklagenævnet, havde en fugl bygget rede i den ene vange.
Den var  

 kommet  

 ind via et hul i bundpladen under førersædet.
 Brugtvognsforretningen BT Bilsalg har i forvejen en kedelig  

 rekord i antal klagesager hos Forbrugerklagenævnet.
Tekniske undersøgelser Ekstra Bladet Biler har fået aktindsigt i Forbrugerklagenævnets  

 bunke af klager over BT Bilsalg og fundet otte sager, hvor bilen er synet  

 højst  

 et døgn før leveringsdatoen, og hvor efterfølgende tekniske undersøgelser har  

 fundet alvorlige fejl på bilerne.
Fejl som ifølge de teknisk sagkyndige burde  

 være opdaget ved et almindeligt syn.
 Ekstra Bladet viste rapporterne til direktør i Statens  

 Bilinspektion, Jesper Hansen og bad ham om at kommentere påstanden om fusk  

 med  

 synsrapporterne.
 - Vi har fået forelagt de tilfælde, hvor der skulle være  

 foregået noget, men foreløbig har vi kun set på, om bilerne overhovedet har  

 været fremstillet til syn, siger Jesper Hansen.
- Nu tager vi fat i rapporterne fra de sagkyndige og kigger dem  

 igennem.
Så sammenholder vi synsrapporterne med de sagkyndiges  

 besigtigelseserklæringer  

 og ser på, om der skulle være noget galt med synene af bilerne fra BT  

 Bilsalg.
 Direktør Jesper Hansen har gennem nogen tid været opmærksom på,  

 at der foregår uregelmæssigheder omkring bilinspektionens syn af biler fra BT  

 Bilsalg.
- Vi har været orienteret af Forbrugerstyrelsen.
Vores  

 undersøgelse går nu på den tekniske vurdering. Samme dag bragte bladet en artikel med overskriften   

  

 FUGLEREDE I VANGEN  

  

 , hvor blandt andet  

 bilsagkyndig Freddie Møller udtalte sig om en række fejl, der var blevet  

 fundet  

 på biler solgt af BT Bilsalg.
 Endvidere bragte bladet under overskriften   

  

 DET PURE OPSPIND  

  

  og underrubrikken   

  

 EJEREN AF BT BILSALG  

  

 : Benjamin Thorsen aviser beskyldninger om  

 fusk en artikel med følgende ordlyd:
Det er grove beskyldninger.
Det er jo bestikkelse af en  

 embedsmand, du snakker om.
Hvis I skriver det, må jeg gå til pressenævnet.  

 Ekstra Bladet oplyste indehaver af BT Bilsalg, Benjamin Thorsen, at en kilde  

 påstår, at han skulle have bestukket ansatte i Statens Bilinspektion for at  

 få  

 biler gennem syn.
 - Det er det pure opspind, fastslår han.
 Han mener ikke, der er noget mistænkeligt ved, at en række  

 uvildige eksperter i flere år har undret sig over, at netop biler fra BT  

 Bilsalg har passeret gennem syn med graverende fejl i adskillige tilfælde.
 - Det undrer mig, at det undrer de tekniske sagkyndige, når  

 disse besigtigelser foregår et helt til halvandet år efter købet, siger  

 Benjamin Thorsen, der desuden tvivler på de teknisk sagkyndiges viden om  

 biler.
 Han mener, at FDM og Forbrugerklagenævnet har et horn i siden på  

 ham.
- De har set sig ond på mig, og så undersøger de mine biler, som  

 om de var nye.
Men det er jo gamle biler, som burde synes på det grundlag.
 Der er påfaldende forskelle mellem bilinspektionens  

 synsrapporter og de bilteknisk sagkyndiges besigtigelseserklæringer.
- Jeg kan ikke forstå det.
Enten er der noget ravruskende galt i  

 bilinspektionen, eller også er der det hos FDM og Forbrugerklagenævnets  

 sagkyndige.  

 Jeg tror ikke, det er hos bilinspektionen, for de er trods alt uddannet i at  

 syne biler, siger Benjamin Thorsen.
- Men én ting vil jeg garantere dig.
Vi har ikke bestukket nogen.  

 Det er hos FDM og de kontrollerende myndigheder, den er gal. Den 16. august 2004 bragte bladet under overskriften   

  

 JA, VI SÆLGER FALSKE BILSYN  

  

  og  

 underrubrikken Brodne kar i bilinspektionen: Det koster 2000-3000 kr.  

 at få et  

 vrag gennem syn en artikel med følgende ordlyd:
Fra ledelsen i Statens Bilinspektion er der ingen problemer med  

 at få en kommentar til Ekstra Bladets afsløringer af en række yderst  

 tvivlsomme  

 synsrapporter, der er fulgt med BT Bilsalgs gamle biler ud fra diverse  

 synssteder i Storkøbenhavn.
En kilde fortalte i går om, hvordan BT Bilsalg  

 angiveligt skulle have betalt for at få sine biler godkendt mod betaling.
 Omvendt kniber det mere med at få en kommentar fra  

 bilprøveassistenterne på de storkøbenhavnske synssteder, hvor der ikke er  

 megen  

 lyst til at tale med Ekstra Bladet om de falske synsrapporter.
Klækkelig betaling Det er en god forretning at sælge de forfalskede dokumenter mod  

 en klækkelig betaling, og det er ikke god skik at ødelægge den slags for sine  

 kollegaer.
 Men en enkelt vælger, mod at vi holder hans navn ude af  

 spalterne, at fortælle om korruptionen.
- Det foregår flere gange om måneden i de københavnske synshaller.  

 Den prøveassistent, der skal foretage synet, ved i forvejen at bilen kommer,  

 og  

 lader den gå gennem syn med en mindre fejl, for at det ikke skal se alt for  

 mistænkeligt ud.
Men det er ikke kun BT Bilsalg, der gør det, siger han.
Syner skrotbiler Gamle, rustne biler på bilkirkegårdens dørtærskel koster ofte  

 mange gange mere, end det vil koste at sætte dem i stand.
Sådanne biler vil  

 en  

 ærlig mand vælge at skrotte, fordi de er en dårlig forretning.
I mere anløbne  

 dele af branchen vælger visse forhandlere med de rette kontakter at betale  

 sig  

 til en synsrapport, der viser, at bilen er betinget godkendt med en  

 ubetydelig  

 fejl.
Det koster mellem 2000 og 3000 kroner under bordet ud over den  

 almindelige synsafgift.
Resten af proceduren omkring synet foregår på  

 tilsyneladende helt almindelig vis med fremstillet kontrol af bilen og  

 betaling  

 på stedet.
Ekstra Bladet har kendskab til otte sager, hvor en efterfølgende  

 undersøgelse af bilerne viste, at de ikke burde være gået gennem syn. I en artikel den 17. august 2004, der bar overskriften   

  

 NYE ANKLAGER MOD BILINSPEKTIONEN  

  

  og  

 underrubrikken Lavede synsrapporter uden at se bilerne, hed det:
 Af en række sager, som Ekstra Bladet de sidste dage har  

 beskrevet, fremgår det, at brugtvognsforhandleren BT Bilsalg i fem ud af otte  

 tilfælde har formået at ramme én bestemt prøveassistent.
Nærmere  

 undersøgelser  

 har vist, at ingen af de otte biler under normale omstændigheder var i stand  

 til at gå gennem et syn, fordi de havde graverende fejl og mangler, som en  

 professionel synsassistent ville have opdaget.
 Et bilsyn uden fremstilling af bilen kalder man i branchen for  

 et fjernsyn.
 En prøveassistent har i Ekstra Bladet indrømmet, at denne type  

 synsrapporter blev lavet mod betaling under bordet.
 Benjamin Thorsen har anført, at artiklerne ikke kan forstås på  

 anden måde, end at han skulle have bestukket bilinspektører ved Statens  

 Bilinspektion  

 i forbindelse med syn af biler for BT Bilsalg ApS.
Dette er ikke korrekt.  

 Bortset fra oplysningerne fra Ekstra Bladets to anonyme kilder er der intet,  

 der indikerer, at der skulle have fundet bestikkelse sted.
Beskyldningerne er  

 af en så alvorlig karakter, at bladet burde have foretaget en grundig  

 undersøgelse af oplysningerne, inden de blev offentliggjort.
Bladet har ikke  

 udvist en tilstrækkelig skepsis over for de informationer, der blev  

 videregivet  

 i artiklerne.
Han har henvist til en redegørelse fra Statens Bilinspektion,  

 hvori det konkluderes,  

  

 at  

 køretøjerne i de 9 undersøgte sager alle er  

 fremstillet normalt til syn,  

  

 at  

 der blev betalt korrekt til en anden  

 person end den, der foretog synet,  

  

 og at  

 samtlige undersøgte sager i det  

 hele har fulgt den normale procedure for syn af køretøjer.
Det konkluderes på  

 den baggrund i rapporten, at der ikke er opnået kendskab til forhold, der  

 indikerer bestikkelse.
Det fremgår, at alene synet af tre af bilerne har  

 været  

 kritisabelt.
Resten af de undersøgte fejl kan enten være opstået i perioden  

 efter synene, eller også har de alene haft betydning for bilernes  

 værdiansættelse og ikke for deres opfyldelse af lovens krav til indretning og  

 udstyr.
Det er således ikke korrekt, når bladet henviser til, at der på alle  

 biler er fundet alvorlige fejl, som burde være opdaget ved syn af bilerne.
 Ekstra Bladet har oplyst, at artiklerne indgik i en længere  

 serie, der omhandlede alvorlige uregelmæssigheder i Statens Bilinspektion.  

 Det  

 er dokumenteret, at en lang række biler er blevet godkendt enten uden faktisk  

 at være synet eller efter et meget lemfældigt syn.
Bladet har anført, at der er tale om en sag af betydelig  

 offentlig interesse, og bladet er ikke i sin omtale af BT Bilsalgs rolle i  

 sagen gået videre, end hvad der er forsvarligt.
Benjamin Thorsen har i  

 artiklen  

 med overskriften Det pure opspind haft lejlighed til at afvise  

 beskyldningerne  

 mod BT Bilsalg ApS.
Bladet har henvist til en erklæring fra journalisten bag artiklerne,  

 hvoraf det fremgår, at han har mødt de to anonyme kilder, som citeres i  

 artiklerne, og har kontakt til flere andre, som ikke tør give sig til kende  

 af  

 frygt for, at deres oplysninger skal afsløre deres identitet over for  

 kolleger  

 mv.
De anonyme vidner må anses for troværdige, idet de bilsagkyndige, der har  

 undersøgt bilerne efter synene, har bekræftet, at bilerne aldrig skulle have  

 været  

 godkendt.
Bladet har endelig oplyst, at det ikke er korrekt, når det i  

 redegørelsen fra Statens Bilinspektion anføres, at betaling i alle tilfælde  

 er  

 sket til en anden end den, som har foretaget synet, idet Ekstra Bladet er i  

 besiddelse af et skema fra bilinspektionen, hvoraf det fremgår, at en  

 navngiven  

 prøveassistent har modtaget betaling i tre af de fem syn, som han selv  

 foretog,  

 og som er indbragt for Forbrugerklagenævnet.
Redegørelse, som er udarbejdet  

 af  

 bilinspektionen selv, er udarbejdet på meget kort tid og kan ikke anses for  

 tilbundsgående.
 I sagens behandling har følgende nævnsmedlemmer deltaget:
 Axel Kierkegaard, Finn Rowold, Le  

 ne Sarup  

 og Ole Askvig.
 Pressenævnet udtaler:
 Pressenævnet bemærker indledningsvis, at der er knyttet en  

 væsentlig offentlig interesse til omtalen af offentlige myndigheder, der  

 mistænkes for at have modtaget bestikkelse mod at udstede godkendelser, selv  

 om  

 betingelserne herfor ikke er opfyldt.
Nævnet har som følge af de begrænsede muligheder for  

 bevisførelse ikke mulighed for at tage stilling til rigtighed af artiklernes  

 oplysninger om, at BT Bilsalg ApS skulle have bestukket prøveassistenter ved  

 Statens Bilinspektion i forbindelse med syn af firmaets biler.
Nævnet finder  

 herefter ikke grundlag for at udtale kritik af Ekstra Bladet for omtalen  

 heraf.
Nævnet bemærker samtidig, at Ekstra Bladet i en artikel den 15.  

 august 2004 har ladet BT Bilsalg ApS ved Benjamin Thorsen kommentere de  

 fremsatte  

 beskyldninger.
Nævnet finder, at der ikke er grundlag for at kritisere bladet  

 for ikke at have foretaget en tilstrækkelig grundig undersøgelse af de bragte  

 oplysninger.
 Afgjort den 16. december 2004.
