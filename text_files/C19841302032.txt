 Efter gældende bestemmelser kræves der plantesundhedscertifikat ved  

 indførsel her til landet og udførsel til andre EF-medlemsstater af frø af  

Allium spp., Lycopersicon lycopersicum, Medicago sativa  og  

Pisum sativum samt - ved udførsel til Italien - Phaseolus  

 vulgaris .
 I den interne EF-samhandel er det forbudt at kræve tillægserklæringer på  

 plantesundhedscertifikaterne.
Ansvaret for, at partiet er ledsaget af plantesundhedscertifikat, påhviler  

 eksportøren. -------------------- Ved rådsdirektiv af 21. december 1976 om foranstaltninger mod indslæbning  

 i medlemsstaterne af skadegørere på planter og planteprodukter (77/93/EØF),  

 som ændret ved rådsdirektiver af 18. marts 1980 (80/392/EØF og 80/393/EØF),  

 er fastsat bestemmelser om indførsel til De europæiske Fællesskaber af  

 planter, herunder frø og planteprodukter, samt om handel hermed mellem  

 medlemsstaterne.
Bestemmelserne er gennemført i de enkelte medlemsstater ved national  

 lovgivning.
Grækenland har dog fået udsættelse hermed, foreløbig til 1. marts  

 1985.
 For Danmarks vedkommende er bestemmelserne gennemført ved  

 landbrugsministeriets bekendtgørelse nr. 135 af 15. april 1980 (* 1) om  

 indførsel af planter m.v., der er trådt i kraft den 1. maj 1980.
 Ved indførsel af frø til Danmark og til alle de øvrige EF-medlemsstater,  

 herunder indførsel fra Danmark, gælder følgende bestemmelser, idet dog  

 bestemmelserne om handel med frø af  Castanea, Prunus, Quercus og  

 Rubus ikke er medtaget:
Allium sp Forbud mod indførsel, såfremt der i partiet er forekomster af  

Ditylenchus dipsaci (stængelnematod).
Lycopersicon lycopersicum Forbud mod indførsel, såfremt der i partiet er forekomster af - Corynebacterium michiganense (tomatgulbakteriose).
 - Xanthomonas vesicatoria (tomatpletbakteriose).
Frøet skal enten stamme fra områder, der er fri for tomato bunchy top virus  

 (tomatbusksygevirus) og potato spindle tuber viroid (kartoffeltenknoldviroid)  

 eller der må ikke på planterne på dyrkningsarealet, hvorfra frøet stammer,  

 være konstateret symptom på de nævnte skadegørere efter begyndelsen af den  

 sidst afsluttede vækstperiode.
Medicago sativa Forbud mod indførsel, såfremt der i partiet er forekomster af - Ditylenchus dipsaci (stængelnematod).
 - Corynebacterium insidiosum (lucernebakterievisnesyge).
Der må enten ikke på dyrkningsstedet være konstateret symptom på  Ditylenchus  

 dipsaci efter begyndelsen af den sidst afsluttede vækstperiode, og den  

 nævnte skadegører må ikke være påvist ved en laboratorieundersøgelse af en  

 repræsentativ prøve, eller partiet skal være gasbehandlet før afsendelsen.
For frø med oprindelse i lande, hvor Corynebacterium insidiosum  

  (lucernebakterievisnesyge) forekommer, må - skadegøreren ikke være konstateret på ejendommen og i dens umiddelbare  

 omgivelser i de sidste 10 år, - afgrøden skal være 1. eller 2. års avl efter udsæd, - der må ikke på dyrkningsarealet og i tilstødende lucerneafgrøder være  

 konstateret symptom på den nævnte skadegører i hele den sidst afsluttede  

 vækstperiode eller eventuelt i de 2 sidste, og - der må ikke på dyrkningsarealet have været dyrket Medicago sativa L.,  

 lucerne, i de 3 foregående år.
Pisum sativum Forbud mod indførsel, såfremt der i partiet er forekomster af  

Pseudomonas pisi (ærtebakteriose).
Der må enten ikke i dyrkningsområdet være konstateret Pseudomonas pisi i  

 en passende periode eller ikke på dyrkningsarealet være konstateret symptom på denne  

 skadegører efter begyndelsen af den sidst afsluttede vækstperiode.
 Særlige krav ved indførsel til enkelte EF-medlemsstater:
 1. Irland (Republikken Irland og Nordirland).
Allium sp Forbud mod indførsel, såfremt der i partiet er forekomster af  

Urocystis cepulae (løgbrand).
 Der må ikke på dyrkningsarealet være konstateret nogen symptom på  

Urocystis cepulae efter begyndelsen af den sidst afsluttede  

 vækstperiode.
 2. Italien.
Phaseolus vulgaris Forbud mod indførsel, såfremt der i partiet er forekomster af  

Corynebacterium flaccumfaciens (bønnebakterievisnesyge).  

 ---------------------- Ved indførsel i Danmark og de øvrige EF-medlemsstater skal frøpartier af  

 de ovennævnte arter være ledsaget af et officielt plantesundhedscertifikat,  

 der attesterer, af partiet opfylder de nævnte krav.
 Plantesundhedscertifikatet skal være af oprindelseslandets officielle  

 plantesundhedsmyndigheder, her i landet af statsfrøkontrollen.
Efter art. 11 i direktiv 77/93/EØF er det forbudt at kræve  

 tillægserklæringer på de officielle plantesundhedscertifikater i samhandelen  

 mellem EF- medlemsstaterne.
Denne bestemmelse kan kun fraviges ved en  

 Kommissionsbeslutning, der klart bemyndiger nærmere angivne medlemsstater til  

 i konkrete tilfælde at kræve sådan tillægserklæring, og ingen af de gældende  

 kommissionsbeslutninger indeholder en sådan hjemmel.
Den fornødne attestation  

 for, at et parti planter eller planteprodukter opfylder alle modtagerlandets  

 plantesundhedsbestemmelser skal herefter anses som afgivet ved udfærdigelse  

 af et normalt officielt plantesundhedscertifikat.
Medlemsstaterne kan frit kræve tillægserklæringer i forbindelse med  

 indførsel fra tredjelande.
Landbrugsministeriets bekendtgørelse nr. 135 af  

 15. april 1980 (* 1) fastslår i § 12, stk. 7, at Danmark ikke stiller krav om  

 tillægserklæringer ved indførsel af planter og planteprodukter.
 Ansvaret for, at et frøparti er ledsaget af de fornødne certifikater,  

 påhviler alene eksportøren.
 Ved indførsel her til landet varetager statens plantetilsyn kontrollen  

 med, at frøpartiet er ledsaget af de fornødne certifikater.
Med venlig hilsen Johs.
Jørgensen Referencer.
Landbrugsministeriets bekendtgørelse nr. 135 af 15. april 1980 om indførelse og udførelse af planter m.m.
Vejledning vedrørende plantesundhedscertifikater ved eksport af frø til udsæd.
Statsfrøkontrollens cirkulære 560-80 af 7. juli 1980.
(Rådets direktiv af 21. december 1976 om foranstaltninger mod indslæbning af skadegørere på planter eller planteprodukter 31.1.77).
(Rådets direktiver af 18. marts 1980 om ændring af direktiv 77/93/EØF om foranstaltninger mod indslæbning i medlemslandene af skadegørere på planter eller planteprodukter (80/392/EØF og 80/393/EØF). De europæiske Fællesskabers Tidende nr.
L 100/32, 17.4.80).
