Resumé  



  

 En ansøger til en lektorstilling ved Aarhus Universitet klagede over at en  

 bestemt person var blevet formand for bedømmelsesudvalget.
Han klagede  

 endvidere over at universitetet havde afvist at besvare hans spørgsmål om  

 formandens kvalifikationer.
 Ansøgeren klagede endvidere over at stillingen var blevet besat  

 inden Undervisningsministeriet havde afgjort klagen over bedømmelsesudvalgets  

 sammensætning.
Ombudsmanden kritiserede Aarhus Universitet for ikke at have  

 besvaret ansøgerens spørgsmål om formandens kvalifikationer.
Ombudsmanden  

 kritiserede endvidere Undervisningsministeriet for at have afvist ansøgerens  

 klage over bedømmelsesudvalgets sammensætning, uden at undersøge om formanden  

 besad de fornødne kvalifikationer til at være medlem af udvalget. (J.nr.  

 1994-2559-810).
Klage over bedømmelsesudvalg Sagens omstændigheder var  

 følgende:
I Magisterbladet den 13.  

 januar 1994 havde Aarhus Universitet indrykket et stillingsopslag hvor  

 universitetet blandt andre søgte en lektor i indisk.
Stillingsopslaget  

 indeholdt bl.a. følgende:
"Indisk Stillingen omfatter  

 forskning, undervisning af fagstuderende på alle niveauer i moderne hindi,  

 sprog og litteratur, herunder mundtlig og skriftlig sprogfærdighed.
Der  

 forudsættes derfor ikke blot praktisk mundtlig og skriftlig beherskelse af  

 moderne standard hindi, men også et godt kendskab til sprogets grammatiske  

 struktur og praktisk sproganalyse." Stillingen var ledig til  

 besættelse fra den 1. august 1994. Ansøgeren (A) søgte i brev af 5. februar  

 1994 den ledige stilling.
Herudover blev stillingen søgt af otte andre hvoraf  

 en efterfølgende trak sin ansøgning tilbage.
I brev af 5. april 1994  

 meddelte Aarhus Universitet, Det humanistiske Fakultet, bl.a. ansøgerne at  

 universitetet havde nedsat et bedømmelsesudvalg bestående af dr. (R), Reader  

 in  

 Hindi, School of Oriental and African Studies, University of London, lektor  

 (F), Institutt for Østeuropeiske og Orientalske Studier, Universitetet i  

 Oslo,  

 og lektor (B), Indisk Afdeling, Aarhus Universitet.
Sidstnævnte blev udpeget  

 til formand for bedømmelsesudvalget.
Ansøgerne blev samtidig gjort bekendt  

 med  

 at indsigelser mod bedømmelsesudvalgets sammensætning skulle indgives til  

 universitetet senest 18. april 1994.
I brev af 16. april 1994,  

 modtaget af universitetet den 18. april 1994, fremsatte A indsigelser mod B's  

 deltagelse i bedømmelsesudvalget.
Som begrundelse for sine indsigelser  

 anførte  

 A at han ikke var bekendt med at B besad akademiske grader inden for hindi.  

 Om B's videnskabelige produktion inden for hindi anførte A bl.a. følgende:
"Hvad angår  

 videnskabelig produktion omkring sproget hindi, såvel som hindi litteratur og  

 kultur, har (B) tilsyneladende kun en enkelt produktion,  

  

 Hindi Sagprosa ved (B)  

  

 , Indisk Afdeling, Aarhus Universitet, 1983,  

 hvoraf  

  

 B's bidrag begrænser sig til  

 bogomslaget, et kort forord og en indholdsfortegnelse.  

  

 Resten af værket  

 består af tekster  

  

 kopieret  

  

 fra forskellige  

 udenlandske lærebøger, hvilket ikke forudsætter nogen faglig viden fra  

 'forfatteren'." A bad i brevet om at få  

 oplyst hvilke akademiske grader inden for hindi B besad, og hvilken  

 videnskabelig produktion inden for hindi B havde udarbejdet.
 I anledning af A's indsigelse  

 indhentede dekanen for Det humanistiske Fakultet (C) en udtalelse fra  

 institutlederen for Oldtids- og Middelalderforskning (D). I udtalelsen af 25.  

 april 1994 anførte D bl.a. følgende:
"Fakultetet ønsker, at  

 der skal sidde mindst én af dets medarbejdere i hvert af fakultetets  

 bedømmelsesudvalg. (B) er indiskutabelt fakultetets nærmest fagkyndige  

 medarbejder på det felt, hvori stillingen er opslået.
Formand for  

 bedømmelsesudvalget er (B) af praktisk-administrative årsager.
Ud over (B)  

 omfatter udvalget to eksterne medlemmer, nemlig (R) og (F) fra henholdsvis  

 Londons  

 og Oslos universitet, mod hvem der ikke rejses nogen indvending af  

 klageren." Den 28. april 1994 afviste C  

 A's indsigelse mod bedømmelsesudvalgets sammensætning.
I brevet er bl.a.  

 følgende  

 anført:
"På denne baggrund kan  

 jeg til besvarelse af indsigelsen og de rejste spørgsmål oplyse, at (B) er  

 ansat som lektor på Indisk Afdeling og som sådan er kvalificeret og samtidig  

 fakultetets nærmest fagkyndige medarbejder inden for stillingens område.
Ud  

 over (B) omfatter bedømmelsesudvalget to eksterne medlemmer, nemlig (R) og  

 (F)  

 fra henholdsvis Londons og Oslos universitet.
Udvalgets medlemmer har således  

 tilsammen den fornødne kompetence til at kunne foretage en bedømmelse af de  

 indkomne ansøgere." Da universitetet ikke havde  

 oplyst om B's akademiske grader eller videnskabelige produktion, bad A på ny  

 i  

 brev af 11. maj 1994 om at få dette oplyst.
C meddelte i brev af 24. maj  

 1994 A  

 at B er ansat som lektor inden  

 for det område hvor stillingen var opslået, og at C på den baggrund ikke  

 mente  

 sig forpligtet eller tilskyndet til at oplyse om B's akademiske grader eller  

 videnskabelige produktion.
I brev af 3. juni 1994  

 rettede A på ny henvendelse til C.
A anførte bl.a. følgende i brevet:
"(B)'s deltagelse i og  

 formandskab for bedømmelsesudvalget kan ikke forsvares med, at (B) er ansat  

 som  

 lektor i området.
Jeg ved ikke hvilket område, du taler om.
Du har ikke  

 oplyst  

 i hvilket område og i hvilket/hvilke fag (B) er ansat som lektor.
Jeg har ofte oplevet, at det  

 generelle uvidenhedsniveau i Danmark (selv på universitetsplan) omkring  

 Indiens  

 sprog er så stort, at mange fejlagtigt tror, at der findes ét sprog, der  

 hedder  

 'indisk', hvilket, jeg her må understrege, ikke er tilfældet.
Indien er et  

 land  

 med over femten forskellige hovedsprog.
Dersom en person skulle være  

 kvalificeret til at undervise i sanskrit, bengali, marathi, malayalam, eller  

 et  

 af de andre sprog, er det ikke ensbetydende med at denne er kyndig i hindi.  

 Sproget  

 hindi er et moderne sprog og tilhører den indo-europæiske sproggruppe, der  

 bl.a. indeholder elementer fra sanskrit og andre sprog, men ligheden mellem  

 hindi og sanskrit er ikke større end eksempelvis ligheden mellem italiensk og  

 latin.
Geografisk set hører latin og italiensk til samme område, men vil en  

 lektor i latin, uden nogle akademiske og forskningsmæssige kvalifikationer i  

 italiensk, være kvalificeret til at sidde i bedømmelsesudvalget for  

 besættelsen af en stilling som lektor i nutidig italiensk? ...
 Jeg kan desværre ikke med den  

 oplyste begrundelse, at (B) er ansat  

  

 som  

 lektor ved Indisk Afdeling,  

  

 acceptere (B)'s deltagelse i bedømmelsesudvalget  

 for den opslåede stilling i hindi.
 ...
Siden du begrunder (B)'s  

 kvalifikationer med, at (B) er ansat som  

  

 lektor  

 ved Indisk Afdeling,  

  

 bedes du oplyse, hvilket/hvilke indiske sprog eller endog  

 andre fag med relation til Indien (det være sig Indiens historie, Indiens  

 geografi, Indiens demografi, Indiens landbrug, Indiens politik, Indiens  

 samfundsforhold, Indiens religioner, osv.) (B) er lektor i, og hvilke  

 akademiske  

 grader (B) har i et eller flere af disse fag, og hvilken forskning (B) har  

 produceret i løbet af det næsten kvarte århundrede, (B) har været ansat ved  

 Indisk Afdeling, dersom (B) overhovedet har produceret nogen som helst  

 forskning? ...
Dersom jeg med dette brev  

 ikke får et tilfredsstillende svar på min indsigelse, ser jeg mig nødsaget  

 til  

 at gå videre med sagen." C meddelte i brev af 8. juni  

 1994 at han ikke havde yderligere at tilføje til sagen.
 A klagede herefter til  

 undervisningsministeren i brev af 20. juni  

 1994. A  

 bad ministeren om at udvirke  

 at han fik svar på sine spørgsmål vedrørende B's akademiske grader og  

 videnskabelige produktion inden for stillingens område.
Undervisningsministeriet  

 bekræftede i brev af 6. juli 1994 modtagelsen af A's klage.
Ministeriet  

 oplyste i brevet at ministeriet havde bedt Aarhus Universitet om en  

 udtalelse,  

 og at A kunne forvente svar ultimo august 1994.
 Den 29. august 1994 afgav  

 bedømmelsesudvalget sin indstilling til Det humanistiske Fakultet.
 Den 30. august 1994 rykkede  

 Undervisningsministeriet universitetet for udtalelsen til A's klage.
I brev af 27. september 1994  

 sendte universitetet bedømmelsesudvalgets indstilling til ansøgerne med  

 henblik  

 på at ansøgerne kunne fremkomme med eventuelle bemærkninger til  

 indstillingen.  

 A meddelte i brev af 9. oktober 1994 universitetet at han ikke kunne tage  

 stilling til bedømmelsesudvalgets indstilling, da han endnu ikke havde  

 modtaget  

 svar på sin klage til undervisningsministeren over bedømmelsesudvalgets  

 sammensætning.
A klagede dog samtidig over at bedømmelsesudvalgets  

 indstilling  

 først var blevet sendt fra universitetet den 3. oktober 1994, hvorfor fristen  

 den 10. oktober 1994 for indsigelser var for kort.
 I brev ligeledes af 9.  

 oktober 1994 rykkede A Undervisningsministeriet for svar på sin klage.  

 Ministeriet meddelte i brev af 10. oktober  

 1994 A  

 at ministeriet den 30. august  

 1994 og igen den 10. oktober 1994 havde rykket universitetet for svar.
Det humanistiske Fakultet  

 afgav den 14. oktober 1994 en udtalelse til A's klage over  

 bedømmelsesudvalgets  

 sammensætning.
Udtalelsen blev den 20. oktober 1994 sendt fra universitetet  

 med  

 bemærkning om at universitetet kunne henholde sig til fakultetets udtalelse.  

 Fakultetet anførte bl.a. følgende i udtalelsen:
 "1. Det synes at fremgå  

 af sagen, at (A) ikke har videnskabelige kvalifikationer til ansættelse som  

 lektor inden for stillingens område. (A) har således ikke indleveret  

 videnskabelig produktion til bedømmelse. (C) har derfor ikke hidtil ønsket at  

 gå mere i dybden med besvarelse af klagen endsige kommentere de måske  

 injurierende påstande om faglig uhæderlighed.
2. Ved tidligere opslag af en  

 lektorstilling i faget i 1991 og 1992 har der været nedsat et  

 bedømmelsesudvalg  

 med lektor (B) som medlem.
Der blev ved disse lejligheder ikke klaget hverken  

 over sammensætningen af de pågældende udvalg eller udvalgenes fagkyndige  

 indstilling.
I parentes bemærket var (A) ansøger til stillingen i 1992.
3. Inden for alle fagområder  

 sker der en løbende udvikling og specialisering af forsknings- og  

 undervisningsfelter.
Hindi, som den pågældende stilling er opslået inden for,  

 er resultatet af en sådan faglig nyudvikling, der er initieret af faget selv  

 og ønsket af fakultetet.
Af samme grund har (C) fundet det naturligt og helt  

 afgørende at fakultetet er repræsenteret i udvalget ved den nærmest  

 fagkyndige  

 medarbejder ved Indisk Afdeling, lektor (B).
Inden for det humanistiske  

 område, hvor der er mange små fagmiljøer, kan det som her betyde, at den  

 nærmest fagkyndige ikke altid i snæver forstand er fagkyndig inden for et  

 specifikt  

 stillingsområde.
Det kompenseres, som det er tilfældet med det pågældende  

 udvalg, ved at der udpeges to eksterne specifikt fagkyndige medlemmer af  

 bedømmelsesudvalget. (C) har således fuld tillid til, at udvalgets medlemmer  

 i  

 den konkrete sag tilsammen har den fornødne kompetence til at kunne foretage  

 en bedømmelse af ansøgerne.
 Det er i øvrigt (C)'s  

 indtryk, at det er en almindelig praksis ved sammensætningen af fagkyndige  

 bedømmelsesudvalg på alle højere læreanstalter i Danmark, at  

 fakultetsniveauet  

 (hovedområdet) er repræsenteret i bedømmelsesudvalg ved nærmest fagkyndige  

 medarbejder.
4. Om (B)'s virke som lektor  

 ved Indisk Afdeling skal (C) bemærke, at (B)'s arbejdsindsats i en længere  

 periode har været koncentreret om undervisnings- og administrative opgaver.  

 Dette findes umiddelbart forståeligt, da (B) i lange perioder har været  

 eneste  

 faste medarbejder ved Indisk Afdeling.
Besættelse af den opslåede stilling  

 forventes at ændre dette forhold." I brev af 24. oktober 1994  

 meddelte universitetet en af de andre ansøgere til stillingen at han var  

 ansat  

 i stillingen fra den 1. januar 1995.
Undervisningsministeriet  

 afviste i brev af 27. oktober  

 1994 A  

 's  

 klage over bedømmelsesudvalgets sammensætning.
I afgørelsen anførte  

 ministeriet  

 bl.a. følgende:
 "Undervisningsministeriet  

 kan tilslutte sig de bemærkninger, der er fremkommet fra universitetets side,  

 idet det er vores opfattelse, at udvalgets medlemmer i den konkrete sag har  

 den  

 fornødne kompetence til at bedømme ansøgerne.
Hvad angår Deres øvrige  

 spørgsmål, finder vi ikke anledning til at gå ind i en nærmere diskussion om  

 lektor B's generelle kvalifikationer." I brev af 29. oktober 1994  

 klagede A til mig.
I brevet anførte A bl.a. følgende:
"1. Er det lovligt, at  

 et bedømmelsesudvalg afgør en stillingsbesættelse, mens en klagesag om  

 bedømmelsesudvalgets sammensætning endnu ikke er afgjort? Undervisningsministeriet  

 lovede mig svar på min klage til undervisningsministeren ultimo august.
Den  

 9.10. ringede og skrev jeg til ministeriet og rykkede for svar.
Den 10.  

 oktober  

 skriver ministeriet, at de allerede har rykket Aarhus Universitet for svar d.  

 30. august og nu (d. 10.10) sender endnu en rykker.
Men allerede den 29.  

 august  

 1994 havde bedømmelsesudvalget afgjort sin indstilling (som det fremgår af  

 vedlagte kopi af 1. side af udvalgets indstilling), uden at have besvaret  

 Undervisningsministeriets anmodning om en udtalelse.
2. Er det lovligt, at (B) har  

 siddet i omtalte bedømmelsesudvalg, hvis han ikke har kvalifikationer, der  

 lever op til lovens tekst? (Se vedlagte kopi af bekendtgørelse nr. 728 af 9.  

 september 1993 om ansættelse af lærere og videnskabelige medarbejdere ved de  

 højere uddannelsesinstitutioner under Undervisningsministeriet, paragraf III,  

 stk. 4.2.) 3. Loven siger desuden, at  

 man som ansøger har ret til at indgive en indsigelse mod bedømmelsesudvalgets  

 sammensætning.
Hvordan kan man indgive en indsigelse, hvis man ikke engang  

 kan  

 få oplyst udvalgsmedlemmernes akademiske grad og deres forskning? Hvad kan  

 man  

 så klage over? Hvor kan man få disse oplysninger fra? ...
Men hvad har mine  

 kvalifikationer eller eventuel mangel på samme med  

 bedømmelsesudvalgsmedlemmernes kvalifikationer at gøre, og hvorfor er der  

 ingen  

 der vil svare på spørgsmålet om bedømmelsesudvalgsformandens  

 kvalifikationer?" I brev af 3. november 1994  

 bad jeg Undervisningsministeriet om efter forud indhentet udtalelse fra  

 Aarhus  

 Universitet at afgive en udtalelse til sagen.
Den 13. januar 1995 rykkede jeg  

 ministeriet for svar.
Ministeriet meddelte mig i brev af 17. januar 1995 at  

 ministeriet den 19. december 1994 og primo januar 1995 og nu igen den 17.  

 januar 1995 havde rykket universitetet for svar.
Den 24. februar 1995 rykkede  

 en af mine medarbejdere telefonisk ministeriet der oplyste at svar kunne  

 forventes inden for kort tid.
Den 17. marts 1995 rykkede jeg på ny skriftligt  

 ministeriet for svar.
Den 21. marts 1995 modtog jeg udtalelser fra Det  

 humanistiske Fakultet, Aarhus Universitet og Undervisningsministeriet af  

 henholdsvis den 19. december 1994, 10. februar og 20. marts 1995.
 Fakultetet anførte bl.a.  

 følgende i sin udtalelse:
 "Der indkom indsigelse  

 fra (A), som blev besvaret og afvist af (C) i brev af 28. april 1994.  

 Bedømmelsesudvalget blev herefter anmodet om at påbegynde arbejdet, idet (C)  

 vurderede, at indsigelsen ikke var af en sådan karakter, at den med  

 rimelighed  

 burde have opsættende virkning på ansættelsessagens videre behandling. (C)  

 lagde her blandt andet til grund, at (A) ikke med sin ansøgning havde  

 indsendt  

 videnskabelig produktion til bedømmelse og derfor øjensynligt ikke kunne  

 forventes  

 at blive erklæret kvalificeret til ansættelse i stillingen.
Bedømmelsesudvalget  

 afsluttede sit arbejde ultimo august 1994. Indstillingen blev modtaget af (C)  

 den 26. september 1994. Indstillingen blev herefter af (C) forelagt til  

 drøftelse på møde i det humanistiske fakultetsråd den 10. oktober 1994. (C)'s  

 beslutning (indstilling til Rektor) om ansættelse blev truffet og meddelt  

 Rektor den 20. oktober, dvs. efter at Universitetet havde indstillet til  

 Undervisningsministeriet, at (A)'s anke skulle afvises." I universitetets udtalelse er  

 bl.a. følgende anført:
 "(C) har afgivet  

 udtalelse i klagesagen den 14. oktober 1994 og universitetets svar er sendt  

 den 20. oktober. (C) har afgivet indstilling om ansættelse den 20. oktober  

 1994  

 og universitetets ansættelsesbeslutning er truffet den 24. oktober 1994.  

 Universitetet har således taget endelig stilling til indholdet i (A)'s klage  

 til undervisningsministeren, før ansættelsesbeslutningen blev truffet.
 Det antages at være det  

 principielle udgangspunkt i forvaltningsretten, at en klage til en overordnet  

 myndighed ikke har opsættende virkning, medmindre dette er fastsat ved lov  

 eller udtrykkeligt besluttet af enten underinstansen eller rekursinstansen,  

 jf.  

 princippet i grundlovens § 63.
I den aktuelle sag er det  

 universitetets opfattelse, at en konkret afvejning af de modstående hensyn må  

 føre til samme resultat.
Der var berettigede hensyn at tage til medansøgerne,  

 som havde krav på at få en afgørelse.
Der var endvidere hensynet til  

 undervisningen i faget.
Tiltrædelsestidspunktet var i opslaget oprindeligt  

 fastsat til 1.8.1994. Både ansøgerskaren og bedømmelsesudvalget var  

 internationalt  

 sammensat, hvilket forlængede bedømmelsesarbejdet ud over den oprindeligt  

 fastsatte frist, ligesom ansættelse af en udenlandsk ansøger, der skulle  

 flytte  

 til Danmark, måtte foretages med rimeligt varsel inden  

 tiltrædelsestidspunktet.... (A) havde ikke indsendt noget skriftligt  

 materiale til bedømmelse sammen  

 med sin ansøgning af 7. februar 1994 og kunne derfor ikke påregnes indstillet  

 til stillingen. (A)'s klage over bedømmelsesudvalgets sammensætning måtte  

 således anses for alene at være af principiel karakter, men ikke af betydning  

 for ansættelsessagens udfald.
Det ville derfor ikke være rimeligt at lade  

 denne  

 klagesag forsinke ansættelsessagens afgørelse, jf. princippet i FOB 86/75,  

 hvorefter der ved afgørelsen af, om en anke skal have opsættende virkning, må  

 indgå en vurdering af sandsynligheden for, at ankeinstansens  

 realitetsafgørelse  

 vil ændre førsteinstansens realitetsafgørelse.
 ...
Det er et formelt krav i  

 henhold til ansættelsesbekendtgørelsens § 4, stk. 2, at mindst 1 medlem af et  

 bedømmelsesudvalg på 3 personer skal komme fra en anden institution.
I den  

 foreliggende sag har (C) på rektors vegne nedsat et bedømmelsesudvalg med 2  

 udefra kommende specifikt sagkyndige medlemmer, fra henholdsvis Universitetet  

 i Oslo og University of London.
Desuden har, ifølge fast praksis som også er  

 begrundet i praktisk-administrative hensyn, Aarhus Universitets nærmest  

 fagkyndige medarbejder været medlem af udvalget.
 Det er universitetets  

 opfattelse, at man herved har nedsat det bedst mulige udvalg, og derfor også  

 har opfyldt kravene i ansættelsesbekendtgørelsens § 4, stk. 2.
 ...
 (C)'s svar af 28. april 1994  

 på (A)'s oprindelige indsigelse af 16. april 1994 byggede på en indstilling  

 fra  

 og drøftelse med institutlederen (D) ved Institut for Oldtids- og  

 Middelalderforskning (tidligere Institut for Klassisk Filologi). Det er  

 universitetets opfattelse, at (C)'s svar er en korrekt begrundet afvisning af  

 (A)'s indsigelse.
 Universitetet har naturligvis  

 pligt til at besvare klager og andre henvendelser under opfyldelse af  

 forvaltningslovens krav om begrundelse og aktindsigt, men universitetet kan  

 ikke  

 have pligt til at udarbejde en nærmere redegørelse og begrundelse for et  

 bedømmelsesudvalgsmedlems faglige kompetence, når denne kompetence fremgår af  

 den pågældendes ansættelsesforhold ved universitetet, eller i øvrigt have  

 pligt  

 til at indgå i en nærmere diskussion med en ansøger, hvis indsigelser tilmed  

 fremføres i en form, der nærmer sig et personligt angreb på det pågældende  

 medlem.
(B) er som eneste fastansatte  

 lektor ved Indisk Afdeling indiskutabelt universitetets nærmest fagkyndige  

 medarbejder på det felt, hvori stillingen var opslået.
På denne baggrund  

 finder  

 universitetet ikke at have haft pligt til at begrunde (B)'s faglige  

 kompetence  

 mere detaljeret." I Undervisningsministeriets  

 udtalelse er bl.a. følgende anført:
 "Efter ministeriets opfattelse  

 har Aarhus Universitet fulgt ansættelsesbekendtgørelsens regler om at meddele  

 ansøgerne bedømmelsesudvalgets sammensætning, jf. bekendtgørelse nr. 728 af  

 9. september 1993 om ansættelse af lærere og videnskabelige medarbejdere ved  

 de højere uddannelsesinstitutioner under Undervisningsministeriet § 4, stk.  

 5,  

 (ansættelsesbekendtgørelsen). Herefter er der givet ansøgerne lejlighed til  

 at  

 fremkomme med eventuelle indsigelser. (A)'s indsigelse er afvist og  

 stillingen  

 herefter besat med den ansøger, som de 3 medlemmer af bedømmelsesudvalget  

 blev  

 enige om, var den rette til stillingen.
 At en klager fortsætter med  

 at fremsende nye klager efter én gang at være afvist, kan efter vores  

 opfattelse ikke forpligte institutionen til at stille ansættelsessagen i  

 bero.  

 Der må i det konkrete tilfælde foretages en helhedsvurdering af dels klagens  

 art, af hensynet til medansøgere samt af hensynet til institutionens drift.  

 Såfremt en hvilken som helst klage skulle have opsættende virkning på  

 behandlingen  

 af en sag, ville dette betyde en total lammelse af institutionens liv.
Undervisningsministeriet har  

 i enkelte tilfælde anbefalet, at en institution udskød en  

 stillingsbesættelse,  

 indtil ministeriet havde haft lejlighed til at vurdere sagen.
Dette hører dog  

 til sjældenhederne og sker kun i tilfælde, hvor der efter ministeriets  

 opfattelse  

 er grund til at overveje, om principper for retmæssig sagsbehandling kan være  

 overset.
Dette er efter ministeriets opfattelse ikke tilfældet i nærværende  

 sag, og vi kan i det hele henvise til de bemærkninger, der er fremført under  

 pkt. 1 i Aarhus Universitets udtalelse af 10. februar 1995.
 Vi har dog over for Aarhus  

 Universitet fundet anledning til at påtale, at der ikke, da man afviste (A)'s  

 klage den 28. april 1994, blev givet (A) vejledning om, at der, hvad angår  

 retlige forhold, kunne klages til Undervisningsministeriet i medfør af  

 Universitetslovens § 11, stk. 1.
 ...
Efter ministeriets opfattelse  

 er det naturligt og forståeligt, at man har valgt den nærmest fagkyndige  

 medarbejder  

 inden for stillingens område som 3. medlem af bedømmelsesudvalget.
Vi  

 henviser  

 i den forbindelse til universitetets bemærkninger om, at det 'inden for det  

 humanistiske område, hvor der er mange små fagmiljøer, som her kan betyde, at  

 den nærmest fagkyndige ikke altid i snæver forstand er fagkyndig inden for et  

 specifikt stillingsområde'. Universitetet har kompenseret for dette ved at  

 udpege to eksterne specifikt fagkyndige medlemmer af bedømmelsesudvalget.
 Vi er enige med (A) i, at  

 universitetets henvisning til (B)'s medlemskab af bedømmelsesudvalg i 1991 og  

 1992 i relation til nærværende sag ikke har nogen betydning, idet der på  

 daværende tidspunkt gjaldt andre regler vedrørende nedsættelse af  

 bedømmelsesudvalg.
 I nærværende sag er det  

 ministeriets opfattelse, at beslutningen om at lade (B) deltage i  

 bedømmelsesudvalget er forenelig med ansættelsesbekendtgørelsens § 4, stk. 2,  

 idet beslutningen efter vores opfattelse ligger inden for rammerne af et  

 lovligt fagligt skøn, som ministeriet ikke kan tilsidesætte.
 ...
Afsluttende bemærkes, at vi i  

 princippet er enige i (A)'s bemærkning om, at (A)'s kvalifikationer i forhold  

 til den opslåede stilling ikke vedrører spørgsmålet om fortolkning af  

 ansættelsesbekendtgørelsens bestemmelser om sammensætning af  

 bedømmelsesudvalg." Den 24. marts 1995 sendte jeg  

 kopi af udtalelserne til A med henblik på at A kunne fremkomme med sine  

 eventuelle bemærkninger, hvilket han gjorde i brev af 21. maj 1995.
 I anledning af A's  

 bemærkninger bad jeg Undervisningsministeriet om - efter forud indhentede  

 udtalelser fra C og Aarhus Universitet - at afgive en supplerende udtalelse  

 til  

 det som A havde anført i sit brev.
Jeg bad endvidere om en  

 udtalelse til det forhold at ministeriet i sin afgørelse af 27. oktober 1994  

 havde anført at det forhold at A ikke havde indgivet videnskabelig produktion  

 til bedømmelse, havde medført at universitetet ikke nøjere havde besvaret A's  

 klage.
Derudover bad jeg ministeriet om at oplyse om ministeriets udtalelse  

 vedrørende det forhold at A fortsatte med at fremsende nye klager ikke  

 forpligter institutionen til at stille ansættelsessagen i bero vedrørte  

 spørgsmålet om opsættende virkning i forbindelse med A's klage til  

 ministeriet.  

 Jeg bad videre ministeriet oplyse om ministeriets udtalelse om at A ikke  

 havde  

 mistet retten til at gøre indsigelse mod bedømmelsesudvalgets sammensætning  

 da  

 bekendtgørelsen var ændret, skulle forstås sådan at ministeriet i øvrigt  

 mente  

 at en ansøger kunne miste retten til at gøre indsigelse mod et medlem af et  

 bedømmelsesudvalg  

 ved én gang at have accepteret den pågældende som medlem af et  

 bedømmelsesudvalg.  

 Herudover bad jeg ministeriet oplyse hvilken underretning A havde modtaget i  

 anledning af at afgørelsen af hans klage til ministeriet trak ud.
Da  

 universitetet  

 ikke sås at have taget stilling til A's klage over at fristen for at  

 fremkomme  

 med indsigelser mod bedømmelsesudvalgets indstilling var for kort, bad jeg  

 ministeriet om at indhente en udtalelse fra universitetet om dette spørgsmål.  

 Jeg bad endelig ministeriet om en udtalelse til det forhold at ministeriet  

 reelt blev afskåret fra at ændre Aarhus Universitets afgørelse, da stillingen  

 blev besat umiddelbart efter at universitetet havde afgivet sin udtalelse.
I  

 den forbindelse bad jeg ministeriet om at indhente en redegørelse fra Aarhus  

 Universitet om hvorfor besvarelsen af ministeriets anmodning om en udtalelse  

 trak ud.
Den 1. august 1995 rykkede  

 jeg ministeriet for den supplerende udtalelse, og jeg bad ministeriet om så  

 vidt muligt at oplyse hvornår jeg kunne forvente svar.
Den 25. august 1995  

 meddelte ministeriet mig at ministeriet samme dag havde rykket universitetet  

 for svar.
I brev af 31. august 1995 bad jeg ministeriet om at oplyse hvornår  

 jeg kunne forvente svar.
Den 6. september 1995 modtog jeg underretning om at  

 ministeriet havde bedt universitetet om at oplyse hvornår ministeriet kunne  

 forvente svar fra universitetet.
Den 22. september 1995 meddelte ministeriet  

 mig at universitetet nu havde afgivet udtalelse i sagen.
I brev af 3.  

 november  

 1995 oplyste ministeriet at ministeriet forventede at afgive svar inden  

 udgangen af uge 46, dvs. senest den 17. november 1995.
 Den 22. november 1995 modtog  

 jeg udtalelser fra C, Aarhus Universitet og Undervisningsministeriet af  

 henholdsvis den 7. og 12. september og 21. november  

 1995. C  

 anførte blandt andet følgende  

 i udtalelsen:
 "Med den bemærkning  

 henvises antagelig til (A)'s brev til (C) af 9. oktober 1994.
 Hertil kan oplyses, at  

 Fakultetet sendte det fagkyndige bedømmelsesudvalgs indstilling til samtlige  

 ansøgere med brev af 27. september 1994 - afsendt fra Administrationen den  

 28.  

 september 1994. Fristen for at fremkomme med bemærkninger til indstillingen  

 var  

 mandag den 10. oktober 1994. Brev og indstilling til (A) blev sendt til den  

 adresse, fakultetet var bekendt med fra (A)'s ansøgning samt klager til (C) -  

 senest i brev af 6. juni 1994. Brevet kom retur til Fakultetet den 30.  

 september 1994 med postvæsenets angivelse af ny adresse og blev straks  

 herefter sendt til denne adresse.
 ...
 ... vedrørende  

 Universitetets  

 behandling af (A)'s klage til Undervisningsministeriet, herunder at  

 afgørelsen  

 om ansættelse i stillingen blev truffet få dage efter universitetets svar til  

 ministeriet.
Til dette kan oplyses, at den  

 sene besvarelse dels skyldes afvikling af ferie i de kontorer og hos de  

 ledere,  

 som skulle besvare klagen; dels at ansættelsessagen ønskedes drøftet i Det  

 humanistiske Fakultetsråd.
Dette kunne først ske på møde den 10. oktober  

 1994." Universitetet henholdt sig  

 til C's udtalelse.
Undervisningsministeriet anførte bl.a. følgende i sin  

 udtalelse:
 "Indledningsvis  

 bemærkes, at den klage, der er rejst over for ministeriet, vedrørte  

 sammensætningen af bedømmelsesudvalget og ikke begrundelsen for, at (A) var  

 bedømt som ikke kvalificeret til den opslåede stilling.
 ...
(A)'s ansøgning af 5. februar  

 1994 indeholdt en beskrivelse af sproglige forudsætninger,  

 undervisningserfaringer og administrative erfaringer.
I sin ansøgning nævner  

 (A) tillige kort, at han har udarbejdet undervisningsmaterialer.
Ansøgningen var vedlagt en  

 publikationsliste med angivelse af bøger og artikler.
Det var intetsteds  

 anført, hvilket materiale (A) påberåbte sig som videnskabeligt arbejde med  

 henblik på stillingen, og der var heller intet anført til støtte for, at han  

 opfyldte  

 kravet om videnskabelige kvalifikationer på mindst Ph.D.-niveau.
 ...
 Under de foreliggende  

 omstændigheder har ministeriet vanskeligt ved at se, at der er grundlag for  

 kritik af, at bedømmelsesudvalget ikke rettede henvendelse til (A) om  

 supplerende  

 materiale, jf. også den citerede ombudsmandsudtalelse.
 ...
Aarhus Universitet burde have  

 meddelt (A), at der for så vidt angår retlige spørgsmål kunne klages til  

 Undervisningsministeriet, jf. ansættelsesbekendtgørelsens § 22.  

 Undervisningsministeriet  

 har i brev af 20. marts 1995 til Aarhus Universitet påtalt, at der ikke ved  

 universitetets afvisning af klagen blev givet klagevejledning i  

 overensstemmelse hermed.
Konsekvensen af, at klager i ansættelsessager  

 generelt skulle have opsættende virkning ved universitetsinstitutionerne, vil  

 efter ministeriets opfattelse indebære alvorlige vanskeligheder for disse,  

 idet besættelse af videnskabelige stillinger, der i forvejen er meget  

 tidskrævende, vil blive yderligere forsinkede.
De gældende regler for  

 ansættelser  

 inden for dette område indeholder jo i øvrigt en række procedurebestemmelser,  

 der, i langt højere grad end hvad der gælder inden for staten i øvrigt,  

 tilgodeser ansøgere.
 Under særlige omstændigheder  

 kan det dog forekomme, at ministeriet, hvor der synes at være tale om  

 væsentlige retlige mangler, der kan have betydning for udfaldet af en sag,  

 bestemmer, at der skal gives en klage opsættende virkning, hvis dette konkret  

 er muligt.
 ...
 Det har ikke været  

 ministeriets hensigt at tilkendegive, at en ansøger skulle kunne miste sin  

 ret  

 til at gøre indsigelse mod en persons deltagelse i et bedømmelsesudvalg ved  

 ikke tidligere at have gjort indsigelse mod samme persons deltagelse i et  

 andet  

 bedømmelsesudvalg vedrørende en stilling, som vedkommende er ansøger til.  

 Dette er på ingen måde ministeriets opfattelse.
 ...
Da vi den 30. august 1994  

 endnu ikke havde modtaget Aarhus Universitets svar, erindrede vi Aarhus  

 Universitet om svar i sagen.
Beklageligvis modtog (A) ikke genpart af denne  

 erindringsskrivelse.
Den 10. oktober 1994 erindrede vi atter skriftligt  

 Aarhus  

 Universitet om svar i sagen og sendte ved den lejlighed (A) et orienterende  

 brev tillige bilagt vores erindringsskrivelse af 30. august 1994.
Det bemærkes, at (A) flere  

 gange ved telefonisk henvendelse til ministeriet har modtaget underretning om  

 sagens stilling, samt at ministeriet udover skriftligt at have erindret  

 Aarhus  

 Universitet om svar i sagen tillige har erindret telefonisk." Den 28. november 1995 sendte  

 jeg udtalelserne til A med henblik på at A kunne fremkomme med sine  

 eventuelle  

 bemærkninger hertil.
I brev af 3. januar 1996 bad A om udsættelse.
Den 15.  

 januar 1996 modtog jeg A's bemærkninger af 11. januar 1996 til udtalelserne.  

 A  

 anførte bl.a. følgende i brevet:
"Jeg vil blot gøre  

 opmærksom på, at jeg kun én gang har henvendt mig telefonisk til (E)  

 (fuldmægtig i Undervisningsministeriet; min tilføjelse), nemlig d. 9.10.1994,  

 samme dag som jeg sender brev til (E) og til (C)." I brev af 7. februar 1996 bad  

 jeg på ny ministeriet om en supplerende udtalelse, dels til A's brev af 11.  

 januar 1996, dels med henblik på følgende:
 At ministeriet oplyste hvilke kvalifikationer der  

 kræves efter ansættelsesbekendtgørelsens § 4, stk. 2, til medlemmer af  

 bedømmelsesudvalg, og hvilke oplysninger ministeriet lagde til grund ved  

 vurderingen af om B opfyldte kravene.
 Om det efter ministeriets opfattelse er en særlig  

 omstændighed - der kan begrunde opsættende virkning - at universitetet undlod  

 at oplyse A om klagemulighederne.
 At ministeriet sendte mig notater vedrørende de  

 telefonsamtaler som ministeriets sagsbehandler havde ført med A om sagens  

 behandling.
 At ministeriet uddybede sin udtalelse om at A ikke  

 havde påberåbt sig videnskabelig produktion til støtte for sin ansøgning.
Den 9. marts 1996 rykkede jeg  

 telefonisk ministeriet for svar.
Den 26. april og 29. maj 1996 rykkede jeg  

 skriftligt ministeriet for svar.
I brev af 10. juni 1996 meddelte ministeriet  

 mig at den manglende besvarelse skyldtes travlhed med besvarelsen af et meget  

 stort antal klagesager.
Den 24. juni 1996 afgav ministeriet den supplerende  

 udtalelse.  

 Ministeriet anførte bl.a. følgende i udtalelsen:
"Da der er tale om en  

 lektorstilling, er det et krav, at bedømmelsesudvalgets medlemmer er på  

 mindst  

 lektorniveau.
B er ansat som lektor, og ministeriet må derfor anse dette krav  

 for opfyldt.
Det er yderligere et krav efter bekendtgørelsen, at  

 bedømmelsesudvalgsmedlemmerne må anses for fagkyndige inden for stillingens  

 område.
Om dette krav er opfyldt beror primært på en fagkyndig vurdering, som  

 ministeriet ikke har hjemmel til at forholde sig til, medmindre det er  

 åbenbart, at der er sket en overtrædelse af lovlige rammer for skønnet.
I  

 dette tilfælde har ministeriet ikke fundet grundlag for kritik.
 ...
 Det beror på en konkret  

 vurdering i hvert enkelt tilfælde, om en klage skal have opsættende virkning.
 Vi skønnede i denne sag, at  

 der ikke forelå særlige omstændigheder af en karakter, som kunne give klagen  

 opsættende virkning.
 ...
Sagsbehandleren har under  

 telefonsamtaler med (A) ikke modtaget faktiske oplysninger, jf.  

 offentlighedslovens § 6, stk. 1. Sagsbehandleren har telefonisk afgivet  

 sådanne oplysninger om, på hvilket stadie sagen befandt sig.
Der foreligger  

 ingen skriftlige referater heraf.
 ...
 Der skal i ansøgningen  

  

 særskilt  

  

 peges på, hvilke arbejder af  

 de i publikationslisten anførte, ansøgeren ønsker at påberåbe sig til den  

 pågældende stilling.
(A) anførte intetsteds,  

 hvilket materiale der påberåbtes som videnskabeligt arbejde med henblik på  

 stillingen." Den 11. juli 1996 sendte jeg  

 udtalelsen til A's orientering.
I brev af 5. august 1996 fremkom A på ny med  

 bemærkninger til sagen.
A anførte bl.a. følgende:
 "Og jeg vil endnu engang  

 gøre opmærksom på, at jeg kun én gang har henvendt mig telefonisk til  

 Fuldmægtig (E), nemlig d. 9. 10. 1994".
Ombudsmandens udtalelse "  

  

 1. Grundlaget for Undervisningsministeriets afgørelse I ministeriets udtalelse af 24. juni 1996 anførte ministeriet bl.a. at  

 ministeriet ikke har hjemmel til at forholde sig til spørgsmålet om et medlem  

 af et bedømmelsesudvalg er fagkyndigt inden for stillingens område, medmindre  

 det er åbenbart at der er sket en overtrædelse af lovlige rammer for skønnet.  

 Undervisningsministeriet anførte samtidig at ministeriet i det konkrete  

 tilfælde ikke havde fundet grundlag for kritik.
 Jeg er enig i ministeriets betragtninger om at Undervisningsministeriet ikke  

 kan foretage en selvstændig vurdering af hvorvidt et medlem af et  

 bedømmelsesudvalg er fagkyndig inden for stillingens område.
 Jeg er undergivet de samme begrænsninger som Undervisningsministeriet, og jeg  

 kan derfor ikke vurdere om (B) var fagkyndig inden for stillingens område.  

 Jeg kan derimod udtale mig om hvorvidt ministeriet efter min opfattelse har  

 undersøgt sagen tilstrækkeligt til at ministeriet var berettiget til at  

 afvise Deres klage.
 Kravene til bedømmelsesudvalgsmedlemmernes fagkyndighed fremgår af  

 ansættelsesbekendtgørelsen (bek. nr. 728 af 9. september 1993 om ansættelse  

 af lærere og videnskabelige medarbejdere ved de højere  

 uddannelsesinstitutioner under Undervisningsministeriet) § 4, stk. 2, der har  

 følgende indhold:
'Bedømmelsesudvalget skal bestå af 3 eller 5 personer, der må anses for  

 fagkyndige inden for stillingens område mindst på et niveau, der svarer til  

 det, der forudsættes for stillingen, dog ikke under lektorniveau.' Hvordan 'stillingens område' i bekendtgørelsen nærmere skal defineres, må  

 afhænge af hvor specifikt det enkelte stillingsopslag er.
Der må således  

 kunne stilles mindst de samme krav til bedømmelsesudvalgsmedlemmernes  

 fagkyndighed på et specifikt område som der stilles til de ansøgere der kan  

 komme i betragtning til stillingen.
 Stillingen var opslået som en lektorstilling i 'indisk' og var i  

 stillingsopslaget nærmere præciseret til at angå 'moderne hindi, sprog og  

 litteratur'.
 Universitetet har hverken  

 over for Dem, Undervisningsministeriet eller i forbindelse med min behandling  

 af sagen oplyst hvilke kvalifikationer (B) besidder inden for moderne hindi,  

 sprog og litteratur, eller eventuelle sammenlignelige fag.
Derimod har universitetet i  

 forbindelse med sagens behandling fremsat udtalelser der kan forstås således  

 at universitetet af praktisk-administrative hensyn har lagt betydelig vægt på  

 at (B) var ansat ved universitetet, og at det derfor er accepteret at (B) kun  

 i  

 begrænset omfang var fagkyndig inden for stillingens område.
Universitetet  

 har samtidig antydet at (B) muligvis ikke var specifikt fagkyndig inden for  

 stillingens område, men at dette blev kompenseret ved at udnævne to  

 utvivlsomt  

 fagkyndige medlemmer.
Jeg forstår for så vidt  

 universitetets ønske om at deltage i bedømmelsesudvalgets arbejde, og at  

 dette  

 praktisk-administrativt set har nogle indlysende fordele.  

 Undervisningsministeriets  

 bekendtgørelse giver imidlertid ikke hjemmel til at tillægge sådanne - i  

 øvrigt saglige - hensyn en sådan vægt at hensynet til at sikre at samtlige  

 medlemmer af bedømmelsesudvalget er fagkyndige inden for stillingens område,  

 tilsidesættes.
Jeg bemærker at såfremt Undervisningsministeriet ønsker at  

 åbne  

 mulighed for at en ikke specifik fagkyndig, men dog den 'nærmest fagkyndige'  

 medarbejder ved den ansættende institution efter omstændighederne kan  

 indtræde  

 i bedømmelsesudvalget (en opfattelse der som anført ikke i sig selv kan anses  

 for usaglig), så må det ske gennem en dertil sigtende ændring af ministeriets  

 bekendtgørelse, og ikke ved at acceptere en praksis der er i modstrid med  

 bekendtgørelsens gældende bestemmelser.
Det var  

 Undervisningsministeriets opgave at påse at universitetets skøn ikke lå uden  

 for rammerne af et lovligt, fagligt skøn.
Efter min opfattelse burde  

 ministeriet på grundlag af universitetets udtalelser om (B)'s kvalifikationer  

 have bedt universitetet om at redegøre for hvad der præcist lå til grund for  

 universitetets vurdering af at (B) opfyldte bekendtgørelsens faglige krav til  

 et bedømmelsesudvalgsmedlem.
Jeg har gjort  

 Undervisningsministeriet bekendt med min opfattelse.
Jeg mener imidlertid  

 ikke  

 at der er grundlag for at henstille at ministeriet genoptager sagen, dels  

 fordi  

 stillingen nu er besat, dels fordi to utvivlsomt fagkyndige medlemmer, og  

 dermed  

 bedømmelsesudvalgets flertal, indstillede at stillingen blev besat med den  

 ansøger der faktisk blev ansat.
2. Aarhus Universitets behandling af sagen a.
Aarhus Universitet afviste  

 at svare på Deres spørgsmål om (B)'s kvalifikationer med henvisning til at  

 man  

 ikke anså Dem for kvalificeret til stillingen.
Adgangen for ansøgere til at  

 gøre indsigelse mod sammensætningen af et bedømmelsesudvalg vil undertiden  

 forudsætte at den pågældende ansøger får nærmere oplysning om grundlaget for  

 udpegelsen af medlemmer, herunder om baggrunden for at et medlem anses for at  

 opfylde kravene i ansættelsesbekendtgørelsens § 4, stk. 2. Så vidt jeg kan  

 se,  

 vil denne oplysningspligt være forholdsvis enkel at opfylde gennem henvisning  

 til akademiske grader og videnskabelige hovedværker inden for det pågældende  

 fagområde, medmindre der kan rejses en vis tvivl om hvorvidt vedkommende  

 faktisk opfylder de i bekendtgørelsen fastsatte betingelser.
Enhver ansøger  

 har krav på at modtage sådanne oplysninger medmindre de må anses for at være  

 notoriske for ansøgeren; eller sagt med andre ord: Institutionen må  

 naturligvis  

 være rede til at give en fyldestgørende begrundelse for beslutningen om at  

 udpege medlemmer af et bedømmelsesudvalg.
I modsat fald ville ansøgeres ret  

 til  

 at gøre indsigelse efter omstændighederne blive illusorisk.
 En opfattelse fra  

 universitetets side om at en ansøger på forhånd må anses for ikke  

 kvalificeret  

 til stillingen, er uden betydning for pligten til at meddele den anførte  

 begrundelse. - Støtter en sådan opfattelse sig efterfølgende på udtalelser  

 fra  

 bedømmelsesudvalget, er der tale om en administrativ fejl af alvorlig  

 karakter;  

 man ville i så fald henvise til udtalelser fra det bedømmelsesudvalg hvis  

 sammensætning i givet fald ønskes anfægtet på grundlag af de oplysninger der  

 nægtes udleveret.
 Fakultetets behandling af  

 Deres anmodning om de pågældende oplysninger - og dermed en begrundelse for  

 at  

 fakultetet anså (B) for at opfylde ansættelsesbekendtgørelsens krav - må jeg  

 på  

 baggrund af det anførte anse for overordentlig beklagelig.
 Jeg har gjort Aarhus  

 Universitet bekendt med min opfattelse.
b.
Da (C) afviste Deres klage  

 over (B)'s deltagelse i bedømmelsesudvalget, vejledte han Dem ikke samtidig  

 om klagemulighederne, jf. forvaltningslovens § 25.
Dette er beklageligt.
Jeg har  

 gjort Aarhus Universitet bekendt med min opfattelse.
c.
Da Aarhus Universitet  

 først besvarede Undervisningsministeriets anmodning om en udtalelse til sagen  

 umiddelbart inden stillingen blev besat, må jeg lægge til grund at  

 ministeriet  

 i realiteten blev afskåret fra at ændre universitetets afgørelse af Deres  

 klage  

 over bedømmelsesudvalgets sammensætning.
Dette er uheldigt.
Aarhus Universitet har afvist  

 at universitetet burde have undladt at besætte stillingen før ministeriet  

 havde  

 haft lejlighed til at afslutte behandlingen af Deres klage.
Universitetet har  

 begrundet dette med hensynet til medansøgere og universitetets drift.
 Dette giver mig for så vidt  

 ikke anledning til bemærkninger, idet jeg dog understreger at hvis  

 universitetet havde meddelt Dem klagevejledning og havde fremmet  

 udarbejdelsen  

 af udtalelsen til Undervisningsministeriet, ville det formentlig have været  

 muligt for ministeriet at træffe afgørelse i sagen inden stillingen blev  

 besat.
 Jeg mener det er beklageligt  

 at universitetet ikke fremmede udarbejdelsen af udtalelsen.
 Jeg har gjort Aarhus  

 Universitet bekendt med min opfattelse.
3. Undervisningsministeriets behandling af sagen a.
Undervisningsministeriet meddelte  

 Dem den 6. juli 1994 at De kunne forvente svar på Deres klage ultimo august  

 1994.
Det er under min behandling  

 af sagen slået fast at De ved ministeriets brev af 10. oktober 1994 blev  

 underrettet om at ministeriet endnu ikke havde modtaget universitetets  

 udtalelse.
Hvorvidt De inden da var blevet underrettet telefonisk af  

 ministeriet,  

 er omtvistet idet De hævder at De kun én gang - den 9. oktober 1994 - har  

 været i telefonisk kontakt med ministeriets sagsbehandler, mens ministeriet  

 hævder at De flere gange rettede telefonisk henvendelse til ministeriet, og  

 da  

 blev orienteret om sagens behandling.
Ministeriet har imidlertid ikke noteret  

 datoen for disse telefonsamtaler.
Påstand står således mod  

 påstand, og jeg mener ikke at en nærmere undersøgelse af sagen fra min side  

 kan  

 klarlægge om De - bortset fra den 10. oktober 1994 - er blevet underrettet om  

 at sagen trak ud.
Ministeriets manglende notering af tidspunkterne for Deres  

 af  

 ministeriet hævdede henvendelser giver mig ikke fuldt tilstrækkeligt grundlag  

 for at afvise ministeriets påstand og lægge Deres til grund, omend det  

 naturligvis er uheldigt at ministeriet ikke har sikret sig denne form for  

 dokumentation af forhold som var af betydning for en eventuel senere  

 vurdering  

 af, om ministeriet i forhold til Dem kunne siges at have opfyldt sin  

 underretningspligt.
Jeg foretager mig derfor ikke mere vedrørende dette  

 spørgsmål.
b.
Ministeriet påtalte først  

 den 20. marts 1995 samtidig med ministeriets første udtalelse til mig at  

 universitetet ikke havde givet Dem klagevejledning.
Jeg mener ministeriet burde  

 have påtalt den manglende klagevejledning allerede da ministeriet traf  

 afgørelse i sagen.
Jeg mener endvidere ministeriet burde have påtalt  

 universitetets sene besvarelse af ministeriets anmodning om en udtalelse.
 Jeg har gjort ministeriet  

 bekendt med min opfattelse.
