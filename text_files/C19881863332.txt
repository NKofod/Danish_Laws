Til virksomheder, der fremstiller eller driver mellemhandel med  

 engangsemballage til flydende mælkeprodukter Ændring af lov om afgift af visse detailsalgspakninger Lovændring Folketinget har den 15 december 1988 vedtaget forslag til lov om ændring  

 af lov om afgift af visse detailsalgspakninger.
Lovændringen, der er gennemført ud fra miljømæssige hensyn, medfører en  

 forhøjelse af de hidtidige afgiftssatser.
Det afgiftspligtige vareområde er  

 samtidig blevet udvidet.
 Detailsalgspakninger til drikkevand (uden kulsyre), herunder naturligt  

 mineralvand, er således inddraget under det afgiftspligtige vareområde.
 Endvidere er engangsemballage til flydende mælkeprodukter omfattet af  

 afgiftspligten, såfremt em- ballagerne rummer 10 cl eller derover.
Loven er samtidig overført til Miljøministeriet.
Afgiften skal dog fortsat  

 betales til toldvæsenet.
Det afgiftspligtige vareområde Afgiftspligten omfatter herefter detailsalgspakninger til følgende varer:
 1. Spiritus, vin og frugtvin samt øl.
 2. Mineralvand, limonade og lignende alkoholfri  

 læskedrikke samt koncentrater, der anvendes til fremstilling af sådanne  

 drikke.
 3. Vand.
 4. Saft og most samt koncentrater, der anvendes til  

 fremstilling heraf.
 5. Eddike og spiseolie.
 6. Denatureret sprit.
 Afgiftspligten omfatter endvidere engangsemballager med et rumindhold ikke  

 under 10 cl til flydende mælkeprodukter.
Afgiftens størrelse De nye afgiftssatser er for Afgift pr stk Beholdere af glas og plast mv - med et rumindhold ikke under 10 cl og ikke over 60 cl 50 øre - med et rumindhold over 60 cl men ikke over 106 cl 1 kr 62 øre - med et rumindhold over 106 cl 2 kr 24 øre Beholdere af metal 80 øre Beholdere (pakninger) af karton eller af laminater af forskellige materialer - med et rumindhold ikke under 10 cl og ikke over 60 cl 38 øre - med et rumindhold over 60 cl men ikke over 106 cl 70 øre - med et rumindhold over 106 cl 1 kr 90 øre Engangsemballage med et rumindhold ikke under 10 cl til flydende mælkeprodukter 10 øre Ikrafttræden Loven træder i kraft den 1 januar 1989.
 De nye afgiftssatser anvendes på varer, som udleveres fra de registrerede  

 virksomheder efter den 31 december 1988.
Registrering Pligtig registrering Virksomheder, der med henblik på salg fremstiller afgiftspligtige varer -  

 med eller uden indhold - skal anmelde sig til registrering hos toldvæsenet.
 Som fremstilling anses også færdiggørelse af fx papkartoner, der er  

 indkøbt i løbende baner, og som færdiggøres i forbindelse med påfyldningen af  

 juice, mælk mv.
Frivillig registrering Virksomheder, der driver mellemhandel med ubrugte afgiftspligtige varer,  

 kan anmelde sig til registrering hos toldvæsenet.
 Ved mellemhandel forstås i denne forbindelse videresalg engros til  

 aftapningsvirksomheder og andre emballageforbrugende virksomheder.
Anmeldelse til registrering Virksomhederne skal senest den 2 januar 1989 anmelde sig til registrering  

 hos toldvæsenet.
 Ved anmeldelse til registrering bruges vedlagte blanket (P 70). Når  

 toldvæsenet har modtaget virksomhedens registreringsanmeldelse, udsendes  

 meddelelse herom.
Tilførsel Virksomheder, der er registreret efter lov om afgift af visse  

 detailsalgspakninger, har ret til at importere ubrugte afgiftspligtige varer  

 uden at betale afgiften i forbindelse med importen samt til at modtage  

 sådanne varer i ubeskattet stand fra andre registrerede virksomheder, hvis  

 varerne er bestemt til videresalg i ubrugt stand.
 Virksomheder, der ikke er registreret, skal ved indførsel fra udlandet af  

 afgiftspligtige varer betale afgift i forbindelse med indførslen.
Opgørelse af den afgiftspligtige mængde Virksomheden skal for hver afgiftsperiode (kalendermåneden) foretage en  

 opgørelse af den afgiftspligtige mængde.
 Opgørelsen foretages på grundlag af udleveringen af afgiftspligtige varer  

 fra virksomheden i månedens løb.
 Den afgiftspligtige mængde kan reduceres med varer, der er returneret til  

 virksomheden, hvis køberen får godtgørelse for varens fulde pris indbefattet  

 afgiften.
Udlevering uden betaling af afgift Afgiftspligtige varer kan udleveres ubeskattet i følgende omfang:
 1. Til andre virksomheder, der er registreret efter  

 lov om afgift af visse detailsalgspakninger.
Virksomheden skal sikre sig, at modtageren er registreret efter lov om  

 afgift af visse detailsalgspakninger.
Hvis virksomheden ikke kan få  

 dokumenteret registreringen ved, at registreringsbeviset fremlægges, kan  

 virksomheden få oplysning herom ved henvendelse til distriktstoldkamret.
2. Til virksomheder, der skal bruge pakningerne til  

 formål, som ikke er omfattet af afgiftspligten.
Virksomheden skal i  

 forbindelse med leveringen (optagelse af bestilling) kræve, at køberen giver  

 oplysning om pakningernes anvendelse.
 3. Til udlandet, Færøerne, Grønland eller Københavns  

 Frihavn, når der kan fremlægges dokumentation for udførslen.
4. Til virksomheder, der af toldvæsenet har fået  

 bevilling til afgiftsfritagelse.
Virksomheden skal sikre sig, at modtageren  

 har bevilling.
Hvis virksomheden ikke kan få dokumenteret bevillingsforholdet  

 ved, at bevillingen fremlægges, kan oplysning herom fås hos  

 distriktstoldkamret.
Indbrud mv Virksomheden kan søge distriktstoldkamret om afgiftsfritagelse, hvis  

 afgiftspligtige varer er gået tabt ved indbrud, brand eller brækage.
Afgiftsfritagelse og -godtgørelse Distriktstoldkamret kan efter ansøgning give virksomheder bevilling til  

 afgiftsfrit indkøb af eksportemballage, der ikke er genstand for omsætning  

 her i landet.
 Distriktstoldkamret kan endvidere efter ansøgning give  

 aftapningsvirksomheder og mellemhandlere bevilling til godtgørelse af den  

 betalte afgift af varer, som ubrugte eller med påfyldt indhold udføres til  

 udlandet mv.
 Distriktstoldkamret kan desuden give bevilling til godtgørelse af den  

 betalte afgift af varer, som genudføres til fornyet brug i udlandet.
Regnskab De registrerede virksomheder skal føre et regnskab, der kan danne grundlag  

 for afregningen af afgiften og for kontrollen med afgiftens rigtige betaling.
Regnskabet skal omfatte fremstillingen, tilgangen og udleveringen af  

 afgiftspligtige varer og kan føres i virksomhedens almindelige  

 forretningsregnskab.
Regnskabet skal være indrettet på en sådan måde, at det  

 viser fremstillingen, tilgangen og udleveringen af afgiftspligtige varer for  

 hver afgiftssats.
 Endvidere skal udleveringen til hver enkelt modtager af ubeskattede varer  

 (både overførsler til andre registrerede virksomheder og udleveringer til  

 afgiftsfri formål) fremgå af regnskabet, således at virksomheden efter  

 anmodning fra toldvæsenet kan give oplysning herom.
Faktura Ved udlevering af afgiftspligtige varer skal der skrives en faktura med  

 oplysning om leverandørens og modtagerens navn og adresse samt pakningernes  

 art, størrelse og mængde.
Pakningerne skal faktureres til priser indbefattet  

 afgift.
 Ved levering af varer til afgiftsfrit formål skal fakturaen forsynes med  

 tydelig påtegning om, at varerne er leveret uden afgift og derfor ikke må  

 anvendes til formål, der medfører afgiftspligt.
 Denne påtegning er dog ikke nødvendig for varer, der efter deres form  

 (type mv) eller påtryk mv på selve pakningen klart karakteriserer sig som  

 bestemt for afgiftsfrit formål.
Ved ubeskattet overførsel skal der udstedes en faktura med oplysning om  

 leverandørens og modtagerens navn og adresse samt pakningernes art, størrelse  

 og mængde.
På fakturaen skal tydelig skrives »Afgiftspligtige pakninger  

 excl afgift« eller anden tilsvarende oplysning.
Afregning af afgift Registrerede virksomheder skal efter udløbet af hver måned og senest den  

 15. i den følgende måned til toldvæsenet angive mængden af de varer, som  

 virksomheden skal betale afgift af.
Angivelsen skal afgives på en særlig blanket, som toldvæsenet sender til  

 virksomheden.
Angivelsen skal være underskrevet af virksomhedens ansvarlige  

 ledelse.
 Afgiften skal indbetales til toldvæsenet inden udgangen af den anden  

 måned, der følger efter den pågældende afgiftsperiode.
Kontrolbestemmelser Toldvæsenet har ret til at foretage eftersyn i de registrerede  

 virksomheder og til herunder at efterse virksomhedernes regnskaber og  

 varebeholdninger.
Yderligere oplysninger Hvis De ønsker yderligere oplysninger, bedes De henvende Dem til Deres  

 distriktstoldkammer.
