Nr BTB 25 Betænkning over Forslag til folketingsbeslutning om at fratage Dansk  

 Flygtningehjælp vetokompetencen i åbenbart grundløse asylsager   

 Nr B 25 1997-98. 2. samling Afgivet af Retsudvalget Afgivet: 19980611 Udvalget har behandlet beslutningsforslaget i nogle møder og har herunder  

 stillet spørgsmål til indenrigsministeren, som denne har besvaret skriftligt.
 Herefter indstiller et flertal (udvalget med undtagelse af Dansk  

 Folkepartis og Fremskridtspartiets medlemmer) beslutningsforslaget til  

forkastelse.
Et mindretal inden for flertallet (Venstres og Det Konservative  

 Folkepartis medlemmer af udvalget) finder, at Dansk Flygtningehjælps rolle i  

 asylsager bør overvejes, og finder det prinicipielt uheldigt, at en privat  

 organisation deltager i en form for myndighedsudøvelse.
Mindretallet finder  

 imidlertid, at det, før ordningen ændres, nøje bør undersøges, i hvilket  

 omfang Danmark er forpligtet af internationale konventioner.
 Det er en forudsætning for mindretallet, at de fornødne retsgarantier i  

 sagsbehandlingen er til stede, og at vedtagne konventioner overholdes.  

 Allerede fordi der ikke har været mulighed for en nøjere undersøgelse af  

 Danmarks internationale forpligtelser og en vurdering af forslagets  

 konsekvenser for retssikkerheden, kan mindretallet ikke på nuværende  

 tidspunkt stemme for, at forslaget fremmes.
 Et mindretal (Dansk Folkepartis og Fremskridtspartiets medlemmer af  

 udvalget) indstiller beslutningsforslaget til vedtagelse uændret.
