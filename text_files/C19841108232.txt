 Ved ANM. nr. 28 orienterede adoptionsnævnet om en konkret adoptionssag, i  

 hvilken Adoption Center havde anmodet adoptionsnævnet om at overveje, om  

 adoptionssøgende, der har adopteret et barn, selv bør have lejlighed til at  

 vurdere en senere foreliggende mulighed for adoption af en bror eller søster  

 til det barn, de allerede har adopteret.
Nævnet udtalte, at man kunne tiltræde, at ansøgerne i almindelighed bør  

 have lejlighed til gennem socialcentret at blive orienteret om  

 adoptionsmuligheden.
Der må dog i det enkelte tilfælde foretages et konkret  

 skøn, og særlige omstændigheder kan føre til et andet resultat.
 Adoption Center har senere forelagt to konkrete sager om adoption af en  

 bror eller søster til et barn, ansøgerne i forvejen har adopteret.
I den ene sag havde ansøgerne haft barn nr. 1 hos sig i ca. 1/2 år, da  

 spørgsmålet om adoption af en storesøster til barnet opstod.
Socialcentret  

 gennemgik sagen og hæftede sig ved, at ansøgerne i forbindelse med adoption  

 af barn nr. 1 have udtalt, at de alene ønskede et barn, og det fremgik, at de  

 og barnet havde været igennem en belastende periode efter barnets  

 hjemtagelse.
PÅ den baggrund fandt socialcentret, at man i første omgang  

 telefonisk skulle forhøre sig hos ansøgerne, hvordan de og barnet havde det,  

 før man tog stilling til, om man skulle omtale muligheden for adoption af  

 storesøsteren.
Ansøgerne tilkendegav generelt under samtalen, at de ville  

 være betænkelige ved at adoptere endnu et barn.
Herefter besluttede  

 socialcentret, at man efter omstændighederne ikke burde omtale den  

 foreliggende adoptionsmulighed.
 Adoptionsnævnet tilkendegav, at man kunne tiltræde afgørelsen, men at man  

 havde fundet det rigtigst, at sagen var forelagt for samrådet til afgørelse.
I den anden sag havde ansøgerne haft barn nr. 1 hos sig i ca. 2 år, da  

 spørgsmålet om adoption af en lillesøster til barnet opstod.
Socialcentret  

 besluttede efter en gennemgang af sagen, at adoptionsmuligheden ikke skulle  

 omtales for ansøgerne.
Adoptionsnævnet tilkendegav, at man under de foreliggende omstændigheder  

 havde fundet det rimeligt, om der før afgørelsen var tilvejebragt aktuelle  

 oplysninger fra familien.
Dette kunne eventuelt i første omgang naturligt  

 være sket uden direkte omtale af den aktuelle anledning til henvendelsen.
Man  

 henviste herved til den fremgangsmåde, socialcentret havde valgt i den første  

 sag.
Nævnet bemærkede endvidere, at man havde fundet det rigtigst, at sagen  

 var forelagt for samrådet til afgørelse.
 P.N.V.
 Hornslet.
 Til samtlige adoptionssamråd og socialcentre.
