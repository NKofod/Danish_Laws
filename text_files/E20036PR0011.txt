Efter reglerne om omkostningsgodtgørelse, som findes i  

 skattestyrelsesloven  

 kapitel 3 A ydes der godtgørelse til omkostninger, som en  

 godtgørelsesberettiget fysisk eller juridisk person har betalt til  

 sagkyndig bistand mv.
Reglerne om omkostningsgodtgørelse er vedtaget ved  

 lov nr. 388 af 6. juni 2002. Godtgørelsesprocenten afhænger af, om den  

 godtgørelsesberettigede får medhold eller ej i den sag, der søges om  

 godtgørelse for.
 Er den materielle sag og spørgsmålet om omkostningsgodtgørelse til  

 sagen behandlet inden den 17. januar 2002, men ankefristen ikke er udløbet  

 denne dato, vil sagen blive omfattet af den nye lov, hvis muligheden for  

 at anke sagen udnyttes indenfor fristen.
 Loven omfatter derimod ikke de sager, som er endeligt afgjort inden den  

 17. januar 2002 såvel vedrørende det materielle skatte- eller  

 afgiftsspørgsmål som vedrørende spørgsmålet om omkostningsgodtgørelse.
 Reglerne gælder således også i sager, hvor der er udbetalt godtgørelse  

 a conto, men hvor godtgørelsessagen ikke er endeligt afgjort efter de  

 tidligere gældende regler inden den 17. januar 2002.
 Har den skatte- eller afgiftspligtige ventet med at søge om  

 omkostningsgodtgørelse for udgifter til sagkyndig bistand til behandlingen  

 af sagen ved tidligere instanser, således at sagen om  

 omkostningsgodtgørelse verserede den 17. januar, eller der først er søgt  

 efter denne dato, bliver alle udgifter, som der søges for, omfattet af  

 loven om fuld omkostningsgodtgørelse mv.
 Sager, i hvilke der allerede tidligere er ydet godtgørelse med 50  

 procent efter den tidligere gældende ordning på baggrund af ansøgning  

 efter en tidligere instansbehandling er omfattet forudsat, at  

 godtgørelsesspørgsmålet ikke er endeligt afgjort efter de tidligere  

 gældende regler inden den 17. januar 2002.
Dette betyder, at hvis den materielle sag har været under klage- eller  

 ankebehandling pr. den 17. januar 2002, vil godtgørelsesspørgsmålet ikke  

 være endeligt afgjort, selvom der er udbetalt godtgørelse for udgifter ved  

 tidligere instanser.
Det skyldes, at sagsbegrebet i godtgørelsesmæssig  

 henseende må forstås som sagen fra den påklages ved den første instans til  

 den afsluttes ved den sidste instans.
Sager, hvor der er udbetalt omkostningsgodtgørelse med 32 eller 38  

 procent ved tidligere instanser efter de tidligere gældende regler, og  

 hvor den materielle sag eller spørgsmålet om omkostningsgodtgørelse ikke  

 er endeligt afsluttet inden den 17. januar 2002, er også er omfattet af  

 loven.
Hvis den skatte- eller afgiftspligtige må anses for at have fået  

 medhold ved de tidligere instanser, skal der derfor ske regulering til 100  

 procent for udgifter hertil, ligesom der skal ske regulering til 50  

 procent, hvis den skatte- eller afgiftspligtige må anses for at have tabt  

 sagen ved disse instanser.
Der er ikke mulighed for at få genoptaget tidligere afsluttede sager om  

 omkostningsgodtgørelse.
Underkendes en praksis, og andre skatte- eller  

 afgiftspligtige har tabt deres sag om samme spørgsmål, og derfor kun har  

 fået udbetalt godtgørelse med 50 procent, kan en tidligere godtgørelsessag  

 således ikke genoptages med henblik på at udbetale 100 procents  

 godtgørelse.
Har den skatte- eller afgiftspligtige fået afgørelse om  

 omkostningsgodtgørelse i sagen efter de tidligere gældende regler, men  

 kommer med endnu en regning nu i sagen, er der tale om en anmodning om  

 genoptagelse af den gamle afgørelse om omkostningsgodtgørelse efter de  

 tidligere gældende regler.
Det vil sige, at den nye regning skal behandles  

 efter de tidligere gældende regler og bliver ikke omfattet af reglerne om  

 fuld omkostningsgodtgørelse.
 For sager, der er omfattet af de tidligere regler henvises til  

 Procesvejledningen       2002 afsnit K.
Den regionale told- og skattemyndighed kan i sager rejst inden den 8.  

 juni 2002 ved den pågældende instans indhente udtalelser fra de  

 administrative myndigheder, i det omfang de finder behov herfor til brug  

 for vurderingen af spørgsmålet om medholdsgraden mv.
Denne mulighed bør  

 kun anvendes i særlige tvivlstilfælde.
Redegørelsen skal desuden indeholde en analyse af fordele og ulemper -  

 om muligt for hver enkelt del af ordningen på baggrund af de indberettede  

 oplysninger.
Såfremt der konstateres uhensigtsmæssigheder, skal  

 redegørelsen komme med beskrivelser og anbefalinger til forbedringer, som  

 kan danne baggrund for en revision af  

 ordningen.
K.1 Omkostningsgodtgørelsen Den fulde godtgørelse for udgifter afholdt i anledning af, at told- og  

 skatteforvaltningen vil ændre en kommunal ansættelse, gælder også i  

 tilfælde hvor told- og skatteforvaltningen vil ændre en ansættelse af et  

 selskab foretaget af en kontraktsligningskommune, jf.
SSL § 14, stk. 4, 2.  

 punktum, jf.  

 bek. nr. 520 af       25. juni 2002  om myndighedsinddeling og sagsudlægning  

 § 28, stk.  

 2.
En kommunal skatteansættelse foreligger, når der er udsendt en  

 årsopgørelse eller en kendelse.
Når der er udsendt en årsopgørelse, og  

 told- og skatteforvaltningen ønsker at foretage en ansættelsesændring,  

 sker dette med hjemmel i skattestyrelseslovens § 14, stk. 4, 2. punktum,  

 uanset om kommunen har taget særskilt stilling til de punkter i  

 årsopgørelsen, som told- og skatteforvaltningen ønsker at ændre.
Retten  

 til fuld godtgørelse gælder således uanset, om der tidligere i kommunen er  

 sket en egentlig ligningsmæssig behandling eller ej af selvangivelsen  

 eller det eller de punkter, som told- og skatteforvaltningen ønsker at  

 ændre.
Se SKM2002.347.TSS, hvor det fastslås, at der ydes fuld godtgørelse  

 for udgifter til sagkyndig bistand ydet i forbindelse med, at told- og  

 skatteforvaltningen vil ændre en kommunal ansættelse uden, at den  

 kommunale skatteforvaltning har foretaget en egentlig behandling af  

 selvangivelsen eller det pågældende punkt.
 Retten til fuld godtgørelse gælder også i tilfælde, hvor told- og  

 skatteforvaltningen genoptager en sag vedrørende et punkt, der tidligere  

 har været behandlet og afgjort af told- og skatteforvaltningen, og hvor  

 der i den tidligere sag var ret til fuld godtgørelse.
 Når told- og skatteforvaltningen vil ændre en kommunal ansættelse i  

 medfør af SSL § 14, stk. 4, 2. punktum, skal der som følge af den  

 almindelige vejledningspligt i henhold til  

 forvaltningslovens       § 7  gives vejledning om retten til fuld  

 omkostningsgodtgørelse.  

 Vejledningen skal gives på det tidspunkt, hvor told- og  

 skatteforvaltningen første gang kontakter den skattepligtige, medmindre  

 denne kontakt alene sker som led i ydelse af sædvanlig bistand i en sag,  

 der i øvrigt er under behandling i en kommune.
Den fulde godtgørelse ydes kun til dækning af de bistandsudgifter, som  

 den godtgørelsesberettigede afholder ved den instans, hvortil myndigheden  

 har indbragt sagen til prøvelse.
Indbringer Skatteministeriet således fx  

 en landsskatteretskendelse for landsretten, er det kun den skatte- eller  

 afgiftspligtiges udgifter til landsretsbehandlingen, der ydes en forhøjet  

 omkostningsgodtgørelse til.
Hvis den skatte- eller afgiftspligtige anker  

 landsrettens afgørelse til Højesteret, kan der alene ydes  

 godtgørelse for de godtgørelsesberettigede udgifter ved Højesteret  

 afhængigt af udfaldet af sagen.
K.2 Kredsen af  

 godtgørelsesberettigede I  

 SSL  

 § 33 B er de godtgørelsesberettigede personer opregnet.
En person kan være  

 godtgørelsesberettiget, uanset om denne er en fysisk eller en juridisk  

 person, herunder et dødsbo.
Det er uden betydning for retten til  

 omkostningsgodtgørelse, om den pågældende er skattepligtig her til  

 landet.
 Et andet eksempel kunne være tilfælde, hvor en sælger af et tømt  

 overskudsselskab ønsker at føre selskabets skattesag og anerkendes som  

 part i denne, fordi størrelsen af skattemyndighedernes erstatningskrav mod  

 sælgeren har en direkte sammenhæng med selskabets skatteansættelse.
 Landsskatteretten kan efter sin  

 forretningsordens  

 § 7, stk. 2 anmode en tredjemand om at udtale sig til Landsskatteretten om  

 bedømmelsen af et retsforhold mellem klageren og den pågældende  

 tredjemand, fordi der er grund til at antage, at tredjemanden ønsker en  

 anden bedømmelse af retsforholdet lagt til grund ved afgørelsen af klagen,  

 end den bedømmelse, klageren ønsker lagt til grund.
 Er det fx tvivlsomt, om et ægtefællebidrag er ydet under faktisk  

 samlivsophævelse eller ej, kan dette spørgsmål have betydning for yderens  

 ret til fradrag for bidraget og for modtagerens indtægtsførelse heraf.
 Forelægges et sådant spørgsmål for Landsskatteretten af den ene part,  

 vil retten efter forretningsordenens § 7, stk. 2 typisk høre den anden  

 part om spørgsmålet.
 Også skatteankenævnene og andre skatte-, told- og afgiftsmyndigheder  

 inddrager i praksis i et vist omfang tredjemand, når det skønnes, at denne  

 kan have en væsentlig interesse i afgørelsen af en godtgørelsesberettiget  

 sag.
K.3 De godtgørelsesberettigede  

 udgifter I  

 SSL  § 33 C  

 er de godtgørelsesberettigede udgifter opregnet.
De  

 godtgørelsesberettigede udgifter er:
Det er ikke en betingelse for at opnå omkostningsgodtgørelse, at  

 udgifterne til sagkyndig bistand mv. faktisk er betalt.
Det er  

 tilstrækkeligt, at det kan dokumenteres, at udgifterne skal betales ifølge  

 regning.
Det er dog et krav, at den godtgørelsesberettigede samt den  

 sagkyndige attesterer oplysningernes rigtighed på ansøgningen, se nærmere  

 under  

 afsnit       K.7.1  om dokumentationskravene til ansøgningen.
Hvis den godtgørelsesberettigede allerede tidligere i sagsforløbet kan  

 se, at sagen er tabt eller vundet, er den godtgørelsesberettigede ikke  

 tvunget til at føre en sag igennem til formel afgørelse for at opnå  

 godtgørelse, idet han/hun kan få godtgørelse til en sagkyndigs udtalelse  

 om, hvorvidt en afgørelse i en klage- eller retssag bør påklages  

 eller prøves ved domstolene.
Hvis en sådan udtalelse ikke er indhentet, er  

 det dog en forudsætning for godtgørelse, at der rent faktisk er indgivet  

 en anmodning, klage eller stævning.
Det kan også være en forudsætning,  

 hvis en udtalelse ikke er indhentet, at den godtgørelsesberettigede har  

 modtaget varsling om påtænkt forhøjelse i form af underretning fra told-  

 og skattemyndighederne i de tilfælde, der er nævnt i SSL § 33 A, stk. 2,  

 1.-3. led - det vil sige i revisionssagerne.
K.3.1 Udgifterne Rejseudgifter for sagkyndige og vidner kan indgå i det beløb, der ydes  

 omkostningsgodtgørelse for.
Der kan forekomme to typer omkostninger i en sag om syn og skøn.
Den  

 ene type vedrører førelsen af selve klagesagen.
Den anden type vedrører  

 specifikt gennemførelsen af syn og skøn, og det er alene denne type, der  

 kan godtgøres fuldt ud.
I det omfang, der ikke træffes bestemmelse om fuld  

 omkostningsgodtgørelse, kan udgifterne til syn og skøn godtgøres efter de  

 almindelige regler i SSL § 33 A, stk. 1 og 2. De omkostninger, der kan  

 dækkes med 100 procent er eksempelvis følgende:
K.3.2 Reduktion af godtgørelsen De udgifter, der berettiger til omkostningsgodtgørelse, skal ikke  

 reduceres med andre godtgjorte udgifter end nævnt nedenfor.
Dette har  

 sammenhæng med muligheden for, at tredjemand kan yde et skattefrit tilskud  

 til den godtgørelsesberettigede, jf. nærmere herom  

 afsnit       K.7.2 .
Det fremgår af  

 bekendtgørelse       nr. 1140 af 13. december 2002  om offentlig retshjælp  

 ved advokater, at  

 der ydes retshjælp til personer, som opfylder de samme økonomiske  

 betingelser som gælder for at få fri proces.
Efter bekendtgørelsens § 7,  

 stk. 1, kan der gives almindelig retshjælp for et advokatvederlag af  

 indtil 800 kr. inkl. moms.
Heraf betaler staten 75 procent, og den  

 retshjælpssøgende betaler resten.
Der kan desuden gives udvidet retshjælp  

 for et yderligere vederlag på indtil 1.830 kr. inkl. moms.
Heraf betaler  

 staten og den retshjælpssøgende hver halvdelen, jf. bekendtgørelsens § 7,  

 stk. 2. Hvis retshjælpen gives i forbindelse med en ansøgning om fri  

 proces, betaler staten hele vederlaget.
Offentlig retshjælp omfatter ikke sager, der verserer for offentlige  

 myndigheder, hvor det må antages, at vejledning og bistand i fornødent  

 omfang gives af myndigheden.
Derimod gives der hjælp til at klage over  

 disse myndigheders afgørelser.
Hjælpen ydes i den forbindelse alene til at  

 udarbejde en klageskrivelse til skatte-, told- og afgiftsmyndigheden.
Det er uden betydning for adgangen til fradrag for moms på  

 omkostningerne til sagen, om sagen vindes eller tabes.
Det afgørende for  

 fradragsretten er, at udgiftene er afholdt, og om den vedrører  

 momspligtige aktiviteter.
Har den skattepligtige, som fører en sag,  

 fuld fradragsret for momsen på udgifterne til sagen, vil  

 omkostningsgodtgørelse skulle beregnes på baggrund af sagsomkostningerne  

 exkl. moms.
Vedører en skattesag udelukkende beskatningen af en momsregistreret  

 virksomheds afgiftspligtige aktiviteter, vil der momsmæssigt være  

 fradragsret for momsen på omkostninger til sagen.
Hvis sagen vedrører både  

 momspligtige aktiviteter og ikke-momspligtige aktiviteter, vil  

 virksomheden have delvis fradragsret for momsen på omkostningerne.  

 Tilsvarende vil virksomheden have delvis fradragsret for momsen på  

 omkostningerne, hvis sagen vedrører momspligtige aktiviteter og  

 virksomheden uvedkommende formål, herunder private formål.
 Se nærmere herom i  

 Momsvejledningen ,  

 jf.  

 SSL  

 § 33 C, stk. 2, nr. 3.
K.4 De godtgørelsesberettigede  

 sagstyper En bevilling eller dispensation er en tilladelse til, at en  

 borgers/virksomheds forhold behandles på en lempeligere måde end efter de  

 almindelige regler.
Alle klagesager om bevillinger og dispensationer i  

 henhold til  

 sagsudlægningsbekendtgørelsen  

 er som udgangspunkt omfattet af ordningen.
Det vil sige både de sager,  

 hvori en egentlig juridisk vurdering af ansøgerens forhold er påkrævet, og  

 i de sager, hvor dette næppe er tilfældet, men hvor sagen har mere  

 administrativ karakter.
For afgørelser i sager vedrørende registrering, regnskab, betaling,  

 kontrol og lignende, herunder hæftelse, det vil sige sager, der først og  

 fremmest har karakter af at vedrøre en praktisk  

 gennemførelsesforanstaltning, er der klageadgang til Told- og  

 Skattestyrelsen.
Da afgørelser om indeholdelsespligt og afgørelser om  

 hæftelse følges ad, må det antages, at den sagkyndige bistand som alt  

 overvejende hovedregel retter sig mod begge afgørelser.
En afgørelse om  

 hæftelse kan desuden på samme måde som afgørelsen om indeholdelsespligt  

 have en indgribende karakter for den indeholdelsespligtige, og der kan  

 forekomme situationer, hvor kun afgørelsen om hæftelse ønskes påklaget.
I  

 en situation, hvor der slet ikke er sket indeholdelse, eller der er  

 indeholdt for lidt, hæfter den indeholdelsespligtige for det  

 ikke-indeholdte beløb, medmindre vedkommende kan godtgøre, at denne ikke  

 har udvist forsømmelighed, jf.  

 kildeskattelovens  

 § 69, stk. 1. På den baggrund er klagesager om hæftelse omfattet af de  

 godtgørelsesberettigede sagstyper.
Ligeledes er klagesager om nulstilling  

 af A-skat og AM-bidrag efter TS-cirk. nr. 9 af 20. marts 1997 omfattet.  

 Øvrige klager til Told- og Skattestyrelsen over afgørelser om  

 arbejdsgiverkontrol er derimod ikke godtgørelsesberettigede efter loven.  

 Se mere om reglerne om arbejdsgiverkontrol i  

 Vejledning om       indeholdelse af A-skat, AM-bidrag og SP-bidrag.
 Der ydes dog godtgørelse for udgifter til en klage over  

 afvisningen.
K.5 Nærmere om medholdsgraden K.5.1 Medholdsvurderingen Medholdsvurderingen i udtalelsen er alene vejledende for den regionale  

 told- og skattemyndighed.
Se nærmere om den vejledende udtalelse  

 under   

 afsnit K.5.2 .
 Dernæst foretager den regionale told- og skattemyndighed - på baggrund  

 af denne udtalelse - en selvstændig medholdsvurdering og træffer afgørelse  

 om størrelsen af den godtgørelse, som den skatte- eller afgiftspligtige  

 ifølge den regionale told- og skattemyndigheds egen medholdsvurdering er  

 berettiget til.
Den regionale told- og skattemyndigheds vurdering af  

 medholdsspørgsmålet meddeles samtidig med afgørelsen om godtgørelsens  

 størrelse.
Den regionale told- og skattemyndigheds afgørelse kan påklages  

 til Told- og Skattestyrelsen.
Der henvises  

 afsnit K.7 .
 Den samlede vurdering har betydning for, i hvilken udstrækning, der  

 skal foretages en efterregulering af allerede udbetalte godtgørelser for  

 udgifter ved sagens førelse ved forudgående instanser.
Vurderingen af medholdsgraden foretages instans for instans.
Opnår  

 skatte- eller afgiftspligtige fuldt eller overvejende medhold ved en  

 instans, bliver udgifterne til sagkyndig bistand mv. i det omfang, de  

 findes rimelige, altid dækket med 100 procent ved den pågældende instans.  

 Om der skal ske genoptagelse af ansøgningerne om omkostningsgodtgørelse  

 for tidligere instanser med henblik på efterregulering af tidligere  

 udbetalt godtgørelse, må derimod bero på en vurdering af sagen ved de  

 tidligere instanser i lyset af det eller de vundne punkter.
Det kan således forekomme, at selvom den skatte- eller afgiftspligtige  

 får fuldt medhold ved en instans med den følge, at udgifterne til sagens  

 behandling ved denne instans dækkes med 100 procent, vil det ikke i sig  

 selv være tilstrækkeligt til at foretage en efterregulering af udbetalte  

 omkostningsgodtgørelse for tidligere instanser.
Kun hvis det eller de  

 vundne klagepunkter indgår med en tilstrækkelig tyngde, således at den  

 skatte- eller afgiftspligtige ud fra en samlet vurdering af sagen ved den  

 tidligere instans må anses for at have vundet i overvejende grad, vil der  

 skulle foretages en efterregulering af tidligere godtgørelser, således at  

 dækningsgraden samlet set bliver 100 procent.
En eventuel efterregulering sker uden beregning af renter.
Der kan ikke  

 ske efterregulering til skade for den skatte- eller afgiftspligtige.
Har  

 en skatte- eller afgiftspligtige fået medhold i overvejende grad ved den  

 tidligere instans, men ikke fået medhold i overvejende grad ved den næste  

 instans kan der ikke ske efterregulering af godtgørelsen udbetalt ved den  

 tidligere instans fra 100 til 50 procent.
Stadfæstes en afgørelse fra den tidligere instans, vil der som  

 udgangspunkt alene kunne gives godtgørelse med 50 procent ved denne  

 instans, uanset om den skatte- eller afgiftspligtige har fået medhold i  

 overvejende grad ved den tidligere instans.
Følgende eksempel kan  

 gives til illustration:
En skattepligtig påklager et punkt i skatteansættelsen til  

 skatteankenævnet, som giver medhold med 60 procent, og der ydes fuld  

 godtgørelse for behandlingen ved denne instans.
Den skattepligtige  

 påklager det samme punkt til Landsskatteretten, som stadfæster de 60  

 procent.
Ved stadfæstelse af skatteankenævnets afgørelse må den  

 skattepligtige anses for at have tabt sagen ved Landsskatteretten, og der  

 ydes godtgørelse med 50 procent for udgifter til sagkyndig bistand til  

 behandlingen ved denne instans.
Udgangspunktet for medholdsvurderingen er sagens beløbsmæssige  

 genstand.
Der kan dog ikke i alle tilfælde tages udgangspunkt i selve den  

 konkrete skattesags beløbsmæssige betydning for den skatte- eller  

 afgiftspligtige.
Hvis sagen således er af principiel betydning - ikke  

 alene for behandlingen af tilsvarende spørgsmål for andre (indkomst)år for  

 den pågældende skatte- eller afgiftspligtige, men også generelt for  

 retstilstanden på området - må dette moment tillægges vægt.
 Der kan ligeledes forekomme sager, hvor enten den beløbsmæssige værdi  

 ikke kan opgøres eller kun kan opgøres med store vanskeligheder.
Ligeledes kan det også have betydning, på hvilket niveau i det  

 administrative system eller ved domstolene en sag er afgjort, da det siger  

 noget om punktets betydning for den samlede sag.
I en sag, hvor et enkelt  

 punkt af flere fx går helt til Højesteret, før den skatte- eller  

 afgiftspligtige får medhold, mens der ikke er givet medhold i de øvrige  

 klagepunkter ved en tidligere instans, og videreførelse af disse punkter  

 er opgivet, kan punktet ved Højesteret tillægges større vægt i den samlede  

 medholdsvurdering.
Jo højere oppe i klage- eller domstolssystemet punktet  

 er prøvet, jo større vægt må det tillægges ved vurderingen.
I vurderingen kan således indgå Vedrører sagen flere indkomstår eller afgiftsperioder, skal  

 medholdsvurderingen omfatte alle årene eller perioderne.
 Drejer sagen sig om et afskrivningsgrundlag, skal det fremtidige  

 provenu af ændringerne indgå i vurderingen af medholdsgraden.
Udfaldet af sagen skal sættes i forhold til den skatte- eller  

 afgiftspligtiges påstand ved den pågældende instans.
Bliver der  

 eksempelvis under behandlingen af sagen ved klageinstansen tale om, at  

 klageinstansen vil foretage en højere skatteansættelse end den, der er  

 påklaget, og skatte- eller afgiftspligtige ikke er enig i dette, skal  

 udfaldet af sagen sættes i forhold til den højere skatteansættelse.
Inddrager klageinstansen på eget initiativ nye forhold, som den  

 tidligere instans har givet den skatte- eller afgiftspligtige medhold i,  

 eller helt nye forhold, bør disse som hovedregel ikke påvirke  

 medholdsvurderingen af de påklagede spørgsmål, hvis den skatte- eller  

 afgiftspligtige relativt hurtigt erklærer sig enig med instansen i de  

 forhold, som instansen tager op.
Hvis den skatte- eller afgiftspligtige  

 derimod ikke er enig i de nye forhold, bør forholdene indgå i  

 medholdsgradsvurderingen på linje med de øvrige forhold, som den skatte-  

 eller afgiftspligtige har påklaget til instansen.
Det er ikke et krav, at den godtgørelsesberettigede gennemfører sagen  

 til formel afgørelse for at opnå godtgørelse.
Frafaldes klagen i en  

 skatte- eller afgiftssag helt eller delvist, skal medholdsgradsvurderingen  

 foretages på grundlag af resultatet af frafaldet i forhold til påstandene  

 ved instansen.
Indgås der forlig i en skatte-eller afgiftssag ved  

 domstolene, skal indholdet af forliget sættes i forhold til  

 påstandene.
Får den skatte- eller afgiftspligtige alene medhold i den subsidiære  

 påstand, eller begge parter får medhold i den subsidiære påstand, har den  

 skatte- eller afgiftspligtige ikke fået fuldt ud medhold.
Hvorvidt der er  

 givet medhold i overvejende grad beror på en konkret skønsmæssig vurdering  

 af sagen, hvori bl.a. de ovennævnte momenter kan  

 indgå.
 Den kommunale skattemyndighed har nægtet at godkende den  

 skattepligtiges selvangivne fradrag på tre punkter.
 De tre punkter påklages til skatteankenævnet, der giver den  

 skattepligtige medhold i klagepunkt 1, mens nævnet stadfæster den  

 kommunale skattemyndigheds afgørelse vedrørende klagepunkt 2 og 3.
Skatteankenævnet vurderer, at den skattepligtige ikke har vundet i  

 overvejende grad, hvilket den regionale told- og skattemyndighed er enig  

 i.
Der udbetales således kun en godtgørelse på 50 procent for udgifterne  

 til sagens behandling ved denne instans.
Punkterne 2 og 3 påklages til Landsskatteretten, som stadfæster  

 skatteankenævnets afgørelse.
Ved denne instans udbetales også kun en  

 godtgørelse på 50 procent.
Den skattepligtige indbringer herefter spørgsmålene for landsretten,  

 som giver den skattepligtige medhold i spørgsmål 2, men ikke i spørgsmål  

 3. Den regionale told- og skattemyndighed vurderer, at spørgsmål 2 vejer  

 så tungt for sagen ved denne instans, at den skattepligtige må anses for  

 at have fået overvejende medhold.
Udgifterne til sagkyndig bistand mv. ved  

 denne instans dækkes således med 100 procent.
Endvidere foretager den regionale told- og skattemyndighed en samlet  

 vurdering af sagen og finder, at den skattepligtige må anses for at have  

 fået overvejende medhold i sagen.
Der foretages således en efterregulering  

 af de udbetalte godtgørelser for sagens behandling ved Landsskatteretten  

 og skatteankenævnet.
For sagens behandling ved disse instanser udbetales  

 en godtgørelse som med tillæg af den tidligere udbetalte godtgørelse udgør  

 100 procent.
Konsekvenserne af denne medholdsvurdering er, den  

 skattepligtige får dækket samtlige sine udgifter til sagkyndig bistand mv.  

 i sagen med 100 procent.
"Får De fuldt ud medhold eller medhold i overvejende grad ved en  

 efterfølgende klagebehandling af sagen eller ved indbringelse af sagen for  

 domstolene, vil De efter ansøgning og under visse betingelser kunne få  

 godtgjort alle udgifter til sagkyndig bistand mv. ved samtlige instanser." Har den skatte- eller afgiftspligtige udgifter til sagkyndig bistand  

 mv. i forbindelse med en anmodning til skatteankenævnet eller  

 Landsskatteretten om genoptagelse af vedkommende myndigheds egen tidligere  

 afgørelse, jf.
SSL § 33 D, stk. 1, nr. 3, vil udbetalingen af en  

 godtgørelse på 100 procent ikke være betinget af, at en imødekommelse af  

 genoptagelsessagen også fører til et ligningsmæssigt gunstigt resultat for  

 den skatte- eller afgiftspligtige.
Genoptagelsessagen og ansættelsessagen  

 må således i godtgørelsesmæssig henseende anses for at være to  

 selvstændige sager.
K.5.2 Udtalelse fra den administrative  

 myndighed Efter  

 SSL  §  

 33E, stk. 1 skal den administrative instans, som afgør det materielle  

 spørgsmål i en skatte- eller afgiftssag omfattet af skattestyrelseslovens  

 § 33 D, afgive en udtalelse til den skatte- eller afgiftspligtige om,  

 hvorvidt denne må anses for at have tabt sagen helt, fået medhold i ikke  

 overvejende grad, fået medhold i overvejende grad eller fået fuldt  

 medhold.
Udtalelsen skal afgives samtidig med afgørelsen.
 Det sker på baggrund af en vurdering af udfaldet af de spørgsmål, som  

 har været forelagt den pågældende instans og kun disse spørgsmål.  

 Medholdsvurderingen kommer til udtryk i den udtalelse, som instansen skal  

 afgive sammen med den materielle afgørelse i skatte- eller  

 afgiftssagen.
 Udtalelsen skal være begrundet og skal vedlægges afgørelsen.
Der skal også afgives en udtalelse om medholdsgraden i sager, som  

 afvises ved instansen eksempelvis pga. overskredet tidsfrist eller  

 manglende begrundelse.
Udtalelsen kan i disse sager være summarisk.
 Stadfæstes afgørelsen fra en tidligere instans, eller vindes sagen på  

 alle punkter af den skatte- eller afgiftspligtige, kan begrundelsen  

 ligeledes være summarisk.
 Er den administrative instans, som afgør det materielle spørgsmål i en  

 skatte- eller afgiftssag et skatteankenævn eller Landsskatteretten, kan  

 disse myndigheder vælge at delegere kompetencen til at afgive udtalelse  

 til sekretariatet, jf. skattestyrelseslovens § 33 E, stk. 2. Ligningsrådet  

 kan vælge at delegere kompetencen til at afgive udtalelse til formanden.  

 Medholdsvurderingen foretages under ansvar for afgørelsesmyndigheden.
Den regionale told- og skattemyndighed lader udtalelsen indgå i sin  

 vurdering af graden af medhold i sagen.
Udtalelsen er ikke bindende for  

 den regionale told- og skattemyndigheds afgørelse, men kun vejledende, om  

 end den må tillægges meget betydelig vægt.
Det kan således tænkes, at den  

 regionale told- og skattemyndighed ikke følger vurderingen i udtalelsen,  

 hvis den ikke deler klageinstansens vurdering af medholdsgraden.
Udtalelsen har ikke alene betydning for vurderingen af medholdsgraden  

 ved den instans, som afgiver udtalelsen.
Udtalelsen har også betydning i  

 de tilfælde, hvor den regionale told- og skattemyndighed skal foretage en  

 samlet medholdsvurdering.
Det sker, hvor den skatte- eller afgiftspligtige  

 har valgt ikke at påklage samtlige spørgsmål i sagen til hver  

 administrativ klageinstans, eller hvor sagen finder sin endelige  

 afslutning ved domstolene, som efter loven ikke skal afgive en sådan  

 udtalelse.
Der kan i visse situationer være behov for at indhente yderligere  

 oplysninger fra de pågældende myndigheder til brug for behandlingen af  

 medholdsspørgsmålet, idet de administrative instanser, som har behandlet  

 det materielle skatte- eller afgiftspligtige spørgsmål i sagen, må antages  

 at kunne yde et meget væsentligt bidrag til afklaringen af  

 medholdsspørgsmålet.
I sådanne situationer kan der foretages en  

 forskudsvis udbetaling af det ansøgte beløb på 50 procent.
Se nærmere om  

 forskudsvis udbetaling under  

 afsnit       K.6.1.
 For så vidt angår spørgsmålet om hvilke sager, der er omfattet af den  

 nye ordning, henvises til  

 afsnit       K.
K.6 Udbetaling af godtgørelsen K.6.1 Forskudsvis udbetaling Dette kan således ske, hvis medholdsvurderingen forekommer  

 vanskelig at foretage, og vurderingen således fx kræver yderligere  

 udtalelser fra de administrative klageinstanser.
 Samtidig med forskudsvis udbetaling meddeler den regionale told- og  

 skattemyndighed ansøgeren, hvorpå sagen beror.
 Indhentes supplerende udtalelser fra de administrative klageinstanser,  

 skal der forinden en afgørelse træffes, gives den skatte- eller  

 afgiftspligtige adgang til at kommentere de supplerende udtalelser i  

 overensstemmelse med de almindelige partshøringsregler i  

 forvaltningsloven.
Renten beregnes fra dagen for modtagelsen af ansøgningen om  

 omkostningsgodtgørelse, dvs. beregningsperioden løber fra  

 ansøgningstidspunktet til udbetalingstidspunktet.
Den udbetalte rente er  

 ikke skattepligtig for modtageren og medregnes ikke ved  

 indkomstopgørelsen.
Se under  

 afsnit K.7.2  

 .
K.6.2 Udbetaling med forbehold for  

 tilbagebetaling Såvel den sagkyndige som den skatte- eller afgiftspligtige afgiver  

 oplysninger om honoraret til den sagkyndige under strafansvar på  

 ansøgningen om omkostningsgodtgørelse til den regionale told- og  

 skattemyndighed, jf.   

 SSL  §§ 33  

 I - 33 J.
 Udgangspunkt er derfor, at oplysningerne om udgifterne til behandlingen  

 af sagen, herunder honoraret til den sagkyndige, er korrekte og rimelige,  

 og at dette udgangspunkt må kunne lægges til grund for den regionale told-  

 og skattemyndigheds behandling af ansøgningen.
Bliver den regionale told- og skattemyndighed imidlertid i tvivl om  

 rimeligheden af størrelsen af udgifterne til behandlingen af sagen,  

 herunder den sagkyndiges honorar, udbetaler regionen det ansøgte  

 godtgørelsesbeløb, men tager forbehold for eventuel tilbagebetaling fra  

 den skatte- eller afgiftspligtige.
Den regionale told- og skattemyndighed  

 kan eksempelvis blive i tvivl om rimeligheden af honorarkravet på grund af  

 det anvendte antal timer i sagen.
 I forbindelse med forbeholdet skal den regionale told- og  

 skattemyndighed samtidig oplyse ansøgeren, hvorpå sagen  

 beror.
Finder den regionale told- og skattemyndighed imidlertid anledning til  

 at undersøge rimeligheden af størrelsen af den sagkyndiges honorarkrav,  

 indgår der flere momenter i rimelighedsvurderingen.
Det drejer sig om I sager, som den skatte- eller afgiftspligtige vinder fuldt ud eller i  

 overvejende grad, må der tages hensyn til, at det forhold, at sagen vindes  

 af den skatte- eller afgiftspligtige, netop udgør en selvstændig parameter  

 for advokaters salærfastsættelse.
Endvidere må der tages hensyn til, at  

 andre ikke-målige forhold kan influere på honorarstørrelsen, fx sagens  

 kompleksitet og karakter i øvrigt.
 I sager, hvor den skatte- eller afgiftspligtige har antaget en  

 sagkyndig med stor specialviden på området, må man acceptere et honorar,  

 som ligger over den gennemsnitlige timesats.
 Til brug for behandlingen af spørgsmålet om størrelsen af udgifterne  

 til sagens behandling kan den regionale told- og skattemyndighed indhente  

 en supplerende udtalelse fra den klageinstans, hvor sagen har været  

 behandlet.
I den daglige administration af ordningen kan desuden indgå  

 stikprøvekontroller og sammenlignende undersøgelser til at afgøre, om et  

 honorarkrav er rimeligt.
Stikprøvekontrollerne vil kunne give den  

 regionale told- og skattemyndighed et indtryk af, om den nye ordning  

 medfører en væsentlig stigning i størrelsen af de fastsatte honorarer.  

 Ligeledes kan honorarerne i de sager, i hvilke den skatte- eller  

 afgiftspligtige er berettiget til en godtgørelse på 100 procent,  

 sammenlignes med honorarerne i de sager, hvor den skatte- eller  

 afgiftspligtige kun er berettiget til en godtgørelse på 50 procent.  

 Niveauet vil desuden kunne sammenlignes med det tilsvarende niveau mellem  

 disse sager under den tidligere gældende ordning.
Se nærmere om  

 stikprøvekontrollerne og de sammenlignende undersøgelser under  

 afsnit       K.7.
Det er ved loven forudsat, at intensiteten af de regionale told- og  

 skattemyndigheders behandling af honorarspørgsmålet bliver større end  

 efter de hidtil gældende regler i sager, hvor den skatte- eller  

 afgiftspligtige får fuld medhold eller medhold i overvejende grad og  

 derfor kan få fuld godtgørelse.
I sager, hvor den skatte- eller  

 afgiftspligtige ikke opnår overvejende medhold, er intensiteten af  

 behandlingen af honorarspørgsmålet den samme som efter de hidtil gældende  

 regler.
Der er ikke tale om en tvungen prøvelse af honorarkravet for  

 brancheorganisationens klagenævn.
Hvis den regionale told- og  

 skatteforvaltning imidlertid efter en nærmere undersøgelse af  

 honorarkravet fortsat er i tvivl, om honoraret er rimeligt, vil den som  

 altovervejende hovedregel forelægge spørgsmålet for brancheforeningens  

 klagenævn.
Det forventes, at et vist antal sager årligt bliver forelagt  

 disse nævn.
Finder den regionale told- og skattemyndighed honorarkravet  

 åbenbart urimeligt, kan myndigheden dog undlade en sådan forelæggelse.
 Indhentes udtalelser fra den sagkyndiges brancheorganisations  

 klagenævn, kan der i overensstemmelse med de almindelige  

 partshøringsregler i forvaltningsloven ikke træffes afgørelse om  

 godtgørelsesspørgsmålet, uden at der forinden har været givet den  

 sagkyndige/den skatte- eller afgiftspligtige adgang til at kommentere  

 dette nævns udtalelse.
 Såvel Advokatrådet som Foreningen af Statsautoriserede Revisorer og  

 Foreningen Registrerede Revisorer vil behandle forespørgsler fra de  

 regionale told- og skattemyndigheder og Told- og Skattestyrelsen om  

 rimeligheden af størrelsen af deres medlemmers honorarer.
For så vidt angår advokatsalærer skal forelæggelsen ske for  

 kredsbestyrelsen i den advokatkreds, hvor den pågældende advokat eller  

 advokatselskabet har sit kontor efter  

 retsplejelovens  

 § 146. Kredsbestyrelsens afgørelse kan ifølge retsplejelovens § 147  

 indbringes for Advokatnævnet inden 4 uger efter, at kredsbestyrelsens  

 afgørelse er meddelt parterne.
Den regionale told- og skattemyndighed bør  

 derfor vente med at træffe endelig afgørelse om godtgørelsesspørgsmålet,  

 til en eventuel klagebehandling ved Advokatnævnet er afsluttet.
 For så vidt angår revisorhonorarer skal forelæggelsen ske for de  

 respektive revisororganisationers responsumudvalg.
Sagsbehandlingstiden ved brancheorganisationernes klagenævn kan variere  

 meget alt efter hvor godt, sagerne er oplyst.
Den gennemsnitlige  

 sagsbehandlingstid ved kredsbestyrelsen og Advokatnævnet er godt et  

 år.
Hvis et brancheorganisations klagenævn mener, at honoraret har været  

 for stort, eller den regionale told- og skattemyndighed af andre grunde  

 mener, at honoraret har været for stort, kræves det for meget udbetalte  

 godtgørelsesbeløb tilbagebetalt fra den skatte- eller afgiftspligtige, jf.  

 skattestyrelseslovens § 33 F, stk. 4, 1. pkt.
Tilsvarende gælder, hvis den  

 regionale told- og skattemyndighed ikke kan anderkende størrelsen af andre  

 udgifter til sagens behandling, fx rejseomkostninger eller udgifter til  

 indhentelse af en sagkyndig erklæring.
 Et eventuelt krav om tilbagebetaling af beløbet fra den skatte- eller  

 afgiftspligtige sker uden beregning af renter.
 Den skatte- eller afgiftspligtige kan påklage den regionale told- og  

 skattemyndigheds afgørelse om tilbagebetaling af det udbetalte  

 godtgørelsesbeløb til Told- og Skattestyrelsen og eventuelt indbringe  

 spørgsmålet for domstolene.
Den skatte- eller afgiftspligtige kan påklage den regionale told- og  

 skattemyndigheds afgørelse om henstand til Told- og Skattestyrelsen og  

 herefter eventuelt indbringe styrelsens afgørelse for domstolene.
Se under  

 afsnit       K.7.
Renten beregnes fra dagen for indbetaling af det opkrævede  

 godtgørelsesbeløb.
Renten er ikke er skattepligtig for modtageren og  

 medregnes ikke i indkomstopgørelsen.
Se under  

 afsnit       K.7.2.
K.6.3 Overdragelse af kravet på  

 godtgørelse Krav på omkostningsgodtgørelse kan som udgangspunkt ikke sælges,  

 pantsættes eller på anden måde overdrages.
Kravet kan heller ikke gøres  

 til genstand for retsforfølgning eller modregning.
Efter § 33 A, stk. 4,  

 kan kravet på omkostningsgodtgørelse dog overdrages, herunder  

 pantsættes, til den sagkyndige.
 Ved overdragelse af kravet på omkostningsgodtgørelse fra den  

 godtgørelsesberettigede til den sagkyndige, der har ydet den  

 godtgørelsesberettigede bistand, gælder de almindelige obligationsretlige  

 regler om overdragelse af fordringer.
Har den godtgørelsesberettigede overdraget, herunder pantsat, kravet på  

 omkostningsgodtgørelse til den sagkyndige, skal den sagkyndige fremlægge  

 dokumentation for overdragelsen, før pengene kan udbetales til denne.
Se  

 under  

 afsnit K.7.1  

 om de nærmere dokumentationskrav.
Har alene den sagkyndige meddelt, at kravet er overdraget til denne  

 uden, at der er fremlagt dokumentation herfor, kan omkostningsgodtgørelsen  

 ikke udbetales til den sagkyndige.
Omvendt kan godtgørelsen i denne  

 situation heller ikke udbetales til den godtgørelsesberettigede, førend  

 retsforholdet mellem den godtgørelsesberettigede og den sagkyndige er  

 afklaret.
K.7 Administration Ansøgningen indgives på en blanket (02.008), der er udarbejdet af Told-  

 og Skattestyrelsen.
Blanketten kan fås ved henvendelse til den regionale  

 told- og skattemyndighed og ligger også på internettet på adressen  

 http://www.toldskat.dk/ Godtgørelsen udbetales af den regionale told- og skattemyndighed til  

 den godtgørelsesberettigede eller til den sagkyndige, som den  

 godtgørelsesberettigede har overdraget kravet til.
Godtgørelsen kan også  

 udbetales til den, som den godtgørelsesberettigede har bemyndiget til at  

 modtage betalingen på sine vegne.
Den regionale told- og skattemyndighed  

 kan før udbetalingen kræve en nærmere dokumentation for udgiften, herunder  

 efterprøve en udgiftsfordeling.
 Oplysninger til brug for opgørelse af godtgørelse efter  

 SSL  

 kapitel 3 A gives under strafansvar efter SSL § 33 I.
Der kan forekomme tilfælde, hvor den regionale told- og skattemyndighed  

 både har truffet afgørelse i den materielle klagesag og også skal træffe  

 afgørelse i sagen om omkostningsgodtgørelse til den pågældende sag.
I  

 sådanne tilfælde skal det tilstræbes, at et andet kontor behandler  

 spørgsmålet om omkostningsgodtgørelse end det kontor, der har behandlet  

 den materielle sag.
Myndighederne vil formentlig kunne opnå et tilsvarende indtryk ved at  

 sammenligne honorarerne i de sager, i hvilke den skatte- eller  

 afgiftspligtige får fuldt eller overvejende medhold og derfor er  

 berettiget til en godtgørelse på 100 procent, med honorarerne i de sager,  

 hvor den skatte- eller afgiftspligtige ikke opnår fuldt eller overvejende  

 medhold, og derfor kun er berettiget til en godtgørelse på 50 procent.  

 Tilsvarende vil niveauet for honorarforskellen mellem taber- og  

 vindersagerne kunne sammenlignes med det tilsvarende niveau mellem disse  

 sager under den tidligere gældende ordning.
Ved sådanne sammenligninger  

 vil man bl.a. kunne se, om niveauet for honorarerne i de sager, hvor den  

 skatte- eller afgiftspligtige får fuldt eller overvejende medhold, og hvor  

 der derfor skal ydes en godtgørelse på 100 procent, stiger set i forhold  

 til niveauet for honorarerne i de tilsvarende sager under den tidligere  

 gældende ordning, hvor der ydes 50 procent i godtgørelse.
Alt andet lige må det forventes, at honorarerne i de sager, hvori den  

 skatte- eller afgiftspligtige ikke opnår fuldt eller overvejende medhold,  

 er udtryk for den rigtige honorarstørrelse.
Dog må der i sager, som den  

 skatte- eller afgiftspligtige vinder fuldt ud eller overvejende grad,  

 tages hensyn til, at det forhold, at sagen vindes af den skatte- eller  

 afgiftspligtige, netop udgør en selvstændig parameter for advokaters  

 salærfastsættelse.
Endvidere må der tages hensyn til andre ikke-målige  

 forhold kan influere på honorarstørrelsen, f.eks. sagens kompleksitet og  

 karakter i øvrigt.
Se nærmere under  

 afsnit       K.6.2.
 Stikprøvekontroller og sammenlignende undersøgelser vil udover at kunne  

 indgå i den daglige administration af ordningen, også kunne indgå i de  

 årlige redegørelser til Folketinget om udgiftsudviklingen på  

 godtgørelsesområdet.
Der skal desuden indhentes yderligere oplysninger, som giver mulighed  

 for at følge de enkelte nye dele af ordningen og deres anvendelse.
Der  

 skal bl.a. indhentes oplysninger om antallet af forbehold om  

 tilbagebetaling, antallet af forskudsvise udbetalinger, størrelsen af  

 renter, som myndighederne må betale i disse situationer, størrelsen af  

 efterreguleringsbeløb, antallet af henstandsgivninger og resultatet af  

 vurderingen af medholdsgraden i den vejledende udtalelse sammenholdt med  

 vurderingen af afgørelsen.
Der skal endvidere indhentes oplysninger  

 om antallet af honorarkrav forelagt for brancheforeningerne samt udfaldet  

 heraf.
 Redegørelsen for 2002 skal afgives i starten af 2003. Endvidere skal  

 der afgives redegørelser for ordningen for årene 2003 og 2004 i starten af  

 henholdsvis 2004 og 2005.
K.7.1 Dokumentation Skatteministeren er bemyndiget til at fastsætte nærmere bestemmelser  

 om, hvilke oplysninger der skal følge ansøgningen om  

 omkostningsgodtgørelse, jf.
SSL § 33 G.
Bemyndigelsen er udnyttet ved  

 bekendtgørelse       nr. 578 af 8. juli 2002  om, hvilke oplysninger der skal  

 følge en  

 ansøgning om omkostningsgodtgørelse.
 Bekendtgørelsen trådte i kraft den 17. juli 2002 med virkning for  

 ansøgninger om omkostningsgodtgørelse indgivet den 24. juli 2002 og  

 senere, jf. bekendtgørelsens § 7, stk. 1. For ansøgninger indgivet før  

 denne dato, men hvor godtgørelsesspørgsmålet ikke er endeligt afgjort  

 inden den 17. januar 2002 efter de tidligere gældende regler, kan  

 myndighederne - i det omfang oplysningerne forefindes - også kræve  

 oplysninger i disse sager efter bekendtgørelsen, jf. bekendtgørelsens § 7,  

 stk. 2.
 Den vejledende udtalelse fra den administrative instans om  

 medholdsgraden efter skattestyrelseslovens § 33 E, skal dog kun vedlægges  

 ansøgningen, hvis skatte- eller afgiftssagen er blevet rejst ved  

 klagemyndigheden den 10. juni 2002 eller senere.
Er en ansøgning om omkostningsgodtgørelse indgivet den 24. juli 2002  

 eller senere, men de pågældende regninger er skrevet inden bekendtgørelsen  

 trådte i kraft, kan told- og skattemyndighederne efterfølgende, hvis de  

 skønner det påkrævet i den konkrete sag, kræve en opdeling af udgifterne,  

 som det fremgår af den nye bekendtgørelse.
Regningerne skal dog ved  

 indgivelsen af ansøgningen som minimum leve op til de tidligere gældende  

 dokumentationskrav.
Det fremgår bl.a. af bekendtgørelsen, at der med ansøgning om  

 omkostningsgodtgørelse skal følge en kopi af den afgørelse, kendelse eller  

 dom, som den pågældende instans har truffet i skatte- eller afgiftssagen  

 for hver instans.
Desuden skal vedlægges en kopi af udtalelsen fra den  

 administrative instans om medholdsgraden efter skattestyrelseslovens § 33  

 E samt kopi af den regning, der søges godtgørelse for.
Er sagen uafsluttet, skal der vedlægges en kopi af den underretning,  

 ansøgning, klage eller stævning, der ligger til grund for ansøgningen om  

 omkostningsgodtgørelse.
Se nærmere om muligheden for acontoudbetaling  

 under  

 afsnit       K.1.
Det er en betingelse for at opnå omkostningsgodtgørelse, at regningen  

 fra den sagkyndige er udarbejdet på grundlag af sædvanlig fakturering, som  

 er stilet til den godtgørelsesberettigede.
Se dog om honorar for  

 specialistbistand under  

 afsnit       K.6.2 . Regningen skal desuden være delt op med hensyn til  

 størrelsen  

 af honoraret for arbejdet ved hver klageinstans pr. klagepunkt samt  

 indeholde oplysninger om anvendt antal timer pr. instans pr. klagepunkt  

 (eventuelt skønsmæssigt). Der skal tillige være en kort redegørelse for,  

 hvad der er ydet den godtgørelsesberettigede ved hver instans, og om der  

 er særlige forhold, som begrunder honorarkravet, f.eks. om sagen er  

 principiel.
Såvel den sagkyndige som den skatte- eller afgiftspligtige attesterer  

 ved deres underskrifter på ansøgningen under strafansvar, at de afgivne  

 oplysninger er korrekte, jf.
SSL § 33 I og § 33 J.
Det gælder også, selvom  

 kravet på omkostningsgodtgørelse er transporteret til rådgiveren.  

 Underskrifterne kan afgives ved digital signatur, såfremt der er mulighed  

 herfor.
 Har den godtgørelsesberettigede anvendt flere sagkyndige til  

 behandlingen af en godtgørelsesberettiget sag, skal alle de pågældende  

 sagkyndige som udgangspunkt attestere på ansøgningen, at de afgivne  

 oplysninger om den sagkyndiges egne forhold er rigtige.
Er kravet på omkostningsgodtgørelse overdraget til den sagkyndige,  

 herunder pantsat, efter skattestyrelseslovens § 33A, stk. 4, skal dette  

 fremgår af ansøgningen.
Den af Told- og Skattestyrelsen udarbejdede  

 ansøgningsblanket indeholder en rubrik til angivelse af evt. overdragelse,  

 som attesteres af den godtgørelsesberettigede ved underskriften på  

 blanketten.
Har den godtgørelsesberettigede ikke krydset af i denne  

 rubrik, kræves særskilt dokumentation for overdragelsen, inden udbetaling  

 kan ske.
 Er en anden blevet bemyndiget til at modtage beløbet, er det fortsat et  

 krav, at den godtgørelsesberettigede skal fremlægge dokumentation herfor.
K.7.2 Den ligningsmæssige behandling af  

 godtgørelsen Efter ligningslovens § 7 Q, stk. 1, nr. 1 skal renter, der udbetales  

 efter SSL § 35 F, stk. 2 og 5 heller ikke medregnes i indkomstopgørelsen.  

 Herved behandles disse renter skattemæssigt på samme måde som selve  

 godtgørelsesbeløbet.
K.7.3 Indberetning Den, der forsætligt eller af grov uagtsomhed undlader at opfylde  

 anmeldelsespligten, vil kunne straffes med bøde, jf.
SKL § 14, stk. 2.
