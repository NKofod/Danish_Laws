Ved retsplejelovens § 784, stk. 1 nr. 2 er der fastsat retningslinier for  

 varetægtsfangers adgang til at modtage besøg.
Herefter skal en anmodning om  

 tilladelse til besøg snarest muligt forelægges rettens formand til afgørelse,  

 såfremt politimesteren måtte skønne, at tilladelsen bør nægtes.
 Under en sag, der har verseret hos folketingets ombudsmand, er der rejst  

 spørgsmål om den fremgangsmåde, der skal anvendes i sådanne tilfælde.
 I den anledning skal jeg anmode om, at sager om besøgstilladelse til  

 arrestanter behandles efter følgende retningslinier:
 Såfremt spørgsmålet om udfærdigelsen eller nægtelse af besøgstilladelse  

 ved politimesterembedet er overladt den sagsbehandlende kriminalpolitimand  

 til afgørelse, bør sagsbehandleren, hvis besøgstilladelse efter hans skøn bør  

 nægtes, gøre ansøgeren bekendt med, at kriminalpolitiet ikke finder det  

 rigtigt at meddele besøgstilladelse på sagens øjeblikkelige stadium, men at  

 politiet, hvis det ønskes, vil forelægge spørgsmålet for retten.
 Fastholder ansøgeren herefter ønskes om besøgstilladelse, bør sagen  

 omgående forelægges for politimesteren eller en anden juridisk medarbejder,  

 der sørger for spørgsmålets forelæggelse for retten, medmindre politimesteren  

 finder, at besøgstilladelse kan gives.
 Per Lindegaard.
