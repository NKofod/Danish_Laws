Påbud om  

 brug af autoriseret arbejdsmiljørådgiver i forbindelse med påbud om  

 vedrørende  

 fingeraftrykspulver.  


  

 Arbejdstilsynet konstaterede under besøg hos en myndighed, at der i et  

 særligt  

 rum var indrettet et fast arbejdssted til bl.a. omhældning af  

 fingeraftrykspulver.
Rummet var uden vinduer og mekanisk ventilation.
Der  

 blev  

 omhældt sundhedsskadelige pulvere til brug for fingeraftryk, uden at der var  

 etableret procesudsugning ved arbejdsstedet.  


  

 Arbejdstilsynet sendte efterfølgende høring om udkast til påbud om dels 1) at  

 forebygge en unødig og sundhedsskadelig udsættelse for fingeraftrykspulver og  

 dels 2) at bruge autoriseret rådgiver til løsning af arbejdsmiljøproblemet.  


  

 Myndigheden anførte i sit høringssvar, der indeholdt en klage over påbudet om  

 brug af autoriseret, at det nævnte rum ikke anvendtes fremover, at de nævnte  

 bakker med fingeraftrykspulver samt beholdere med fingeraftrykspulver  

 allerede  

 var fjernet, og at der således ikke var behov for yderligere undersøgelse af  

 nødvendig mekanisk udsugning m.v.  


  

 Myndigheden fandt det meningsløst og dårlig anvendelse af ressourcer, at der  

 skulle ske rådgivning fra en autoriseret rådgiver, der alene kunne konstatere  

 rigtigheden i, at der ikke længere fandtes fingeraftrykspulver i rummet.  


  

 Arbejdstilsynet traf afgørelse i overensstemmelse med udkastet til påbudene.  

 Myndigheden  

 klagede over påbudet om brug af autoriseret arbejdsmiljørådgiver.  


  

 Arbejdsmiljøklagenævnet fastholdt Arbejdstilsynets afgørelse.
Ved afgørelsen  

 lagde Arbejdsmiljøklagenævnet vægt på, at Arbejdstilsynets påbud vedrørende  

 fingeraftrykspulver, var et problempåbud, der var omfattet af bekendtgørelsen  

 herom, og at myndigheden havde oplyst, at man ikke tidligere havde løst et  

 lignende arbejdsmiljøproblem.  


  

 Arbejdsmiljøklagenævnet bemærkede i afgørelsen, at klagenævnet ikke havde  

 mulighed  

 for at fravige kravet om brug af autoriseret arbejdsmiljørådgiver, selvom der  

 ikke længere fandtes fingeraftrykspulver i rummet og arbejdsmiljøproblemet  

 således efterfølgende var løst.
Det var forholdene på tidspunktet for  

 Arbejdstilsynets konstatering af arbejdsmiljøproblemet, der var afgørende for  

 kravet om brug af arbejdsmiljørådgiver.
Påbud  

 om brug af autoriseret arbejdsmiljørådgiver i forbindelse med påbud  

 vedrørende  

 fingeraftrykspulver Arbejdsmiljøklagenævnet har på møde den 29. august 2006  

 behandlet XXXs klage over Arbejdstilsynets afgørelse af 15. december  

 2005 om  

 påbud om brug af autoriseret arbejdsmiljørådgiver til løsning af  

 arbejdsmiljøproblem vedrørende unødig og sundhedsskadelig udsættelse for  

 fingeraftrykspulver.
Nævnet traf følgende A F G Ø R E L S E Arbejdsmiljøklagenævnet er enigt med Arbejdstilsynet i,  

 at XXX skal bruge autoriseret arbejdsmiljørådgiver til løsning af  

 arbejdsmiljøproblem vedrørende unødig og sundhedsskadelig udsættelse for  

 fingeraftrykspulver.
 Arbejdsmiljøklagenævnet fastholder således  

 Arbejdstilsynets afgørelse af 15. december 2005.
 Arbejdstilsynet skal senest den 10. oktober 2006 have  

 meddelelse om indgåelse af en aftale om rådgivning.
BEGRUNDELSE Det fremgår af § 2, stk. 1, i Arbejdstilsynets  

 bekendtgørelse nr. 554 af 17. juni 2004 om brug af autoriserede  

 arbejdsmiljørådgivere  

 til løsning af bestemte arbejdsmiljøproblemer (Problempåbud), at en  

 virksomhed  

 skal bruge en autoriseret arbejdsmiljørådgiver, hvis Arbejdstilsynet har  

 givet  

 påbud om et alvorligt og komplekst arbejdsmiljøproblem, der indebærer risiko  

 for sikkerhed og sundhed som angivet i bekendtgørelsens §§ 3-20.
 Arbejdsmiljøklagenævnet har ved afgørelsen lagt til  

 grund, at XXX har fået påbud om at sikre, at de ansatte ikke udsættes for en  

 unødig og sundhedsskadelig påvirkning fra stoffer og støv ved håndteringen og  

 anvendelsen af fingeraftrykspulverne i XXX-rummet samt sikre, at der ikke  

 spredes fingeraftryksstøv til de øvrige omgivelser i XXX-rummet.
 Påbudet er et problempåbud, jf. § 10, nr. 1 i  

 bekendtgørelsen, da påbudet er givet som følge af luftforurening fra en  

 arbejdsproces  

 på faste arbejdssteder, hvor der ikke er etableret en effektiv mekanisk  

 udsugning.
 Dette påbud er der ikke klaget over.
 Da der er tale om et problempåbud, jf. § 2, stk. 1  

 i bekendtgørelsen om problempåbud, kan dette som udgangspunkt alene  

 efterkommes  

 ved brug af autoriseret arbejdsmiljørådgiver.
 Det kan alene undlades at kræve brug af autoriseret  

 arbejdsmiljørådgiver, hvis virksomheden inden for det seneste år har løst et  

 identisk arbejdsmiljøproblem i samme produktionsenhed, og løsningen  

 umiddelbart  

 kan overføres, jf. bekendtgørelsens § 2, stk. 2.
 XXX har telefonisk den 3. juli 2006 oplyst, at man ikke  

 tidligere har løst et lignende arbejdsmiljøproblem.
 Bekendtgørelsens § 2, stk. 2 finder således  

 ikke anvendelse.
XXX har i klagen anført, at det nævnte XXX-rum ikke  

 anvendes fremover, at de nævnte bakker med fingeraftrykspulver samt beholdere  

 med fingeraftrykspulver allerede er fjernet, og at der således ikke er behov  

 for yderligere undersøgelse af nødvendig mekanisk udsugning m.v.
XXX finder  

 det  

 meningsløst  og dårlig anvendelse af ressourcer  at der skal ske  

 rådgivning  

 fra en autoriseret rådgiver, der alene kan konstatere rigtigheden i, at der  

 ikke længere findes fingeraftrykspulver i rummet.
Hertil skal Arbejdsmiljøklagenævnet bemærke, at  

 klagenævnet ikke har mulighed for at fravige kravet om brug af autoriseret  

 arbejdsmiljørådgiver, selvom der ikke længere findes fingeraftrykspulver i  

 XXX-rummet  

 og arbejdsmiljøproblemet således efterfølgende er løst.
Det er forholdene på  

 tidspunktet for Arbejdstilsynets konstatering af arbejdsmiljøproblemet, der  

 er  

 afgørende for kravet om brug af arbejdsmiljørådgiver.
 XXX kan alene efterkomme påbudet om brug af autoriseret  

 arbejdsmiljørådgiver ved at indhente en arbejdsmiljørådgivers påtegning på  

 tilbagemeldingen til Arbejdstilsynet om, at problemet er løst som nævnt.
 Arbejdsmiljøklagenævnet henviser til:
  

 	  

 Lov om arbejdsmiljø,  

 jf. lovbekendtgørelse nr. 268 af 18. marts 2005 § 77, stk. 1 og  

 § 77a  

 samt   

 	  

 Arbejdstilsynets  

 bekendtgørelse nr. 554 af 17. juni 2004 om brug af autoriserede  

 arbejdsmiljørådgivere  

 til løsning af bestemte arbejdsmiljøproblemer (Problempåbud), § 2,  

 § 10  

 og §§ 21-27.
På klagenævnets  

 vegne XXX Kopi til:
XXX  

  

 XXX  

  

 XXX De kan læse om afgørelsens faktiske og retlige grundlag  

 på de følgende sider.
1. Sagsforløb Arbejdstilsynet fremstiller i oversendelsesskrivelse af  

 18. januar 2006 sagen på følgende måde:
Sagens indhold Arbejdstilsynet besøgte den 2. november 2005 XXX.
Under  

 besøget konstateredes det, at der blev omhældt sundhedsskadelige pulvere til  

 brug for fingeraftryk, uden at der var etableret procesudsugning ved  

 arbejdsstedet, og der blev den 11. november 2005 sendt høringsbrev med udkast  

 til påbud om brug af autoriseret rådgiver til løsning af arbejdsmiljøproblem  

 om  

 at forebygge en unødig og sundhedsskadelig udsættelse for  

 fingeraftrykspulver.
I høringssvar af 5. december 2005 blev det oplyst, at  

 arbejdsprocessen nu var fjernet fra XXX.
XXX havde telefonisk fået oplyst af  

 Arbejdstilsynet, at kravet om brug af autoriseret rådgiver ville blive  

 fastholdt  

 og høringssvaret indeholder derfor også klagen over påbudet. 2. Arbejdstilsynets  

 afgørelse Arbejdstilsynet traf følgende afgørelse i brev, dateret  

 den 11. november 2005 (den korrekte dato for afgørelsen er efter det oplyste  

 af  

 Arbejdstilsynet formentlig den 15. december 2005):
1. påbud Det påbydes virksomheden at sikre, at de ansatte ikke  

 udsættes for en unødig og sundhedsskadelig påvirkning fra stoffer og støv ved  

 håndteringen og anvendelsen af fingeraftrykspulverne i XXX-rummet samt sikre,  

 at der ikke spredes fingeraftryksstøv til de øvrige omgivelser i XXX-rummet.
 Indtil arbejdet med håndteringen og anvendelsen af  

 fingeraftrykspulverne på anden måde kan planlægges, tilrettelægges og udføres  

 sikkerheds- og sundhedsmæssigt fuldt forsvarligt, skal de ansatte anvende  

 egnede personlige værnemidler i form af egnet støvmaske og handsker.
 Arbejdslederen skal påse og medvirke til, at egnede  

 personlige værnemidler er til stede, hvor det er påkrævet, og at de bliver  

 benyttet på en sikkerheds- og sundhedsmæssigt fuldt forsvarligt måde.
 Påbudet skal efterkommes  

  

 senest 31. marts 2006.
 Hvis påbudet ikke efterkommes inden fristen, vil der  

 normalt blive indgivet politianmeldelse eller fremsendt administrativt  

 bødeforelæg.
Hjemmel for påbud   

 	  

 Beskæftigelsesministeriets  

 lovbekendtgørelse nr. 268 af 18. marts 2005 af lov om arbejdsmiljø § 38  

 og  

 § 42 og § 77 stk. 1   

 	  

 Beskæftigelsesministeriets  

 bekendtgørelse nr. 559 af 17. juni 2004 om arbejdets udførelse § 16   

 	  

 Arbejdsministeriets  

 bekendtgørelse nr. 96 af 13. februar 2001 om faste arbejdssteders indretning  

 § 35   

 	  

 Arbejdstilsynets  

 bekendtgørelse nr. 746 af 28. august 1992 om brug af personlige værnemidler,  

 som ændret ved bekendtgørelse nr. 186 af 14. marts 1994 og bekendtgørelse nr.  

 942 af 16. december 1998 § 3 2. påbud Det påbydes arbejdsgiveren at bruge en autoriseret  

 rådgiver til løsning af arbejdsmiljøproblemet.
 Det påbydes endvidere arbejdsgiveren at følge kravene i  

 §§ 21 -27 i kapitel 3 i bekendtgørelse om brug af autoriserede  

 arbejdsmiljørådgivere til løsning af bestemte arbejdsmiljøproblemer (se  

 vedlagte bilag).
 Hvis påbudet om brug af autoriseret  

 arbejdsmiljørådgiver ikke efterkommes, vil der normalt blive indgivet  

 politianmeldelse eller fremsendt administrativt bødeforelæg.
 Konstateres overtrædelser af reglerne i §§ 21 - 27  

 i bekendtgørelse om brug af autoriserede arbejdsmiljørådgivere til løsning af  

 bestemte arbejdsmiljø- problemer, vil der også normalt blive indgivet  

 politianmeldelse eller fremsendt administrativt bødeforelæg.
Hjemmel for påbud  

 om brug af autoriseret rådgiver   

 	  

 Arbejdsministeriets  

 lovbekendtgørelse nr. 784 af 11. oktober 1999 af lov om arbejdsmiljø, som  

 ændret ved lov nr. 331 af 16. maj 2001, lov nr. 437 af 10. juni 2002, lov nr.  

 191 af 24. marts 2004 og lov nr. 425 af 9. juni 2004 § 77, stk. 1,  

 og  

 § 77a   

 	  

 Arbejdstilsynets  

 bekendtgørelse nr. 554 af 17. juni 2004 om brug af autoriserede  

 arbejdsmiljørådgivere  

 til løsning af bestemte arbejdsmiljøproblemer (Problempåbud), § 2,  

 § 10  

 og §§ 21 -27 Vejledning Arbejdstilsynet vil anbefale at man i videst muligt  

 omfang og i den grad det er teknisk muligt benytter det mindst farlige stof  

 til  

 fingeraftrykskortlægning.
 Påbudet kan f.eks. efterkommes ved følgende:
   

 	  

 At følge XXXs  

 retningslinier om at det giftige blyholdige, hvide fingeraftrykspulver,  

 Bly-(II)-hydroxidcarbonat, udskiftes med et pulver, som ikke er  

 mærkningspligtigt efter Miljø- og Energiministeriets regler.
Samt   

 	  

 At der etableres en  

 effektiv mekanisk procesventilation, der sikrer, at de ansatte ikke udsættes  

 for en unødig og sundhedsskadelig påvirkning fra respirabelt støv ved  

 håndteringen og anvendelsen af fingeraftrykspulverne i XXX-rummet samt sikre,  

 at der ikke spredes fingeraftryksstøv til de øvrige omgivelser i XXX-rummet.  

 Der henvises til AT-vejledning A. 1.1 Ventilation på faste arbejdssteder der  

 vejleder om krav til procesventilation.
Vejledningen kan hentes fra  

 Arbejdstilsynets  

 hjemmeside www.at.dk Arbejdsgiveren skal henvende sig til en  

 arbejdsmiljørådgiver, der er autoriseret til at bistå med løsningen af  

 arbejdsmiljøproblemet.
En liste over autoriserede arbejdsmiljørådgivere  

 findes  

 på www.at.dk Tilbagemelding Arbejdstilsynet skal  

  

 senest 7. april 2006  

  

 have modtaget meddelelse om, hvordan påbudet  

 er efterkommet.
Meddelelsen skal gives skriftligt på vedlagte  

 tilbagemeldingsblanket om efterkommelse.
 Pligten til at foretage tilbagemelding er fastsat efter  

 Arbejdstilsynets bekendtgørelse nr. 235 af 3. juni 1977 om tilsynsbog og  

 tilsynsrapporter samt arbejdsmiljølovens § 76, stk. 1.
Arbejdstilsynet skal endvidere  

  

 senest fredag den 6. januar 2006  

  

 have modtaget meddelelse om  

 indgåelse af en aftale om rådgivning.
Meddelelsen skal gives skriftligt på  

 vedlagte tilbagemeldingsblanket om indgåelse af rådgivningsaftale. 3. Klagen til  

 Arbejdsmiljøklagenævnet I høringssvar af 5. december 2005, der også indeholder  

 klagen er følgende anført:
Vedr. høring om  

 udkast til en tilsynsrapport med påbud Med henvisning til Arbejdstilsynets brev af 11.  

 november 2005  nr. xxx  har jeg følgende bemærkninger:
Påbud xxx: Det nævnte XXX-rum anvendes ikke fremover.  

 De nævnte bakker med fingeraftrykspulver samt beholdere med  

 fingeraftrykspulver  

 er allerede fjernet.
Der er således ikke behov for yderligere undersøgelse af  

 nødvendig mekanisk udsugning m.v.
Det er anført af Arbejdstilsynet, at påbud xxx vil  

 medføre, at der gives problempåbud om brug af autoriseret rådgiver.
Det  

 nævnte  

 påbud er telefonisk drøftet med XXX, der er informeret om, at der ikke  

 fremover  

 anvendes fingeraftrykspulver i rummet.
XXX har dog fastholdt, at der skal ske  

 brug af autoriseret rådgiver.
XXX kan ikke acceptere denne afgørelse.
Det forekommer  

 meningsløst  og dårlig anvendelse af ressourcer  at der skal ske  

 rådgivning  

 fra en autoriseret rådgiver, der alene kan konstatere rigtigheden i, at der  

 ikke længere findes fingeraftrykspulver i rummet.
Høringsbrev og udkast til tilsynsrapport med påbud er i  

 kopi fordelt til Sikkerhedsgruppen på XXX.
Materialet er drøftet med  

 sikkerhedsrepræsentanten, XXX.
Han er forevist denne skrivelse, hvis indhold  

 han er enig i. 4. Arbejdstilsynets  

 udtalelse Arbejdstilsynet har i oversendelsesskrivelse af 18.  

 januar 2006 anført:
Arbejdstilsynets  

 vurdering Arbejdstilsynets nuværende høringsprocedure, hvor  

 virksomheden får tilsendt udkast til påbud med frist i høring med  

 tilbagemeldingsblanket  

 m.v., forinden afgørelse træffes, bevirker, at der går ca. en måned fra  

 arbejdsmiljøovertrædelserne konstateres, til der foreligger en endelig  

 afgørelse fra Arbejdstilsynet.
 I de tilfælde, hvor Arbejdstilsynet har konstateret en  

 arbejdsmiljøovertrædelse, hvor der skal afgives påbud med frist, afgiver  

 Arbejdstilsynet et påbud, uanset om virksomheden meddeler, at kravet i  

 udkastet  

 til påbud er opfyldt, inden endelig afgørelse træffes. Årsagen hertil er, at  

 Arbejdstilsynets afgørelser altid relaterer sig til det tidspunkt, hvor  

 arbejdsmiljøovertrædelsen blev konstateret (konstateringstidspunktet), og  

 derfor er uafhængig af, om der senere rettes op på problemet.
Arbejdstilsynet finder, at grundlaget for påbud med  

 frist er til stede på det tidspunkt, hvor afgørelse træffes, uanset om  

 arbejdsmiljøforholdet  

 er bragt i orden i høringsfasen.
Arbejdstilsynet finder ikke, at  

 virksomhedens  

 efterkommelse af påbud med frist i høringsfasen, skal forhindre  

 Arbejdstilsynet  

 i at udstede påbud, fordi Arbejdstilsynet har valgt en høringsprocedure, hvor  

 der ikke høres om faktum på stedet.
Hvis Arbejdstilsynet undlader at træffe afgørelse i de  

 tilfælde, hvor et påbud med frist efterkommes i høringsfasen, vil dette  

 medføre, at der ikke vil være nogen dokumentation i sagens eventuelle forløb,  

 eks. hvis Arbejdstilsynet senere konstaterer, at virksomheden alligevel ikke  

 har opfyldt kravet i påbudet.
Arbejdsmiljøforholdet vil heller ikke kunne  

 fungere som en skærpende omstændighed i en senere straffesag om det samme  

 eller  

 tilsvarende forhold, jf.
AML § 82, stk. 3.
 Ovennævnte praksis vil også medføre problemer i forhold  

 til afgivelse af rådgivningspåbud, specielt periodepåbud, da forudsætningen  

 for, at et arbejdsmiljøforhold tæller med i periodepåbudet er, at der er  

 truffet en afgørelse.
 Mange virksomheder der ikke har orden i arbejdsmiljøet,  

 vil kunne undgå at få pålagt rådgivningspligt ved at få forholdene vedrørende  

 arbejdspladsvurdering (APV) og/eller sikkerhedsorganisation (SIO) bragt i  

 orden  

 i høringsfasen, således at grundlaget for periodepåbudet falder bort.  

 APV/SIO-  

 overtrædelser vil nemlig i mange tilfælde kunne bringes i orden rimelig  

 hurtigt.
 Herved vil formålet med dele af arbejdsmiljøreformen  

 ikke blive opfyldt, nemlig at virksomheder, der har brug for hjælp til at  

 løfte  

 sit arbejdsmiljøarbejde og som ikke er i stand til at løse  

 arbejdsmiljøproblemerne selv, skal have hjælp hertil via rådgivning.
 Arbejdstilsynets nuværende praksis, hvor det afgørende  

 for påbud med frist er, at der på et tidspunkt blev konstateret en  

 arbejdsmiljøovertrædelse (konstateringstidspunktet), og hvor der træffes  

 afgørelse, selvom virksomheden har meddelt, at påbudet er efterkommet i  

 høringsfasen, vil dels opfylde formålet med dele af arbejdsmiljøreformen,  

 dels  

 sikre dokumentation i sagens videre forløb i tilfælde af manglende  

 efterkommelse, gentagelse m.v.
I den konkrete sag har Arbejdstilsynet i øvrigt ikke  

 konstateret, hvorvidt de løsninger, som virksomheden oplyser at have  

 gennemført, rent faktisk er gennemført.
Arbejdstilsynet har dog taget  

 virksomhedens oplysninger om, at arbejdsmiljøproblemerne er løst, til  

 efterretning.
På baggrund af ovenstående fastholder Arbejdstilsynet  

 afgivelsen af påbudet om brug af autoriseret rådgiver til løsning af  

 arbejdsmiljøproblemet om forebyggelse af udsættelse for en unødig og  

 sundhedsskadelig udsættelse for fingeraftrykspulver. 5. Nyt efter  

 klagen - 6. Regler Lov om  

 arbejdsmiljø, jf. lovbekendtgørelse nr. 268 af 18. marts 2005:
 § 77.  

  

 Arbejdstilsynet kan påbyde, at forhold, der strider mod loven eller mod  

 regler  

 eller afgørelser i medfør af loven, bringes i orden straks eller inden en  

 frist.
 § 77 a.  

  

 Beskæftigelsesministeren fastsætter regler om, at Arbejdstilsynet kan påbyde  

 arbejdsgiveren  

 at indhente bistand fra en autoriseret arbejdsmiljørådgiver, herunder i en  

 nærmere  

 bestemt periode, samt om rådgivningspåbuddets indhold, omfang og varighed og  

 de  

 nærmere vilkår herfor, herunder om arbejdsgivers pligter.
 Arbejdstilsynets  

 bekendtgørelse nr. 554 af 17. juni 2004 om brug af autoriserede  

 arbejdsmiljørådgivere  

 til løsning af bestemte arbejdsmiljøproblemer (Problempåbud):
 § 2.  

  

 Konstaterer Arbejdstilsynet ved afgivelse af påbud eller rapport om  

 væsentligt  

 problem alvorlige og komplekse arbejdsmiljøproblemer, der indebærer risiko  

 for  

 sikkerhed og sundhed, som angivet i §§ 3-20, kan efterkommelse heraf  

 alene  

 ske ved brug af autoriseret arbejdsmiljørådgiver.
 Stk. 2.  

  

 Der afgives  

 ikke påbud efter stk.1, hvis arbejdsgiveren inden for det seneste år har løst  

 et identisk arbejdsmiljøproblem i samme produktionsenhed, og løsningen  

 umiddelbart kan overføres.
§ 10.  

  

 Luftforurening fra en arbejdsproces på faste arbejdssteder, hvor 1)  

 	  

 der ikke er etableret  

 en effektiv mekanisk udsugning, 2)  

 	  

 procesudsuget luft  

 recirkuleres, således at den udsugede luft fra den forurenende proces føres  

 tilbage til arbejdsrummet eller andre lokaler, eller 3)  

 	  

 der er mange spredte  

 forureningskilder på arbejdspladsen, og forureningen ikke fjernes effektivt.
 § 21.  

  

 Arbejdsgiveren har pligt til at bruge en autoriseret arbejdsmiljørådgiver til  

 at bistå med rådgivning til løsning af de arbejdsmiljøproblemer, der følger  

 af  

 kapitel 2.
 Stk. 2.  

  

 Arbejdsgiveren skal benytte en arbejdsmiljørådgiver, der er autoriseret, jf.  

 bekendtgørelsen om autorisation af arbejdsmiljørådgivere til at bistå  

 virksomheder med efterkommelse af påbud om brug af rådgivning, til at bistå  

 med  

 rådgivning til løsning af netop det arbejdsmiljøproblem, der danner grundlag  

 for rådgivningspåbudet.
 Stk. 3.  

  

 Påbud om  

 brug af en autoriseret arbejdsmiljørådgiver kan ikke efterkommes ved at  

 benytte  

 en autoriseret rådgiver, der hører ind under den juridiske enhed, som har  

 modtaget et påbud om autoriseret rådgivning.
 § 22.  

  

 Arbejdsgiveren skal sørge for, at sikkerhedsorganisationen inddrages og  

 deltager i rådgivningsprocessen vedrørende løsningen af det bestemte  

 arbejdsmiljøproblem.
 Stk. 2.  

  

 I  

 virksomheder, hvor der ikke skal oprettes sikkerhedsorganisation, skal de  

 ansatte på tilsvarende måde inddrages i løsningen af det bestemte  

 arbejdsmiljøproblem.
 § 23.  

  

 Arbejdsgiveren skal indgå en skriftlig aftale med en autoriseret  

 arbejdsmiljørådgiver  

 om rådgivning til løsning af det arbejdsmiljøproblem, der følger af kap. 2.
 Stk. 2.  

  

 Aftalen  

 skal forefindes i virksomheden og være til rådighed for virksomhedsledere,  

 arbejdsledere, øvrige ansatte og Arbejdstilsynet.
 § 24.  

  

 Aftalen, jf. § 23, skal opfylde minimumskravene i bilag 1.
 § 25.  

  

 Arbejdsgiveren skal give en tilbagemelding til Arbejdstilsynet om indgåelse  

 af en  

 aftale om rådgivning, senest 6 uger efter at arbejdsgiveren har modtaget  

 påbud  

 fra Arbejdstilsynet om brug af rådgivning til løsning af  

 arbejdsmiljøproblemet.
 Stk. 2.  

  

 Tilbagemeldingen skal påtegnes af sikkerhedsorganisationen eller, i  

 virksomheder der ikke har pligt til at etablere sikkerhedsorganisation, af en  

 repræsentant for de ansatte.
 Stk. 3.  

  

 Arbejdsgiveren skal sørge for, at tilbagemeldingen påtegnes af den  

 autoriserede  

 arbejdsmiljørådgiver, som herved bekræfter, at der er indgået en aftale i  

 henhold  

 til bilag 1.
§ 26.  

  

 Arbejdsgiveren skal indhente en redegørelse fra arbejdsmiljørådgiveren, når  

 arbejdsmiljøproblemet er løst.
Redegørelsen skal indeholde oplysninger om:
1)  

 	  

 hvordan påbudet er  

 efterkommet, og 2)  

 	  

 hvordan  

 sikkerhedsorganisationen eller de ansatte har været inddraget.
 Stk. 2.  

  

 Arbejdsgiveren har pligt til at videregive redegørelsen til  

 sikkerhedsorganisationen  

 eller, i virksomheder der ikke har pligt til at etablere  

 sikkerhedsorganisation, til en repræsentant for de ansatte.
 Stk. 3.  

  

 Redegørelsen  

 skal forefindes i virksomheden og være til rådighed for virksomhedsledere,  

 arbejdsledere, øvrige ansatte og Arbejdstilsynet.
 § 27.  

  

 Arbejdsgiveren skal give en tilbagemelding til Arbejdstilsynet om, hvordan  

 påbudet er efterkommet.
 Stk. 2.  

  

 Tilbagemeldingen skal påtegnes af sikkerhedsorganisationen eller, i  

 virksomheder der ikke har pligt til at etablere sikkerhedsorganisation, af en  

 repræsentant for de ansatte.
 Stk. 3.  

  

 Arbejdsgiveren skal sørge for, at tilbagemeldingen påtegnes af den  

 autoriserede  

 arbejdsmiljørådgiver, der herved bekræfter, at arbejdsgiveren har efterkommet  

 problempåbudet.
