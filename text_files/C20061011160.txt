Administrativ  

 vejledning vedr.  

 bekendtgørelse om krav til anvendelse af IKT  

 i byggeri (Baggrund) Som udløber af regeringsinitiativet Det Digitale Byggeri skal  

 de statslige bygherrer fra  

 1.  

 januar 2007  

 stille en række krav til anvendelse af informations- og  

 kommunikationsteknologi (IKT), som byggeriets virksomheder skal opfylde, hvis  

 de vil byde på statslige byggeopgaver.
 Initiativet tager afsæt i regeringens ambition om at  

 effektivisere den danske byggesektor gennem statslig kravstillelse.  

 Ambitionerne  

 er beskrevet i regeringspublikationen Staten som bygherre fra  

 2003. Det er  

 meningen, at den statslige byggepolitik skal gøre staten til en bedre kunde.  

 Høje og ensartede kundekrav fra de statslige bygherrer smitter  

 erfaringsmæssigt  

 af til hele erhvervet og kan derved være med til at øget byggeriets  

 produktivitet og kvalitet.
Derfor skal staten gå forrest i digitaliseringen af den danske  

 byggesektor.
På denne baggrund er der i perioden 2003-2006 dels udviklet et  

 grundlag for de statslige bygherrers kravstillelse til byggeriets  

 virksomheder  

 på IKT-området dels udarbejdet standarder, som er nødvendige for  

 IKT-anvendelse  

 på tværs af virksomheder.
 Hvem der er omfattet af kravene, og hvilke krav der er tale om,  

 fremgår af Bekendtgørelse om krav til anvendelse af Informations- og  

 Kommunikationsteknologi (bekendtgørelse nr. 1365 af  

 11. december 2006  

 ).
 Bekendtgørelsen har hjemmel i Statsbyggeloven.
 Nedenfor beskrives bekendtgørelsens væsentligste indhold.
(Hvilke bygherrer skal stille kravene?) Bekendtgørelse gælder for byggeherrer, der er omfattet af  

 statsbyggeloven.
Det er typisk ministerier eller institutioner knyttet  

 hertil.  

 Kendetegnende for disse institutioner er, at de figurerer på finansloven samt  

 har en minister som øverste ansvarlig (herunder klageadgang). En række  

 statslige aktieselskaber er dermed ikke omfattet at statsbyggelovens  

 bestemmelser.
Bekendtgørelsen gælder også institutioner, der får mere end 50  

 pct. af deres årlige driftsudgifter betalt af staten.
Dette indebærer, at en  

 række ikke-statslige bygherrer også er omfattet.
Dette gør sig blandt andet  

 gældende for en række erhvervsskoler i Danmark.  

 Det er dog ikke muligt at lave en udtømmende liste over berørte  

 bygherrer, da rækken af institutioner, hvor mere end 50 pct. driften af  

 bygninger  

 betales med statslige midler, er foranderlig.  

 Det vil således altid være de enkelte bygherrer, som må orientere sig i  

 forhold til, hvorvidt de er omfattet af bestemmelserne.
(Hvilke krav skal bygherrerne stille?) Det anses for vigtigt, at de statslige bygherrer i deres  

 generelle byggevirksomhed tilstræber en høj grad af IKT anvendelse.
Derfor  

 pålægger  

 bekendtgørelsen de statslige bygherrer at stille krav til deres leverandører  

 om  

 anvendelse af IKT i statslige byggeopgaver.
Bekendtgørelsens  

 § 3 stk. 1 og § 4 stk.1 er to overordnede  

 bestemmelser om at tilstræbe digitalisering i samtlige statslige  

 byggeopgaver.  

 Der  

 er tale om en generel opfordring til at være opmærksom på mulighederne i  

 IKT-anvendelsen.
I § 3 stk. 2 og § 4 stk. 2 henvises til konkrete krav, som  

 bygherrerne skal fremsætte.
Kravene fremgår af bilag 1 til bekendtgørelsen og  

 finder anvendelse i det omfang, byggeopgaven er udbudt i de angivne  

 udbudsformer, og dens samlede anslåede entreprisesum overstiger de i kravene  

 angivne beløb (ekskl. moms).
 Der optræder krav inden for fire områder:
Anvendelse af projektweb Anvendelse af bygningsmodeller Elektronisk udbud og tilbudsgivning Digital aflevering af forvaltningsdata.
Der er i alt tale om 10 forskellige krav, som fremgår af det  

 tilknyttede bilag.
Gennem de ti krav skal de statslige bygherrer blandt andet  

 forpligte deres leverandører til at anvende en række fælles standarder, som  

 anses for nødvendige for at opnå effektiviseringen.
Der er udarbejdet  

 uddybende  

 vejledninger knyttet til kravene.
Det fremgår også af bekendtgørelsen, at leverandørerne fremover  

 i relevant omfang skal følge det nyudviklede byggeklassifikations system,  

 Dansk  

 Bygge Klassifikation (DBK). DBK afløser det hidtidige anvendte SfB-system,  

 som  

 ikke er egnet til at understøtte digitale processer.
Formuleringen  

  

 i relevant omfang  

  

 er begrundet i, at  

 det ikke på nuværende tidspunkt er muligt at  

 præcisere, hvorledes og i hvilket omfang DBK skal benyttes i konkrete  

 byggeprojekter.
Styrelsens forventer, at uddannelse og konkrete erfaringer  

 vil  

 bidrage til at opbygge en praksis omkring anvendelsen  

 klassifikationssystemet.  

 Samtidig vil der medgå en vis tid inden DBK er implementeret i den software,  

 der anvendes af de projekterende.
Der bliver således tale om en i praksis  

 gradvis implementering af DBK i takt med, at kompetencer og systemer udvikles  

 og tages i brug.
(Hvilke byggeopgaver er omfattet af kravene?) Bekendtgørelsen gælder kun byggesager, hvor den samlede  

 entrepriseudgift overstiger 3. mio. kr. ekskl. moms.
Bekendtgørelsen gælder  

 både nybyggeri, renovering, ombygning og tilbygningssager.
I opstartsperioden  

 fra 2007-2008 gælder bekendtgørelsen dog alene nybyggeri.
 Anlægsopgaver er ikke omfattet af kravene.
(Hvornår skal bygherren stille kravene?) Bekendtgørelsen omfatter byggeri, der  

 påbegyndes efter  

 1. januar 2007  

 (renovering, ombygning og tilbygning dog først fra  

 1. januar 2008  

 ). Det er i denne forbindelse fastslået, at påbegyndelse  

 vil sige tidspunktet for indhentning af tilbud på rådgivningsydelser.
Det vil  

 typisk være tidspunktet for offentliggørelse af en udbudsbekendtgørelse.
Det  

 vil sige, at langt de fleste udbudsbekendtgørelser omhandlende  

 rådgivningsydelser i nybyggeri fra  

 1. januar 2007  

 skal indeholde krav til rådgiverne om at kunne anvende  

 IKT.
 Hvis der ikke udarbejdes en egentlig  

 udbudsbekendtgørelse (f.eks. underhåndsbud), skal bygherren gøre opmærksom på  

 kravene i selve henvendelsen til de potentielle leverandører af  

 rådgivningsydelserne.  

 For byggerier der gennemføres uden særskilte rådgivningsydelser (f.eks.  

 totalentrepriser),  

 er påbegyndelsestidspunktet  

 den 1. juli 2007.
(Undtagelser fra ikrafttrædelsestidspunktet) Som tidligere nævnt træder kravene for renovering, ombygning og  

 tilbygning først i kraft fra  

 1.  

 januar 2008. Derudover træder bekendtgørelsens krav nr. 6a og 6b om  

 standardisering af udbudsmaterialet og beskrivende mængdefortegnelser  

 ligeledes  

 først i kraft fra og med  

 den  

 1. januar 2008. Baggrunden herfor er, at der endnu udestår  

 udvikling af de standarder for opmåling, som skal anvendes ved udarbejdelsen  

 af  

 beskrivende mængdefortegnelser.
Det er planlagt, at v  

 ejledningen om anvendelsen af bygherrekravene vil blive opdateret forud  

 for ikrafttrædelsestidspunktet.
(Tærskelværdier) Bekendtgørelsen omfatter byggesager med en samlet anslået  

 entreprisesum på mere end 3 mio. kr. ekskl. moms.
I krav nr. 4, 5 og 6 er  

 anvendelse af bygningsmodel dog kun obligatorisk ved byggesager med en samlet  

 anslået entreprisesum på mere end 40 mio. kr. ekskl. moms.
Baggrunden er, at  

 det er skønnet nødvendigt at introducere anvendelsen af bygningsmodeller  

 gradvist - startende med de største byggesager.
Krav nr. 8, 9 og 10 (digital aflevering) omfatter byggerier med  

 en samlet anslået entreprisesum på 15 mio. kr. ekskl. moms.
Den løsning, der  

 skal anvendes til opfyldelse af disse bygherrekrav, ønskes ligeledes gradvist  

 introduceret.
 Tærskelværdierne forventes sænket gradvist, så samtlige krav  

 over tid kommer til at gælde alle byggesager over 3 mio. kroner ekskl. moms.
