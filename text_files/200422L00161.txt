Fremsat den 27. april 2005 af  

 justitsministeren (Lene Espersen) Forslag til Lov  

 om ændring af straffeloven (Skærpelse af  

 straffen for uagtsomt manddrab og uagtsom betydelig legemsbeskadigelse i  

 forbindelse  

 med særligt hensynsløs kørsel) § 1 I straffeloven, jf. lovbekendtgørelse nr. 960 af 21.  

 september 2004, foretages følgende ændringer:
 1.  

  

 I  

  

 § 241  

  

 indsættes som 2. pkt.:
»Er forholdet begået i forbindelse med spirituskørsel eller  

 særligt hensynsløs kørsel, anses dette som en særligt skærpende  

 omstændighed.« 2.  

  

 I  

  

 § 249  

  

 indsættes som 2. pkt.:
»Er forholdet begået i forbindelse med spirituskørsel eller  

 særligt hensynsløs kørsel, anses dette som en særligt skærpende  

 omstændighed.« § 2 Loven træder i kraft dagen efter bekendtgørelsen i  

 Lovtidende.
§ 3 Loven gælder ikke for Færøerne og Grønland.
Lovens  

 § 1 kan dog ved kongelig anordning sættes i kraft for Færøerne med de  

 afvigelser, som de særlige færøske forhold tilsiger.
Bemærkninger til lovforslaget Almindelige bemærkninger Indholdsfortegnelse 1.
 Indledning  

  

 	  

 ;............................................................................  

 ...................
2 2.
 Gældende ret  

  

 	  

 ;............................................................................  

 ..............
3 2.1.
 Straffeloven  

 	  

 ;............................................................................  

 ..................
3 2.2.
 Færdselsloven  

 	  

 ;............................................................................  

 ...............
4 3.
 Retspraksis  

  

 	  

 ;............................................................................  

 ................
5 3.1.
 Rigsadvokatens  

 redegørelse af 20. januar 2004  

 	...........................................
5 3.2.
 Rigsadvokatens  

 redegørelse af 7. marts 2005  

 	..............................................
6 4.
 Justitsministeriets overvejelser  

  

 	............................................................
7 4.1.
 Baggrunden for  

 lovforslaget  

 	.......................................................................
7 4.2.
 Lovforslagets  

 udformning  

 	  

 ;...........................................................................
8 5.
 Lovforslagets økonomiske og administrative konsekvenser mv.  

  

 	........
9 6.
 Hørte myndigheder mv.  

  

 	  

 ;.........................................................................
10 1. Indledning Formålet med lovforslaget er at opnå en skærpelse af  

 straffen for uagtsomt manddrab og uagtsom betydelig legemsbeskadigelse, der  

 sker i forbindelse med særligt hensynsløs kørsel.
I retspraksis er der et forskelligt udgangspunkt for  

 strafudmålingen afhængigt af, om der er tale om uagtsomt manddrab i  

 forbindelse  

 med spirituskørsel eller uagtsomt manddrab i forbindelse med særligt  

 hensynsløs  

 kørsel.
Som udgangspunkt bliver spiritusbilister straffet hårdest.
 Justitsministeriet finder, at udgangspunktet for  

 strafudmålingen i normaltilfælde ved uagtsomt manddrab forårsaget af  

 henholdsvis spirituskørsel og særligt hensynsløs kørsel fremover bør være  

 ens.  

 Det samme gælder med hensyn til straffen for uagtsom betydelig  

 legemsbeskadigelse.
Det foreslås på denne baggrund at ændre straffelovens  

 bestemmelser om uagtsomt manddrab og uagtsom betydelig legemsbeskadigelse,  

 således at det fremhæves, at det ved strafudmålingen skal anses som særligt  

 skærpende omstændigheder, at forholdet er begået i forbindelse med  

 spirituskørsel  

 eller særligt hensynsløs kørsel.
Det forudsættes herved, at uagtsomt  

 manddrab/betydelig  

 legemsbeskadigelse, der sker i forbindelse med særligt hensynsløs kørsel,  

 fremover som udgangspunkt straffes lige så strengt som uagtsomt  

 manddrab/betydelig  

 legemsbeskadigelse i forbindelse med spirituskørsel.
I lovforslagets bemærkninger er det nærmere angivet,  

 hvilket forhøjet strafniveau der tilsigtes med lovforslaget.
Det skal  

 samtidig  

 understreges, at fastsættelse af straffen fortsat vil bero på domstolenes  

 konkrete vurdering i det enkelte tilfælde af samtlige sagens omstændigheder,  

 og  

 at de angivne strafniveauer vil kunne fraviges i op- eller nedadgående  

 retning,  

 hvis der i den konkrete sag foreligger andre skærpende eller formildende  

 omstændigheder.
2. Gældende ret 2.1. Straffeloven Efter straffelovens § 241 straffes den, som uagtsomt forvolder  

 en andens død, med bøde eller fængsel indtil 4 måneder eller under særligt  

 skærpende omstændigheder med fængsel indtil 8 år.
 Straffelovens § 241 svarer for så vidt angår det  

 objektive gerningsindhold til forsætligt drab (§ 237). Forskellen mellem  

 straffelovens § 237 og straffelovens § 241 er således på det  

 subjektive  

 plan (tilregnelsen).
Det er en betingelse for domfældelse efter straffelovens  

 § 241, at døden skal være forvoldt ved gerningsmandens handling eller en  

 undladelse, og at handlingen eller undladelsen kan tilregnes gerningsmanden  

 som  

 uagtsom.
Heri ligger, at gerningsmanden ved sin handling eller undladelse har  

 tilsidesat den agtpågivenhed, som man af hensyn til andre har pligt til at  

 udvise.
 Det praktiske anvendelsesområde for straffelovens  

 § 241 om uagtsomt manddrab er navnlig sager om grove  

 færdselsovertrædelser  

 begået under kørsel med motorkøretøj.
 Bestemmelsen i straffelovens § 241 om uagtsomt  

 manddrab suppleres af bestemmelsen i straffelovens § 249 om uagtsom  

 betydelig legemsbeskadigelse.
 Efter straffelovens § 249 straffes den, som uagtsomt  

 tilføjer nogen betydelig skade på legeme eller helbred, med bøde eller  

 fængsel  

 indtil 4 måneder eller under særligt skærpende omstændigheder med fængsel  

 indtil 8 år.
Straffelovens § 252 indeholder en almindelig regel om  

 forsætligt fareforvoldende handlinger.
Efter § 252, stk. 1,  

 straffes  

 med fængsel indtil 8 år den, der for vindings skyld, af grov kådhed eller på  

 lignende hensynsløs måde volder nærliggende fare for nogens liv eller  

 førlighed.
Bestemmelsen i straffelovens § 252, stk. 1, er et  

 konkret faredelikt.
Det indebærer, at der i det enkelte tilfælde skal kunne  

 føres bevis for, at der objektivt set har været fare for en anden persons liv  

 eller førlighed.
Subjektivt kræves det, at gerningsmanden har handlet med  

 forsæt  det vil sige med kendskab til situationens omstændigheder og  

 bevidsthed  

 om, at der forvoldes fare.
Ved lov nr. 380 af 6. juni 2002 om ændring af straffeloven,  

 retsplejeloven og færdselsloven (strafskærpelsesloven) blev strafferammerne i  

 straffelovens § 241, § 249 og § 252 forhøjet fra fængsel  

 indtil  

 4 år til fængsel indtil 8 år. Ændringerne havde til formål at skærpe straffen  

 for uagtsomt manddrab, uagtsom betydelig legemsbeskadigelse og forsætlig  

 fareforvoldelse i forbindelse med spirituskørsel eller særligt hensynsløs  

 kørsel.
Der henvises herom til Folketingstidende 2001-02, 2. samling, tillæg  

 A,  

 side 2925-3068, tillæg B side 1284-1295, og Folketingets forhandlinger side  

 3280-3312, 7181-7187 og 7733. Loven trådte i kraft den 8. juni 2002.
I bemærkningerne til lovforslaget er det angivet, at  

 straffen for uagtsomt manddrab ved spirituskørsel (i bemærkningerne anvendt  

 som  

 samlet betegnelse for spiritus- og promillekørsel) i normaltilfældene  

 forudsættes  

 forhøjet fra fængsel i 6-8 måneder til fængsel i 10-12 måneder.
Forhøjelsen  

 skulle ligeledes slå igennem i sager om uagtsomt manddrab i forbindelse med  

 overtrædelse af færdselslovens § 54, stk. 1. Efter denne  

 bestemmelse  

 må et motordrevet køretøj ikke føres af nogen, som på grund af mangel på  

 søvn,  

 påvirkning af opstemmende eller bedøvende midler eller af lignende årsager er  

 ude af stand til at føre køretøjet på betryggende måde.
Der kan være skærpende omstændigheder, som gør, at  

 forholdet skal bedømmes strengere end normalniveauet.
En skærpende  

 omstændighed  

 kan f.eks. være, at gerningsmanden tidligere er straffet for spirituskørsel.  

 Det vil også være en skærpende omstændighed, hvis kørslen i sig selv er  

 foregået på særligt hensynsløs måde.
I sådanne tilfælde, hvor der er tale om  

 uagtsomt manddrab i forbindelse med spirituskørsel, og hvor kørslen i sig  

 selv  

 er foregået på en særligt hensynsløs måde, forudsættes det, at der fastsættes  

 en straf, der er markant højere end de ovenfor angivne 10-12 måneder.
Endvidere er det i bemærkningerne til lovforslaget  

 forudsat, at straffen for uagtsomt manddrab uden spirituskørsel forhøjes fra  

 et  

 strafniveau i normaltilfælde på 3-4 måneders fængsel til 6-8 måneders  

 fængsel,  

 hvor kørslen i sig selv har karakter af at være særligt hensynsløs.
Der  

 henvises til Folketingstidende 2001-02, 2. samling, tillæg A, side 2937-2938.
Ændringen af strafmaksimum i straffelovens § 249  

 tilsigtede som udgangspunkt en tilsvarende forholdsmæssig forhøjelse i sager  

 om  

 uagtsom betydelig legemsbeskadigelse, der sker i forbindelse med  

 spirituskørsel  

 eller særligt hensynsløs kørsel.
Eksempelvis blev det forudsat, at der i  

 sager  

 om uagtsom betydelig legemsbeskadigelse ved spirituskørsel, som hidtil var  

 blevet straffet med 1-3 måneders fængsel, efter lovændringen skulle straffes  

 med omkring 2-5 måneders fængsel.
Der henvises herom til Folketingstidende  

 2001-02, 2. samling, tillæg A, side 2937-2938.
 Med hensyn til straffelovens § 252 er det i  

 bemærkningerne anført, at lovforslaget som udgangspunkt tilsigter en  

 tilsvarende forholdsmæssig forhøjelse i sager om forsætlig fareforvoldelse,  

 der  

 sker i forbindelse med spirituskørsel eller særligt hensynsløs kørsel, jf.  

 Folketingstidende 2001-02, 2. samling, tillæg A, side 2937-2938.
2.2. Færdselsloven Færdselslovens § 118, stk. 6, indeholder en strafbestemmelse  

 om særligt hensynsløs kørsel.
Efter færdselslovens § 118, stk. 6,  

 kan  

 straffen for overtrædelse af færdselsloven under de i § 126,  

 stk. 2,  

 nr. 1, nævnte omstændigheder stige til fængsel ind til 1 år, jf. nedenfor om  

 § 126, stk. 2, nr. 1.
Bestemmelsen er indsat ved lov nr. 498 af 7. juni 2001 om  

 ændring af færdselsloven (Skærpelse af straffen for grove  

 færdselslovsovertrædelser og indførelse af kørselsforbud). Loven trådte i  

 kraft  

 den 1. juli 2001. Færdselslovens § 118, stk. 6, giver mulighed for  

 at  

 idømme fængselsstraf i tilfælde af særligt hensynsløs kørsel, hvor der ikke  

 samtidig foreligger en overtrædelse af straffelovens bestemmelser om vold,  

 forsætligt eller uagtsomt manddrab, grov uagtsom legemsbeskadigelse,  

 forsætlig  

 fareforvoldelse mv.
Bestemmelsen i færdselslovens § 118, stk. 6,  

 får  

 således selvstændig betydning, hvor det ikke vil være muligt at dømme efter  

 straffelovens bestemmelser.
Der henvises til Folketingstidende 2000-01,  

 tillæg  

 A, side 7019-7040, tillæg B, side 1408-1410, og Folketingets forhandlinger  

 side  

 7887-7893, 8580 og 9225.
Som eksempler på bestemmelsens anvendelsesområde er i  

 bemærkningerne bl.a. nævnt grov kap- eller væddekørsel på gade og vej eller  

 grov chikanekørsel, jf.
Folketingstidende 2000-01, tillæg A, side 7023.
Med hensyn til spørgsmålet om strafudmåling fremgår det af  

 bemærkningerne til lovforslaget, at det er nærliggende at tage udgangspunkt i  

 strafniveauet for frihedsstraf for de mindst alvorlige tilfælde af  

 spirituskørsel.  

 Det vil således være naturligt, at strafpositionen i førstegangstilfælde  

 svarer  

 til strafpositionen ved de mindst alvorlige tilfælde af spirituskørsel,  

 f.eks.  

 10-14 dages fængsel.
Dette udgangspunkt kan fraviges såvel i skærpende som  

 formildende retning  herunder til bødeområdet  afhængig af  

 forholdets  

 karakter inden for strafferammen på fængsel i indtil 1 år.
Det forudsættes  

 endvidere i bemærkningerne, at frihedsstraffen i almindelighed gøres betinget  

 på vilkår af, at den dømte udfører samfundstjeneste, og at der i disse  

 tilfælde  

 idømmes en tillægsbøde på 1.000 kr. pr. 25.000 kr. årlig bruttoindtægt.
Hvis  

 kørslen er foregået i et brugsstjålet køretøj, anvendes betinget dom som  

 udgangspunkt ikke.
Der henvises til Folketingstidende 2000-01, tillæg A, side  

 7024.
Færdselslovens bestemmelser om frakendelse af førerretten  

 findes i §§ 125-129. Efter færdselslovens § 125 og § 126 kan  

 frakendelse anvendes ved flere typer af færdselslovsovertrædelser.
I  

 færdselsloven skelnes mellem ubetinget og betinget frakendelse.
 Efter færdselslovens § 126, stk. 1, nr. 1, skal  

 retten til at føre de i § 125 nævnte køretøjer frakendes føreren af et  

 sådant køretøj, såfremt han under tilsidesættelse af væsentlige hensyn til  

 færdselssikkerheden  

 har voldt skade på person eller ting eller fremkaldt fare herfor.  

 Førerretsfrakendelsen  

 sker betinget.
 Om anvendelsesområdet for færdselslovens § 126,  

 stk. 1, nr. 1, fremgår det af bemærkningerne til bestemmelsen  

 (Folketingstidende 1974-75, 2. samling, tillæg A, spalte 1995-1996), at disse  

 situationer i nogle tilfælde er karakteriseret ved, at kørslen er hensynsløs,  

 chancepræget eller hasarderet, men frakendelse er i disse tilfælde ikke  

 afhængig af bevis for et særligt dadelværdigt subjektivt forhold.  

 Bestemmelsen  

 anvendes også i tilfælde, hvor der er tale om enkeltstående kørselsfejl, hvor  

 der ikke er sket en forsætlig eller uagtsom tilsidesættelse af  

 færdselsreglerne, f.eks. ved en »klapfejl«, herunder et øjebliks  

 uopmærksomhed  

 fra førerens side eller en fejlbetjening af køretøjet, eller ved vanskelige  

 trafikale forhold, f.eks. dårlige oversigtsforhold, glat føre, tåge eller  

 solblænding.
 Det følger endvidere af færdselslovens § 126,  

 stk. 2, nr. 1, at førerretten som hovedregel skal frakendes ubetinget,  

 hvis føreren forsætligt har voldt skade på andres person eller ting,  

 forsætligt  

 har fremkaldt fare herfor eller i øvrigt har ført motordrevet køretøj på  

 særligt hensynsløs måde.
 Om anvendelsesområdet for færdselslovens § 126,  

 stk. 2, nr. 1, om særligt hensynsløs kørsel er i bemærkningerne  

 (Folketingstidende 1974-75, 2. samling, tillæg A, spalte 1996-1997) anført  

 følgende:
»En sådan kørsel er karakteriseret ved, at føreren bevidst  

 sætter sig ud over hensynet til andres sikkerhed.
I modsætning til, hvad der  

 er  

 tilfældet med hensyn til anvendelsen af § 126, stk. 1, nr. 1,  

 stilles  

 der således her altid krav om en kvalificeret form for tilregnelse.  

 Bestemmelsen vil eksempelvis omfatte kørsel, der retter sig mod at forulempe  

 eller bringe en anden trafikant i fare (chikanekørsel), hasarderet kørsel,  

 f.eks. for at unddrage sig forfølgning, hård og pågående kørsel, der medfører  

 konkret skadeforvoldelse eller farefremkaldelse, og som udføres med  

 bevidsthed  

 om, at den fører til forulempelse eller farefremkaldelse, samt grove former  

 for  

 kapkørsel, flokkørsel og lignende chokkørsel.
Bestemmelsen vil  

 også omfatte  

 kørsel med køretøjer uden eller med meget betydelig nedsat bremse- eller  

 styreevne eller andre mangler, der kan føre til nærliggende risiko for andre  

 traffikanter, når risikoen har stået eller måttet stå føreren klart.
I den  

 forslåede formulering ligger endvidere, at de følger, som kørslen har haft i  

 form af personskade eller materiel skade, ikke kan tillægges betydning.
Om  

 kørslen resulterer i sådanne skader, vil ofte bero på tilfældige  

 omstændigheder,  

 som ikke har nogen virkelig sammenhæng med kørslens karakter.
For så vidt  

 angår  

 personskade er forslaget på dette punkt næppe ganske overensstemmende med de  

 hidtil anlagte synspunkter, idet man efter gældende praksis også i relation  

 til  

 frakendelsesspørgsmålet har lagt vægt på, om der er sket personskade af et  

 sådant omfang, at der har været grundlag for at dømme for uagtsomt manddrab  

 efter straffelovens § 241 eller uagtsom legemsbeskadigelse efter  

 straffelovens § 249. Man har imidlertid ikke fundet, at de hensyn til  

 skadelidtes og omgivelsernes reaktion, som må antages at ligge bag denne  

 praksis, bør tillægges afgørende betydning for valget mellem betinget og  

 ubetinget frakendelse.« Folketingets Retsudvalg tilsluttede sig disse synspunkter  

 med følgende bemærkninger (Folketingstidende 1974-75, 2. samling, tillæg B,  

 spalte 966-967):
»Hvad angår grænsen mellem de betingede og ubetingede  

 tilfælde af frakendelse efter det nye system, kan udvalget med hensyn til  

 karakteriseringen af begrebet på særlig hensynsløs måde tilslutte  

 sig de  

 eksempler på en sådan kørsel, der er anført i lovforslagets bemærkninger,  

 herunder at der kan blive tale om ubetinget frakendelse ikke blot ved  

 egentlig  

 hasarderet kørsel, men også når en hård og pågående kørsel tillige er farlig  

 for andre og føreren må have været klar over dette.
F.eks. må den, der kører  

 med betydelig hastighed og gentagne gange negligerer vejkryds og fodgængere i  

 fodgængerovergange, eller som i tæt trafik gentagne gange overskrider fuldt  

 optrukne  

 spærrelinier, således at der herved opstår farlige situationer, som regel  

 siges  

 at have kørt på særlig hensynsløs måde.
Det samme gælder som anført i  

 lovforslagets bemærkninger den, der anvender et køretøj uden eller med meget  

 betydelig nedsat bremse- eller styreevne eller andre mangler, der kan føre  

 til  

 nærliggende risiko for andre trafikanter, når risikoen har stået eller måttet  

 stå føreren klart.« Det er således karakteristisk for den særligt hensynsløse  

 kørsel, at føreren bevidst sætter sig ud over hensynet til andres sikkerhed Bestemmelserne i færdselslovens § 126, stk. 1,  

 nr. 1, og stk. 2, nr. 1, om frakendelse finder  i modsætning til  

 strafbestemmelsen i færdselslovens § 118, stk. 6  anvendelse  

 også i  

 tilfælde, hvor der samtidig sker domfældelse for overtrædelse af  

 straffelovens  

 §§ 241, 249 eller 252.
 Ved lov nr. 267 af 21. april 2004 om ændring af  

 færdselsloven (Klippekortsystem, skærpede sanktioner ved  

 hastighedsovertrædelser m.v.) er § 126 ændret, således at § 126,  

 stk. 2, er blevet til stk. 4. Denne ændring, der er en følge af  

 klippekortsordningen, er endnu ikke trådt i kraft.
Justitsministeren har den 23. februar 2005 fremsat forslag  

 nr.
L 7 til lov om ændring af færdselsloven (Sanktionsfastsættelse i sager om  

 spirituskørsel m.v.). Lovforslaget er en genfremsættelse af det lovforslag  

 nr.  

 L 148, der blev fremsat den 15. december 2004, jf.
Folketingstidende 2004-05,  

 1. samling, side 4301, og som bortfaldt som følge af afholdelse af  

 folketingsvalg.
Med forslaget ændres § 126, stk. 1, nr. 1, til  

 § 125, stk. 1, nr. 1, og § 126, stk. 2, nr. 1, bliver  

 § 126, stk. 1, nr. 3.
3. Retspraksis 3.1. Rigsadvokatens redegørelse af 20. januar 2004 Under behandlingen af lovforslag nr.
L 118 af 26. februar  

 2002 tilkendegav justitsministeren, at Justitsministeriet ville anmode  

 Rigsadvokaten om nøje at følge retspraksis med henblik på at kunne belyse  

 udviklingen i strafniveauet efter lovens ikrafttræden.
Der henvises til  

 Justitsministeriets besvarelse af 15. maj 2002 af spørgsmål nr. 16 fra  

 Folketingets Retsudvalg vedrørende forslag til lov om ændring af  

 straffeloven,  

 retsplejeloven og færdselsloven (Skærpelse af straffen for voldtægt, vold,  

 uagtsomt manddrab, uagtsom betydelig legemsbeskadigelse, forsætlig  

 fareforvoldelse,  

 biltyveri, grov forstyrrelse af ro og orden, menneskesmugling og  

 menneskehandel  

 mv.) (L 118  bilag 14).
 Justitsministeriet anmodede efter lovens vedtagelse i 2002  

 Rigsadvokaten om nøje at følge retspraksis med henblik på at kunne belyse  

 udviklingen i strafniveauet efter lovens ikrafttræden.
 Den 20. januar 2004 afleverede Rigsadvokaten 6 redegørelser  

 til Justitsministeriet om udviklingen i strafniveauet efter ikrafttræden af  

 lov  

 nr. 380 af 6. juni 2002. Rigsadvokatens redegørelser er sammen med  

 Justitsministeriets  

 notits om udviklingen i strafniveauet efter strafskærpelsesloven og  

 justitsministerens pressemeddelelse »Strafskærpelser virker« sendt til  

 Folketingets Retsudvalg den 26. februar 2004 (Alm. del  bilag 537).
 Rigsadvokatens redegørelse af 20. januar 2004 om straffene  

 i sager om uagtsomt manddrab efter straffelovens § 241, uagtsom  

 betydelig  

 legemsbeskadigelse efter straffelovens § 249 og forsætlig  

 fareforvoldelse  

 efter straffelovens § 252 i forbindelse med spirituskørsel eller særligt  

 hensynsløs kørsel omfatter 7 domme, hvor den tiltalte er dømt for  

 overtrædelse  

 af straffelovens § 241 i forbindelse med spiritus- eller promillekørsel  

 eller i forbindelse med særligt hensynsløs kørsel.
 Det er på baggrund af de indberettede sager og udtalelser  

 fra de regionale statsadvokater Rigsadvokatens opfattelse, at dommene  

 generelt  

 er i overensstemmelse med de retningslinier, der er angivet vedrørende  

 § 241 i forarbejderne til loven.
Det fremgår af Rigsadvokatens redegørelse af 20. januar  

 2004, at der foreligger 7 domme, hvor den tiltalte er dømt for overtrædelse  

 af  

 straffelovens § 249 uden samtidig domfældelse for overtrædelse af  

 straffelovens § 241. I 5 af disse sager er der idømt fængsel i 3 eller 4  

 måneder.
Rigsadvokaten anfører, at de beskrevne domme  bortset fra en  

 enkelt  

 dom (hvor dommen imidlertid var i overensstemmelse med anklagemyndighedens  

 påstand)  ikke giver anledning til bemærkninger.
Af Rigsadvokatens redegørelse fremgår endvidere, at  

 statsadvokaterne i et vist omfang har fundet det nødvendigt at anke  

 byretsdomme  

 om overtrædelse af straffelovens §§ 241 og 249 til landsretten med  

 henblik  

 på skærpelse.
Flere af statsadvokaterne har i den forbindelse udtalt, at  

 landsretspraksis følger forarbejderne.
Også Rigsadvokatens gennemgang af de  

 konkrete sager viser, at der generelt er overensstemmelse med  

 retningslinierne  

 i forarbejderne.
På den baggrund er det Rigsadvokatens opfattelse, at den  

 tilsigtede skærpelse med enkelte undtagelser er slået igennem i retspraksis.
3.2. Rigsadvokatens redegørelse af 7. marts 2005 Den 5. november 2004 stillede medlem af Folketinget Peter  

 Skaarup (DF) følgende spørgsmål (S 655) til justitsministeren til mundtlig  

 besvarelse:
»Er ministeren enig i, at straffen for hasarderet kørsel  

 med uagtsomt manddrab til følge bør sidestilles med straffen for  

 spirituskørsel  

 med uagtsomt manddrab til følge?« Justitsministeren tilkendegav den 10. november 2004 i sin  

 mundtlige besvarelse, at hun var enig i, at der kunne være anledning til at  

 overveje nærmere, om det er rimeligt at opretholde forskellige udgangspunkter  

 for strafudmålingen ved uagtsomt manddrab forårsaget af henholdsvis  

 spirituskørsel  

 og særligt hensynsløs kørsel, men at en nærmere stillingtagen til dette  

 spørgsmål forudsatte yderligere oplysninger om den gældende retspraksis på  

 området, herunder om de konkrete forholds indvirken på domstolenes  

 strafudmåling i de enkelte sager.
For at belyse strafniveauet bad Justitsministeriet i  

 november 2004 Rigsadvokaten om en redegørelse for retspraksis vedrørende  

 uagtsomt manddrab forårsaget af henholdsvis spirituskørsel og særligt  

 hensynsløs kørsel.
Det ønskedes i den forbindelse nærmere belyst, om der  

 bedømt  

 ud fra omstændighederne i de enkelte sager synes at være nogle  

 karakteristika,  

 der kan begrunde en differentiering af strafniveauet i normaltilfældene.
Rigsadvokaten afleverede den 7. marts 2005 en redegørelse  

 til Justitsministeriet om straffene i sager om uagtsomt manddrab efter  

 straffelovens § 241 i forbindelse med spirituskørsel eller særlig  

 hensynsløs kørsel.
Redegørelsen er optaget som  

  

 bilag 1  

  

 til lovforslaget.
 Redegørelsen omfatter domme afsagt i perioden fra den 1.  

 august 2003 til udgangen af november 2004 vedrørende sager, hvor der er  

 domfældt for overtrædelse af straffelovens § 241 og spirituskørsel efter  

 færdselslovens § 53, overtrædelse af straffelovens § 241 og  

 færdselslovens § 54, stk. 1, eller overtrædelse af straffelovens  

 § 241 og § 252 eller særligt hensynsløs kørsel, jf. færdselslovens  

 § 126, stk. 2, nr. 1. Indberetningsperioden ligger i umiddelbar  

 forlængelse af den indberetningsordning, som var grundlaget for  

 Rigsadvokatens  

 redegørelse af 20. januar 2004, jf. pkt. 3.1. ovenfor.
Det fremgår af Rigsadvokatens redegørelse af 7. marts 2005,  

 at politikredsene har indberettet i alt 36 domme.
Herudover er der i  

 redegørelsen inddraget 6 domme, som indgik i redegørelsen af 20. januar 2004.  

 7  

 domme vedrører uagtsomt manddrab i forbindelse med særligt hensynsløs kørsel,  

 24 domme vedrører uagtsomt manddrab i forbindelse med spirituskørsel, 9 domme  

 vedrører uagtsomt manddrab i forbindelse med spirituskørsel og særligt  

 hensynsløs kørsel og 2 domme vedrører uagtsomt manddrab i forbindelse med  

 overtrædelse  

 af færdselslovens § 54, stk. 1. For en nærmere omtale af dommene  

 henvises til pkt. 4.1. i redegørelsen.
 Sammenfattende viser de domme, der er refereret i  

 redegørelsen, at der i størstedelen af sagerne er fastsat straffe i  

 overensstemmelse med udgangspunkterne i forarbejderne til lovændringen i  

 2002.  

 I nogle tilfælde er der fastsat straffe, som umiddelbart forekommer at være  

 mildere end de udgangspunkter for straffastsættelsen, som fremgår af  

 forarbejderne, men i de fleste tilfælde synes der at have foreligget  

 konkrete,  

 formildende omstændigheder, f.eks. en lav alkoholpromille eller personlige  

 forhold, som efter almindelige strafudmålingsprincipper kan begrunde en  

 mildere  

 straf.
Af Rigsadvokatens redegørelse af 7. marts 2005 fremgår det,  

 at der også i retspraksis ved straffastsættelsen differentieres mellem  

 uagtsomt  

 manddrab begået i forbindelse med spirituskørsel og uagtsomt manddrab begået  

 i  

 forbindelse med særligt hensynsløs kørsel.
Uagtsomt manddrab i forbindelse  

 med  

 spirituskørsel straffes således strengere end uagtsomt manddrab i forbindelse  

 med særligt hensynsløs kørsel.
Der henvises til redegørelsens pkt. 4.1. og  

 4.2.
 Det fremgår af de domme i redegørelsen, som vedrører  

  

 uagtsomt manddrab i forbindelse med  

 spirituskørsel,  

  

 at ulykken i de fleste tilfælde er forårsaget af, at  

 føreren har mistet kontrollen over køretøjet og har påkørt træer eller  

 lignende, eller at føreren har fejlbedømt afstand og hastighed mv. i  

 forbindelse med overhaling eller svingning, hvorved der er sket sammenstød.  

 Endvidere er der en del sager, hvor ulykken er forårsaget af, at føreren er  

 kørt over i den modsatte vejbane eller har ført køretøjet for langt til  

 højre,  

 hvorved der er sket påkørsel af modkørende bilister eller personer i  

 vejkanten.
 Det er karakteristisk for mange af disse sager, at føreren  

  bortset fra sin spirituspåvirkethed  ikke forsætligt har  

 tilsidesat de  

 almindelige færdselsregler ved at køre på en hasarderet og hensynsløs måde,  

 men  

 at ulykken er forårsaget ved førerens uopmærksomhed, ved en fejlbedømmelse af  

 færdselssituationen eller ved, at føreren ikke har været i stand til at holde  

 køretøjet i den rigtige vejbane.
Den manglende kørefærdighed er efter redegørelsen normalt  

 forårsaget af spiritusindtagelsen, som medfører en længere reaktionstid,  

 formindskelse  

 af motoriske færdigheder, nedsat dømmekraft og en urealistisk vurdering af  

 færdselsforholdene og kørslen.
Spirituskørsel er således risikobetonet  

 kørsel.
Med hensyn til  

  

 uagtsomt  

 manddrab i forbindelse med særligt hensynsløs kørsel  

  

 er dommene i redegørelsen  

 karakteriseret ved, at føreren bevidst sætter sig ud over hensynet til andres  

 sikkerhed ved grovere overtrædelser af færdselsreglerne.
Som det fremgår af  

 oversigten over dommene vedrørende særligt hensynsløs kørsel, vedrører de  

 fleste af sagerne betydelige hastighedsovertrædelser, herunder også i områder  

 med mange fodgængere og andre trafikanter, kørsel venstre om helleanlæg,  

 kørsel  

 over for rødt lys samt væddeløbskørsel.
 Der er således typisk tale om forsætlige overtrædelser af  

 færdselsreglerne, og hvor føreren indså eller burde indse risikoen for at  

 forvolde skade eller fremkalde fare.
Efter Rigsadvokatens opfattelse er denne adfærd som fører  

 af et motorkøretøj ikke mindre alvorlig eller mindre risikobetonet end  

 spirituskørslen, hvor kørslen  bortset fra spirituspåvirketheden   

 ofte ikke  

 sker på en særligt uforsvarlig måde.
Det kan ifølge Rigsadvokaten endda  

 anføres, at mange tilfælde af særligt hensynsløs kørsel er mere dadelværdige  

 end kørsel i spirituspåvirket tilstand med en lav promille.
Efter  

 Rigsadvokatens  

 opfattelse forekommer det derfor ikke mindre strafværdigt, at man ved bevidst  

 særligt hensynsløs kørsel forvolder andres død, end når dette skyldes  

 spirituskørsel.
 Med hensyn til strafudmålingen vil det derfor efter  

 Rigsadvokatens opfattelse være velbegrundet at sidestille særligt hensynsløs  

 kørsel med kørsel i spirituspåvirket tilstand i de situationer, hvor kørslen  

 resulterer i personskade eller død, således at udgangspunktet for  

 straffastsættelsen ved uagtsomt manddrab i forbindelse med særligt hensynsløs  

 kørsel ligesom ved spirituskørsel fastsættes til fængsel i 10-12 måneder i  

 stedet for det nuværende udgangspunkt på fængsel i 6-8 måneder.
 I redegørelsen er det i tilknytning hertil anført, at en  

 sådan forhøjelse efter Rigsadvokatens opfattelse bør overvejes i alle de  

 tilfælde, der er omfattet af færdselslovens § 126, stk. 2, nr. 1,  

 om  

 særligt hensynsløs kørsel, jf. ovenfor under pkt. 2.2.
 Derimod er der efter Rigsadvokatens opfattelse ikke  

 grundlag for at overveje en generel forhøjelse af straffen i de tilfælde,  

 hvor  

 uagtsomt manddrab sker i forbindelse med kørsel under tilsidesættelse af  

 væsentlige hensyn til færdselssikkerheden, jf. færdselslovens § 126,  

 stk. 1, nr. 1, jf. ovenfor under pkt. 2.2.
4. Justitsministeriets overvejelser 4.1. Baggrunden for lovforslaget Som anført ovenfor under pkt. 2.1. blev der ved lov nr. 380  

 af 6. juni 2002 om ændring af straffeloven, retsplejeloven og færdselsloven  

 (strafskærpelsesloven) gennemført en skærpelse af straffen bl.a. for uagtsomt  

 manddrab og uagtsom betydelig legemsbeskadigelse i forbindelse med  

 spirituskørsel og særligt hensynsløs kørsel.
 Før skærpelsen af straffene for uagtsomt manddrab og  

 uagtsom betydelig legemsbeskadigelse var der i retspraksis en vis forskel i  

 udgangspunktet for strafudmålingen afhængigt af, om der var tale om uagtsomt  

 manddrab i forbindelse med spirituskørsel eller uagtsomt manddrab i  

 forbindelse  

 med særligt hensynsløs kørsel.
Ved ændringen i 2002 af straffelovens § 241 og  

 § 249 blev der ikke lagt op til ændringer på dette punkt.
Det er således  

 som anført ovenfor under pkt. 2.1. angivet i bemærkningerne til lovforslaget,  

 at straffen for uagtsomt manddrab ved spirituskørsel i normaltilfældene  

 forudsattes  

 forhøjet fra fængsel i 6-8 måneder til fængsel i 10-12 måneder.
Tilsvarende  

 er  

 det angivet, at den udmålte straf for uagtsomt manddrab uden spirituskørsel,  

 men hvor kørslen i sig selv har været særligt hensynsløs, i normaltilfældene  

 burde forhøjes fra 3-4 måneders fængsel til 6-8 måneders fængsel.
Der  

 henvises  

 til Folketingstidende 2001-02, 2. samling, tillæg A, side 2937-2938.
Af Rigsadvokatens redegørelse af 7. marts 2005 fremgår det,  

 at der også i retspraksis ved straffastsættelsen differentieres mellem  

 uagtsomt  

 manddrab begået i forbindelse med spirituskørsel og uagtsomt manddrab begået  

 i  

 forbindelse med særligt hensynsløs kørsel.
Uagtsomt manddrab i forbindelse  

 med  

 spirituskørsel straffes således i normaltilfældene som hovedregel strengere  

 end  

 uagtsomt manddrab i forbindelse med særligt hensynsløs kørsel.
Som det fremgår af beskrivelsen af retspraksis under pkt.  

 3, er uagtsomt manddrab i forbindelse med særligt hensynsløs kørsel  

 karakteriseret ved forsætlige og grove overtrædelser af færdselsloven, hvor  

 føreren indså eller burde indse risikoen for at forvolde skade eller  

 fremkalde  

 fare, og hvor føreren herved bevidst sætter sig ud over hensynet til andres  

 sikkerhed.
Det kan f.eks. være betydelige hastighedsovertrædelser i områder  

 med  

 mange fodgængere og andre trafikanter, kørsel venstre om helleanlæg eller  

 over  

 for rødt lys eller væddeløbskørsel.
Både særligt hensynsløs kørsel og spirituskørsel medfører  

 ofte meget alvorlige ulykker i trafikken.
Særligt hensynsløs kørsel er efter  

 Justitsministeriets opfattelse ikke mindre alvorlig eller mindre  

 risikobetonet  

 end spirituskørsel.
Det forekommer derfor efter Justitsministeriets  

 opfattelse  

 ikke mindre strafværdigt, når særligt hensynsløs kørsel forvolder andres død,  

 end når dette skyldes spirituskørsel.
 Justitsministeriet finder derfor, at der ikke bør  

 opretholdes forskellige udgangspunkter for strafudmålingen ved uagtsomt  

 manddrab forårsaget af henholdsvis spirituskørsel og særligt hensynsløs  

 kørsel.
På den baggrund foreslås det at ændre straffelovens  

 bestemmelse om uagtsomt manddrab (straffelovens § 241) med henblik på at  

 skærpe straffen for uagtsomt manddrab i forbindelse med særligt hensynsløs  

 kørsel.
Der foreslås en tilsvarende ændring for så vidt angår uagtsom  

 betydelig  

 legemsbeskadigelse (straffelovens § 249), der sker i forbindelse med  

 særligt hensynsløs kørsel.
4.2. Lovforslagets udformning Efter straffelovens § 241 straffes den, som uagtsomt  

 forvolder en andens død, med bøde eller fængsel indtil 4 måneder eller under  

 særligt skærpende omstændigheder med fængsel indtil 8 år.
Tilsvarende  

 straffes  

 efter straffelovens § 249 den, som uagtsomt tilføjer nogen betydelig  

 skade  

 på legeme eller helbred, med bøde eller fængsel indtil 4 måneder eller under  

 særligt skærpende omstændigheder med fængsel indtil 8 år.
 Det foreslås at indsætte et nyt 2. pkt. i straffelovens  

 § 241 og § 249, hvori det angives, at hvis forholdet er begået i  

 forbindelse med spirituskørsel eller særligt hensynsløs kørsel, anses dette  

 som  

 en særligt skærpende omstændighed.
Justitsministeren har den 23. februar 2005 fremsat forslag  

 nr.
L 7 til lov om ændring af færdselsloven (Sanktionsfastsættelse i sager om  

 spirituskørsel m.v.). Med lovforslaget foreslås færdselslovens § 53  

 ændret, således at enhver overtrædelse af lovens forbud mod at føre  

 motordrevet  

 køretøj med en alkoholpromille under eller efter kørslen på over 0,50  

 fremover  

 betegnes spirituskørsel.
 Betegnelsen spirituskørsel i det foreslåede nye 2. pkt. i  

 straffelovens § 241 og § 249 omfatter i overensstemmelse med den  

 foreslåede bestemmelse i færdselslovens § 53, stk. 1, kørsel med en  

 alkoholpromille på over 0,50.
 Det skal understreges, at der ikke er tale om en udtømmende  

 opregning af særligt skærpende omstændigheder, men derimod alene en  

 eksemplifikation af tilfælde, der forekommer ofte i praksis.
Med lovforslaget forudsættes det, at der i retspraksis sker  

 en forhøjelse af strafudmålingsniveauet i sager om uagtsomt manddrab  

 (§ 241) i forbindelse med særligt hensynsløs kørsel, således at straffen  

 for uagtsomt manddrab ved særligt hensynsløs kørsel, der i normaltilfældene i  

 dag straffes med 6-8 måneders fængsel, forhøjes til fængsel i 10-12 måneder i  

 normaltilfældene.
Det svarer til straffen for uagtsomt manddrab, der sker i  

 forbindelse med spirituskørsel.
Herved sidestilles særligt hensynsløs kørsel  

 med spirituskørsel i tilfælde, hvor kørslen resulterer i uagtsomt manddrab.
 Fastsættelse af straffen vil fortsat bero på domstolenes  

 konkrete vurdering i det enkelte tilfælde af samtlige sagens omstændigheder,  

 og  

 det angivne strafniveau vil kunne fraviges i op- eller nedadgående retning,  

 hvis der i den konkrete sag foreligger andre skærpende eller formildende  

 omstændigheder.
 En skærpende omstændighed, som gør, at forholdet skal  

 bedømmes strengere end normalniveauet, kan f.eks. være, at gerningsmanden  

 tidligere er straffet for spirituskørsel eller særligt hensynsløs kørsel.
 Det vil også kunne være en skærpende omstændighed, hvis  

 gerningsmanden tidligere er straffet for anden risikobetonet kørsel, som har  

 medført betinget eller ubetinget frakendelse af førerretten, og som har været  

 udtryk for betydelig uansvarlighed som fører af et motorkøretøj.
Navnlig kan der imidlertid være grund til at understrege,  

 at det forudsættes, at tilfælde, hvor der i forbindelse med den særligt  

 hensynsløse kørsel har foreligget en kombination af flere grove overtrædelser  

 af færdselsloven, bedømmes strengt.
Det kan f.eks. være tilfælde, hvor der er  

 tale om betydelig uansvarlig kørsel over en længere strækning med både  

 betydelige hastighedsoverskridelser og kørsel over for rødt lys eller kørsel  

 venstre om helleanlæg i områder med mange trafikanter.
I sådanne tilfælde bør  

 der forekomme straffe, som ligger væsentligt over normalniveauet på de  

 ovenfor  

 angivne 10-12 måneders fængsel.
Det forudsættes, at forhøjelsen af strafudmålingsniveauet i  

 sager om uagtsomt manddrab i forbindelse med særligt hensynsløs kørsel slår  

 igennem i de tilfælde, der er omfattet af færdselslovens § 126,  

 stk. 2, nr. 1, om særligt hensynsløs kørsel.
Det kan f.eks. være ved  

 betydelige hastighedsovertrædelser, kørsel venstre om helleanlæg eller over  

 for  

 rødt lys i områder med mange fodgængere og andre trafikanter eller ved  

 væddeløbskørsel.  

 Om bestemmelsens anvendelsesområde henvises i øvrigt til det, der er anført  

 ovenfor under pkt. 2.2.
Derimod bør den foreslåede forhøjelse af strafniveauet i  

 sager om uagtsomt manddrab i forbindelse med særligt hensynsløs kørsel i  

 overensstemmelse med det af Rigsadvokaten anførte ikke omfatte tilfælde, der  

 alene er omfattet af færdselslovens § 126, stk. 1, nr. 1, om kørsel  

 under tilsidesættelse af væsentlige hensyn til færdselssikkerheden.
Det  

 hænger  

 sammen med, at frakendelse af førerretten efter færdselslovens § 126,  

 stk. 1, nr. 1, ikke  i modsætning til færdselslovens § 126,  

 stk. 2, nr. 1  forudsætter et særligt dadelværdigt subjektivt  

 forhold.  

 Bestemmelsen i færdselslovens § 126, stk. 1, nr. 1, omfatter  

 således  

 også f.eks. enkeltstående kørselsfejl, hvor der ikke sker en forsætlig eller  

 uagtsom tilsidesættelse af færdselsreglerne.
Der henvises i øvrigt til pkt.  

 2.2.
Lovforslaget tilsigter endvidere en tilsvarende  

 forholdsmæssig forhøjelse i sager om uagtsom betydelig legemsbeskadigelse  

 (§ 249), der sker i forbindelse med særligt hensynsløs kørsel.
Det  

 forudsættes således, at uagtsom betydelig legemsbeskadigelse ved særligt  

 hensynsløs kørsel efter lovændringen i normaltilfældene skal straffes med  

 omkring 2-5 måneders fængsel.
Det svarer til straffen i normaltilfældene for  

 uagtsom betydelig legemsbeskadigelse, der sker i forbindelse med  

 spirituskørsel.
 Ud over de ovenfor nævnte forhøjelser tilsigter forslaget  

 ikke nogen forhøjelser af strafudmålingsniveauet i sager om overtrædelse af  

 straffelovens § 241 og § 249.
 Særligt om sager vedrørende straffelovens § 252  

 bemærkes, at den udmålingspraksis, som domstolene fremover på baggrund af  

 lovforslaget vil fastlægge i forhold til sager omfattet af straffelovens  

 § 241 og § 249, må forventes at få afsmittende betydning for  

 domstolenes udmåling af straf i sager omfattet af straffelovens § 252,  

 hvor der har foreligget forsætlig fareforvoldelse.
 5. Lovforslagets økonomiske og administrative  

 konsekvenser mv.
Med lovforslaget forudsættes som  

 anført ovenfor under pkt. 4.2., at der sker en forhøjelse af  

 strafudmålingsniveauet  

 i sager om uagtsomt manddrab (§ 241) i forbindelse med særligt  

 hensynsløs  

 kørsel omfattet af færdselslovens § 126, stk. 2, nr. 1, således at  

 særligt  

 hensynsløs kørsel sidestilles med spirituskørsel i tilfælde, hvor kørslen  

 resulterer i uagtsomt manddrab.
Lovforslaget indebærer herved, at straffen i  

 disse sager i normaltilfældene forhøjes med 4 måneders fængsel.
 Endvidere tilsigtes en lignende forholdsmæssig  

 forhøjelse af strafudmålingsniveauet i sager om uagtsom betydelig  

 legemsbeskadigelse (§ 249), der sker i forbindelse med særligt  

 hensynsløs  

 kørsel omfattet af færdselslovens § 126, stk. 2, nr. 1. Herved  

 tilsigtes en forhøjelse af straffen i disse sager på 1-2 måneders fængsel.
 Lovforslaget vil som angivet  

 herudover kunne få afsmittende betydning for domstolenes udmåling af straf i  

 sager omfattet af straffelovens § 252, hvor der sker forsætlig  

 fareforvoldelse i forbindelse med særligt hensynsløs kørsel.
 De omstændigheder, der efter  

 lovforslaget vil begrunde en skærpet strafudmåling, foreligger kun i få  

 tilfælde  

 hvert år, og strafforhøjelserne kan derfor ikke formodes at ville indebære  

 nogen stigning i den samlede strafmasse af betydning.
 Lovforslaget skønnes ikke at have  

 administrative eller økonomiske konsekvenser for det offentlige af betydning.
 Lovforslaget har ikke økonomiske  

 eller administrative konsekvenser for erhvervslivet eller borgerne.
 Lovforslaget har ingen  

 miljømæssige konsekvenser og indeholder ikke EU-retlige aspekter.
Positive konsekvenser/ mindre udgifter Negative konsekvenser/ Merudgifter Økonomiske konsekvenser for stat, kommuner og  

 amtskommuner Ingen Ingen af betydning Administrative konsekvenser for stat, kommuner og amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-retlige aspekter 6. Hørte myndigheder mv.
 Et udkast til lovforslag har været sendt i høring hos:  

 Præsidenterne for Østre og Vestre Landsret, Københavns Byret samt retterne i  

 Århus, Odense, Aalborg og Roskilde, Den Danske Dommerforening,  

 Dommerfuldmægtigforeningen,  

 Domstolsstyrelsen, Rigsadvokaten, Rigspolitichefen, Politidirektøren i  

 København, Foreningen af Politimestre i Danmark, Politifuldmægtigforeningen,  

 Politiforbundet i Danmark, Advokatrådet, Landsforeningen af beskikkede  

 advokater, Institut for Menneskerettigheder, Retspolitisk Forening og Rådet  

 for  

 Større Færdselssikkerhed.
Bemærkninger til lovforslagets enkelte bestemmelser I  

  

 bilag 2  

  

 til  

 lovforslaget er de foreslåede bestemmelser sammenholdt med de nugældende  

 regler.
Til § 1 Straffeloven Til nr. 1 (straffelovens § 241) Det foreslås at indsætte et nyt 2. pkt. i straffelovens  

 § 241, hvori det præciseres, at hvis forholdet er begået i forbindelse  

 med  

 spirituskørsel eller særligt hensynsløs kørsel, anses dette som en særligt  

 skærpende omstændighed.
 Betegnelsen spirituskørsel omfatter kørsel med en alkoholpromille  

 på over 0,50.
 Der er ikke tale om en udtømmende opregning af særligt  

 skærpende omstændigheder, men derimod alene en eksemplifikation af tilfælde,  

 der forekommer ofte i praksis.
 Det forudsættes herved, at straffen for uagtsomt manddrab  

 ved særligt hensynsløs kørsel, der i normaltilfældene i dag straffes med 6-8  

 måneders fængsel, forhøjes til fængsel i 10-12 måneder i normaltilfældene,  

 således at straffen kommer til at svare til straffen for uagtsomt manddrab  

 ved  

 spirituskørsel.
 Fastsættelse af straffen vil fortsat bero på domstolenes  

 konkrete vurdering i det enkelte tilfælde af samtlige sagens omstændigheder,  

 og  

 det angivne strafniveau vil kunne fraviges i op- eller nedadgående retning,  

 hvis der i den konkrete sag foreligger andre skærpende eller formildende  

 omstændigheder.
 En skærpende omstændighed, som gør, at forholdet skal  

 bedømmes strengere end normalniveauet, kan f.eks. være, at gerningsmanden  

 tidligere er straffet for spirituskørsel eller særligt hensynsløs kørsel.
 Det vil også kunne være en skærpende omstændighed, hvis  

 gerningsmanden tidligere er straffet for anden risikobetonet kørsel, som har  

 medført betinget eller ubetinget frakendelse af førerretten, og som har været  

 udtryk for betydelig uansvarlighed som fører af et motorkøretøj.
Navnlig kan der imidlertid være grund til at understrege,  

 at det forudsættes, at tilfælde, hvor der i forbindelse med den særligt  

 hensynsløse kørsel har foreligget en kombination af flere grove overtrædelser  

 af færdselsloven, bedømmes strengt.
Det kan f.eks. være tilfælde, hvor der er  

 tale om betydelig uansvarlig kørsel over en længere strækning med både  

 betydelige hastighedsoverskridelser og kørsel over for rødt lys eller kørsel  

 venstre om helleanlæg i områder med mange trafikanter.
I sådanne tilfælde bør  

 der forekomme straffe, som ligger væsentligt over normalniveauet på de  

 ovenfor  

 angivne 10-12 måneders fængsel.
Det forudsættes, at forhøjelsen af strafudmålingsniveauet i  

 sager om uagtsomt manddrab i forbindelse med særligt hensynsløs kørsel slår  

 igennem i de tilfælde, der er omfattet af færdselslovens § 126,  

 stk. 2, nr. 1, om særligt hensynsløs kørsel.
Det kan f.eks. være ved  

 betydelige hastighedsovertrædelser, kørsel venstre om helleanlæg eller over  

 for  

 rødt lys i områder med mange fodgængere og andre trafikanter eller ved  

 væddeløbskørsel.
 Derimod omfatter den forudsatte forhøjelse af strafniveauet  

 i sager om uagtsomt manddrab i forbindelse med særligt hensynsløs kørsel ikke  

 tilfælde, der alene er omfattet af færdselslovens § 126, stk. 1,  

 nr.  

 1, om kørsel under tilsidesættelse af væsentlige hensyn til  

 færdselssikkerheden.
 Der henvises i øvrigt til pkt. 4 i de almindelige  

 bemærkninger og bemærkningerne til lovforslagets § 1, nr. 2, nedenfor.
Til nr. 2 (straffelovens § 249) Det foreslås at indsætte et nyt 2. pkt. i straffelovens  

 § 249. Forslaget skal således ses i sammenhæng med forslaget om en  

 tilsvarende ændring af straffelovens § 241 om uagtsomt manddrab.
 I bestemmelsens 2. pkt. præciseres det, at hvis forholdet  

 er begået i forbindelse med spirituskørsel eller særligt hensynsløs kørsel,  

 anses dette som en særligt skærpende omstændighed.
 Betegnelsen spirituskørsel omfatter kørsel med en alkoholpromille  

 på over 0,50.
 Der er ikke tale om en udtømmende opregning af særligt  

 skærpende omstændigheder, men derimod alene en eksemplifikation af tilfælde,  

 der forekommer ofte i praksis.
Det forudsættes, at uagtsom betydelig legemsbeskadigelse  

 ved særligt hensynsløs kørsel efter lovændringen skal straffes med omkring  

 2-5  

 måneders fængsel i normaltilfældene.
Det svarer til straffen ved uagtsom  

 betydelig legemsbeskadigelse, der sker i forbindelse med spirituskørsel.
 Der henvises i øvrigt til pkt. 4 i de almindelige  

 bemærkninger og bemærkningerne til lovforslagets § 1, nr. 1, ovenfor.
Til § 2 Det foreslås, at loven træder i kraft dagen efter  

 bekendtgørelsen i Lovtidende med virkning for lovovertrædelser, der begås  

 efter  

 lovens ikrafttræden, jf. straffelovens § 3, stk. 1.
Til § 3 Bestemmelsen fastsætter lovens territoriale gyldighedsområde.  

 Bestemmelsen indebærer, at loven ikke gælder for Færøerne og Grønland.
Lovens  

 § 1 kan dog sættes i kraft for Færøerne ved kongelig anordning.
Da der  

 gælder en særlig kriminallov for Grønland, er der ikke foreslået en  

 tilsvarende  

 hjemmel til at sætte loven i kraft for Grønland.
Bilag 1 RIGSADVOKATEN Marts  

 2005 J.nr.  

 2004-709-0018 Straffene i sager om uagtsomt manddrab efter  

 straffelovens § 241  

  

 i forbindelse med spirituskørsel eller særlig hensynsløs kørsel 1. Indledning Ved lov nr. 380 af 6. juni 2002 om ændring af straffeloven,  

 retsplejeloven og færdselsloven (Skærpelse af straffen for voldtægt, vold,  

 uagtsomt manddrab, uagtsom betydelig legemsbeskadigelse, forsætlig  

 fareforvoldelse, biltyveri, grov forstyrrelse af ro og orden,  

 menneskesmugling  

 og menneskehandel m.v.) blev strafferammerne for uagtsomt manddrab, uagtsom  

 betydelig legemsbeskadigelse og forsætlig fareforvoldelse (straffelovens  

 § 241, § 249 og § 252) forhøjet fra fængsel indtil 4 år til  

 fængsel indtil 8 år.
Loven trådte i kraft den 8. juni 2002.
 Ved skrivelse af 12. juni 2003 anmodede Justitsministeriet mig om  

 inden udgangen af 2003 at afgive en redegørelse om udviklingen i  

 strafniveauet  

 efter lovens ikrafttræden.
 I februar 2004 fremsendte jeg til Justitsministeriet en redegørelse  

 om straffene i sager om uagtsomt manddrab efter straffelovens § 241,  

 uagtsom betydelig legemsbeskadigelse efter straffelovens § 249 og  

 forsætlig fareforvoldelse efter straffelovens § 252 i forbindelse med  

 spirituskørsel eller særlig hensynsløs kørsel.
Redegørelsen indeholdt en beskrivelse af de strafskærpelser, der  

 var tilsigtet ved lov nr. 380 af 6. juni 2002, en oversigt over konkrete  

 sager,  

 der kunne belyse strafniveauet, samt en vurdering af strafniveauet efter  

 lovændringen.
Redegørelsens konklusion var, at den ved lov nr. 380 af 6. juni  

 2002 tilsigtede strafskærpelse må anses at være slået i gennem i praksis.
Ved skrivelse af 19. november 2004 har Justitsministeriet anmodet  

 mig om en redegørelse for retspraksis vedrørende uagtsomt manddrab forårsaget  

 af henholdsvis spirituskørsel og særlig hensynsløs kørsel.
Det ønskes i den  

 forbindelse nærmere belyst, om der bedømt ud fra omstændighederne i de  

 enkelte  

 sager synes at være nogle karakteristika, der kan begrunde en differentiering  

 af strafniveauet i normaltilfældene.
Justitsministeriet har endvidere anmodet  

 om, at redegørelsen indeholder nærmere oplysninger om, i hvilket omfang  

 konfiskation af køretøjer er anvendt i praksis i sager om særlig hensynsløs  

 kørsel.
Denne redegørelse indeholder en beskrivelse af de relevante  

 lovbestemmelser og lovændringen i 2002 (afsnit 2). Grundlaget for  

 redegørelsen  

 er beskrevet i afsnit 3. I afsnit 4.1. redegøres for konkrete sager om  

 uagtsomt  

 manddrab efter straffelovens § 241 i forbindelse med spirituskørsel  

 eller særlig  

 hensynsløs kørsel.
I afsnit 4.2. foretages en sammenligning af domme  

 vedrørende  

 uagtsomt manddrab i forbindelse med henholdsvis spirituskørsel og/eller  

 særlig  

 hensynsløs kørsel.
I afsnit 4.3. beskrives de kriterier, der navnlig her  

 betydning ved bedømmelsen af den tiltaltes kørsel og den forskyldte straf.
I  

 afsnit 4.4. og 4.5. findes mine overvejelser om henholdsvis strafudmåling og  

 konfiskation.
 Bilaget til redegørelsen indeholder en beskrivelse af de sager,  

 der har dannet grundlag for undersøgelsen.
2. Relevante bestemmelser i straffeloven og  

 færdselsloven 2.1. Straffelovens bestemmelse om uagtsomt manddrab Straffelovens § 241 om uagtsomt manddrab er efter lov nr. 380  

 af 6 juni 2002 affattet således:
»§ 241.  

 Den, som uagtsomt forvolder en andens  

 død, straffes med bøde eller fængsel indtil 4 måneder eller under skærpende  

 omstændigheder med fængsel indtil 8 år.« Straffelovens § 241 svarer i objektiv henseende til  

 forsætligt drab.
Forskellen mellem straffelovens § 237 om manddrab og  

 § 241 om uagtsomt ligger således på det subjektive plan.
En betingelse for domfældelse for overtrædelse af straffelovens  

 § 241 er, at døden skal være forvoldt af en handling eller undladelse  

 fra  

 den tiltaltes side, og at handlingen eller undladelsen kan tilregnes den  

 tiltaltes som uagtsom.
Heri ligger, at den tiltalte ved sin handling eller  

 undladelse har tilsidesat den agtpågivenhed, som det af hensyn til andre var  

 hans pligt at udvise.
Anvendelsesområdet for straffelovens § 241 er navnlig sager  

 om grove færdselsforseelser begået under kørsel med motorkøretøj.
En udvist  

 uagtsomhed, som f.eks. ville være tilstrækkelig til at den pågældende pådrog  

 sig et erstatningsansvar efter den almindelige culparegel eller strafansvar  

 efter færdselsloven, er ikke nødvendigvis tilstrækkelig tilregnelse til  

 domfældelse for overtrædelse af straffelovens § 241.
Der gælder således ikke den samme uagtsomhedsnorm i alle  

 sammenhænge.
Det betyder, at en uagtsomhed meget vel kan tænkes at være for  

 ringe til at opfylde tilregnelseskravene i straffeloven, men alligevel  

 medfører  

 straf efter færdselslovgivningen.
Som eksempel herpå kan nævnes en dom afsagt af Vestre Landsret  

 refereret i TfK 2000, side 165, hvor den tiltalte havde bakket en sættevogn  

 ind  

 i en indkørsel.
Under bakningen blev sættevognen påkørt af en personbil, hvis  

 fører blev dræbt.
Den tiltalte blev fundet skyldig i overtrædelse af  

 færdselslovens  

 §§ 3 og 18 ved ikke at have sikret sig, at bakningen kunne udføres uden  

 fare og ulempe.
Lastvognens lygter og havariblink var synlige på lang  

 afstand.  

 Landsretten fandt ikke, at tiltalte havde udvist en sådan grad af uagtsomhed,  

 at han var skyldig i overtrædelse af straffelovens § 241.
Om en øvre grænse i relation til straffelovens § 241  

 bemærkes, at den bilist, der kører med en meget stor fart, muligvis er klar  

 over risikoen for, at han kan komme til at dræbe en anden.
Hvis han rent  

 faktisk påkører og dræber en anden, men har fortrængt risikoen  sagt  

 til sig  

 selv, at det ikke ville ske  har han alene handlet uagtsomt i forhold  

 til  

 drabet.
I den strafferetlige litteratur om forsæt nævnes det som et eksempel,  

 at den, som indvilliger i risikoen for trafikdrab  dvs. siger til sig  

 selv, at  

 det er der ikke noget at gøre ved  kan have forsæt til drab efter  

 straffelovens § 237 i form af dolus eventualis.
Der er imidlertid så  

 vidt  

 vides ikke hidtil domfældt for drab ved grov hensynsløs kørsel, der medfører  

 dødsfald, og det er heller ikke i forarbejderne til den sidste ændring af  

 straffelovens  

 § 241 i 2002 nævnt, at dette skulle være en mulighed, selv om denne  

 lovændring særligt angik trafikdrab.
 Om straffene i sager om uagtsom manddrab samt i sager om  

 overtrædelse af straffelovens § 249 og § 252 fremgår følgende af  

 forarbejderne til lovændringen i 2002 (lovforslagets almindelige bemærkninger  

 pkt. 2.3.3.):
»Hensynsløs og farlig adfærd i  

 trafikken medfører ofte meningsløse dødsfald og meget alvorlige skader.
Når  

 et  

 menneske bliver dræbt eller kommer alvorligt til skade i trafikken, er det en  

 menneskelig tragedie for både ofret og dennes pårørende.
Det nuværende strafniveau i sager om  

 uagtsomt manddrab, uagtsom legemsbeskadigelse og forsætlig fareforvoldelse,  

 der  

 sker i forbindelse med samtidig overtrædelse af færdselsloven, afspejler  

 efter  

 Justitsministeriets opfattelse ikke i tilstrækkelig grad den krænkelse af  

 ofret,  

 der finder sted.
Samfundets klare afstandtagen fra denne form for  

 kriminalitet  

 bør derfor i højere grad komme til udtryk i straffelovens strafferammer.
 På den baggrund foreslår  

 Justitsministeriet, at strafmaksimum i straffelovens § 241, § 249  

 og  

 § 252 sættes op fra de nuværende 4 år til 8 års fængsel.
 Med forslaget forudsættes det, at der i  

 retspraksis sker en forhøjelse af strafudmålingsniveauet i sager om uagtsomt  

 manddrab ved spirituskørsel (her i bemærkningerne anvendt som samlebetegnelse  

 for både spiritus- og promillekørsel), således at straffen for uagtsomt  

 manddrab  

 ved spirituskørsel i normaltilfældene forhøjes fra fængsel i 6-8 måneder til  

 fængsel i 10-12 måneder.
Der kan være skærpende omstændigheder,  

 som gør, at forholdet skal bedømmes strengere end normalniveauet.
En  

 skærpende  

 omstændighed kan f.eks. være, at gerningsmanden tidligere er straffet for  

 spirituskørsel.
Det vil også være en skærpende  

 omstændighed, hvis kørslen i sig selv er foregået på særlig hensynsløs måde.  

 Som det fremgår af pkt. 2.3.2.1., vil straffen i sådanne tilfælde blive  

 udmålt  

 i niveauet omkring 1 års fængsel.
Det forudsættes, at der i sager, hvor der  

 er  

 tale om uagtsomt manddrab i forbindelse med spirituskørsel, og hvor kørslen i  

 sig selv er foregået på en særlig hensynsløs måde, fremover fastsættes en  

 straf, der er markant højere end de ovenfor angivne 10-12 måneder.
 Endvidere forudsættes det, at straffen  

 for uagtsomt manddrab uden spirituskørsel forhøjes fra det nuværende  

 strafniveau på 3-4 måneders fængsel til 6-8 måneders fængsel i tilfælde, hvor  

 kørslen i sig selv har karakter af at være særlig hensynsløs.
Lovforslaget tilsigter endvidere som  

 udgangspunkt en tilsvarende forholdsmæssig forhøjelse i sager om uagtsom  

 betydelig legemsbeskadigelse (straffelovens § 249) og forsætlig  

 fareforvoldelse  

 (straffelovens § 252), der sker i forbindelse med spirituskørsel,  

 overtrædelse af færdselslovens § 54, stk. 1, eller særlig  

 hensynsløs  

 kørsel.
Eksempelvis forudsættes det, at der i sager om betydelig  

 legemsbeskadigelse ved spirituskørsel, som i dag straffes med 1-3 måneders  

 fængsel, efter lovændringen skal straffes med omkring 2-5 måneders fængsel.« Det fremgår endvidere af de almindelige bemærkninger til  

 lovforslaget i afsnit 1.2., at fastsættelse af straffen fortsat vil bero på  

 domstolenes  

 konkrete vurdering i det enkelte tilfælde af samtlige sagens omstændigheder,  

 og  

 at de angivne strafniveauer vil kunne fraviges i op- eller nedadgående  

 retning,  

 hvis der i den konkrete sag foreligger skærpende eller formildende  

 omstændigheder.
 Af de specielle bemærkninger til § 241 fremgår:
»Det forudsættes således, at  

 straffen for uagtsomt manddrab ved spirituskørsel (her i bemærkningerne  

 anvendt  

 som samlet betegnelse for spiritus- og promillekørsel), der i  

 normaltilfældene  

 i dag af domstolene straffes med 6-8 måneders fængsel, i retspraksis forhøjes  

 til fængsel i 10-12 måneders fængsel.
Det er hensigten, at forhøjelsen også  

 skal slå igennem i sager om uagtsomt manddrab i forbindelse med overtrædelse  

 af  

 færdselslovens § 54, stk. 1.
Der kan være skærpende omstændigheder,  

 som gør, at forholdet skal bedømmes strengere end normalniveauet.
En  

 skærpende  

 omstændighed kan f.eks. være, at gerningsmanden tidligere er straffet for  

 spirituskørsel.
Det vil også være en skærpende  

 omstændighed, hvis kørslen i sig selv er foregået på særlig hensynsløs måde.  

 Som det fremgår af pkt. 2.3.2.1. i de almindelige bemærkninger, vil straffen  

 i  

 sådanne tilfælde, hvor der er tale om uagtsomt manddrab i forbindelse med  

 spirituskørsel, og hvor kørslen i sig selv er foregået på en særlig  

 hensynsløs  

 måde, i dag blive udmålt i niveauet omkring 1 års fængsel.
Det forudsættes,  

 at  

 der i sager af denne karakter fremover fastsættes en straf, der er markant  

 højere end de ovenfor angivne 10-12 måneder.
Endvidere forudsættes det, at straffen  

 for uagtsomt manddrab uden spirituskørsel forhøjes fra det nuværende  

 strafniveau på 3-4 måneders fængsel til 6-8 måneders fængsel, hvor kørslen i  

 sig selv har karakter af at være særlig hensynsløs.« Endvidere findes i bilag 4 til lovforslaget en beskrivelse  

 af det hidtidige strafniveau for overtrædelse af straffelovens bestemmelser  

 om  

 uagtsomt manddrab, grov uagtsom legemsbeskadigelse og forsætlig  

 fareforvoldelse  

 i færdselssager.
2.2. Relevante bestemmelser i færdselsloven Færdselsloven indeholder i § 118, stk. 6, en  

 straffebestemmelse om særlig hensynsløs kørsel.
Bestemmelsen henviser til  

 færdselslovens § 126, stk. 2, nr. 1, om førerretsfrakendelse ved  

 særlig hensynsløs kørsel.
Endvidere findes i § 126, stk. 1, nr. 1,  

 en  

 regel om førerretsfrakendelse ved kørsel under tilsidesættelse af væsentlige  

 hensyn til færdselssikkerheden.
 Ifølge færdselslovens § 118, stk. 6, kan straffen for  

 overtrædelse af færdselsloven stige til fængsel indtil 1 år, hvis der  

 foreligger omstændigheder som nævnt i færdselslovens § 126, stk. 2,  

 nr. 1. Bestemmelsen gør det muligt at idømme frihedsstraf i tilfælde af  

 særlig  

 hensynsløs kørsel, herunder ved forsætlig fareforvoldelse og skade, hvor der  

 ikke samtidig foreligger en overtrædelse af f.eks. straffelovens § 241,  

 246 eller 252. Bestemmelsen anvendes således, hvor det ikke vil være muligt  

 at  

 idømme frihedsstraf efter straffelovens bestemmelser.
Udgangspunktet for sanktionen ved anvendelse af færdselslovens  

 § 118, stk. 6, er ifølge bestemmelsens forarbejder 10-14 dages  

 fængsel, som kan fraviges i såvel skærpende som formildende retning herunder  

 til bødeområdet.
Det er endvidere forudsat, at frihedsstraffen i  

 almindelighed  

 gøres betinget på vilkår af, at den dømte udfører samfundstjeneste, samtidig  

 med, at der idømmes en tillægsbøde.
Som udgangspunkt kan betinget dom dog  

 ikke  

 anvendes, hvis kørslen er foregået i et brugsstjålet køretøj.
 Færdselslovens § 126 er affattet således:
 »§ 126. Retten til at  

 føre de i § 125 nævnte køretøjer skal endvidere frakendes føreren af et  

 sådant køretøj, såfremt han:
1)  

 	  

 under  

 tilsidesættelse af væsentlige hensyn til færdselssikkerheden har voldt skade  

 på  

 person eller ting eller fremkaldt fare herfor, Nr. 2-6. (Udeladt) Stk. 2. Frakendelsen sker betinget,  

 medmindre føreren:
1)  

 	  

 forsætlig  

 har voldt skade på andres person eller ting, forsætlig har fremkaldt  

 nærliggende fare herfor eller i øvrigt har ført motordrevet køretøj på særlig  

 hensynsløs måde, Nr. 2-5. (Udeladt)« Færdselsloven § 126 angår førerretsfrakendelse.
Som  

 det fremgår af bestemmelsen, sker førerretsfrakendelsen betinget, såfremt  

 føreren har ført et motorkøretøj under tilsidesættelse af væsentlige hensyn  

 til  

 færdselssikkerheden, hvorimod frakendelsen sker ubetinget, hvis  

 motorkøretøjet  

 er ført på en særlig hensynsløs måde.
 Bestemmelsen skelner således mellem kørsel, der sker under  

 tilsidesættelse af væsentlige hensyn til færdselssikkerheden, og kørsel, som  

 kan betegnes som særlig hensynsløs.
 Anvendelsesområdet for færdselslovens § 126, stk. 1, nr.  

 1, om tilsidesættelse af væsentlige hensyn til færdselssikkerheden er  

 beskrevet  

 således i forarbejderne til bestemmelsen (FT 1974-1975, 2. samling, tillæg A,  

 sp. 1995-1996):
»Med udtrykket »under  

 tilsidesættelse af væsentlige hensyn til færdselssikkerheden« sigtes der for  

 det første til tilfælde, hvor grundlæggende og sikkerhedsmæssigt  

 betydningsfulde  

 færdselsregler er tilsidesat.
Er der tale om overtrædelse af sådanne  

 fundamentale færdselsregler, vil frakendelse i overensstemmelse med gældende  

 praksis kunne ske, selv om der ikke foreligger en særligt kvalificeret form  

 for  

 tilregnelse i form af forsæt, grov uagtsomhed, bevidst uagtsomhed eller  

 lignende.
Efter Justitsministeriets mening er det både af generalpræventive  

 grunde og af hensyn til mulighederne for at fastlægge en nogenlunde ensartet  

 og  

 overskuelig praksis af væsentlig betydning, at frakendelse i disse tilfælde  

 ikke gøres afhængig af bevis for et særligt dadelværdigt subjektivt forhold.  

 Tilsidesættelse af væsentlige hensyn til færdselssikkerheden vil endvidere  

 kunne foreligge, hvor kørslen  selv om der ikke er tale om overtrædelse  

 af  

 fundamentale færdselsregler  må karakteriseres som hensynsløs,  

 hasarderet  

 eller chancepræget.
I begge situationer kræves det tillige, at kørslen har  

 voldt skade eller fremkaldt fare herfor.
Med reglen om farefremkaldelse har  

 det  

 ikke været hensigten at stille krav om, at der nødvendigvis skal foreligge en  

 aktuel fare.
Det vil efter omstændighederne være tilstrækkeligt, at der ved  

 overtrædelsen af den pågældende færdselsregel typisk skabes en farlig  

 situation.  

 Netop den i subjektiv henseende dadelværdige kørsel, f.eks. overhaling under  

 overskridelse af dobbelte spærrelinier, vil ofte være karakteriseret ved, at  

 den  selv om der ikke fremkaldes nogen konkret overhængende fare   

 er egnet  

 til at fremkalde fare.« Anvendelsesområdet for færdselslovens § 126,  

 stk. 2, nr. 1, om særlig hensynsløs kørsel er beskrevet således i  

 forarbejderne  

 til bestemmelsen (FT 1974-1975, 2. samling, tillæg A, sp. 1996-1997):
»Foruden tilfælde, hvor der  

 foreligger forsætlig skadetilføjelse, f.eks. forsætlig påkørsel, skal  

 ubetinget  

 frakendelse ske, hvor føreren forsætlig har fremkaldt nærliggende fare for  

 skadetilføjelse  

 eller i øvrigt har kørt på en særlig hensynsløs måde.
En sådan kørsel er  

 karakteriseret ved, at føreren bevidst sætter sig ud over hensynet til andres  

 sikkerhed.
I modsætning til, hvad der er tilfældet med hensyn til anvendelsen  

 af § 126, stk. 1, nr. 1, stilles der således her altid krav om en  

 kvalificeret form for tilregnelse.
Bestemmelsen vil eksempelvis omfatte  

 kørsel,  

 der retter sig mod at forulempe eller bringe en anden trafikant i fare  

 (chikanekørsel), hasarderet kørsel, f.eks. for at unddrage sig forfølgning,  

 hård og pågående kørsel, der medfører konkret skadeforvoldelse eller  

 farefremkaldelse, og som udføres med bevidsthed om, at den fører til  

 forulempelse eller farefremkaldelse, samt grove former for kapkørsel,  

 flokkørsel og lignende »chokkørsel«.
Bestemmelsen vil også omfatte kørsel med  

 køretøjer uden eller med meget betydelig nedsat bremse- eller styreevne eller  

 andre mangler, der kan føre til nærliggende risiko for andre trafikanter, når  

 risikoen har stået eller måttet stå føreren klart.
I den foreslåede  

 formulering  

 ligger endvidere, at de følger, som kørslen har haft i form af personskade  

 eller materiel skade, ikke kan tillægges betydning.
Om kørslen resulterer i  

 sådanne  

 skader, vil ofte bero på tilfældige omstændigheder, som ikke har nogen  

 virkelig  

 sammenhæng med kørslens karakter.
For så vidt angår personskade er forslaget  

 på  

 dette punkt næppe ganske overensstemmende med de hidtil anlagte synspunkter,  

 idet man efter gældende praksis også i relation til frakendelsesspørgsmålet  

 har  

 lagt vægt på, om der er sket personskade af et sådant omfang, at der har  

 været  

 grundlag for at dømme for uagtsomt manddrab efter straffelovens § 241  

 eller uagtsom legemsbeskadigelse efter straffelovens § 249. Man har  

 imidlertid ikke fundet, at de hensyn til skadelidtes og omgivelsernes  

 reaktion,  

 som må antages at ligge bag denne praksis, bør tillægges afgørende betydning  

 for valget mellem betinget og ubetinget frakendelse.« Retsudvalget tilsluttede sig disse synspunkter med  

 følgende bemærkninger (FT 1974-1975, 2. samling, tillæg B, sp. 966-967):
»Hvad angår grænsen mellem de  

 betingede og ubetingede tilfælde af frakendelse efter det nye system, kan  

 udvalget  

 med hensyn til karakteriseringen af begrebet »på særlig hensynsløs måde«  

 tilslutte sig de eksempler på en sådan kørsel, der er anført i lovforslagets  

 bemærkninger, herunder at der kan blive tale om ubetinget frakendelse ikke  

 blot  

 ved egentlig hasarderet kørsel, men også når en hård og pågående kørsel  

 tillige  

 er farlig for andre og føreren må have været klar over dette.
F.eks. må den,  

 der kører med betydelig hastighed og gentagne gange negligerer vejkryds og  

 fodgængere  

 i fodgængerovergange, eller som i tæt trafik gentagne gange overskrider fuldt  

 optrukne spærrelinier, således at der herved opstår farlige situationer, som  

 regel siges at have kørt på særlig hensynsløs måde.
Det samme gælder som  

 anført  

 i lovforslagets bemærkninger den, der anvender et køretøj uden eller med  

 meget  

 betydelig nedsat bremse- eller styreevne eller andre mangler, der kan føre  

 til  

 nærliggende risiko for andre trafikanter, når risikoen har stået eller måttet  

 stå føreren klart.« Karakteristisk for den særlig hensynsløse kørsel er  

 således, at føreren bevidst sætter sig ud over hensynet til andres sikkerhed,  

 hvilket ikke er en betingelse for så vidt angår den, som ved sin kørsel har  

 tilsidesat væsentlige hensyn til færdselssikkerheden.
 Bestemmelserne i § 126, stk. 1, nr. 1, og stk. 2,  

 nr. 1, om førerretsfrakendelse finder  i modsætning til færdselslovens  

 § 118, stk. 6  anvendelse også i tilfælde, hvor der samtidig  

 sker  

 domfældelse efter straffelovens bestemmelser i § 241, § 249 og  

 § 252.
 Ved lov nr. 267 af 21. april 2004 er § 126 er ændret, således  

 at stk. 2 er blevet til stk. 4. Denne ændring af § 126, som er  

 en følge af indførelsen af et klippekortsystem, træder i kraft på et af  

 justitsministeren  

 endnu ikke fastsat tidspunkt.
2.3. Straffelovens bestemmelse om forsætlig  

 fareforvoldelse Straffelovens § 252 om forsætlig fareforvoldelse er efter lov  

 nr. 380 af 6 juni 2002 affattet således:
 »§ 252. Med fængsel  

 indtil 8 år straffes den, der for vindings skyld, af grov kådhed eller på  

 lignende hensynsløs måde volder nærliggende fare for nogens liv eller  

 førlighed.
Stk. 2-3. (Udeladt)« Straffelovens § 252, stk. 1, er i modsætning  

 til færdselslovens § 126 et konkret faredelikt, som forudsætter, at der  

 i  

 det givne tilfælde har været fare for en anden persons liv eller førlighed.  

 Det  

 er således ikke tilstrækkeligt, at handlingen generelt set er farlig.  

 Anvendelse af denne bestemmelse forudsætter, at der foreligger forsæt.
Der er i teorien uenighed om, hvorvidt der bør straffes i  

 sammenstød mellem straffelovens § 241 og § 252, stk. 1. Denne  

 uenighed genfindes i praksis.
Således er der i dom 32 i bilaget til denne  

 redegørelse  

 frifundet for overtrædelse af straffelovens § 252, stk. 1, i  

 forhold  

 til den dræbte, men dømt herfor i forhold til anden person, hvis liv eller  

 førlighed konkret var i fare som følge af tiltaltes kørsel.
I dom 7 er der  

 straffet både for overtrædelse af straffelovens § 241 og § 252 i et  

 tilfælde, hvor tiltalte førte bil med en hastighed på  

 125 km/t  

 mod tilladt  

 60 km/t, hvorved han påkørte en  

 fodgænger, der krydsede gaden.
Der er ikke oplysninger i dommen om, at der  

 forelå konkret fare for andre.
Strafferammen i straffelovens § 252 blev ved lov nr. 380 af  

 6. juni 2002 forhøjet fra fængsel indtil 4 år til fængsel indtil 8 år.
Om  

 denne  

 forhøjelse henvises til de almindelige bemærkninger til lovforslaget, der er  

 gengivet under afsnit 2.1. ovenfor, der tager sigte på den situation, hvor  

 der  

 ikke samtidig straffes for overtrædelse af straffelovens § 241 eller  

 § 249.
2.4. Færdselslovens § 133 a om konfiskation af  

 motorkøretøj Bestemmelsen i færdselslovens § 133 a om konfiskation af  

 motorkøretøj er affattet således:
»§ 133 a.
Ved særlige  

 grove eller gentagne overtrædelser af færdselsloven kan der ske konfiskation  

 af  

 det ved overtrædelsen anvendte motorkøretøj, såfremt det må anses for  

 påkrævet  

 for at forebygge yderligere overtrædelser af færdselsloven og såfremt  

 konfiskationen ikke er urimelig.
Stk. 2. I øvrigt gælder borgerlig  

 straffelovs regler om konfiskation.« Færdselslovens § 133 a giver udtrykkelig hjemmel  

 til konfiskation af motorkøretøjer ved særlig grove eller gentagne  

 overtrædelser af færdselsloven.
Bestemmelsen, som supplerer straffelovens  

 regler om konfiskation, anvendes navnlig ved grove eller gentagne tilfælde af  

 spirituskørsel, ved gentagne kørsler i frakendelsestiden og ved gentagne  

 kørsler, hvor føreren på intet tidspunkt har erhvervet kørekort.
 I forarbejderne til færdselslovens § 133 a om konfiskation af  

 motorkøretøjer er der bl.a. anført således om bestemmelsens anvendelse (FT  

 1990/1991, 2. samling, tillæg A, sp. 1196):
»Efter Justitsministeriets  

 opfattelse bør domstolene i videre omfang end tilfældet er i dag benytte  

 konfiskation af de anvendte motorkøretøj som en yderligere sanktion ved  

 særlig  

 grove eller gentagne overtrædelser af færdselsloven.
Det er navnlig  

 hensigten,  

 at konfiskation skal kunne ske i følgende typer af færdselslovsovertrædelser:
1.  

 	  

 Grove  

 eller gentagne tilfælde af spirituskørsel, herunder også enkeltstående  

 tilfælde, hvor forholdet er udtryk for en særlig hensynsløs tilsidesættelse  

 af  

 færdselssikkerheden, 2.  

 	  

 gentagne  

 kørsler i frakendelsestiden, der viser en manglende respekt for førerrettens  

 frakendelse  

 uden at antallet af kørsler tilnærmelsesvis nærmer sig 8-10 kørsler i  

 frakendelsestiden,  

 og 3.  

 	  

 gentagne  

 kørsler uden nogensinde at have erhvervet kørekort.
Det vil for alle ovennævnte tilfælde  

 gælde, at det er en forudsætning for konfiskation, at denne må anses for  

 påkrævet for at forebygge yderligere overtrædelser af færdselsloven.  

 Endvidere  

 må konfiskationen ikke være urimelig.« Som det fremgår af bestemmelsens ordlyd og forarbejder,  

 er det ikke en betingelse for konfiskation af et motorkøretøj, at den  

 pågældende tidligere er straffet for eksempelvis spirituskørsel eller særlig  

 hensynsløs kørsel.
Men da det tillige er en betingelse for konfiskation, at  

 denne  

 må anses for påkrævet for at forebygge yderligere overtrædelser af  

 færdselsloven,  

 vil der i praksis næppe være tilstrækkeligt grundlag for konfiskation,  

 medmindre den pågældende tidligere er straffet for overtrædelse af  

 færdselsloven.
Konfiskation kunne dog eventuelt tænkes, f.eks. hvis den  

 pågældende  

 har ført motorkøretøj, selvom hans førerret er inddraget administrativt, og  

 han  

 dermed har udvist manglende respekt for inddragelsen.
 Justitsministeren har den 23. februar 2005 fremsat lovforslag om  

 ændring af færdselsloven, herunder om ændring af færdselslovens § 133 a,  

 som ifølge lovforslaget skal have følgende affattelse:
»§ 133 a.
Ved grove eller  

 gentagne overtrædelser af færdselsloven kan der ske konfiskation af det ved  

 overtrædelsen  

 anvendte motordrevne køretøj, hvortil der kræves kørekort, hvis det må anses  

 for påkrævet for at forebygge yderligere overtrædelser af færdselsloven.  

 Under  

 tilsvarende betingelser kan der ske konfiskation af et motordrevet køretøj,  

 hvortil der kræves kørekort, der ejes af den person, der havde foretaget  

 overtrædelsen, selv om køretøjet ikke er anvendt ved overtrædelsen.
Stk. 2. Konfiskation skal ske, hvis  

 ejeren af køretøjet har gjort sig skyldig i spirituskørsel med en promille  

 over  

 1,20, der medfører ubetinget frakendelse af førerretten, og den pågældende 2  

 gange tidligere inden for de seneste 3 år, før det nye forhold er begået, har  

 gjort sig skyldig i spirituskørsel med en promille over 1,20, der har medført  

 ubetinget frakendelse af førerretten.
Konfiskation skal ske, selv om  

 køretøjet  

 ikke er anvendt ved den aktuelle overtrædelse.
 Stk. 3. Bestemmelsen i stk. 2  

 kan fraviges, når særlige grunde undtagelsesvis taler herfor.
Stk. 4. I øvrigt gælder  

 straffelovens regler om konfiskation.« I de almindelige bemærkninger til lovforslaget er der  

 under punkt 9.1.3. bl.a. anført således:
»Justitsministeriet er enig i,  

 at en øget anvendelse af muligheden for konfiskation dels vil mindske  

 risikoen  

 for, at den pågældende begår grove yderligere eller gentagne  

 færdselslovsovertrædelser,  

 dels vil styrke den præventive effekt af reglen.
Justitsministeriet kan på  

 den  

 baggrund tiltræde, at anvendelsesområdet for færdselslovens  

 konfiskationsbestemmelse udvides i forhold til den gældende bestemmelse i  

 § 133  

 a, stk. 1. Bestemmelsen i § 133 a, stk. 1, finder som hidtil  

 anvendelse både i forbindelse med spirituskørsel og i forbindelse med andre  

 grove færdselslovsovertrædelser, f.eks. ved særlig hensynsløs kørsel.
Med den  

 foreslåede ændring tilsigtes en udvidet brug af konfiskation i forbindelse  

 med grove  

 færdselslovsovertrædelser, hvad enten der er tale om spirituskørsel, kørsel i  

 frakendelsestiden, særlig hensynsløs kørsel eller andre grove overtrædelser.« Og videre:
»Justitsministeriet vil anmode  

 Rigsadvokaten om nøje at følge anvendelsen i praksis af den obligatoriske  

 konfiskationsregel.
Justitsministeriet vil endvidere anmode Rigsadvokaten om  

 at  

 overveje behovet for retningslinier på området med henblik på at sikre, at  

 anklagemyndigheden i videre omfang end i dag nedlægger påstand om  

 konfiskation af  

 det anvendte køretøj.
Justitsministeriet vil i den forbindelse anmode  

 Rigsadvokaten om også at overveje behovet for retningslinier for konfiskation  

 af køretøjer, som ejes af tredjemand, med henblik på at sikre, at  

 anklagemyndigheden er tilstrækkelig opmærksom på muligheden for konfiskation  

 i  

 disse tilfælde.« 3. Grundlaget for denne redegørelse Ved skrivelse af 2. december 2004 til samtlige politimestre samt  

 Politidirektøren i København anmodede jeg politikredsene om at indsende kopi  

 af  

 domme afsagt i perioden fra den 1. august 2003 til udgangen af november 2004  

 vedrørende sager, hvor der var domfældt for:
  

 	  

 overtrædelse af  

 straffelovens § 241 og spiritus/promillekørsel, jf. færdselslovens  

 § 53,   

 	  

 overtrædelse af  

 straffelovens § 241 og færdselslovens § 54, stk. 1, eller   

 	  

 overtrædelse af  

 straffelovens § 241 og forsætlig fareforvoldelse, jf. straffelovens  

 § 252, eller særlig hensynsløs kørsel, jf. færdselslovens § 126,  

 stk. 2, nr. 1.
 Indberetningsperioden er valgt således, at den ligger i umiddelbar  

 forlængelse af den indberetningsordning, som var grundlaget for min  

 redegørelse  

 af januar 2004, der er nævnt ovenfor under punkt 1.
4. Vurdering og overvejelser vedrørende straffene og  

 konfiskation 4.1. De konkrete sager, der er indberettet af  

 politikredsene Politikredsene har hertil indberettet i alt 36 domme, hvor der i  

 perioden fra den 1. august 2003 til udgangen af november 2004 er domfældt for  

 uagtsomt manddrab i forbindelse med spirituskørsel, uagtsomt manddrab i  

 forbindelse med overtrædelse af færdselslovens § 54, stk. 1, og  

 uagtsomt  

 manddrab i forbindelse med særlig hensynsløs kørsel.
Vedrørende enkelte af de 36 indberettede domme er der efter  

 udgangen af november 2004 afsagt en ankedom.
Ankedommen er i disse tilfælde  

 inddraget i redegørelsen.
 Endvidere har jeg i denne redegørelse inddraget seks domme, som  

 indgik i min redegørelse fra januar 2004. Denne tidligere redegørelse  

 indeholdt  

 syv domme vedrørende overtrædelse af straffelovens § 241, men den ene  

 (dom  

 1 i 2004-redegørelsen) var under anke og er efterfølgende indberettet som en  

 af  

 de ovennævnte 36 domme.
 Grundlaget for denne redegørelse er således i alt 42 sager, som er  

 beskrevet nærmere i bilaget til redegørelsen.
 Dommenes resultat er gengivet i skemaet nedenfor:
§ 241 i forbindelse med særlig hensynsløs kørsel § 241 i forbindelse med spirituskørsel § 241 i forbindelse med spirituskørsel og særlig  

 hensynsløs kørsel Dom 1-2 (60 dage) Dom 3 (4 måneder) Dom 4-5 (6 måneder) Dom 6 (9 måneder, fællesstraf) Dom 7 (10 måneder) Dom 8 (60 dage og bøde) Dom 9 (4 måneder) Dom 10 (6 måneder) Dom 11-14 (10 måneder) Dom 15 (1 år, heraf 8 måneder betinget) Dom 16 (1 år, heraf 6 måneder betinget med særvilkår) Dom 1722 (1 år) Dom 23 (1 år og 1 måned) Dom 24-26 (1 år og 3 måneder) Dom 27 (1 år og 4 måneder) Dom 28-29 (1 år og 6 måneder, fællesstraffe) Dom 30 (3 år) Dom 31 (6 måneder) Dom 32 (7 måneder, tillægsstraf) Dom 33 (10 måneder) Dom 34 (1 år og 3 måneder) Dom 35-37 (1 år og 6 måneder) Dom 38-39 (2 år) Dom 40 (2 år og 6 måneder) Udgangspunktet for straffastsættelse i sager om  

  

 uagtsomt  

 manddrab i forbindelse med særlig hensynsløs kørsel  

 bør ifølge  

 forarbejderne til ændringen i 2002 af straffelovens § 241 være fængsel i  

 6-8 måneder.
 Strafudmålingen i dom 1 (fængsel i 60 dage) og dom 2 (fængsel i 60  

 dage) ligger væsentligt under dette niveau, mens strafudmålingen i dom 3  

 (fængsel i 4 måneder) ligger under.
Dom 1 (fængsel i 60 dage), som er en ankedom, vedrører et  

 tilfælde, hvor tiltalte skiftede kørebane på grund af en forankørende, som  

 var  

 standset for rødt lys, hvorefter tiltalte kørte ind i det lysregulerede kryds  

 for rødt lys.
I krydset påkørte tiltalte en venstresvingende bilist, hvilket  

 medførte,  

 at tiltalte mistede kontrollen med bilen og påkørte to fodgængere, som begge  

 blev dræbt.
Det er i dommen anført, at tiltalte havde ført bilen på en særlig  

 hensynsløs måde.
Anklagemyndigheden havde under sagen påstået stadfæstelse.
Dom 2 (fængsel i 60 dage) vedrører et tilfælde, hvor tiltalte, som  

 ikke tidligere var straffet, i tættere bebygget område førte en bil med ca.  

 90 km/t.
I en venstresvingskurve  

 mistede tiltalte kontrollen med bilen, som skred over i modsatte  

 kørebanehalvdel, hvor den påkørte en modkørende varebil og efterfølgende en  

 knallertkører, som blev dræbt.
Det er i dommen anført, at tiltaltes kørsel  

 har  

 været hensynsløs, men dommen indeholder ingen begrundelse for  

 strafudmålingen.  

 Dommen er anket af anklagemyndigheden med påstand om skærpelse.
Dom 3 (fængsel i 4 måneder), som er en ankedom, vedrører et  

 tilfælde, hvor tiltalte, som ikke tidligere var straffet, i tættere bebygget  

 område foretog en overhaling i modsatte kørebane og fortsatte kørslen venstre  

 om et helleanlæg, hvorefter han i venstre vognbane påkørte en fodgænger, som  

 blev dræbt.
Kørslen venstre om helleanlægget synes efter det i dommen anførte  

 at være sket som en undvigemanøvre.
Ved byrettens dom blev straffen udmålt  

 til  

 fængsel i 20 dage.
Landsretten forhøjede under hensyn til kørslens  

 hensynsløse  

 karakter og under henvisning til forarbejderne til straffelovens § 241  

 straffen til fængsel i 4 måneder.
 I dom 4 og dom 5 (begge fængsel i 6 måneder), dom 6 (9 måneder) og  

 dom 7 (fængsel i 10 måneder) er straffen fastsat i overensstemmelse med  

 udgangspunktet i forarbejderne eller højere.
Henset til, at dom 2 (fængsel i 60 dage) er under anke, er det  

 alene dom 1 (fængsel i 60 dage) og dom 3 (fængsel i 4 måneder), som giver mig  

 anledning til bemærkninger.
Dom 1 forekommer mild, og anklagemyndighedens  

 påstand burde efter min opfattelse have været skærpelse.
I dom 3 blev der ved  

 strafudmålingen henvist til forarbejderne til straffelovens § 241,  

 hvorefter straffen blev væsentligt forhøjet i forhold til byrettens resultat.  

 Straffastsættelsen i landsretten er som anført sket under henvisning til  

 lovforarbejderne.
Dette sammenholdt med den af byretten udmålte straf på  

 fængsel i 20 dage indikerer efter min opfattelse, at tiltaltes hensynsløse  

 kørsel konkret af såvel by- som landsret er vurderet til at være af mildere  

 karakter.
I ingen af dommene var den tiltalte straffet af betydning for  

 sagen.
 Udgangspunktet for straffastsættelse i sager om  

  

 uagtsomt  

 manddrab i forbindelse med promille- og spirituskørsel  

 bør ifølge  

 forarbejderne til ændringen i 2002 af straffelovens § 241 være fængsel i  

 10-12 måneder.
 Dom 8 (fængsel i 60 dage og bøde), dom 9 (fængsel i 4 måneder) og dom  

 10 (fængsel i 6 måneder) ligger under dette niveau.
Dom 8, der alene medførte en straf på fængsel i 60 dage og en  

 bøde, er speciel, fordi der var tale om fastsættelse af en tillægsstraf i  

 medfør af straffelovens § 89 til en dom for røveri på fængsel i 1 år og  

 3  

 måneder.
Endvidere var tiltaltes promille 0,55 og derfor kun lige omfattet af  

 de i forarbejderne angivne retningslinier.
Straffen forekommer dog alligevel  

 mild, men sagen blev ikke forelagt statsadvokaten inden ankefristens udløb.
I dom 9 blev straffastsættelsen på 4 måneders fængsel af byretten  

 begrundet med, at den tiltaltes alkoholpromille var i området 0,50 til 0,80.  

 Sagen blev anket af anklagemyndigheden med påstand om skærpelse, men  

 landsretten stadfæstede byrettens dom.
Den dræbte var passager i tiltaltes  

 bil.  

 Tiltalte var ikke tidligere straffet af betydning for sagen.
I dom 10 er straffastsættelsen på fængsel i 6 måneder ikke nærmere  

 begrundet, men det fremgår af dommen, at den dræbte var passager i tiltaltes  

 bil.
Den tiltalte var ikke tidligere straffet af betydning for sagen.
 I dommene 15 og 16 blev straffen delvist betinget.
I dom 15 blev straffen udmålt til fængsel i 1 år, men 8 måneder  

 blev gjort betinget, da der alene var tale om promillekørsel (1,03), og fordi  

 afdøde, der var passager i bilen, selv havde valgt at deltage i kørslen efter  

 et værtshusbesøg.
Den tiltalte var ikke tidligere straffet.
I dom 16 blev straffen ligeledes udmålt til fængsel i 1 år, hvoraf  

 6 måneder blev gjort betinget.
Om strafudmålingen henviste retten til  

 Højesterets  

 dom i UfR 1996, side 1017, hvoraf det fremgår, at udgangspunktet for  

 straffastsættelsen burde være fængsel i 6-8 måneder samt til, at  

 strafferammen  

 i straffelovens § 241 var hævet fra 4 til 8 år.
Om valget af delvist  

 betinget dom anførte retten, at tiltalte var i misbrugsbehandling.
Fortsat  

 misbrugsbehandling blev fastsat som vilkår til den betingede del af dommen.  

 Den  

 tiltalte var ikke straffet af betydning for sagen.
I dommene 11-30 er straffene fastsat i niveauet mellem 10 måneder  

 til og med 3 år.
Der er således i disse sager udmålt straffe svarende til  

 udgangspunktet på fængsel i 10-12 måneder eller højere straffe.
 Udgangspunktet for straffastsættelse i sager  

  

 uagtsomt manddrab  

 i forbindelse med promille- og spirituskørsel og særlig hensynsløs  

 kørsel  

 bør ifølge forarbejderne til straffelovens § 241 være markant højere end  

 fængsel i 10-12 måneder.
 Strafudmålingen i dom 31 og 32 ligger væsentligt under dette  

 niveau, mens strafudmålingen i dom 33 ligger under.
 Dom 31 (fængsel i 6 måneder) vedrører et tilfælde, hvor den  

 tiltalte, som tidligere var frakendt førerretten betinget for  

 hastighedsoverskridelse,  

 med en alkoholpromille på 0,63 på en landevej med ca.  

 150 km/t  

 foretog en overhaling.  

 Herefter kørte han ind i en forankørende bil, hvori tre personer blev dræbt.  

 Dommen indeholder ingen nærmere begrundelse for strafudmålingen.
 Dom 32 (fængsel i 7 måneder), som er en ankedom, vedrører et  

 tilfælde, hvor den tiltalte, som ikke tidligere var straffet, med en  

 alkoholpromille på 0,53 kørte væddeløbskørsel med en medtiltalt, hvis liv  

 eller  

 førlighed han tillige udsatte for fare, jf. straffelovens § 252,  

 hvorefter  

 han kørte frontalt ind i en højresvingende bil, hvis fører blev dræbt.
Dom 33 (fængsel i 10 måneder) vedrører et tilfælde, hvor den  

 tiltalte, som ikke tidligere var straffet af betydning for sagen, med en  

 alkoholpromille på 0,70 førte en bil i en motorvejskurve med mindst  

 160 km/t, hvor højst tilladte  

 hastighed var  

 90 km/t,  

 hvilket medførte, at han mistede kontrollen over bilen, som påkørte  

 autoværnet,  

 hvorved tiltaltes ven, der var passagerer i bilen, blev dræbt.  

 Straffastsættelsen er begrundet med den påvirkning, færdselsuheldet har haft  

 på  

 tiltaltes personlige forhold.
Disse er ikke nærmere oplyst i dommen.
 I dom 34-40 er straffen fastsat mellem 1 år og 3 måneder og 2 år  

 og 6 måneder, hvilket svarer til angivelsen i forarbejderne om en straf, der  

 markant overstiger 10-12 måneder.
Det er alene dommene 31, 32 og 33, der giver mig anledning til bemærkninger.  

 I dommene 31 og 32 har den tiltaltes alkoholpromille været meget lav og har  

 således kun lige været omfattet af de i forarbejderne angivne retningslinier.  

 I  

 dom 31 var tiltalte endvidere tidligere frakendt førerretten betinget for  

 hastighedsoverskridelse, og dommen forekommer derfor mild, selvom tiltaltes  

 alkoholpromille var lav.
I dom 33 var den dræbte tiltaltes ven, og  

 straffastsættelsen er begrundet med den påvirkning færdselsuheldet har haft  

 på  

 tiltaltes personlige forhold.
Hertil kommer, at tiltaltes alkoholpromille var  

 forholdsvis lav.
 Uden for de i skemaet opregnede tilfælde er der indberettet to  

 domme (dom 41 og 42), hvor der er domfældt for  

  

 uagtsomt manddrab i  

 forbindelse med overtrædelse af færdselslovens § 54, stk. 1.  

 Begge domme vedrører bilister, som er faldet i søvn under kørslen, og i begge  

 tilfælde medførte dette, at andre trafikanter blev dræbt.
 I dom 41 (betinget fængsel i 30 dage) blev tiltaltes kørsel  

 henført under færdselslovens § 126, stk. 2, nr. 1, hvorfor han blev  

 frakendt førerretten ubetinget.
I dom 42 (fængsel i 10 måneder) anførte landsretten, at der ikke  

 var grundlag for at anse den tiltaltes kørsel for særlig hensynsløs, jf.  

 færdselslovens § 126, stk. 2, nr. 1, hvorfor førerretten blev  

 frakendt  

 tiltalte betinget.
Straffen blev fastsat til fængsel i 10 måneder, idet der  

 blev henvist til bemærkningerne til ændringen af straffelovens § 241 i  

 2002, hvoraf det fremgår, at forhøjelsen også skal slå igennem i sager om  

 uagtsomt manddrab i forbindelse med overtrædelse af færdselslovens § 54,  

 stk. 1.
 Der er således en væsentlig forskel i strafudmålingen i dom 41 og  

 dom 42. Det er min opfattelse, at dom 41 burde have været anket af  

 anklagemyndigheden med påstand om skærpelse.
Sammenfattende  

 viser de refererede domme, at der i  

 størsteparten af sagerne er fastsat straffe i overensstemmelse med  

 udgangspunkterne i forarbejderne til lovændringen i 2002. I nogle tilfælde er  

 der dog fastsat straffe, som umiddelbart forekommer at være mildere end de  

 udgangspunkter for straffastsættelsen, der fremgår af forarbejderne.
I de  

 fleste af disse tilfælde synes der dog at kunne peges på konkrete formildende  

 omstændigheder, f.eks. en lav alkoholpromille eller personlige forhold, som  

 efter almindelige strafudmålingsprincipper kan begrunde en mildere straf.
 4.2. Sammenligning af domme om uagtsomt manddrab i  

 forbindelse med henholdsvis spirituskørsel og særlig hensynsløs kørsel.
 Som anført er der i forarbejderne til ændringen i 2002 af  

 straffelovens § 241 fastsat en differentiering af strafniveauet for  

 uagtsomt manddrab begået i forbindelse med spirituskørsel og i forbindelse  

 med  

 særlig hensynsløs kørsel.
 Det fremgår således af forarbejderne, at straffen for uagtsomt  

 manddrab i forbindelse med særlig hensynsløs kørsel som udgangspunkt  

 forudsættes udmålt til fængsel i 6-8 måneder, og at straffen for uagtsomt  

 manddrab  

 i forbindelse med promille- og spirituskørsel forudsættes udmålt til fængsel  

 i  

 10-12 måneder.
 Af de ovenfor under punkt 4.1. nævnte domme fremgår det, at der  

 også i retspraksis ved straffastsættelsen differentieres mellem uagtsomt  

 manddrab begået i forbindelse med spirituskørsel og uagtsomt manddrab begået  

 i  

 forbindelse med særlig hensynsløs kørsel.
Som eksempel herpå kan nævnes dom 21, hvor den tiltalte, som ikke  

 tidligere var straffet af betydning for sagen, blev dømt for uagtsomt  

 manddrab  

 i forbindelse med spirituskørsel efter færdselslovens § 53, stk. 2,  

 ved med en alkoholpromille på 1,18 at have foretaget en overhaling uden at  

 sikre  

 sig, at der var tilstrækkelig afstand til modkørende, hvorfor han måtte  

 foretage en undvigemanøvre til højre, hvorved han påkørte det overhalede  

 køretøj og mistede kontrollen over bilen, som skred ind på en cykelsti, hvor  

 den ramte en cyklist, som blev dræbt.
Straffen blev fastsat til fængsel i 1  

 år,  

 der svarer til udgangspunktet for straffastsættelsen.
Til sammenligning kan nævnes dom 3, som er en ankedom, hvor den  

 tiltalte, som ikke tidligere var straffet, blev dømt for uagtsomt manddrab i  

 forbindelse med særlig hensynsløs kørsel, ved at have foretaget en overhaling  

 i  

 modsatte kørebane i tættere bebygget område og fortsat kørslen venstre om et  

 helleanlæg, hvorefter han i venstre vognbane påkørte en fodgænger, som blev  

 dræbt.
Straffen blev fastsat til fængsel i 4 måneder, men som det fremgår  

 ovenfor under afsnit 4.1. skyldes dette formentlig, at tiltaltes hensynsløse  

 kørsel er vurderet til at være af mildere karakter.
 Endvidere kan nævnes dom 9 og dom 1, som begge er ankedomme.
I dom 9 blev den tiltalte dømt for med en alkoholpromille på 0,74  

 som fører af personbil at have undladt at holde en efter forholdene passende  

 hastighed, hvilket medførte, at han mistede kontrollen over bilen, der ramte  

 et  

 træ, hvorved en passager i tiltaltes bil blev dræbt.
Straffen blev fastsat  

 til  

 fængsel i 4 måneder.
Landsretten begrundede straffastsættelsen, der ligger  

 væsentligt under udgangspunktet på fængsel i 10-12 måneder, med den lave  

 promille.
I dom 1 blev den tiltalte dømt for at have skiftet kørebane på  

 grund af en forankørende, som var standset for rødt lys, hvorefter tiltalte  

 kørte ind i det lysregulerede kryds for rødt lys.
I krydset påkørte tiltalte  

 en  

 venstresvingende bilist, hvilket medførte, at tiltalte mistede kontrollen med  

 bilen og påkørte to fodgængere, som begge blev dræbt.
Straffen blev fastsat  

 til  

 fængsel i 60 dage.
Det skal dog bemærkes, at anklagemyndighedens påstand for  

 landsretten  

 var stadfæstelse.
Påstanden burde efter min opfattelse have været skærpelse,  

 idet udgangspunktet for straffastsættelsen ifølge forarbejderne er 6-8  

 måneder.
 Begge de nævnte eksempler viser, at uagtsomt manddrab i  

 forbindelse med spirituskørsel, men uden samtidig hensynsløs kørsel, straffes  

 strengere end uagtsomt manddrab i forbindelse med særlig hensynsløs kørsel.  

 Dette fremgår også af skemaet ovenfor i afsnit 4.1., hvor den højeste straf  

 for  

 uagtsomt manddrab i forbindelse med særlig hensynsløs kørsel er fængsel i 10  

 måneder, mens der er adskillige sager om uagtsomt manddrab i forbindelse med  

 spirituskørsel, der har medført straffe på fængsel i 10 måneder (4 sager)  

 eller  

 1 år (8 sager) eller endnu højere straffe.
4.3. Relevante kriterier ved bedømmelsen af  

 tiltaltes kørsel Som anført ovenfor under punkt 2.2. skelnes der i færdselslovens  

 § 126 mellem en kørsel, der sker under tilsidesættelse af væsentlige  

 hensyn til færdselssikkerheden (stk. 1, nr. 1), og en kørsel, som kan  

 betegnes som særlig hensynsløs (stk. 2, nr. 1).
 I bestemmelsens forarbejder og i retspraksis synes navnlig  

 følgende kriterier at være afgørende for, hvorvidt kørslen bedømmes som  

 særlig  

 hensynsløs, jf. § 126, stk. 2, nr. 1:
·  


  

 førerens subjektive tilregnelse ·  


  

 chikanekørsel ·  


  

 hasarderet kørsel, f.eks. i  

 forbindelse med flugt fra politiet ·  


  

 hård og pågående kørsel, som  

 bevidst medfører skade eller farefremkaldelse ·  


  

 kørsel med et køretøj med  

 væsentlig nedsat bremse- eller styreevne eller manglende lys ·  


  

 betydelige  

 hastighedsoverskridelser og manglende opmærksomhed i forbindelse med høj  

 hastighed ·  


  

 overskridelse af fuldt optrukne  

 spærrelinier, hvorved der opstår farlige situationer ·  


  

 væddeløbskørsel ·  


  

 kørsel på fortov og cykelsti ·  


  

 fremkørsel mod rødt lys i  

 trafikerede kryds ·  


  

 hasarderede overhalinger ·  


  

 fortsat kørsel, selv om føreren  

 har følt sig træt og derefter er faldet i søvn ·  


  

 påkørsel af fodgængere i  

 fodgængerfelt ·  


  

 kørsel mod færdselsretningen på  

 motorvej (spøgelsesbilister) Hertil kommer de forhold, hvor der ved kørslen tillige realiseres  

 en overtrædelse straffelovens § 252, stk. 1, om forsætlig  

 hensynsløs  

 fareforvoldelse.
En sådan kørsel vil formentlig altid være omfattet af  

 færdselslovens § 126, stk. 2, nr. 1.
 De domme i denne redegørelse, der angår særlig hensynsløs kørsel,  

 jf. § 126, stk. 2, nr. 1, omfatter følgende forhold:
·  


  

 skiftet vognbane på grund af en  

 for rødt lys standset forankørende, hvorefter tiltalte med  

 80 km/t  

 i et stærkt trafikeret kryds  

 i et beboet område kørte over for rødt lys (dom 1) ·  


  

 kørt med  

 90 km/t  

 i en vejkurve i bymæssigt  

 område (dom 2) ·  


  

 overhaling i modsatte  

 kørebanehalvdel venstre om et helleanlæg (dom 3) ·  


  

 chikane-/kapkørsel med høj  

 hastighed (dom 4) ·  


  

 ført bil i mørke med meget høj  

 hastighed uden at have sin fulde opmærksomhed på vejen (dom 5) ·  


  

 slingrende kørsel med lastbil (dom  

 6) ·  


  

 kørt med  

 125 km/t, uagtet højest tilladte  

 hastighed var  

 60 km/t,  

 og dermed forsætligt fremkaldt nærliggende fare for andres person (dom 7).
·  


  

 overhaling på våd landevej i mørke  

 med  

 150 km/t  

 (dom 31) ·  


  

 væddeløbskørsel (dom 32) ·  


  

 kørt  

 ind  

 i en motorvejskurve med  

 160 km/t.  

 Højest tilladte hastighed var  

 90 km/t  

 (dom 33) ·  


  

 kørt  

 139 km/t.
Højest tilladte hastighed  

 var  

 70 km/t  

 (dom  

 34) ·  


  

 med høj hastighed kørt over i  

 modsatte kørebanehalvdel (dom 35) ·  


  

 kørt med  

 100 km/t  

 i tættere bebygget område  

 venstre om helleanlæg om natten i bil uden lys (dom 36) ·  


  

 kørt helt tæt på forankørende to  

 gange og i forbindelse med overhaling af den forankørende forsøgt at køre  

 umiddelbart  

 ind  

 foran den  

 forankørende, hvorved dennes bil blev ramt (dom 37) ·  


  

 kørt på fortovet (dom 38) ·  


  

 kørt med  

 150 km/t  

 i glat føre venstre om to  

 helleanlæg, uagtet højest tilladte hastighed var  

 50 km/t  

 (dom 39) ·  


  

 meget høj hastighed i forbindelse  

 med overhaling på landevej (dom 40) Følgende forhold bedømmes ifølge bestemmelsens forarbejder og  

 praksis navnlig som kørsel under tilsidesættelse af væsentlige hensyn til  

 færdselssikkerheden, jf. § 126, stk. 1, nr. 1:
·  


  

 alvorlige klapfejl ·  


  

 hensynsløs, chancepræget og  

 hasarderet kørsel, som ikke indebærer overtrædelse af fundamentale  

 færdselsregler,  

 men som alligevel  

 kan  

 være farlig ·  


  

 overtrædelse af fundamentale  

 færdselsregler så som vigepligt og fremkørsel mod rødt lys ·  


  

 påkørsel af fodgængere i  

 fodgængerfelt ·  


  

 hastighedsoverskridelser ·  


  

 væsentlige mangler ved køretøjet I grænsetilfælde vil valget mellem anvendelse af færdselslovens  

 § 126, stk. 1, nr. 1, og § 126, stk. 2, nr. 1, formentlig  

 typisk ske på grundlag af de omstændigheder ved kørslen, som muliggør en  

 vurdering af førerens subjektive tilregnelse.
4.4. Overvejelser om strafudmåling Det fremgår af de domme i bilaget, der vedrører  

  

 uagtsomt  

 manddrab i forbindelse med spirituskørsel  

 (dom 8-30), at ulykken i de  

 fleste tilfælde er forårsaget af, at tiltalte har mistet kontrollen over  

 køretøjet og påkørt træer eller lignende, eller har fejlbedømt afstand og  

 hastighed m.v. i forbindelse med overhalinger eller svingning, hvorved der er  

 sket sammenstød med andre køretøjer.
Endvidere er der en del sager, hvor  

 ulykken er forårsaget af, at tiltalte er kørt over i den modsatte vejbane  

 eller  

 har ført køretøjet for langt til højre, hvorved der er sket påkørsel af  

 modkørende bilister eller personer i vejkanten.
 Det er karakteristisk for mange af disse sager, at den tiltalte   

 bortset fra sin spirituspåvirkethed  ikke forsætligt har tilsidesat de  

 almindelige færdselsregler ved at køre på en hasarderet og hensynsløs måde,  

 men  

 at ulykken er forårsaget ved førerens uopmærksomhed, ved en fejlbedømmelse af  

 færdselssituationen eller ved, at føreren ikke har været i stand til at holde  

 køretøjet i den rigtige vejbane.
Den manglende kørefærdighed er normalt forårsaget af  

 spiritusindtagelsen, som medfører en længere reaktionstid, formindskelse af  

 de  

 motoriske færdigheder, nedsat dømmekraft og en urealistisk vurdering af  

 færdselsforholdene og kørslen.
Strafhensynet bag forbudet mod spiritus- og  

 promillekørsel er da også at forhindre, at motorkøretøjer, der kan volde  

 betydelig skade, føres af personer, som ikke er i stand til at føre køretøjet  

 på en forsvarlig måde, og at begrænse risikoen for færdselsulykker.
 Spirituskørsel kan således karakteriseres som risikobetonet  

 kørsel.
Dommene i denne redegørelse, som vedrører  

  

 uagtsomt manddrab i  

 forbindelse med særlig hensynsløs kørsel  

 (dom 1-7 og 31-40), er  

 karakteriseret ved, at føreren bevidst sætter sig ud over hensynet til andres  

 sikkerhed ved grovere overtrædelser af færdselsloven.
Som det fremgår af  

 oversigten  

 i afsnit 4.3. over dommene vedrørende særlig hensynsløs kørsel, vedrører de  

 fleste af sagerne betydelige hastighedsovertrædelser, herunder også på steder  

 med mange fodgængere og andre trafikanter, kørsel venstre om helleanlæg,  

 kørsel  

 over for rødt lys samt væddeløbskørsel.
 Der er her typisk tale om forsætlige overtrædelser af  

 færdselsreglerne, og hvor føreren indså eller burde have indset risikoen for  

 skadeforvoldelse eller farefremkaldelse.
Denne adfærd som fører af et motorkøretøj er efter min opfattelse  

 ikke mindre alvorlig eller mindre risikobetonet end spiritus- eller  

 promillekørsel, hvor kørslen bortset fra spirituspåvirketheden ofte ikke sker  

 på en særlig uforsvarlig måde.
Det kan endda anføres, at mange tilfælde af  

 særlig hensynsløs kørsel er mere dadelværdige end kørsel i spirituspåvirket  

 tilstand med en lav promille.
Ved spirituskørsel med en lav promille kan det  

 således tænkes, at det ikke står føreren klart, at han er for påvirket af  

 spiritus til lovligt at føre bil.
 Det forekommer mig derfor ikke mindre strafværdigt, at en bevidst  

 særlig hensynsløs kørsel forvolder andres død, end når dette skyldes  

 spirituskørsel.
 Det vil derfor med hensyn til strafudmåling efter min opfattelse  

 være velbegrundet at sidestille kørsel af denne art med kørsel i  

 spirituspåvirket tilstand i de situationer, hvor kørslen resulterer i  

 personskade eller død, således at udgangspunktet for straffastsættelsen ved  

 uagtsomt manddrab i forbindelse med særlig hensynsløs kørsel ligesom ved  

 spirituskørsel fastsættes til fængsel i 10-12 måneder mod det nugældende  

 udgangspunkt på fængsel i 6-8 måneder.
 En sådan forhøjelse af straffene bør efter min opfattelse  

 overvejes i alle de tilfælde, der er omfattet af § 126, stk. 2, nr.  

 1, om særlig hensynsløs kørsel, jf. herom nærmere bestemmelsens forarbejder,  

 der er beskrevet i afsnit 2.2. ovenfor, og de tilfælde fra praksis, der er  

 beskrevet i afsnit 4.3.
Det bør i givet fald ligesom ved spirituskørsel anses som en  

 skærpende omstændighed, hvis den tiltalte tidligere er fundet skyldig i  

 risikobetonet kørsel.
Her bør det efter min opfattelse indgå ikke blot, om  

 den  

 tiltalte forud er dømt for spiritus- eller promillekørsel eller særlig  

 hensynsløs kørsel, men også om tiltalte er fundet skyldig i andre  

 overtrædelser  

 af færdselsloven, der har medført betinget eller ubetinget frakendelse af  

 førerretten, og som viser, at den pågældende tidligere har udvist betydelig  

 uansvarlighed som fører af et motorkøretøj.
Fastsættelse af straffen i de konkrete sager vil fortsat på  

 domstolenes vurdering i de enkelte sager.
I den forbindelse vil der  

 formentlig  

 i de fleste tilfælde også kunne lægges vægt på en række andre  

 strafudmålingsfaktorer.
I de domme, der indgår i denne redegørelse, synes der  

 navnlig at være blevet lagt vægt på graden af hensynsløshed ved kørslen, om  

 denne er foregået over en længere strækning, de færdselsmæssige forhold på  

 stedet, antallet af dræbte og tilskadekomne og på, om tiltalte har tilsidesat  

 sin pligt til at hjælpe.
Også de personlige forhold har spillet ind i enkelte  

 sager, men bør dog på dette område ligesom det i øvrigt er tilfældet ved  

 færdselslovsovertrædelser tillægges en mindre fremtrædende betydning.
 Derimod er der efter min opfattelse ikke grundlag for at overveje  

 en generel forhøjelse af straffen i de tilfælde, hvor der sker uagtsomt  

 manddrab i forbindelse med kørsel under tilsidesættelse af væsentlige hensyn  

 til færdselssikkerheden, jf. færdselslovens § 126, stk. 1, nr. 1.  

 Disse situationer er i nogle tilfælde karakteriseret ved, at kørslen er  

 hensynsløs, chancepræget eller hasarderet, jf. forarbejderne til  

 bestemmelsen,  

 der er beskrevet i afsnit 2.2. Det fremgår imidlertid også af forarbejderne,  

 at  

 frakendelse i disse tilfælde ikke er afhængig af bevis for et særligt  

 dadelværdigt  

 subjektivt forhold.
 Bestemmelsen anvendes derfor også i tilfælde, hvor der er tale om  

 enkeltstående kørselsfejl, hvor der ikke er sket en forsætlig eller uagtsom  

 tilsidesættelse af færdselsreglerne, f.eks. ved »klapfejl«, herunder et  

 øjebliks uopmærksomhed fra førerens side eller en fejlbetjening af køretøjet,  

 eller ved vanskelige trafikale forhold, f.eks. dårlige oversigtsforhold, glat  

 føre, tåge eller solblænding.
 På den baggrund bør en eventuel strafforhøjelse efter min  

 opfattelse alene ske i tilfælde af uagtsomt manddrab i forbindelse med en  

 kørsel, der kan henføres under § 126, stk. 2, nr. 1.
4.5. Overvejelser om konfiskation Der er i ingen af de sager om overtrædelse af straffelovens  

 § 241, som indgår i denne redegørelse, nedlagt påstand om konfiskation  

 af  

 den tiltaltes køretøj.
Dette kunne f.eks. have været aktuelt i dom 30, hvor  

 den  

 tiltalte tidligere mange gange var dømt for spiritus- og promillekørsel, men  

 der var tale om en bil, som var lånt af en bekendt.
Endvidere kunne  

 konfiskation have været overvejet i dom 40, hvis ikke kørslen var foregået i  

 en  

 brugsstjålet bil.
Som det fremgår af afsnit 2.4. om anvendelsesområdet for  

 bestemmelsen om konfiskation i færdselslovens § 133 a, kan der ske  

 konfiskation ved særlig grove overtrædelser af færdselsloven, herunder også  

 ved  

 enkeltstående tilfælde, hvor forholdet er udtryk for en særlig hensynsløs  

 tilsidesættelse af færdselssikkerheden.
Det fremgår dog samtidig af  

 bestemmelsen, at konfiskation skal anses for påkrævet for at forebygge  

 yderligere  

 overtrædelser af færdselsloven.
Dette er også en betingelse i den nye  

 affattelse af færdselslovens § 133 a, der er foreslået ved lovforslaget  

 fremsat den 23. februar 2005.
 Også bestemmelsen i straffelovens § 75, stk. 2,  

 hvorefter genstande, der har været brugt ved en strafbar handling, kan  

 konfiskeres, hvis det må anses for påkrævet for at forebygge yderligere  

 lovovertrædelser,  

 indeholder en forudsætning om, at konfiskationen sker af kriminalpræventive  

 grunde  

 for at forhindre ny kriminalitet.
En sådan præventiv nyttevirkning af inddragelsen af et køretøj,  

 som er anvendt ved risikokørsel, kan efter min opfattelse normalt kun antages  

 at foreligge, hvis den tiltaltes adfærd begrunder en risiko for, at køretøjet  

 på ny vil blive brugt på lignende måde.
Denne forudsætning kan  selv om  

 kørslen har forårsaget trafikdrab  formentlig kun meget sjældent tænkes  

 at  

 være opfyldt i de situationer, hvor en person for første gang tiltales i en  

 sag  

 om spiritus/promillekørsel eller særlig hensynsløs kørsel, hvis den  

 pågældende  

 ikke tidligere er dømt for grove færdselslovsovertrædelser.
 Konfiskation efter færdselslovens § 133 a af det køretøj, der  

 er anvendt ved kørslen, vil derfor normalt kun blive aktuel, hvis den  

 tiltalte  

 tidligere er dømt for spiritus- eller promillekørsel, særlig hensynsløs  

 kørsel  

 eller andre former for risikobetonet kørsel og derved har udvist en gentagen  

 uansvarlighed  

 som fører af motorkøretøj.
 Jeg har på den baggrund overvejet, om der kunne være grundlag for  

 at foreslå en lettere adgang til konfiskation ved uagtsomt manddrab efter  

 straffelovens § 241 i forbindelse med spirituskørsel eller særlig  

 hensynsløs kørsel.
 Begrundelsen for at udvide området for konfiskation skulle  når  

 begrundelsen ikke er de præventive hensyn, der er nævnt ovenfor  i  

 givet fald  

 være, at der i disse tilfælde er behov for en yderligere strafferetlig  

 reaktion  

 som en misbilligelse af det strafbare forhold, eller at det i særlig grad er  

 stødende  

 for retsbevidstheden, hvis gerningsmanden fortsat bevarer rådigheden over  

 køretøjet.
Spirituskørsel, hvor der ikke sker personskade, medfører normalt  

 bøder eller kortere frihedsstraffe.
Ligeledes medfører særlig hensynsløs  

 kørsel, hvor faren ikke realiseres, bøde eller eventuelt en kortere  

 frihedsstraf efter bestemmelsen i færdselslovens § 118, stk. 6.
 Hvor disse former for risikokørsel resulterer i, at andre personer  

 bliver dræbt, stiger straffen ganske betydeligt, idet udgangspunktet for  

 straffastsættelsen i disse tilfælde som nævnt ovenfor er fængsel i enten 6-8  

 måneder ved særlig hensynsløs kørsel og 10-12 måneder ved  

 spiritus/promillekørsel  

 med en markant forhøjelse af straffen, hvis der samtidig er kørt på en særlig  

 hensynsløs måde.
Dette er tilfældet, selv om den udviste adfærd under kørslen ikke  

 er en anden end i de situationer, hvor omstændighederne tilfældigvis ikke  

 medfører færdselsulykker.
Straffen ved spirituskørsel eller særlig hensynsløs  

 kørsel, der forårsager trafikdrab, er således meget strengere end den straf,  

 der ville blive resultatet, hvis straffen for spirituskørsel eller særlig  

 hensynsløs kørsel blev lagt sammen med den straf, der udmåles ved uagtsomt  

 manddrab, der ikke skyldes spirituskørsel eller særlig hensynsløs kørsel.
 Som det fremgår af det anførte, er der således et stort spring  

 mellem straffen for spiritus/promillekørsel, hvor ingen skade sker, og  

 straffen, hvor kørslen resulterer i uagtsomt manddrab.
 Der er på den baggrund efter min opfattelse næppe grundlag for ud  

 fra »pønalt« prægede synspunkter  som en yderligere »straf«  at  

 foreslå en  

 udvidet mulighed for at konfiskere det køretøj, som er anvendt ved kørslen.
 Hertil kommer, at uagtsomt manddrab i forbindelse med  

 spirituskørsel eller særlig hensynsløs kørsel efter de gældende regler  

 medfører  

 en længere ubetinget frakendelse af førerretten, hvilket vil afholde de  

 fleste  

 fra nye lignende overtrædelser af færdselsloven.
Endelig bemærkes, at en ændring af færdselslovens § 133 a i  

 overensstemmelse med det forslag, som er fremsat af justitsministeren i  

 februar  

 2005, vil medføre en udvidet adgang til konfiskation i forbindelse med grove  

 færdselslovsovertrædelser, hvad enten der er tale om spirituskørsel, kørsel i  

 frakendelsestiden, særlig hensynsløs kørsel eller andre grove overtrædelser  

 af  

 færdselsloven.
Endvidere indeholder forslaget en regel om obligatorisk  

 konfiskation, når en person for tredje gang kører spirituskørsel.
Jeg finder på den baggrund ikke, at der er grundlag for at foreslå  

 ændringer med hensyn til konfiskation af køretøjet ved uagtsomt manddrab i  

 forbindelse med spirituskørsel eller særlig hensynsløs kørsel.
Det bemærkes i  

 den forbindelse også, at retsfølgerne ved overtrædelse af straffelovens  

 § 241  hvor der jo ikke har været forsæt til skadeforvoldelse  

  ikke bør  

 fastsættes alene ud fra den almindelige følelsesmæssige reaktion på  

 trafikdrab.
Bilag RIGSADVOKATEN Marts  

 2005 J.nr.  

 2004-709-0018 Oversigt over domme i sager om uagtsomt manddrab  

 efter straffelovens § 241  

  

 i forbindelse med spirituskørsel eller særlig hensynsløs kørsel Rigsadvokaten har anmodet politikredsene om at indsende  

 kopi af domme afsagt i perioden fra den 1. august 2003 til udgangen af  

 november  

 2004 vedrørende sager, hvor der er domfældt for   

 	  

 overtrædelse af  

 straffelovens § 241 og spiritus/promillekørsel, jf. færdselslovens  

 § 53,   

 	  

 overtrædelse af  

 straffelovens § 241 og færdselslovens § 54, stk. 1, eller   

 	  

 o  

 vertrædelse af straffelovens  

 § 241 og forsætlig fareforvoldelse, jf. st  

 raffelovens § 252, eller særlig  

 hensynsløs kørsel, jf.  

 færdselslovens § 126, stk. 2, nr. 1.
 Oversigten indeholder ankedomme afsagt efter udgangen af november  

 2004.
 I oversigten er der i alt 42 domme, hvoraf syv domme vedrører  

 uagtsomt manddrab i forbindelse med særlig hensynsløs kørsel, 23 domme  

 vedrører  

 uagtsomt manddrab i forbindelse med spirituskørsel, ti domme vedrører  

 uagtsomt  

 manddrab i forbindelse med spirituskørsel og særlig hensynsløs kørsel og to  

 domme vedrører uagtsomt manddrab i forbindelse med overtrædelse af  

 færdselslovens § 54, stk. 1.
 Seks af dommene i oversigten indgik tillige i min redegørelse fra  

 januar 2004.
 Oversigten er opbygget sådan, at dommene med de strengeste  

 sanktioner inden for hver kategori nævnes sidst.
Uagtsomt manddrab i forbindelse med særlig hensynsløs  

 kørsel ·  



  

 Dom 1  Østre Landsrets ankedom  

 af 14. november 2003 (U 2004.695 Ø) ·  



  

 Fængsel i 60 dage og frakendelse af førerretten i 2 år Den tiltalte blev dømt for uagtsomt manddrab i forbindelse med  

 særlig hensynsløs kørsel, jf. færdselslovens § 126, stk. 2, nr. 1,  

 ved at have skiftet kørebane på grund af en forankørende, som var standset  

 for  

 rødt lys, hvorefter tiltalte med  

 80  

 km/t  

 kørte over for rødt lys i et stærkt trafikeret  

 kryds i et beboet område.
I krydset påkørte tiltalte en venstresvingende  

 bilist, hvilket medførte, at tiltalte mistede kontrollen med bilen og påkørte  

 to fodgængere, som afgik ved døden.
·  



  

 Dom 2 -  

 Retten i Næstveds dom af 28. april 2004 ·  



  

 Fængsel i 60 dage og frakendelse af førerretten i 2 år Den tiltalte, som ikke tidligere var straffet, blev dømt for  

 uagtsomt manddrab i forbindelse med særlig hensynsløs kørsel, jf.  

 færdselslovens § 126, stk. 2, nr. 1, ved i tættere bebygget område  

 at  

 have ført en bil med ca.  

 90 km/t.  

 I en venstresvingskurve mistede tiltalte kontrollen med bilen, som skred over  

 i  

 modsatte kørebanehalvdel, hvor den påkørte en modkørende varebil og  

 efterfølgende en knallertkører, som blev dræbt.
Dommen er anket af  

 anklagemyndigheden med påstand om skærpelse og er berammet til  

 domsforhandling  

 i Østre Landsret den 14. marts 2005.
·  



  

 Dom 3  Østre Landsrets ankedom af 17. maj 2004 (U 2004.2208 Ø) ·  



  

 Fængsel i 4 måneder og frakendelse af førerretten i 3 år Den tiltalte, som ikke tidligere var straffet, blev dømt for  

 uagtsomt manddrab i forbindelse med særlig hensynsløs kørsel, jf.  

 færdselslovens  

 § 126, stk. 2, nr. 1, ved at have foretaget en overhaling i  

 modsatte  

 kørebane i tættere bebygget område og fortsat kørslen venstre om et  

 helleanlæg,  

 hvorefter han i venstre vognbane påkørte en fodgænger, som blev dræbt.
Om  

 strafudmålingen anførte landsretten bl.a.: »Straffen forhøjes under hensyn  

 til  

 kørslens hensynsløse karakter og den ved lov nr. 380 af 6. juni 2002  

 tilsigtede  

 strafskærpelse til fængsel i 4 måneder.
Det tiltrædes, at der er truffet  

 bestemmelse  

 om ubetinget førerretsfrakendelse.
Frakendelsen, der regnes fra landsrettens  

 dom, forhøjes til 3 år.« ·  



  

 Dom 4 - Vestre Landsrets dom af 17. september 2003 ·  



  

 Fængsel i 6 måneder og frakendelse af førerretten i 5 år Den tiltalte, som ikke tidligere var straffet, blev dømt for  

 overtrædelse af færdselsloven samt straffelovens § 241 og § 249 ved  

 i  

 forbindelse med chikane-/kapkørsel på en landevej med  

 120 km/t  

 at have kørt over i  

 modsatte vejbane, hvor han ramte en modkørende personbil, som herefter ramte  

 en  

 anden personbil (en hvid Golf), der deltog i chikane-/kapkørslen.
Tre  

 personer  

 døde og tre personer kom alvorligt til skade.
Tiltalte var 18 år på  

 gerningstidspunktet og kom ikke selv til skade, men han var svært præget af  

 ulykken.
Statsadvokaten ankede dommen til Vestre Landsret, som stadfæstede  

 byrettens dom.
Landsretten udtalte: »Efter oplysningerne om den hvide Golfs  

 kørsel, der har været medvirkende årsag til ulykken, og under hensyn til, at  

 tiltalte er ustraffet, tiltrædes det - uanset de alvorlige følger af kørslen  

 -  

 at frihedsstraffen er fastsat som sket«.
Førerretsfrakendelsen skete i medfør  

 af færdselslovens § 126, stk. 2, nr. 1.
·  



  

 Dom 5  Vestre Landsrets anke  

 dom af 16. januar 2004 (TfK 2004.218) ·  



  

 Fængsel i 6 måneder og frakendelse af førerretten i 2 år Den tiltalte, som ikke tidligere var straffet, blev dømt for  

 uagtsomt manddrab og uagtsom betydelig legemsbeskadigelse i forbindelse med  

 særlig hensynsløs kørsel, jf. færdselslovens § 126, stk. 2, nr. 1,  

 ved uden at have sin fulde opmærksomhed på færdslen i mørke at have ført  

 personbil med væsentlig højere hastighed en tilladt, hvilket medførte, at han  

 måtte foretage en undvigemanøvre på grund af, at han for sent opdagede en  

 forankørende.
I forbindelse hermed mistede han kontrollen over bilen, som  

 ramte  

 et plankeværk, hvorved en forsædepassager blev dræbt og en bagsædepassager  

 kom  

 alvorligt til skade.
Retten i Grenaa havde ved dom af 26. maj 2003 gjort  

 frihedsstraffen straffen betinget bl.a. under henvisning til, at afdøde var  

 tiltaltes nære kammerat, og til tiltaltes unge alder (21 år på  

 gerningstidspunktet).  

 Landsretten fandt ikke grundlag for at gøre straffen helt eller delvist  

 betinget.
·  



  

 Dom 6  Vestre Landsrets anke  

 dom af 27. maj 2004 (TfK 2004.511) ·  



  

 Fængsel i 9 måneder (fællesstraf) og frakendelse af førerretten i 5 år Den tiltalte, som tidligere gentagne gange var straffet for kørsel  

 i frakendelsestiden og kørsel uden at have erhvervet kørekort samt for  

 promillekørsel i 1998 og spirituskørsel i 1999, blev dømt for uagtsomt  

 manddrab  

 i forbindelse med særlig hensynsløs kørsel, jf. færdselslovens § 126,  

 stk. 2, nr. 1, ved uden at have erhvervet kørekort at have ført en  

 lastbil  

 på en slingrende måde, hvorunder han overskred en spærrelinie og kørte over i  

 modsatte kørebanehalvdel, hvor han ramte en modkørende, som blev dræbt.
Om  

 strafudmålingen anførte landsretten bl.a.: »Tiltalte er tidligere gentagne  

 gange straffet for alvorlige overtrædelser af færdselsloven, herunder kørsel  

 i  

 frakendelsestiden og kørsel uden at have erhvervet kørekort.
På denne  

 baggrund  

 og under hensyn til alvoren af forhold 3 og til den skærpelse af straffen for  

 uagtsomt manddrab ved særlig hensynsløs kørsel, som blev tilsigtet ved lov  

 nr.  

 380 af 6. juni 2002, forhøjes fællesstraffen.« Straffen var fastsat som en  

 fællesstraf med en tidligere betinget dom uden straffastsættelse for bl.a.  

 tyveri og kørsel uden kørekort.
·  



  

 Dom 7  Retten i Odenses dom af 5. november 2003 ·  



  

 Fængsel i 10 måneder og frakendelse af førerretten i 5 år Den tiltalte, som var massivt forstraffet for bl.a. overtrædelser  

 af færdselsloven, herunder betinget frakendt førerretten, blev dømt for  

 uagtsomt  

 manddrab og for overtrædelse af straffelovens § 252 om forsætlig  

 fareforvoldelse i forbindelse med særlig hensynsløs kørsel, jf.  

 færdselslovens  

 § 126, stk. 2, nr. 1, ved i prøvetiden for den betingede  

 frakendelse  

 ved at have ført en bil med en hastighed på  

 125 km/t  

 mod tilladt  

 60 km/t, således at han ikke kunne nå  

 at bringe bilen til standsning, hvorved han påkørte en fodgænger, der  

 krydsede  

 gaden, og som blev dræbt.
Uagtsomt manddrab i forbindelse med spirituskørsel ·  



  

 Dom 8  Retten i Vordingborgs dom af 25. august 2003 ·  



  

 Fængsel i 60 dage og en bøde på 6.000 kr. (tillægsstraf), ikke  

 frakendelse af førerret Den tiltalte, som tidligere var straffet for bl.a. brugstyveri af  

 motorkøretøj, blev dømt for overtrædelse af færdselsloven, herunder 53,  

 stk. 3, og § 56, stk. 1, samt straffelovens § 241 og  

 § 293 a ved med en promille på 0,55 og uden at have erhvervet kørekort  

 at  

 have ført en brugsstjålet bil på en sådan måde, at han påkørte et vejtræ,  

 hvorved en passager i bilen afgik ved døden.
Straffen blev i medfør af  

 straffelovens § 89 fastsat som en tillægsstraf til en dom på fængsel i 1  

 år og 3 måneder for røveri.
Dommen blev ikke forelagt statsadvokaten inden  

 ankefristens  

 udløb.
·  



  

 Dom 9  Vestre Landsrets  

 ankedom  

 af 30. september 2004 (TfK  

 2004.702) ·  



  

 Fængsel i 4 måneder og kørselsforbud Den tiltalte, som ikke tidligere var straffet af betydning for  

 sagen, blev dømt for uagtsomt manddrab i forbindelse med promillekørsel ved  

 med  

 en alkoholpromille på 0,74 som fører af personbil at have undladt at holde en  

 efter forholdene passende hastighed, hvilket medførte, at han mistede  

 kontrollen  

 over bilen, som skred ud og ramte et træ, hvorved en passager døde.
Om  

 straffastsættelsen anførte Retten i Randers i dom af 1. juli 2004 følgende:  

 »Ved fastsættelsen af straffens længde er der på den ene side lagt vægt på  

 forhøjelsen af strafniveauet ved promille- og spirituskørsel i forbindelse  

 med  

 overtrædelse af straffelovens § 241 og på den anden side, at promillen  

 har  

 været i området 0,5 til 0,8  nemlig 0,74.« Dommen blev anket af  

 anklagemyndigheden med påstand om skærpelse af straffen.
Vestre Landsret  

 stadfæstede dommen af de af byretten anførte grunde.
·  



  

 Dom 10  R  

 etten i Fredericias dom af 5. november 2003 ·  



  

 Fængsel i 6 måneder og frakendelse af førerretten i 5 år Den tiltalte, der ikke tidligere var straffet af betydning for  

 sagen, blev dømt for uagtsomt manddrab i forbindelse med spirituskørsel ved  

 uden at have erhvervet kørekort med en alkoholpromille på 2,84 at have ført  

 en  

 personbil med for høj hastighed, således at han mistede kontrollen over  

 bilen,  

 der kørte ud på en mark og rullede rundt, hvorved en passager i bilen blev  

 dræbt.
·  



  

 Dom 11  R  

 etten i Sønderborgs dom af 30. september  

 2003 ·  



  

 Fængsel i 10 måneder og frakendelse af førerretten i 2 år Den tiltalte, som ikke tidligere var straffet, blev dømt for  

 uagtsomt manddrab i forbindelse med spirituskørsel ved med en alkoholpromille  

 på 1,46 i forbindelse med en overhaling at have kørt over i modsatte vejbane,  

 hvor han ramte en modkørende bilist, som blev dræbt.
·  



  

 Dom 12  Vestre Landsrets ankedom af 19. januar 2005 ·  



  

 Fængsel i 10 måneder og frakendelse af førerretten i 5 år Den tiltalte, som tidligere var straffet for bl.a. vold, blev dømt  

 for uagtsomt manddrab i forbindelse med promillekørsel ved med en  

 alkoholpromille  

 på 0,99 at have kørt over i modsatte vejbane, hvor han ramte en modkørende  

 bilist, som blev dræbt.
Om strafudmålingen anførte landsretten bl.a.: »Ved  

 lov  

 nr. 380 af 6. juni 2002 er det forudsat, at der sker en forhøjelse af  

 strafudmålingsniveauet  

 i sager om uagtsomt manddrab ved spiritus- og promillekørsel, således at  

 straffen  

 i normaltilfælde forhøjes til fængsel i 10-12 måneder. 4 voterende finder, at  

 straffen passende kan fastsættes til fængsel i 10 måneder. 2 voterende  

 finder,  

 at straffen passende kan fastsættes til fængsel i 1 år.« ·  



  

 Dom 13  R  

 etten i Aalborgs dom af 6. august 2004 ·  



  

 Fængsel i 10 måneder og frakendelse af førerretten i 6 år Den tiltalte, som tidligere var straffet for vold, blev dømt for  

 uagtsomt manddrab i forbindelse med spirituskørsel efter færdselslovens  

 § 53, stk. 2, ved med en alkoholpromille på 0,84 at have ført en  

 varebil i modsat kørebane, hvorved han stødte sammen med en modkørende, som  

 pådrog sig sådanne kvæstelser, at hun kort efter døde.
Tiltalte blev  

 herudover  

 dømt for at have forladt uheldsstedet uden at yde hjælp, jf. færdselslovens  

 § 9, stk. 1.
·  



  

 Dom 14  Retten i Holbæks dom af 17. marts 2004 ·  



  

 Fængsel i 10 måneder, tillægsbøde 1.500 kr. og frakendelse af  

 førerretten i 10 år Den tiltalte, som i 1990 og 1997 var straffet for spirituskørsel,  

 blev dømt for uagtsomt manddrab i forbindelse med spirituskørsel, jf.  

 færdselslovens § 53, stk. 2, ved med en alkoholpromille på 0,85 at  

 have foretaget et venstresving uden at sikre sig, at dette kunne ske uden  

 fare,  

 hvorefter tiltalte blev påkørt af en bagfra kommende motorcyklist, som blev  

 dræbt.
Om strafudmålingen anførte retten bl.a. følgende: »Straffen fastsættes  

 til fængsel i 10 måneder, jf. straffelovens § 241 og færdselslovens  

 § 117, stk. 1, jf. § 53, stk. 2. Ved strafudmålingen er  

 der  

 henset til den strafskærpelse, der er gennemført ved lov nr. 380 af 6. juni  

 2002. Af forarbejderne til ændringen af straffelovens § 241 fremgår  

 bl.a.,  

 at det forudsættes, at der i retspraksis sker en forhøjelse af  

 strafudmålingsniveauet, således at straffen for uagtsomt manddrab ved  

 spirituskørsel i normaltilfælde forhøjes fra 6-8 måneders fængsel til 10-12  

 måneders fængsel.« Dommen er anket af tiltalte og er berammet til  

 domsforhandling  

 i Østre Landsret den 10. marts 2005.
·  



  

 Dom 15  Retten i Thisteds dom af 10. marts 2004 ·  



  

 Fængsel i 1 år, heraf 8 måneder betinget, tillægsbøde 3.000 kr. og  

 betinget frakendelse af førerretten Den tiltalte, som ikke tidligere var straffet, blev dømt for  

 uagtsomt manddrab i forbindelse med promillekørsel ved med en alkoholpromille  

 på 1,03 at have undladt at afpasse hastigheden efter forholdene, hvilket  

 medførte, at hun mistede kontrollen over bilen, som kørte ud over en skrænt i  

 vejens  

 venstre side og landede på taget, hvorved en passager i bilen blev dræbt.
Den  

 dræbte havde forud for uheldet været på værtshus med tiltalte.
Om  

 straffastsættelsen anførte retten bl.a.: »Da der alene er tale om 0/00 kørsel  

 og afdøde selv havde valgt at deltage i kørslen findes det forsvarligt at  

 bestemme, at 8 måneder af straffen ikke skal fuldbyrdes«.
·  



  

 Dom 16  R  

 etten i Vordingborgs dom af 27. september  

 2004 ·  



  

 Fængsel i 1 år, hvoraf 6 måneder blev gjort betinget med vilkår om  

 bl.a. misbrugsbehandling, og frakendelse af førerretten i 8 år Den tiltalte, som tidligere var straffet for bl.a. vold, blev dømt  

 for uagtsomt manddrab i forbindelse med spirituskørsel ved med en  

 alkoholpromille på 1,53 på motorcykel at have kørt ind i fire personer, som  

 opholdt sig ved vejsiden, hvorved to personer blev dræbt.
Til samtidig  

 pådømmelse  

 var to tidligere begåede forhold vedrørende spirituskørsel.
Som begrundelse  

 for  

 strafudmålingen anførte retten bl.a. følgende: »Retten har lagt vægt på, at  

 Højesteret i U 1996.1017 H har udtalt, at strafniveauet for uagtsomt manddrab  

 i  

 forbindelse med spirituskørsel er 6-8 måneder, og at strafferammen  

 efterfølgende er blevet hævet fra 4 til 8 år.
Retten har endvidere tillagt  

 det  

 betydning, at tiltalte på tidspunktet for ulykken var sigtet 2 gange for  

 spirituskørsel,  

 og at to mennesker blev dræbt ved ulykken.
Endelig har retten tillagt det  

 betydning, at tiltalte, trods han administrativt var frataget førerretten,  

 erhvervede den motorcykel, der blev anvendt ved ulykken.
Under hensyn til  

 tiltaltes personlige forhold, herunder navnlig at han fra september 2003 har  

 undergivet sig en struktureret behandling mod misbrug af alkohol og siden  

 januar 2004 en lignende behandling mod hashmisbrug, finder retten  

 undtagelsesvist, at en del af straffen kan gøres betinget på nedennævnte  

 vilkår.
Ved Vordingborg rets dom af 19. marts 2002 er tiltalte straffet for  

 vold.
Straffen blev gjort betinget.
Der ændres ikke på vilkårene i denne dom.  

 Ved ovennævnte højesteretsdom blev det endvidere udtalt, at der i  

 normaltilfælde skulle ske frakendelse i et tidsrum på 5 år.
Da tiltalte er  

 fundet skyldig i yderligere 2 tilfælde af spirituskørsel og da tiltalte,  

 uanset  

 en administrativ fratagelse af førerretten, erhvervede og benyttede et  

 køretøj,  

 hvortil der kræves kørekort, finder retten, at frakendelsen passende kan  

 udmåles til 8 år fra dommens afsigelse.« ·  



  

 Dom 17 -  

 Østre Landsrets ankedom af 24. september  

 2003 ·  



  

 Fængsel i 1 år (fællesstraf) og frakendelse af førerretten for  

 bestandig Den tiltalte, som 5 år tidligere var frakendt førerretten i 2½ år  

 for spirituskørsel, blev dømt for overtrædelse af færdselsloven, herunder  

 § 53, stk. 1, samt straffelovens § 241 og § 253 ved med  

 en  

 promille på 1,40 at have påkørt en fodgænger, hvorefter tiltalte kørte fra  

 stedet uden at undersøge, om fodgængeren var kommet noget til.
Tiltalte blev  

 i  

 byretten idømt fængsel i 1 år og frakendt førerretten for bestandig.
Efter  

 byrettens dom, men inden landsrettens dom, blev tiltalte herudover idømt 10  

 dages fængsel for spirituskørsel begået efter byrettens dom.
Landsrettens dom  

 var en fællesstraf, der omfattede begge byretsdomme.
Førerretsfrakendelsen  

 skete i medfør af færdselslovens § 125.
·  



  

 Dom 18 -  

 Østre Landsrets ankedom af 23. oktober 2003 ·  



  

 Fængsel i 1 år og frakendelse af førerretten i 7 år Den tiltalte, som ikke tidligere var straffet af betydning for  

 sagen, blev dømt for overtrædelse af færdselsloven, herunder § 53,  

 stk. 1 og 2, og § 54, stk. 1, samt straffelovens § 241  

 ved  

 med en promille på 0,83 og påvirket af hash på en parkeringsplads at have  

 mistet herredømmet over sin bil, hvorved han påkørte og dræbte en bekendt,  

 som han  

 netop havde sat af.
Fem dage efter kørte han på ny bil i spirituspåvirket  

 tilstand med en promille på 1,42. Landsretten stadfæstede Retten i Glostrups  

 dom, hvori det om strafudmålingen er anført, at der er taget hensyn til den  

 strafskærpelse, der er tilsigtet ved den ændring af straffelovens § 241,  

 som har fundet sted ved lov nr. 380 af 6. juni 2002. Førerretsfrakendelsen  

 skete i medfør af færdselslovens § 125.
·  



  

 Dom 19 -  

 Retten i Næstveds dom af 18. marts 2003 ·  



  

 Fængsel i 1 år og frakendelse af førerretten i 10 år Den tiltalte, som tidligere var straffet for spirituskørsel, blev  

 dømt for overtrædelse af færdselsloven, herunder § 53, stk. 1, samt  

 straffelovens § 241 og § 249. Tiltalte rakte under kørsel den ene  

 hånd ned på gulvet for at samle en dåse op, hvorved han mistede herredømmet  

 over bilen, som påkørte et vejtræ, hvorved to passagerer blev dræbt og en  

 pådrog sig flere knoglebrud.
Tiltalte havde en promille på 1,83.  

 Førerretsfrakendelsen skete i medfør af færdselslovens § 125 og  

 § 126, stk. 2, nr. 2 og 5. Statsadvokaten tiltrådte politimesterens  

 indstilling om ikke at anke dommen, da tiltalte selv var kommet til skade  

 (hjernerystelse og skade på skulderen), ligesom der ikke var tale om en  

 markant  

 afvigelse fra det i forarbejderne angivne strafniveau.
·  


  

 Dom 20  Retten i Thisteds dom af  

 11. august 2003 ·  


  

 Fængsel i 1 år, tillægsbøde 12.000  

 kr. og frakendelse af førerretten i 5 år Den tiltalte, som i 1993 var straffet for spirituskørsel, blev  

 dømt for uagtsomt manddrab og uagtsom betydelig legemsbeskadigelse i  

 forbindelse med promillekørsel ved uden at have erhvervet kørekort med en  

 alkoholpromille på mere end 0,80 at have ført sin bil på en slingrende måde,  

 således at hans bil strejfede en modkørende bil, der som følge heraf ramte  

 autoværnet i vejens modsatte side.
Derefter kørte tiltalte frontalt ind i en  

 anden modkørende bil, hvorved en person i den fronttalt ramte bil blev dræbt.  

 To personer i den strejfede bil kom alvorligt til skade.
·  



  

 Dom 21   

 Retten i Nykøbing Falsters dom af 15.  

 september 2003 ·  



  

 Fængsel i 1 år og frakendelse af førerretten i 6 år Den tiltalte, som ikke tidligere var straffet af betydning for  

 sagen, blev dømt for uagtsomt manddrab i forbindelse med spirituskørsel efter  

 færdselslovens § 53, stk. 2, ved med en alkoholpromille på 1,18 at  

 have foretaget en overhaling uden at sikre sig, at der var tilstrækkelig  

 afstand til modkørende, hvorfor han måtte foretage en undvigemanøvre til  

 højre,  

 hvorved han påkørte det overhalede køretøj og mistede kontrollen over bilen,  

 som skred ind over cykelstien i vejens højre side, hvor den ramte en cyklist,  

 som blev dræbt.
·  



  

 Dom 22  Vestre Landsrets  

 ankedom  

 af 15. januar 2004 (U  

 2004.1161 V) ·  



  

 Fængsel i 1 år og frakendelse af førerretten for bestandig Den tiltalte, der i 1998 var straffet for spirituskørsel, og som  

 ved Retten i Sønderborgs dom af 12. april 2002 var straffet med 10 dages  

 betinget fængsel for promillekørsel samt frakendt førerretten i 5 år, blev  

 dømt  

 for uagtsomt manddrab i forbindelse med spirituskørsel efter færdselslovens  

 § 53, stk. 2, ved i frakendelsestiden med en alkoholpromille på  

 0,92  

 at have undladt at holde en efter forholdene passende lav hastighed, hvilket  

 bevirkede, at han efter at være kørt ind i en snedrive mistede kontrollen  

 over  

 bilen, som fortsatte over i modsatte vejbane, hvor den stødte sammen med en  

 modkørende, hvorved en passager i tiltaltes bil blev dræbt.
Om  

 strafudmålingen  

 anførte landsretten bl.a.: »Tiltalte er tidligere straffet 2 gange for  

 henholdsvis et tilfælde af spirituskørsel og et tilfælde af promillekørsel.  

 Det  

 forhold, der nu er til pådømmelse, er begået i prøvetiden for den seneste af  

 disse afgørelser og på et tidspunkt, hvor tiltalte er fradømt førerretten.
På  

 denne baggrund og på baggrund af den skærpelse af straffen for uagtsomt  

 manddrab, der var tilsigtet ved lov nr. 380 af 6. juni 2002 om ændring af  

 straffeloven, bør straffen, der fastsættes som en fællesstraf med hensyn til  

 den betingede dom af 12. april 2002, jf. straffelovens § 61,  

 stk. 2,  

 forhøjes til fængsel i 1 år.
Henvisningen til straffelovens § 89 udgår.  

 På  

 baggrund af tiltaltes forstraffe for spiritus- og promillekørsel og på  

 baggrund  

 af karakteren af de forhold, i hvilket tiltalte nu har gjort sig skyldig,  

 frakendes  

 tiltalte førerretten for bestandig.« ·  



  

 Dom 23  Retten i Brøndbyernes dom af 17. december 2003 ·  



  

 Fængsel i 1 år og 1 måned samt frakendelse af førerretten i 5 år Den tiltalte, som ikke tidligere var straffet af betydning for  

 sagen, blev dømt for uagtsomt manddrab i forbindelse med promillekørsel ved  

 med  

 en alkoholpromille på 0,95 at have ført en bil med  

 100 km/t, uagtet højst tilladte  

 hastighed var  

 60 km/t,  

 hvorunder han påkørte en kantsten og mistede kontrollen over bilen, som  

 herefter påkørte nogle træer og en el-mast, hvorved en passager i bilen blev  

 dræbt.
Om strafudmålingen anførte retten« Vedrørende straffastsættelsen  

 lægger  

 retten navnlig vægt på, at tiltalte  til trods for, at han var bevidst  

 om at  

 have fået for meget at drikke  med 3 passagerer i bilen valgte at køre  

 med en  

 helt uforsvarlig høj hastighed.
På denne baggrund og henset til  

 bemærkningerne  

 i forbindelse med den forhøjelse af strafferammen for uagtsomt manddrab, som  

 skete ved lov nr. 380 af 6. juni 2002, fastsættes straffen efter  

 straffelovens  

 § 241   til fængsel i 1 år og 1 måned, idet bemærkes, at der henset til  

 frihedsstraffens længde ikke findes også at burde idømmes bøde, jf.  

 færdselslovens § 118 a, stk. 5.« ·  



  

 Dom 24  R  

 etten i Frederikshavns dom af 17. august  

 2004 ·  



  

 Fængsel i 1 år og 3 måneder samt frakendelse af førerretten i 5 år Den tiltalte, som ikke tidligere var straffet, blev dømt for  

 uagtsomt manddrab i forbindelse med spirituskørsel ved med en alkoholpromille  

 på 1,94 at have ført varebil med en hastighed på ikke under  

 120 km/t, uagtet højst tilladte  

 hastighed var  

 80 km/t,  

 hvorunder han kørte over i modsatte kørebane, hvor han frontalt ramte en  

 modkørende, som blev dræbt.
Vedrørende strafudmålingen anførte retten bl.a.:  

 »Retten har ved strafudmålingen lagt vægt på den strafskærpelse, der var  

 tilsigtet  

 ved den ændring af strafferammen i straffelovens § 241, der fandt sted  

 ved  

 lov nr. 380 af 6. juni 2002, når det drejer sig om sager om uagtsomt manddrab  

 i  

 forbindelse med spirituskørsel.
Retten har anset det som en skærpende  

 omstændighed, at tiltaltes promille var 1,94, og at hans hastighed udgjorde  

 ikke under  

 120 km  

 i timen.« ·  



  

 Dom 25  Vestre Landsrets anke  

 dom af 24. marts 2004 (U 2004.1643 V) ·  



  

 Fængsel i 1 år og 3 måneder samt frakendelse af førerretten i 8 år Den tiltalte blev dømt for uagtsomt manddrab i forbindelse med  

 spirituskørsel ved med en alkoholpromille på 1,30 som fører af en  

 lastbilstrækker at have påkørt to modkørende biler i disses kørebanehalvdel.  

 Førerne af de to biler blev begge dræbt.
Vedrørende strafudmålingen anførte  

 landsretten bl.a.: »Tiltalte har en aften i mørke som fører af en  

 lastbilstrækker påkørt 2 modkørende biler i disses kørebanehalvdel.
Ved  

 ulykken  

 blev førerne af de to biler begge dræbt på stedet.
En tredje personbil undveg  

 i  

 sidste øjeblik og undgik derved at blive involveret i ulykken.
Tiltalte havde  

 i  

 forbindelse med kørslen en alkoholpromille på 1,30. Der foreligger ikke  

 formildende omstændigheder i relation til tiltaltes kørsel eller nogen form  

 for  

 egen skyld fra de modkørende bilisters side.
Der er ikke rejst tiltale mod  

 tiltalte efter færdselslovens § 41 eller § 42 for at have kørt for  

 hurtigt og efter færdselslovens § 55 a, stk. 1, for under kørslen  

 at  

 have talt i mobiltelefon.
Gerningsindholdet i de nævnte bestemmelser er  

 heller  

 ikke beskrevet i anklageskriftet, jf. retsplejelovens § 831,  

 stk. 1,  

 nr. 3. Ved udmålingen af straffen tages der derfor uanset tiltaltes  

 forklaring  

 herom ikke hensyn til de nævnte forhold.
På baggrund af det anførte og under  

 hensyn til den skærpelse af strafniveauet i bl.a. sager om uagtsomt manddrab  

 i  

 forbindelse med spirituskørsel, der blev tilsigtet ved gennemførelsen af lov  

 nr. 380 af 6. juni 2002 om ændring af straffeloven m.v., finder landsretten,  

 at  

 straffen skal forhøjes til fængsel i 1 år og 3 måneder.
Frakendelsestiden på  

 8  

 år findes efter forholdets karakter passende bestemt.« ·  



  

 Dom 26  R  

 etten i Svendborgs dom af 18. november 2004 ·  



  

 Fængsel i 1 år og 3 måneder og frakendelse af førerretten i 8 år Den tiltalte, der i 2001 var straffet for spirituskørsel på  

 knallert, blev dømt for uagtsomt manddrab og uagtsom betydelig  

 legemsbeskadigelse i forbindelse med spirituskørsel ved med en  

 alkoholpromille  

 på mellem 1,20 og 1,50 at have kørt med en for høj hastighed og som følge af  

 manglende agtpågivenhed at have mistet kontrollen over bilen, som kørte over  

 i  

 modsatte kørebanehalvdel, hvor den frontalt stødte sammen med en modkørende,  

 hvorved en passager i tiltaltes bil blev dræbt, og tre passagerer i den  

 modkørende bil kom alvorligt til skade.
Om strafudmålingen anførte retten  

 bl.a.: »Retten har lagt vægt på de ovenfor anførte skærpende omstændigheder  

 ved  

 kørslen og på de særdeles alvorlige konsekvenser, som ulykken medførte,  

 herunder en passagerers død og alvorlig invalidering af en 12-årig dreng.  

 Retten har endvidere lagt vægt på den skærpelse af straffen for uagtsomt  

 manddrab, der var tilsigtet ved lov nr. 380 af 6. juni 2002 om ændring af  

 straffeloven.« Dommen er anket, men domsforhandling er endnu ikke berammet.
·  



  

 Dom 27  Vestre Landsrets ankedom af 26. maj 2004 ·  



  

 Fængsel i 1 år og 4 måneder og frakendelse af førerretten i 10 år Den tiltalte, som i 1999 var straffet for promillekørsel og i 2003  

 for spirituskørsel, blev dømt for uagtsomt manddrab i forbindelse med  

 spirituskørsel ved med en alkoholpromille på 1,86, og selvom han var frakendt  

 førerretten, at have ført en bil med mindst  

 100 km/t  

 i et sving, hvor højest  

 tilladte hastighed er  

 50 km/t,  

 hvorefter han mistede kontrollen over bilen, der skred ud og ramte et træ,  

 hvorved en passager i bilen blev dræbt.
Om strafudmålingen anførte Retten i  

 Mariager:  

 »Retten betragter det som en betydelig skærpende omstændighed, at tiltalte  

 tidligere og så sent som i februar 2003 har vedtaget  

 bøde/førerretsfrakendelse  

 for promille/spirituskørsel.« Landsretten stadfæstede byrettens dom af de af  

 byretten anførte grunde.
·  



  

 Dom 28  R  

 etten i Brædstrups dom af 16. oktober 2003 ·  



  

 Fængsel i 1 år og 6 måneder (fællesstraf) samt frakendelse af  

 førerretten for bestandig Den tiltalte, der i 2002 var straffet for spirituskørsel og i 2003  

 for promillekørsel, blev dømt for uagtsomt manddrab i forbindelse med  

 spirituskørsel efter færdselslovens § 53, stk. 2, ved den 5. august  

 2003 kl. 18.45 i frakendelsestiden at have ført en brugsstjålet bil efter at  

 have indtaget alkohol, hvorunder han påkørte en lovligt opstillet container,  

 hvorved en passagerer i bilen fik så alvorlige kvæstelser, at han senere  

 døde.  

 Tiltalte blev tillige dømt for tilsidesættelse af hjælpepligt, idet han efter  

 uheldet forlod passageren i hjælpeløs tilstand.
Blodprøve udtaget på tiltalte  

 ca. 13 timer efter ulykken viste en alkoholpromille med en middelværdi på  

 0,043  

 og en mindsteværdi på 0,00. Tiltalte havde i retten forklaret, at han i tiden  

 op til ulykken havde drukket mange øl og var temmelig beruset.
Straffen var  

 en  

 fællesstraf omfattende en tidligere dom på 50 dages betinget fængsel for  

 bl.a.  

 hæleri, brugstyveri, promillekørsel og flere overtrædelser af færdselsloven.
·  



  

 Dom 29   

 Retten i Roskildes dom af 29. januar 2004 ·  



  

 Fængsel i 1 år og 6 måneder (fællesstraf) samt frakendelse af  

 førerretten for bestandig Den tiltalte, der i 1999 var straffet for spirituskørsel og ved  

 Københavns Byrets dom af 17. december 2001 for promillekørsel i  

 frakendelsestiden idømt 50 dages fængsel, hvoraf de 30 dage blev gjort  

 betinget, blev dømt for uagtsomt manddrab og uagtsom betydelig  

 legemsbeskadigelse i forbindelse med spirituskørsel efter færdselslovens  

 § 53, stk. 2, ved i frakendelsestiden med en alkoholpromille på  

 1,07  

 at have kørt over for rødt lys og i lyskrydset stødt sammen med en fra siden  

 kommende bil, hvorved føreren af den fra siden kommende bil blev dræbt, og to  

 passagerer i denne kom alvorligt til skade.
Om strafudmålingen anførte retten  

 bl.a.: »Retten finder, at kørslen er foregået under skærpende omstændigheder  

 og  

 har ved straffastsættelsen navnlig lagt vægt på, at tiltalte tidligere er  

 straffet for spirituskørsel, at han kørte bilen i frakendelsesperioden, at  

 han  

 var spirituspåvirket, og at han kørte ind i lyskrydset, selv om lyssignalet  

 viste rødt i hans færdselsretning.
Straffen er en fællesstraf og omfatter  

 også  

 den betingede del af straffen i dommen af 17. december 2001 på fængsel i 30  

 dage, jf. straffelovens § 61, stk. 2.« ·  



  

 Dom 30  Højesterets dom af 9. februar 2005 ·  



  

 Fængsel i 3 år (fællesstraf) og frakendelse af førerretten for  

 bestandig Den tiltalte, som 9 gange tidligere var straffet for overtrædelse  

 af straffelovens § 53, blev dømt for uagtsomt manddrab i forbindelse med  

 spirituskørsel i frakendelsestiden ved med en alkoholpromille på 1,39 at have  

 kørt gennem et vejsving med for høj hastighed, hvorved ham mistede kontrollen  

 med bilen, som kørte over i modsatte side af vejen, hvor den ramte to  

 fodgængere,  

 der blev dræbt.
Til samtidig pådømmelse var endvidere et tidligere begået  

 forhold vedrørende spirituskørsel med en alkoholpromille på 1,91. Om  

 strafudmålingen anførte Højesteret: »Efter det, som byretten har lagt til  

 grund, kan kørslen ikke i sig selv anses for særligt hensynsløs.
Tiltalte er  

 tidligere dømt otte gange for spirituskørsel og én gang for promillekørsel  

 samt  

 for en lang række kørsler i frakendelsestiden.
Flere af disse kørsler var  

 forbundet med uheld.
Han er nu dømt for to spirituskørsler begået i  

 prøvetiden  

 efter en tidligere betinget dom for spirituskørsel, hvoraf kørslen den 9.  

 juni  

 2003 forvoldte to fodgængeres død.
Højesteret tiltræder, at der herved  

 foreligger sådanne skærpende omstændigheder, at der bør fastsættes en  

 længerevarende fængselsstraf, jf. herved bemærkningerne til lov nr. 380 af 6.  

 juni 2002. Tre dommere finder, at straffen passende kan fastsættes til  

 fængsel  

 i 3 år.
To dommere udtaler: Da kørslen den 9. juni 2003  uanset  

 følgerne af  

 denne  ikke i sig selv er foregået på særlig hensynsløs måde, og da det  

 navnlig er [tiltaltes] tidligere straffe for spirituskørsel, der kan begrunde  

 en skærpelse af straffen, stemmer vi for, at denne passende kan fastsættes  

 til  

 fængsel i 2 år og 6 måneder.« Uagtsomt manddrab i forbindelse med spirituskørsel og  

 særlig hensynsløs kørsel ·  



  

 Dom 31  R  

 etten i Vejles dom af 13. april 2004 ·  



  

 Fængsel i 6 måneder, bøde på 7.500 kr. og frakendelse af førerretten i  

 5 år og 6 måneder Den tiltalte, der tidligere var frakendt førerretten betinget for  

 hastighedsoverskridelse, blev dømt for uagtsomt manddrab i forbindelse med  

 promillekørsel og særlig hensynsløs kørsel, jf. færdselslovens § 126,  

 stk. 2, nr. 1, ved med en alkoholpromille på 0,63 efter en overhaling på  

 landevej med ca.  

 150 km/t  

 at have kørt ind i en forankørende bil, hvorved tre personer i denne blev  

 dræbt.
·  



  

 Dom 32  Østre Landsrets anke  

 dom af 2. september 2004 (TfK 2004.653) ·  



  

 Fængsel i 7 måneder (tillægsstraf) og frakendelse af førerretten i 5 år Den tiltalte, som ved sagens pådømmelse i byretten var ustraffet,  

 blev dømt for uagtsomt manddrab i forbindelse med promillekørsel ved med en  

 alkoholpromille på 0,53 på hensynsløs måde at have kørt væddeløbskørsel med  

 en  

 medtiltalt, hvis liv eller førlighed han tillige udsatte for fare, jf.  

 straffelovens § 252, hvorefter han kørte fronttalt ind i en  

 højresvingende  

 bil, hvis fører blev dræbt.
Tiltalte blev ved Retten i Odense frifundet for  

 uagtsomt manddrab og for at have forvoldt fare for andres liv, men blev for  

 en  

 række overtrædelser af færdselsloven idømt 14 dages fængsel betinget med  

 bl.a.  

 vilkår om samfundstjeneste.
Dommen blev anket af anklagemyndigheden.
Straffen  

 blev af Østre Landsret fastsat som en tillægsstraf til en mellemkommende dom  

 for ulovlig tvang i forbindelse med brugstyveri af en knallert på fængsel i  

 30  

 dage betinget med bl.a. vilkår om samfundstjeneste, som var en fællesstraf  

 med  

 den indankede dom.
·  



  

 Dom 33  R  

 etten i Gentoftes dom af 29. oktober 2004 ·  



  

 Fængsel i 10 måneder og frakendelse af førerretten i 5 år Den tiltalte, som ikke tidligere var straffet af betydning for  

 sagen, blev dømt for uagtsomt manddrab i forbindelse med promillekørsel og  

 særlig  

 hensynsløs kørsel, jf. færdselslovens § 126, stk. 2, nr. 1, ved med  

 en alkoholpromille på 0,70 at have ført en bil med mindst  

 160 km/t  

 i en motorvejskurve, hvor  

 højst tilladte hastighed var  

 90 km/t,  

 hvilket medførte, at han mistede kontrollen over bilen, som påkørte  

 autoværnet,  

 hvorved en passagerer i bilen blev dræbt.
Om strafudmålingen anførte retten  

 bl.a.: »Domsmandsretten har ved straffastsættelsen lagt vægt navnlig på den  

 påvirkning, færdselsuheldet har haft på tiltaltes personlige forhold.« ·  



  

 Dom 34  Vestre Landsrets ankedom af 13. januar 2005.
·  



  

 Fængsel i 1 år og 3 måneder og frakendelse af førerretten i 8 år Den tiltalte, som ikke tidligere var straffet, blev dømt for  

 uagtsomt manddrab i forbindelse med spirituskørsel og særlig hensynsløs  

 kørsel,  

 jf. færdselslovens § 126, stk. 2, nr. 1, ved med en alkoholpromille  

 på 1,42 at have ført personbil med en hastighed på ikke under  

 139 km/t, uagtet højst tilladte  

 hastighed var  

 70 km/t,  

 hvorved han mistede kontrollen over bilen, som kørte ud i højre rabat, derpå  

 tværs over vejen og ind i en skrænt, hvor den væltede.
En passager i bilen  

 blev  

 dræbt.
Retten i Randers udmålte ved dom af 5. oktober 2004 straffen til  

 fængsel  

 i 1 år og førerretsfrakendelsen til 7 år og anførte som begrundelse herfor  

 følgende: »Straffen er fastsat under hensyntagen til den skærpelse af  

 straffen  

 for uagtsomt manddrab, der var tilsigtet ved lov nr. 380 af 6. juni 2002 om  

 ændring af straffeloven.
Retten har endvidere lagt vægt på tiltaltes unge  

 alder  

 og gode personlige forhold, og på omstændighederne i forbindelse med kørslen,  

 herunder at [dræbte] tidligere på aftenen havde kørt bilen.« Vestre Landsret  

 skærpede straffen og anførte som begrundelse herfor følgende: »Tiltalte har  

 ved  

 i spirituspåvirket tilstand at have kørt med en hastighed af mindst  

 139 km/t  

 på et sted, hvor  

 hastighedsgrænsen var  

 70 km/t,  

 ført bilen på en særlig hensynsløs måde. 5 voterende udtaler herefter: På  

 baggrund af forarbejderne til den ændring af straffelovens § 241, der  

 blev  

 gennemført i 2002, findes straffen uanset de formildende omstændigheder, som  

 byretten har fremhævet, at burde forhøjes til fængsel i 1 år og 3 måneder. 1  

 voterende udtaler: Jeg finder byrettens udmåling af straffen passende og  

 stemmer derfor for at stadfæste byrettens strafudmåling.
Der træffes  

 afgørelse  

 efter stemmeflertallet.
Samtlige voterende finder under hensyn til, at  

 kørslen  

 har fundet sted på en særlig hensynsløs måde, at frakendelsen af førerretten  

 bør ske i 8 år fra den 16. juni 2004. Med de anførte ændringer stadfæster  

 landsretten dommen.« ·  



  

 Dom 35 -  

 Østre Landsrets ankedom af 1. juli 2003 ·  



  

 Fængsel i 1 år og 6 måneder og frakendelse af førerretten i 10 år Den tiltalte, som var frakendt førerretten betinget for  

 promillekørsel, blev dømt for overtrædelse af færdselsloven, herunder  

 § 53, stk. 1, og straffelovens § 241 ved med en promille på  

 1,43  

 med høj hastighed at have ført sin bil over i modsatte kørebanehalvdel,  

 hvorved  

 han påkørte en modkørende cyklist, der blev dræbt.
Byretten havde udmålt  

 straffen til fængsel i 1 år.
Landsretten forhøjede straffen og anførte som  

 begrundelse herfor: »Tiltalte er ved byretten fundet skyldig i uagtsomt  

 manddrab forvoldt under spirituskørsel, der er foregået på en særlig  

 hensynsløs  

 måde.
Ved lov nr. 380 af 6. juni 2002 om ændring af strafferammen i  

 § 241  

 fra 4 til 8 år er i et tilfælde som det foreliggende tilsigtet en markant  

 højere straf end 10-12 måneders fængsel.
Under hensyn hertil og til tiltaltes  

 forstraffe, finder tre voterende, at straffen bør skærpes til fængsel i 1 år  

 og  

 6 måneder, medens tre voterende finder, at straffen bør skærpes til fængsel i  

 1  

 år og 9 måneder.« Førerretsfrakendelsen skete i medfør af færdselslovens  

 § 125 og § 126, stk. 2, nr. 1.
·  



  

 Dom 36  R  

 etten i Fredericias dom af 4. oktober 2004 ·  



  

 Fængsel i 1 år og 6 måneder samt frakendelse af førerretten i 8 år Den på gerningstidspunktet 17-årige tiltalte, som ikke tidligere  

 var straffet, blev dømt for uagtsomt manddrab og for på særlig hensynsløs  

 måde  

 at have forvoldt fare for andres liv, jf. straffelovens § 252, ved i  

 forbindelse  

 med promillekørsel med en alkoholpromille på 1,12 at have ført en  

 uindregistreret bil uden lys med  

 100  

 km/t  

 i tættere bebygget område, hvorunder han mistede kontrollen  

 over bilen og kørte ind på en cykelsti, hvor han ramte to cyklister, hvoraf  

 den  

 ene blev dræbt.
Om strafudmålingen anførte retten bl.a.: »Retten har på den  

 ene  

 side taget hensyn til, at tiltalte alene er 17 år, men på den anden side har  

 retten lagt vægt på omstændighederne i forbindelse med kørslen, at denne  

 skete  

 uagtet tiltalte havde en promille på mindst 1,12, at tiltalte kørte med en  

 hastighed på op mod  

 100 km/t,  

 at tiltalte kørte uden at have lygterne tændt, og på at tiltalte kørte  

 venstre  

 om helleanlægget.
Retten har ikke fundet grundlag for alene at anse tiltalte  

 med en ungdomssanktion, jf. straffelovens § 74 a, og retten har ikke  

 fundet grundlag for at anse tiltalte med en kombinationsdom.« ·  



  

 Dom 37  Østre Landsrets ankedom af 21. februar 2005 ·  



  

 Fængsel i 1 år og 6 måneder og frakendelse af førerretten i 8 år Den tiltalte, som i 2003 var straffet for spirituskørsel og senere  

 samme år for kørsel i frakendelsestiden med hastighedsoverskridelse, blev  

 dømt  

 for uagtsomt manddrab i forbindelse med promillekørsel i frakendelsestiden  

 ved  

 med en alkoholpromille på 1,03 at have foretaget overhaling af en anden  

 personbil uden at holde tilstrækkelig afstand til den overhalede, ligesom han  

 trak ind foran den overhalede og stødte sammen med denne, hvorved en  

 forsædepassager i tiltaltes bil blev dræbt.
Ved Retten i Odenses dom af 20.  

 januar 2004 blev tiltaltes kørsel ikke henført under færdselslovens  

 § 126,  

 stk. 2, nr. 1, om særlig hensynsløs kørsel.
Retten i Odense udmålte  

 straffen til fængsel i 10 måneder og førerretsfrakendelsen til 5 år.
Som  

 begrundelse for at forhøje straffen anførte Østre Landsret følgende: »Efter  

 bevisførelsen, herunder navnlig den af [vidnet] afgivne forklaring, findes  

 det  

 bevist, at tiltalte  efter to gange at have kørt helt tæt på [vidnets]  

 Mazda   

 overhalede denne og i forbindelse hermed forsøgte at køre umiddelbart ind  

 foran, hvorved tiltaltes bil ramte Mazdaen, og tiltaltes bil forulykkede, og  

[dræbte], der var passager i tiltaltes bil, blev påført sådanne kvæstelser,  

 at  

 hun senere afgik ved døden.
Ved at have ført bil under de anførte  

 omstændigheder  

 findes tiltalte skyldig i den rejste tiltale for overtrædelse af  

 færdselsloven  

 i forhold 1, ligesom det tiltrædes, at tiltalte er fundet skyldig i  

 overtrædelse af straffelovens § 241. Tiltalte er således skyldig i  

 uagtsomt manddrab forvoldt under kørsel på særlig hensynsløs måde og med en  

 promille på 1,03. Under hensyn hertil og til, at tiltalte tidligere er dømt  

 for  

 spirituskørsel, forhøjes straffen til fængsel i 1 år og 6 måneder og  i  

 overensstemmelse med anklagemyndighedens påstand  førerretsfrakendelsen  

 til 8  

 år.
Førerretsfrakendelsen sker tillige i medfør af færdselslovens § 126,  

 stk. 2, nr. 1.« ·  



  

 Dom 38  Retten i Århus dom af 16. august 2004 ·  



  

 Fængsel i 2 år og frakendelse af førerretten i 10 år Den tiltalte, som i 1995 var straffet for spirituskørsel og i 2000  

 frakendt førerretten for hastighedsoverskridelse, blev dømt for uagtsomt  

 manddrab i forbindelse med spirituskørsel og særlig hensynsløs kørsel, jf.  

 færdselslovens § 126, stk. 2, nr. 1, ved med en promille på mellem  

 1,20 og 1,50 at have påkørt to personer, som stod på fortovet, hvoraf den ene  

 blev dræbt.
Tiltalte flygtede fra uheldsstedet.
Om strafudmålingen anførte  

 retten: »Retten har ved strafudmålingen tillagt det vægt, at tiltalte var  

 blevet advaret mod kørsel, at han tidligere er blevet dømt for  

 spirituskørsel,  

 og at han forlod uheldsstedet uden undersøgelser overhovedet, selvom hans  

 frontrude i højre side var gået itu.« ·  



  

 Dom 39  Vestre Landsrets ankedom af 29. januar 2004 ·  



  

 Fængsel i 2 år og frakendelse af førerretten for bestandig Den tiltalte, som i 1999 var straffet for spirituskørsel og  

 promillekørsel, blev dømt for uagtsomt manddrab og uagtsom betydelig  

 legemsbeskadigelse i forbindelse med spirituskørsel efter færdselslovens  

 § 53, stk. 2, ved i frakendelsestiden med en alkoholpromille på  

 1,14  

 og påvirket af narkotika at have ført en bil med mindst  

 150 km/t  

 mod højest tilladt  

 50 km/t  

 i glat føre og hvorunder han  

 førte bilen venstre om to helleanlæg, hvorefter han mistede kontrollen over  

 bilen, som kørte over i modsatte kørebane og ramte en modkørende, der blev  

 dræbt, ligesom en passagerer i tiltaltes bil kom alvorligt til skade.  

 Herudover  

 blev tiltalte dømt for spirituskørsel ved dagen forinden med en  

 alkoholpromille  

 på 2,45 at have ført en registreringspligtig knallert.
Om strafudmålingen  

 anførte landsretten bl.a.: »Ved gennemførelsen af lov nr. 380 af 6. januar  

 2002  

 var det forudsat, at normalstraffen for uagtsomt manddrab i forbindelse med  

 spiritus- og promillekørsel blev forhøjet til fængsel i 10-12 måneder, og at  

 der i tilfælde, hvor kørslen er foregået på en særlig hensynsløs måde, skal  

 fastsættes  

 en straf, der er markant højere end det anførte niveau.
På denne baggrund og  

 på  

 baggrund af de omstændigheder, som byretten har fremhævet, og under  

 hensyntagen  

 til de 2 kørsler i frakendelsestiden, heraf den ene som spirituskørsel, som  

 tiltalte tidligere har gjort sig skyldig i, fastsættes straffen til fængsel i  

 2  

 år.
Det tiltrædes, at førerretten er frakendt tiltalte for bestandig.«  

 Færdselslovens § 126, stk. 2, nr. 1, er ikke citeret i dommen, men  

 henset til landsrettens begrundelse, findes tiltalte tillige at have gjort  

 sig  

 skyldig i særlig hensynsløs kørsel.
·  



  

 Dom 40  R  

 etten i Korsørs dom af 4. september 2003 ·  



  

 Fængsel i 2 år og 6 måneder og frakendelse af førerretten i 10 år Den tiltalte, som var massivt forstraffet bl.a. for grov vold  

 begået med bil, blev dømt for bl.a. uagtsomt manddrab i forbindelse med  

 spirituskørsel efter færdselslovens § 53, stk. 2, og særlig  

 hensynsløs  

 kørsel ved uden at have erhvervet kørekort med en alkoholpromille på 0,21 og  

 under  

 påvirkning af euforiserende stoffer med meget høj hastighed i forbindelse med  

 en overhaling at have mistet kontrollen over en brugsstjålet bil, hvorefter  

 han  

 på modsatte vejbanes cykelsti påkørte en cyklist, som blev dræbt.
Tiltalte  

 flygtede fra uheldsstedet.
Om strafudmålingen anførte retten:  

 »Domsmandsretten  

 er enige om, at grovheden af forhold 14 [refererede forhold] sammenholdt med  

 tiltaltes forstraffe bør tillægges betydelig vægt i skærpende retning. 2  

 voterende stemmer for at anse tiltalte efter de ovennævnte bestemmelser med  

 fængsel i 2 år og 6 måneder. 1 voterende stemmer for at anse tiltalte med  

 fængsel i 3 år og 6 måneder.« Ved dommen blev tiltalte endvidere dømt for en  

 række andre lovovertrædelser bl.a. tyveri, hæleri, våbenbekendtgørelsen og  

 lov  

 om euforiserende stoffer.
Uagtsomt manddrab i forbindelse med overtrædelse af  

 færdselslovens § 54, stk. 1 ·  



  

 Dom 41  Retten i Århus dom af 26. maj 2003 ·  



  

 Fængsel i 30 dage betinget og frakendelse af førerretten i 1 år og 6  

 måneder Den tiltalte, som tidligere var frakendt førerretten betinget for  

 hastighedsovertrædelse, blev dømt for uagtsomt manddrab og uagtsom betydelig  

 legemsbeskadigelse i forbindelse med særlig hensynsløs kørsel ved som fører  

 af  

 en varebil at være faldet i søvn, hvorved han påkørte en forankørende, som  

 derved mistede kontrollen over sin bil, påkørte et autoværn og blev dræbt,  

 ligesom en passager i forankørende bil kom alvorligt til skade.
Som  

 begrundelse  

 for strafudmålingen anførte retten således: »Straffen fastsættes efter  

 straffelovens § 241 og § 249 samt færdselslovens § 117,  

 stk. 5, jf. § 54, stk. 1, og § 118, stk. 1, jf.  

 stk. 3, til fængsel i 30 dage.
Fuldbyrdelsen af straffen findes at kunne  

 udsættes, hvorved retten tillige har henset til indholdet af de skrivelser,  

 der  

 efter trafikulykken er blevet fremsendt til tiltalte og dennes omkringboende.  

 I  

 det retten som anført ovenfor finder, at tiltalte, selvom denne må have følt  

 sig træt, har valgt at fortsætte kørslen og herved til sidst er faldet i  

 søvn,  

 findes hans kørsel at måtte henføres under færdselslovens § 126,  

 stk. 2, nr. 1« ·  



  

 Dom 42  Vestre Landsrets ankedom af 17. juni 2004 ·  



  

 Fængsel i 10 måneder samt betinget frakendelse af førerretten Den tiltalte, som ikke tidligere var straffet, blev dømt for  

 uagtsomt manddrab ved at have ført personbil, uagtet at han på grund af  

 mangel  

 på søvn, jf. færdselslovens § 54, stk. 1, befandt sig i en sådan  

 tilstand, at han var ude af stand til at føre køretøjet på fuldt betryggende  

 måde, hvorunder han kørte over i modsatte kørebane, hvor han frontalt ramte  

 en  

 modkørende, som blev dræbt.
Retten i Grenaa havde i dom af 13. januar 2004  

 bl.a. anført, at det i bemærkningerne til ændringen af straffelovens  

 § 241  

 i 2002 var anført, at det var hensigten, at forhøjelsen også skulle slå i  

 gennem i sagen om uagtsomt manddrab i forbindelse med overtrædelse af  

 færdselslovens § 54, stk. 1. Ved Retten i Grenaas dom blev tiltalte  

 frakendt førerretten i 2 år.
Vestre Landsret ændrede Retten i Grenaas  

 bestemmelse  

 herom med følgende begrundelse: »4 voterende finder, at der ikke er  

 omstændigheder ved tiltaltes kørsel, der giver grundlag for at anse kørslen  

 for  

 særlig hensynsløs.
Da der herefter alene er grundlag for betinget frakendelse  

 af førerretten, jf. færdselslovens § 126, stk. 2, stemmer disse  

 voterende for, at byrettens dom ændres, således at tiltalte frakendes  

 førerretten betinget«.
Landsretten stadfæstede i øvrigt dommen.
Bilag 2 Lovforslaget sammenholdt med gældende lov Gældende formulering Lovforslaget § 1 I straffeloven, jf. lovbekendtgørelse nr. 960 af 21. september  

 2004, foretages følgende ændringer:
 § 241.  

  

 Den,  

 som uagtsomt forvolder en andens død, straffes med bøde eller fængsel indtil  

 4 måneder eller under særligt skærpende omstændigheder med fængsel indtil 8  

 år.
 1.  

  

 I  

  

 § 241  

  

 indsættes som 2. pkt.:
»Er forholdet begået i forbindelse med spirituskørsel eller  

 særligt hensynsløs kørsel, anses dette som en særligt skærpende  

 omstændighed.« § 249.  

  

 Den,  

 som uagtsomt tilføjer nogen betydelig skade på legeme eller helbred, straffes  

 med bøde eller fængsel indtil 4 måneder eller under særligt skærpende  

 omstændigheder med fængsel indtil 8 år.
 2.  

  

 I  

  

 § 249  

  

 indsættes som 2. pkt.:
