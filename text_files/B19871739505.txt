 I medfør af § 52, § 149, stk. 10 og stk. 13, samt § 153, stk. 2, i lov om  

 luftfart, jf. lovbekendtgørelse nr. 408 af 11. september 1985, fastsætter  

 Statens Luftfartsvæsen herved efter bemyndigelse fra Trafikministeriet  

 følgende:
1. Definitioner Flyveplads.
Et bestemt område på land eller vand (omfattende bygninger,  

 installationer og udstyr) beregnet til anvendelse helt eller delvis ved  

 landing, start og manøvrering af luftfartøjer.
Flyveplads, godkendt.
En flyveplads, der af Statens Luftfartsvæsen er  

 godkendt til en særlig aktivitet.
Flyveplads, offentlig.
En flyveplads, der er godkendt af Statens  

 Luftfartsvæsen, og som på nærmere fastsatte vilkår er åben for  

 offentligheden.
Flyveplads, privat.
En flyveplads, der ikke er offentlig.
Flyvepladsledelse.
En organisation, som af Statens Luftfartsvæsen, for  

 Københavns Lufthavnsvæsens flyvepladser dog af Trafikministeriet, er godkendt  

 til at forestå den daglige drift og det daglige tilsyn med pladsen eller det  

 civile område på en militær flyvestation.
2. Anvendelsesområde Denne BL gælder for offentlige flyvepladser og civile områder på militære  

 flyvestationer samt for private flyvepladser, hvor Statens Luftfartsvæsen ved  

 sin godkendelse har fastsat, at der på flyvepladsen skal etableres og drives  

 en flyvepladsledelse.
3. Etablering og drift 3.1 Det påhviler den, der har fået godkendelse og tilladelse til at  

 indrette og drive en flyveplads eller et civilt område på en militær  

 flyvestation, i det følgende kaldet koncessionshaveren, at etablere og drive  

 en flyvepladsledelse.
For så vidt angår de lufthavne, der er drevet af  

 Københavns Lufthavnsvæsen, anses lufthavnsvæsenet som koncessionshaver.
3.2 Koncessionshaveren er ansvarlig for 3.3 Koncessionshaveren skal udarbejde en driftshåndbog i overensstemmelse  

 med afsnit 4. Driftshåndbogen skal bl.a. danne grundlag for flyvepladsens  

 interne tilsyn og kvalitetskontrol (egenkontrol).
 3.3.1 Driftshåndbogen og revisionerne til denne skal fremsendes i et  

 eksemplar til Statens Luftfartsvæsen.
 3.4 Koncessionshaveren skal meddele Statens Luftfartsvæsen, hvem der som  

 flyvepladschef er udpeget til at forestå flyvepladsledelsen.
 3.5 Flyvepladschefen er ansvarlig for, at den daglige drift og  

 vedligeholdelse af flyvepladsen eller det civile område på en militær  

 flyvestation sker i overensstemmelse med driftshåndbogen og gældende  

 retsforskrifter.
 3.6 Flyvepladschefen skal på koncessionshaverens vegne varetage  

 forbindelsen til Statens Luftfartsvæsen, luftfartstilsynet, i sager  

 vedrørende anlæg, udstyr og tjenester, der berører flyvepladsens godkendelse.
 3.6.1 I overensstemmelse med, hvad der er angivet i driftshåndbogen, kan  

 flyvepladschefens opgaver og forpligtelser i nærmere angivet omfang  

 uddelegeres til andre.
4. Driftshåndbog Driftshåndbogen skal mindst indeholde følgende afsnit:
A.
Indledning, herunder - rettelsesblad - fordelingsliste - indholdsfortegnelse - bilagsfortegnelse - fortegnelse over eventuelle tillæg B.
Generelt, herunder - retningslinier for revision af driftshåndbogen - beskrivelse af flyvepladsen, herunder beliggenhed indretning ejerforhold udstyr afgifter og gebyrer åbningstider C.
Organisation, herunder - beskrivelse af organisation - organisationsplan - telefon- og adresseliste på nøglepersoner D.
Tjenesteforskrifter for ansatte ved flyvepladsen, herunder - flyvepladschefen - personale administrativt underlagt denne, f.eks. teknisk leder, leder af  

 lufttrafiktjenesten, brand- og redningsleder m.v.
E.
Tjenesteforskrift for flyvepladsens tjenester F.
Flyvepladsreglement G.
Alarmeringsplan H.
Reglementer for særlige aktiviteter på flyvepladsen, eksempelvis - faldskærmsudspring - modelflyvning - svæveflyvning - ultralet flyvning.
I.
Bilag, eksempelvis tegnings- og kortmateriale, beskrivelse af udstyr og  

 materiel, inspektionsskemaer m.v.
J.
Tillæg, eksempelvis instrukser fra myndigheder, aftaler med politi og  

 toldvæsen, administrative instrukser, inspektionsinstrukser, beredskabsplan  

 vedrørende flyvehavarier m.v.
5. Dispensation Statens Luftfartsvæsen kan i særlige tilfælde dispensere fra  

 bestemmelserne i denne BL.
6. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
7. Straf 7.1 Overtrædelse af bestemmelserne i afsnit 3 i denne BL straffes i medfør  

 af luftfartslovens § 149, stk. 10, med bøde eller hæfte.
 7.2 Er overtrædelsen begået af et aktieselskab, andelsselskab eller  

 lignende, kan der pålægges selskabet som sådant bødeansvar i medfør af  

 luftfartslovens § 149, stk. 13.
8. Ikrafttræden 8.1 Denne BL træder i kraft den 1. januar 1988.
 8.2 For allerede godkendte flyvepladser skal bestemmelserne i BL'en være  

 opfyldt senest den 1. april 1989.
