 Landsskatteretskendelse af 13. marts 2002 vedr. kunstners  

 fradrag for udgifter i forbindelse med komponistvirksomhed.
 As klage til Landsskatteretten angår spørgsmålet, om hans  

 komponistvirksomhed skal anses for en erhvervsmæssig drevet virksomhed med  

 deraf følgende adgang til at foretage fradrag for underskud i medfør af  

 statsskattelovens § 6, stk. 1, litra a.
Det er oplyst, at klageren komponerer musikværker, underviser og  

 i et vist omfang tillige giver koncerter.
Klageren er medlem af Dansk  

 Komponistforening og Samfundet til udgivelse af Dansk Musik og har blandt  

 andet  

 taget Den Store Organisteksamen fra Musikkonservatoriet samt Den  

 Musikpædagogiske Eksamen.
Det er videre oplyst, at klageren modtager livsvarig statsydelse  

 fra Statens Kunstfond.
Derudover modtager klageren tillige indtægter fra  

 KODA.  

 KODA er en forening, der varetager ophavsrettigheder for blandt andet  

 komponister, når deres musikværker spilles offentligt.
KODA laver aftaler om  

 betaling for brug af medlemmernes værker og afregner efterfølgende over for  

 medlemmerne efter et sæt fordelingsregler afhængigt af, hvor musikken er  

 blevet  

 spillet og i hvor lang tid.
Det fremgår videre af sagens oplysninger, at  

 klageren for de pågældende år ud over afgifter for tredjemands benyttelse af  

 klagerens tidligere værker tillige har modtaget indtægter fra KODA for en  

 uropførelser i henholdsvis 1996 og 1997.
Klageren modtager endvidere beløb fra  

 KODA-fonden/stamfondsmidler bestående i en årlig ydelse, der uden ansøgning  

 tildeles partiturkomponister, idet deres indtjening typisk ligger under  

 indtjeningen for andre medlemmer af KODA.
Klageren har desuden indtægter i  

 form  

 af pensions- og indeksudbetalinger.
 Klageren ved opgørelsen af den skattepligtige indkomst for  

 komponistvirksomheden selvangivet indtægter og udgifter med følgende beløb:
1995 Statsydelse 71.297 kr.
 Honorarer:
KODA-fond 48.047 kr.
KODA 19.647 kr.
Indtægter i alt 138.991 kr.
Udgifter 23.874 kr.
Nettoindtægt 115.117 kr.
1996 KODA-fond 48.840 kr.
KODA 5.597 kr.
Indtægter i alt 54.437 kr.
Udgifter 22.129 kr.
Nettoindtægt 32.308 kr.
 Indtægter, hvoraf der ikke skal betales AM-bidrag:
Statsydelse 79.850 kr.
1997 KODA 44.470 kr.
Biblioteksstyrelsen 91 kr.
Granmex 205 kr.
Indtægter i alt 44.766 kr.
Udgifter 21.291 kr.
Nettoindtægt 23.475 kr.
 Indtægter, hvoraf der ikke skal betales AM-bidrag:
Statsydelse 85.262 kr.
KODA-fond 49.861 kr.
I alt 135.123 kr.
 Det fremgår af sagens materiale, at den stedlige told- og  

 skatteregion efter anmodning fra klagerens revisor har anset klageren for  

 berettiget til tilbagebetaling af arbejdsmarkedsbidrag i relation til  

 selvangivne nettoindtægter vedrørende komponistvirksomheden for indkomstårene  

 1995 til 1997.
Det fremgår af TSS cirkulære nr. 1998-21 om genoptagelse af  

 opgørelsen af arbejdsmarkedsbidrag vedrørende biblioteksafgift m.v., at  

 biblioteksafgift og andre betalinger for udnyttelse af ophavsmandens værk  

 ikke  

 er omfattet af bidragspligten og bidragsgrundlaget i lov om en  

 arbejdsmarkedsfond, med mindre den der modtager de pågældende indtægter, er  

 selvstændigt erhvervsdrivende.
Skatteforvaltningen har herefter genoptaget  

 klagerens skatteansættelser for de omhandlede år og truffet fornyet afgørelse  

 om, at de af klageren modtagne honorarindtægter ikke skal anses som indtjent  

 som led i selvstændig erhvervsvirksomhed.
Skatteankenævnet har ikke anset klagerens komponistvirksomhed  

 for erhvervsmæssigt drevet.
Der er herved henset til, at den af klageren i  

 indkomstårene 1995, 1996 og 1997 udøvede komponistvirksomhed har været af et  

 sådant beskedent omfang og intensitet, at virksomheden ikke kan anses for  

 drevet med udsigt til at opnå en rimelig fortjeneste.
Skatteankenævnet har derudover ikke anset de af klageren  

 oppebårne faste ydelser fra Statens Kunstfond og KODA-fonden for indtægter,  

 der  

 er indtjent som led i komponistvirksomheden.
Indtægterne skal i stedet anses  

 for selvstændig skattepligtig indkomst for klageren i medfør af  

 statsskattelovens § 4, stk. 1, litra a, som følgelig skal beskattes særskilt  

 som personlig indkomst, jf. personskattelovens § 3, stk. 1.
Skatteankenævnet har derimod anset afgifter fra KODA for at  

 vedrøre komponistvirksomheden.
Der er herved henset til, at klageren for  

 indkomstårene 1995, 1996 og 1997 har modtaget KODA-afgift for to uropførelser  

 i  

 form af nye kompositioner, mens øvrige afgifter vedrørende tredjemands brug  

 af  

 klagerens tidligere værker er af beskeden størrelse.
Skatteankenævnet har  

 tillige anset de af klageren selvangivne udgifter for at vedrøre  

 indkomstkilden  

 i relation til afgifter fra KODA.
 Resultat af ikke erhvervsmæssig komponistvirksomhed kan herefter  

 opgøres som følger:
1995 1996 1997 Indtægter 19.647 kr.
 5.597 kr.
 44.766 kr.
Udgifter 23.874 kr.
 22.129 kr.
 21.291 kr.
Resultat ¸  

  

 4.227  

 kr.
 ¸  

  

 16.532  

 kr.
 23.457 kr.
 Klagerens revisor har over for Landsskatteretten nedlagt påstand  

 om, at den af klageren drevne komponistvirksomhed skal anses for  

 erhvervsmæssigt drevet.
Til støtte herfor har revisoren anført, at klageren er en af de  

 meget anerkendte store danske komponister, der fortsat er aktiv og komponerer  

 musik dels på bestilling, men hovedsageligt som fri kunst til Danmarks Radio,  

 Dansk Komponistforening m.v.
Klageren har i årenes løb modtaget adskillige  

 legater og hædersgaver fra Statens Kunstfond.
Udover den livsvarige  

 statsydelse  

 han tillige har opnået 1. pris i en dansk operakonkurrence samt 1. pris i en  

 nordisk operakonkurrence.
Derudover har han artikler i Gads musikleksikon  

 samt  

 i svenske, engelske og amerikanske musikleksika.
Der er videre ved at blive  

 udarbejdet en portræt-cd med 5 af hans store værker, der vil blive sat i  

 handlen.
På baggrund heraf har revisoren anført, at klageren har drevet  

 komponistvirksomheden særdeles seriøst og absolut med den fornødne faglige  

 viden og indsigt.
Revisoren har derudover anført, at omfanget og intensiteten af  

 klagerens komponistvirksomhed ikke umiddelbart kan aflæses i resultaterne i  

 de  

 enkelte indkomstår.
Revisoren har bemærket, at det at komponere et musikværk  

 er  

 en proces, der kan strække sig over mange år.
Der vil således typisk kunne  

 arbejdes mange timer på samme værk over en årrække, før værket kan uropføres.  

 Først på tidspunktet for uropførelsen kan resultatet af de mange timers  

 arbejde  

 imidlertid aflæses i en kontant afregning.
Revisoren har derfor anført, at  

 han  

 finder det helt urimeligt, at skatteankenævnet på baggrund af de enkelte års  

 indtjening ser sig i stand til at vurdere den bagvedliggende arbejdsindsats,  

 og  

 at skatteankenævnet tilmed anser denne for at være af beskedent omfang og  

 intensitet.
Revisoren har tillige anført, at det er hans opfattelse, at  

 samtlige de af klageren modtagne honorarer og afgifter skal anses for en del  

 af  

 den erhvervsmæssige virksomhed, idet de pågældende ydelser er vederlag for en  

 tidligere arbejdsindsats.
Revisoren har derudover bemærket, at selvom man  

 alene  

 medtager afgifterne fra KODA som erhvervsindtægter, har virksomheden givet  

 overskud i 1997 og 2000. Der er således ej heller på dette grundlag belæg for  

 at antage, at der ikke er tale om en virksomhed, der ikke har udsigt til at  

 generere overskud.
 Revisoren har henvist til LSRM 1978.153, TfS 1989.656 og TfS  

 1998.485. Det er revisorens opfattelse, at man udfra retspraksis kan  

 konkludere, at en virksomhed kan anses for erhvervsmæssig uanset år med  

 underskud, når der blot er udsigt til, at virksomheden på sigt vil give en  

 rimelig fortjeneste.
 Revisoren har over for skattemyndighederne forklaret, at  

 komponistværelset er en specialbygget fritstående bygning, der er specielt  

 lydisoleret og indrettet alene til brug for komponistvirksomheden.
 Revisoren har subsidiært nedlagt påstand om, at såfremt  

 klagerens virksomhed ikke anses for erhvervsmæssigt drevet, skal ændringen af  

 virksomhedens status alene have virkning for fremtiden og ikke med  

 tilbagevirkende kraft.
Landsskatteretten bemærker, at i henhold til statsskattelovens §  

 6, stk. 1, litra a, kan udgifter, der i årets løb er anvendt til at erhverve,  

 sikre eller vedligeholde indkomsten, fradrages ved opgørelsen af den  

 skattepligtige indkomst.
Retten bemærker videre, at der i relation til ikke  

 erhvervsmæssig virksomhed i medfør af nettoindkomstprincippet alene kan  

 foretages fradrag for udgifter, der vedrører selve indkomstkilden.
Der kan  

 således ikke foretages fradrag for underskud af ikke erhvervsmæssig  

 virksomhed.
Retten finder at måtte være enig med skatteankenævnet i, at  

 alene afgifter fra KODA kan anses for at vedrøre erhvervelsen af indtægter i  

 komponistvirksomheden, mens statsydelsen og det årlige legat/ydelse fra  

 KODA-fonden ikke kan anses for modydelser for konkrete arbejder udført af  

 klageren, hvorfor der ikke har været tale om indkomst ved selvstændig  

 erhvervsvirksomhed.
Retten finder endvidere at måtte være enig med  

 skatteankenævnet i, at den af klageren drevne komponistvirksomhed må anses  

 for  

 at være af ikke erhvervsmæssig karakter.
Der er herved blandt andet henset  

 til,  

 at virksomheden ikke kan anses for drevet med udsigt til at opnå en rimelig  

 indtjening.
Retten finder derudover, at klageren ikke kan anses for at have  

 haft en retsbeskyttet forventning om, at hans virksomhed ville blive anset  

 for  

 erhvervsmæssigt drevet i de omhandlede indkomstår.
Der er herved henset til,  

 at  

 skattemyndighedernes undladelse af at revidere selvangivelsen ikke i sig selv  

 er tilstrækkeligt til at bibringe klageren en berettiget forventning om, at  

 selvangivelsen vil blive godkendt fremover, ligesom undladelsen heraf ikke  

 har  

 været egnet til at have indflydelse på klagerens dispositioner.
 Den påklagede afgørelse stadfæstes derfor.
