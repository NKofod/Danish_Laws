 Konkurrenceankenævnet har afvist at tillægge klage fra DuraScan  

 Medical Products A/S over Konkurrencerådets afgørelse om optagelse af  

 forhandling i henhold til konkurrencelovens § 11 opsættende virkning.
Vedr.: J.nr. 94-87.472, DuraScan Medical Products A/S ctr.  

 Konkurrencerådet Ved skrivelse af 21. december 1994 har advokat Michael Clemmensen på vegne  

 DuraScan Medical Products A/S klaget over en af Konkurrencerådet truffet  

 afgørelse af 25. november 1994, hvorefter rådet fandt, at der i medfør af  

 konkurrencelovens § 11 skal optages forhandlinger med selskabet og NM Pharma  

 A/S med henblik på at bringe en samordnet adfærd, der er anmeldelsespligtig i  

 henhold til konkurrencelovens § 5, til ophør.
 Samtidig har advokat Clemmensen anmodet ankenævnet om i medfør af  

 Konkurrencelovens § 18, stk. 3, at tillægge klagen opsættende virkning og har  

 til støtte herfor anført, at Konkurrencerådet ved sin behandling af sagen  

 ikke har opfyldt de almindelige kontradiktoriske principper, jf.  

 forvaltningslovens § 19, stk. 1. Konsekvensen heraf har været af væsentlig  

 betydning for sagens afgørelse, idet klageren først efter, at beslutningen  

 var truffet - og umiddelbart inden den pålagte § 11-forhandling den 15.  

 december 1994 - havde lejlighed til at gennemgå materialet og først i  

 forbindelse med § 11-forhandlingen fik en nærmere redegørelse for  

 forudsætningerne for Konkurrencerådets undersøgelse.
 Det synes derfor uhensigtmæssigt af fortsætte eventuelle §  

 11-forhandlinger, hvis rådet på baggrund af en ny vurdering af klagerens  

 argumenter og materiale kommer til det resultat, at betingelserne for  

 anvendelsen af lovens kap. 4 ikke er tilstede.
Konkurrencerådet finder ikke, at klagen bør tillægges opsættende virkning,  

 og har til støtte herfor anført, at der ikke foreligger de fornødne  

 tungtvejende hensyn, herunder risiko for væsentlig økonomisk skade, for at  

 fravige konkurrencelovens hovedregel om ikke at tillægge en anke opsættende  

 virkning.
Afgørelsen vedrører optagelse af § 11-forhandlinger for at bringe  

 en samordnet adfærd for så vidt angår prisfastsættelse til ophør.
Hvis der  

 skal udstedes et pålæg i henhold til § 12, skal sagen på ny behandles i  

 rådet.
 Med henvisning til de grunde, Konkurrencerådet har anført, finder  

 ankenævnet ikke grundlag for at tillægge klagen over rådets afgørelse af 25.  

 november 1994 opsættende virkning.
 Det bemærkes, at afgørelsen er truffet af ankenævnets formand.
 (* 1) Konkurrencerådet:
