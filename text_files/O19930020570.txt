Resumé A indgik aftale med Dansk Mobil Telefon I/S om, at selskabet mod  

 at betale et årligt vederlag kunne opstille en antennemast på A's ejendom.  

 Efter en byplanvedtægt for området måtte intet punkt af en bygning være hævet  

 mere end  

 8,5 meter  

 over terræn.
Der var ikke i den foreliggende sag mulighed for at udnytte  

 vedtægtens dispensationshjemmel.
En eventuel tilladelse fra kommunen (K's)  

 side  

 skulle derfor gives efter planlægningslovens § 19.
K meddelte A afslag på dispensation, idet K henviste til de  

 landskabelige værdier i området.
A gjorde gældende, at denne begrundelse var  

 uholdbar, og at K tidligere havde givet tilladelse til opsætning af en  

 tilsvarende antenne på naboejendommen.
Planstyrelsen (P) tiltrådte K's  

 afgørelse. - A klagede til ombudsmanden over K's og P's afgørelser.
Efter en besigtigelse af området udtalte ombudsmanden, at det  

 forhold, at der muligvis på urigtigt grundlag var givet tilladelse til  

 opsætning  

 af en antennemast på naboejendommen, ikke i sig selv kunne give A krav på  

 tilladelse.
På baggrund af besigtigelsen fandt ombudsmanden det imidlertid  

 tvivlsomt, hvorvidt landskabelige hensyn med tilstrækkelig vægt talte imod at  

 give A den ønskede tilladelse.
Ombudsmanden bad derfor P (nu  

 Naturklagenævnet)  

 om at præcisere, hvori de landskabelige hensyn bestod.
Naturklagenævnet meddelte herefter, at man nu anså K's  

 begrundelse for afslaget for uholdbar, og at nævnet derfor havde hjemvist  

 sagen  

 til fornyet behandling i K.
Herefter foretog ombudsmanden ikke videre i  

 sagen.  

 (J. nr. 1992-3122-120).
Dispensation fra en byplanvedtægt.
Vurdering af hensyn til  

 landskabelige værdier.
 A klagede til mig over, at K  

 Kommune og Planstyrelsen (nu Naturklagenævnet) havde afslået at meddele  

 tilladelse til, at der på A's ejendom kunne opstilles en antennemast.
 Sagens faktiske  

 omstændigheder var følgende:
I marts måned 1992 blev der  

 mellem A og Dansk Mobil Telefon I/S indgået en aftale, hvorefter Dansk Mobil  

 Telefon skulle leje en del af A's ejendom, beliggende Sverigesvej 9 i K  

 Kommune.  

 På ejendommen lå A's erhvervsvirksomhed, og på en tilstødende grund lå hans  

 privatbolig.
Formålet med lejeaftalen var, at Dansk Mobil Telefon - via B A/S  

 -  

 skulle opsætte en  

 48 meter  

 høj antennemast.
 I den anledning ansøgte B på  

 A's vegne K Kommune om tilladelse til opsætning af masten.
Det retlige grundlag for  

 planlægningen i området var Byplanvedtægt nr. 7 for et industriområde nord  

 for  

 Hovedvej A 10 og syd for jernbanen Skanderborg - Århus i K Kommune.
Byplanen  

 var vedtaget af K Kommune den 10. juni 1968 og blev senere suppleret med en  

 række tillæg.
Byplanvedtægtens § 5, stk. 2, havde følgende ordlyd:
"Intet punkt af bygnings  

 ydervæg eller tagflade må være hævet mere end  

 8,5 m  

 over terræn (niveauplan), målt  

 efter reglerne i byggelovgivningen.
Byrådet kan tillade, at en bygning eller  

 dele af en bygning opføres i større højde, såfremt særlige hensyn til  

 virksomhedens indretning eller drift nødvendiggør det." Ved skrivelse af 19. marts  

 1992 afgav K Kommune en principiel byggesagsudtalelse i sagen.
Af udtalelsen  

 fremgik det, at man på kommunens foranledning havde undersøgt, hvorvidt  

 antennen i stedet kunne opsættes øverst på en skorsten på den kommunalt ejede  

 forbrændingsfabrik X I/S.
Skorstenen forventedes opført i sommeren 1992.  

 Resultatet af undersøgelsen var, at det ville være muligt at placere antennen  

 på skorstenen.
 K Kommune anførte  

 afslutningsvis følgende:
 "  

  

 På den baggrund og af hensyn til de landskabelige værdier finder  

 kommunen ikke at kunne meddele dispensation fra byplanvedtægt nr. 7, § 5,  

 stk.  

 2, til at opføre en  

 48 m  

 høj antennemast på ejendommen ...  

 (Sverigesvej 9).
Som en midlertidig løsning,  

  

 indtil skorstenen ved (X) I/S bliver  

 opstillet, kan kommunen tilbyde, at antenneanlægget midlertidigt opstilles på  

 kommunens areal (stiareal) som grænser op til (X's) grund, som vist på  

 vedlagte  

 skitse." Ved skrivelse af 22. marts  

 1992 bad A kommunen om at overveje sagen på ny.
A gjorde bl.a. gældende, at  

 kommunens formål med afslaget var at chikanere ham, og at kommunen ønskede  

 selv  

 at oppebære det vederlag, som efter lejeaftalen skulle tilkomme A.
Herudover  

 anførte A, at den øvrige tætte erhvervsmæssige bebyggelse i området, der var  

 opført med kommunens tilladelse, medførte, at det var misvisende at begrunde  

 et  

 afslag med hensynet til de landskabelige værdier.
 Ved skrivelse af 26. marts  

 1992 meddelte K Kommune A, at man måtte fastholde den trufne afgørelse.  

 Kommunen anførte bl.a., at man så vidt muligt søgte at samle antenner på  

 fællesmaster for at mindske antallet af selvstændige antennemaster i  

 kommunen,  

 og at man i øvrigt ville være indstillet på at tillade, at antennen blev  

 opsat  

 på en anden eksisterende skorsten eller lignende.
Herefter indbragte A ved  

 skrivelse af 6. april 1992 sagen for Planstyrelsen.
A gjorde i klagen  

 gældende,  

 at der var tale om økonomisk magtfordrejning fra kommunens side.
I en  

 efterfølgende skrivelse af 23. april 1992 henledte A Planstyrelsens  

 opmærksomhed på, at der på X's grund var opstillet en antennemast af samme  

 højde som den, A ønskede at opstille.
Ved skrivelse af 11. juni  

 1992 afgav K Kommune en udtalelse til Planstyrelsen om A's klage.
I  

 udtalelsen  

 hed det bl.a. følgende:
 "...
 Det kan oplyses, at kommunen  

 ikke har udarbejdet en planlægning for placering af master, men foretager  

 konkrete vurderinger i hvert enkelt tilfælde.
 Under nærværende sags  

 behandling vurderede man herfra, at en indbygning i (X') nye  

 75 m  

 høje skorsten var den bedste  

 løsning, idet der herved ud over antenneplaceringen i  

 75 m  

 's højde intet synligt ville blive i  

 området.
 (X) fik 22.01.1992 byggetilladelse  

 til 2. etape af udbygningen til affalds-kraftvarmeværk, bl.a. indeholdende  

 den  

 nye  

 75 m  

 høje  

 skorsten.
 (B) som rådgiver for Dansk  

 Mobiltelefon I/S, fik 15.04.1992 byggetilladelse til på (X') ejendom at  

 opsætte  

 radioantenner på den  

 75 m  

 høje skorsten samt opførelse af en  

 21 m2  

 stor radiokabinebygning.
I (B's) ansøgning var oplyst,  

 at som en permanent løsning skal radioantenner placeres på den kommende  

 75 m  

 høje stålskorsten.
Som en  

 midlertidig løsning, indtil stålskorstenen bliver opstillet, etableres en  

 mobil  

 antennemast på parkeringsplads syd-øst for (X') areal.
 (K) kommune har i forbindelse  

 med byggetilladelsens udstedelse accepteret den midlertidige mobile  

 antennemasts etablering på kørelærernes asfaltareal.
..." Ved skrivelse af 1. juli 1992  

 meddelte Planstyrelsen A, at man ikke kunne give ham medhold i klagen.
I  

 skrivelsen hed det bl.a. følgende:
 "...
 Planstyrelsens afgørelse i sagen.
 Efter Planstyrelsens  

 opfattelse kan opstilling af en DMT antennemast ikke betragtes som en del af  

 ejendommens  

 virksomhed og der kan således ikke henvises til byrådets mulighed for at  

 tillade, at en bygning eller del af en bygning opføres i større højde,  

 såfremt  

 særlige hensyn til virksomhedens indretning eller drift nødvendiggør dette.
 Derimod falder bygning af  

 (X')  

 75 m  

 høje  

 skorsten i forbindelse med udbygning af affalds- og kraftværket ind under § 5  

 stk. 2's mulighed for at give tilladelse når særlige hensyn til virksomhedens  

 indretning eller drift er nødvendig.
 Det er Planstyrelsens  

 opfattelse, at placering af DMT antennen på toppen af (X') skorsten, hvor kun  

 selve antennedelen er synlig ikke kræver yderligere plantilladelser.
 Planstyrelsen finder ikke, at  

 den midlertidige opstilling af DMT antennen på p-pladsen ved det køretekniske  

 anlæg kræver lokalplan, idet der er tale om en tidsbegrænset opstilling i en  

 periode på ca. 6 uger.
 Planstyrelsen kan således  

 ikke give Dem medhold i klagen.
..." I en efterfølgende skrivelse  

 af 7. oktober 1992 rettede advokat C på A's vegne henvendelse til K Kommune  

 om  

 sagen.
I skrivelsen hed det bl.a. følgende:
 "...
 Det er (A's) opfattelse, at  

 (K) Kommune har inddraget usaglige hensyn, når  

  

 dels  

  

 der tages hensyn til de forskellige begrundelser, der er givet  

 for afslaget -  

  

 dels  

  

 når henses til  

 den tilladte disponering af de omkringliggende grunde - og på dette grundlag  

 har (K) Kommune således på et materielt urigtigt grundlag forårsaget, at (A)  

 går glip af en årlig antennemast(-indtægt - min tilføjelse) fra  

 DMT-mobiltelefonselskabet, og (A) har i den anledning bedt mig om at overtage  

 sagen med henblik på en evt. retsforfølgning.
 Jeg har i den anledning bedt  

 (A) om at fremskaffe nærmere oplysninger om (K) Kommunes behandling af  

 byggesagen, vedrørende opstilling af et antenneanlæg på den tilstødende  

 grund,  

 kaldet ... - samt vedrørende de på (D's) siloer opstillede antenner. (A) har  

 orienteret mig om, at han har tilskrevet (K) Kommune d. 22.9. d.å. - uden at  

 have modtaget svar.
..." K Kommune besvarede advokat  

 C's henvendelse ved skrivelse af 20. oktober 1992. Kommunen oplyste bl.a., at  

 der ikke forelå tilladelser til opsætning af de antenneanlæg, der var  

 fremdraget i advokatens skrivelse, da de var opsat uden  

 bygningsmyndighedernes  

 medvirken i henhold til bygningsreglementet.
Herefter indbragte advokat C  

 - ved skrivelse af 30. november 1992 - sagen for mig.
I den anledning  

 indhentede jeg en udtalelse af 30. april 1993 fra Naturklagenævnet, hvori det  

 bl.a. hed:
 "...
Det fremgår af sagen, at de  

 to DMT-antenner på (X') skorsten blev monteret i forbindelse med skorstenens  

 afslutning i henhold til byggetilladelse af 15. april 1992, og at en  

 midlertidig, mobil DMT-antennemast var opstillet på et privatejet areal (...  

 Norgesvej 15), medens skorstenen blev opført.
Det er endvidere oplyst, at der  

 er anbragt en antennemast ved Falck-stationen på Finlandsvej og en  

 radioantenne  

 på busanlægget på Danmarksvej.
Disse to antenner har en funktionel  

 tilknytning  

 til den virksomhed, der foregår på ejendommene.
På fjernvarmeværkets skorsten  

 (Danmarksvej 15) er anbragt et antenneanlæg til kommunens operative materiel.
I (K) Kommunes begrundelse  

 for det meddelte afslag af 19. marts 1992 er anført hensynet til de  

 landskabelige værdier.
Varetagelse af dette hensyn er i overensstemmelse med  

 planlovens formål, jf. lovens § 1.
..." I en skrivelse af 2. juni  

 1993 kommenterede advokat C over for mig Naturklagenævnets udtalelse.
Advokat  

 C  

 anførte bl.a., at der også på ejendommen Sverigesvej 8 var opført en  

 antennemast, og at kommunen måtte formodes i sin tid at have godkendt denne  

 opsætning.
 I den anledning oplyste  

 Naturklagenævnet - efter at have indhentet en udtalelse fra K Kommune - ved  

 skrivelse af 28. juni 1993, at kommunen i 1975 havde tilladt opsætningen af  

 denne mast i medfør af byplanvedtægtens § 5, stk. 2, idet særlige hensyn til  

 den virksomhed, der var beliggende på ejendommen, gjorde sig gældende.
Herefter anmodede jeg om  

 advokat C's bemærkninger til det anførte.
Advokaten oplyste i den anledning -  

 i  

 en skrivelse af 1. juli 1993 - at den omhandlede antennemast intet havde at  

 gøre med den erhvervsvirksomhed, der blev drevet fra ejendommen Sverigesvej  

 8;  

 tværtimod var antennemasten ejet af vognmandsfirmaet E.
Jeg forelagde denne  

 udtalelse for Naturklagenævnet og K Kommune.
Af kommunens udtalelse af 23.  

 juli  

 1993 fremgik det, at kommunen ikke bestred advokat C's oplysning.
Det var i  

 øvrigt oplyst, at antennemasten havde været anvendt af en række forskellige  

 brugere.
 I en skrivelse til  

 Naturklagenævnet anførte jeg følgende:
 "1. Sagens retlige  

 grundlag er dels den ovennævnte byplanvedtægt for området, dels  

 planlægningslovens almindelige bestemmelser om dispensation fra lokalplaner  

 m.v.
 Byplanvedtægtens § 5, stk 2,  

 har som ovenfor anført følgende ordlyd:
"Intet punkt af bygnings  

 ydervæg eller tagflade må være hævet mere end  

 8,5 m  

 over terræn (niveauplan), målt  

 efter reglerne i byggelovgivningen.
Byrådet kan tillade, at en bygning eller  

 dele af en bygning opføres i større højde, såfremt særlige hensyn til  

 virksomhedens indretning eller drift nødvendiggør det." Det er utvivlsomt, at den  

 foreliggende sag ikke kan henføres under kommunens dispensationsbeføjelse  

 efter  

 denne bestemmelse, eftersom opsætningen af antennemasten ikke er et led i A's  

 virksomhed.
En eventuel tilladelse ville derfor skulle meddeles i medfør af  

 den  

 almindelige dispensationsbestemmelse i planlægningslovens § 19. Denne  

 bestemmelses stk. 1 og 2 har følgende ordlyd:
 "  

  

 § 19:  

  

 Kommunalbestyrelsen kan dispensere fra bestemmelser i en  

 lokalplan eller en plan m.v., der er opretholdt efter § 68, stk. 2, hvis  

 dispensationen ikke er i strid med principperne i planen, jf. dog § 40.
Stk. 2.  

  

 Videregående afvigelser end omhandlet i stk. 1 kan kun  

 foretages ved tilvejebringelse af en ny lokalplan." Jeg må forstå Planstyrelsens  

 afgørelse i sagen således, at der i princippet ville kunne meddeles  

 tilladelse  

 i medfør af lovens § 19, stk. 1, og at den omhandlede foranstaltning således  

 ikke er af en sådan karakter, at den forudsætter tilvejebringelse af en ny  

 lokalplan.
Jeg lægger i den forbindelse til grund, at byplanvedtægten er  

 opretholdt efter lovens § 68.
Det bemærkes endvidere, at  

 den omstændighed, at der eventuelt kunne rejses spørgsmål om det retlige  

 grundlag for kommunens tilladelse til opførelse af en antennemast på  

 ejendommen  

 Sverigesvej 8, ikke i sig selv kan tillægges betydning for den foreliggende  

 sag; den almindelige lighedsgrundsætning, hvorefter sager, der i al  

 væsentligt  

 er ens, skal bedømmes på samme måde, giver således ikke borgerne krav på en  

 ulovlig retsstilling.
På den anden side kan den anførte omstændighed -  

 såfremt  

 der kan rejses tvivl om rigtigheden af kommunens tilladelse - medføre en  

 berettiget forventning for (A), som myndighederne har pligt til at inddrage i  

 overvejelserne, ligesom hensynet til, at (A) som følge af lejekontrakten med  

 Dansk Mobil Telefon havde en ikke ubetydelig indkomst i udsigt, også må indgå  

 i  

 afvejningen over for de landskabelige værdier.
Endelig må selve eksistensen  

 af  

 antennemasten selvsagt tages i betragtning fra myndighedernes side ved  

 bedømmelsen af, hvorvidt landskabelige hensyn (fortsat) taler imod at meddele  

 (A) den ønskede tilladelse.
2. Den 31. august 1993  

 foretog fire af mine medarbejdere sammen med (A) og en repræsentant for  

 advokat  

 (C) en besigtigelse af det område, hvor (A's) ejendom ligger.
Området må  

 ifølge  

 § 2 i den tidligere omtalte byplanvedtægt som udgangspunkt alene anvendes til  

 erhvervsformål.
Omkring  

 50 meter  

 vest for (A's) ejendom er  

 der for få år siden opført et betonværk.
Betonværket, der formentlig er ca.  

 20 meter  

 højt, ligger for enden af  

 Sverigesvej.
Der er placeret et antal antenner på betonværkets skorsten.
Bag  

 betonværket - stadigvæk mod vest i forhold til (A's) ejendom - ligger (X)  

 I/S.  

 På denne virksomheds grund er der bl.a. opført en  

 75 meter  

 høj skorsten. Øverst på  

 skorstenen er der placeret et antal antenner, hvoraf den ene - har jeg  

 forstået  

 - er den antenne, der ellers var tænkt at skulle opføres på (A's) grund.  

 Længere bag (X) I/S er der på (den tilstødende grund til A's ejendom) opsat  

 en  

 antenne, der formentlig er omkring  

 50  

 meter  

 høj.
Umiddelbart syd for (X) I/S  

 ligger der et kommunalt fjernvarmeværk.
På grunden er der opført tre ganske  

 iøjnefaldende skorstene af varierende højde.
Nord for de omtalte  

 bebyggelser sænkes terrænet ned mod jernbanesporet og motorvejen.
Langs med  

 jernbanesporet ligger der en række højspændingsmaster.
 Skråt over for (A's) ejendom  

 - på ejendommen Sverigesvej 8, der ejes af (F) - er der opført en  

 antennemast,  

 der efter det oplyste er  

 48 meter  

 høj.
 Der ligger herudover en række  

 mindre antenner i området.
Længere nord for (A's) ejendom  

 - på den anden side af motorvejen og jernbanesporet - ligger der et større,  

 uberørt naturområde.
Der er fra den nordlige side af (A's) ejendom, hvor  

 antennen i givet fald skulle placeres, frit udsyn over dette område.
Det pågældende område syd for  

 motorvejen og jernbanesporet er således stærkt præget af at være udlagt til  

 erhvervsmæssig bebyggelse; udsigten over området er fra alle punkter  

 domineret  

 heraf, navnlig af betonfabrikken, (X) I/S og fjernvarmeværket.
Ligeledes kan  

 antennemasten på ejendommen Sverigesvej 8 - der er af omtrent samme højde som  

 den antenne, (A) ønsker at opføre - ses overalt på området.
På den anførte baggrund kan  

 det for en umiddelbar betragtning forekomme tvivlsomt, om opførelsen af en  

 antenne på (A's) ejendom - naturligvis afhængig af antennens nærmere  

 udformning  

 - vil medføre en yderligere væsentlig skæmmelse af området; der synes således  

 ikke at være noget punkt i området, hvor der ikke i forvejen bl.a. er udsigt  

 til en eller flere af de ovenfor omtalte bygningskonstruktioner.
Af samme  

 grund  

 må jeg mene, at følgende bemærkning i (K) Kommunes skrivelse af 11. juni 1992  

 til Planstyrelsen ikke er ganske retvisende:
"Under nærværende sags  

 behandling vurderede man herfra, at en indbygning i (X') nye  

 75 m  

 høje skorsten var den bedste  

 løsning, idet der herved ud over antenneplaceringen i 75 ms højde intet  

 synligt  

 ville blive i området." 3. Hensynet til de  

 landskabelige værdier, der ligger til grund for myndighedernes afgørelse i  

 sagen, er selvsagt lovligt, jf. planlægningslovens § 1. Hensynet må vel  

 imidlertid - alt andet lige - have en begrænset vægt i områder, der af  

 kommunen  

 selv er udlagt til erhvervsmæssige formål, og som i øvrigt bærer meget  

 betydeligt præg heraf.
Samtidig har det som nævnt for en umiddelbar  

 betragtning  

 måttet give anledning til en vis tvivl, om opførelsen af en antennemast på  

 (A's) ejendom ville medføre en væsentlig skæmmelse af området i forhold til  

 den  

 nuværende tilstand.
 På den anførte baggrund beder  

 jeg venligst Naturklagenævnet om nærmere at præcisere, hvori de  

 landskabsmæssige hensyn, der ligger til grund for de trufne afgørelser,  

 består.
..." Naturklagenævnet meddelte mig  

 efterfølgende, at man nu var af den opfattelse, at kommunens afslag ikke med  

 rimelighed kunne begrundes i hensynet til de landskabelige værdier.
Nævnet  

 havde derfor hjemvist sagen til kommunen med henblik på fornyet behandling.
 Jeg meddelte A og  

 Naturklagenævnet, at jeg herefter ikke foretog mig videre i sagen.
