 De kommunale ejendomsskattekontorers vurderingspåtegninger på skøder og  

 visse andre dokumenter skal, ifølge skatteministeriets bekendtgørelse nr. 119  

 af 13. februar 1986, indeholde oplysninger om ejendomsværdien på tidspunktet  

 for den seneste almindelige vurdering, årsomvurdering eller vurdering i  

 henhold til vurderingslovens § 4 og § 4 A, såfremt ejeren eller ejendommens  

 administrator har modtaget underretning herom.
 Det er således ifølge bekendtgørelsen tidspunktet for påtegningens  

  foretagelse, der er afgørende for, hvilken vurdering der skal påføres  

 dokumentet.
 Skattedepartementets cirkulære af 13. februar 1986, om stempling af  

 dokumenter om overdragelse af fast ejendom, opererer imidlertid med  

 tidspunktet for dokumentets oprettelse som afgørende.
Skattedepartementet har på foranledning af statsskattedirektoratet oplyst,  

 at denne tilsyneladende uoverensstemmelse skyldes, at bekendtgørelsen retter  

 sig til vurderingsmyndighederne, medens cirkulæret retter sig til  

 stempelmyndighederne.
Vurderingsmyndighedernes påtegning skal udelukkende  

 betragtes som en orientering til stempelmyndighederne om, hvilken vurdering  

 ejeren senest har modtaget meddelelse om, hvorefter det er  

 stempelmyndighedernes opgave at afgøre, hvorvidt denne vurdering eller en  

 tidligere vurdering skal lægges til grund ved stempelafgiftens beregning.
 Ejendomsskattekontorerne skal således fortsat benytte den hidtidige  

 fremgangsmåde, som anført i ovennævnte bekendtgørelse.
