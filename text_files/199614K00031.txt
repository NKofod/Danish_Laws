Nr BTL 31 Betænkning over Forslag til lov om ændring af lov om afgift af  

 elektricitet (Elsparebidrag)   

 Nr L 31 1996-97, 1. samling Afgivet af Skatteudvalget Afgivet: 19961204 Udvalget har behandlet lovforslaget i nogle møder.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse uændret.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

forkastelse ved 3. behandling.
 Mindretallet finder ikke, der er grund til at indføre endnu en  

 energiafgift oven i de allerede eksisterende, lige så lidt som der er grund  

 til at give regeringen endnu et nyt håndtag til at øge det samlede  

 afgiftstryk.
 Ifølge regeringens egen skatte- og afgiftsreform fra 1993 skal de i  

 forvejen høje danske CO2- og energiafgifter stige fra henholdsvis 37 øre/33,5  

 øre i 1993 til henholdsvis 56 øre/49,5 øre i 1998.
Mindretallet mener endvidere ikke, at lovforslag nr.
L 27 og nr.
L 31 vil  

 bidrage mærkbart til, at Danmark kan leve op til internationale forpligtelser  

 på det miljø- og energimæssige område.
Jacob Buksti (S) nfmd.
Dorte Dinesen (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Charlotte  

 Antonsen (V) Jens Løgstrup Madsen (V) Flemming Hansen (KF) fmd.
Gitte  

 Seeberg (KF) Brian Mikkelsen (KF) Kim Behnke (FP) Dansk Folkeparti havde ikke medlemmer i udvalget.
