Foreningen Danske Revisorer, Odenses fællesmærke, en figur  

 indeholdende ordene »FORENINGEN DANSKE REVISORER FDR«, søgt  

 registreret for alle tjenesteydelser i klasserne 35, 36 og 42, blev ikke  

 fundet forveksleligt med FORENINGEN DANSKE REVISORERS fællesmærke, et  

 figurmærke indeholdende ordene »REGISTREREDE REVISORER FDR«, der  

 var taget ibrug før indleveringen af ansøgningen om registrering af  

 førstnævnte fællesmærke.
Mærkerne bedømtes i deres helhed År 1993, den 21. september afsagde Patentankenævnet (Grønning-Nielsen, Hans Chr.
Thomsen, Gulmann) følgende Den 1. juli 1991 indleverede Foreningen Danske Revisorer, Odense, v/Patentbureau Chas.
Hude en ansøgning om registrering  

 af et figurmærke indeholdende ordene »FORENINGEN DANSKE REVISORER  

 FDR« for alle tjenesteydelser i klasserne 35, 36 og 42. Ansøgningen blev  

 den 30. oktober 1991 bekendtgjort i Dansk Varemærketidende.
 Ved skrivelse af 31. oktober 1991 nedlagde klageren i medfør af  

 varemærkelovens § 20, stk. 2, indsigelse mod registrering af det ansøgte  

 mærke.
 I skrivelsen anførtes bl.a.:
 »Som det fremgår af vedlagte kopi af min anbefalede skrivelse af 30.  

 ds. til Foreningen Danske Revisorer har Foreningen af Registrerede Revisorer  

 i mere end 20 år anvendt et logo, som er klart forveksleligt med det  

 fæ11esmærke, som Foreningen Danske Revisorer nu søger registreret.
Mine indvendinger fremgår af indholdet af min nævnte skrivelse til  

 Foreningen Danske Revisorer, og jeg skal derfor blot yderligere fremhæve, at  

 de pågældende mærker i vidt omfang anvendes på døre, vinduer, biler og andre  

 steder, hvor afstanden til iagttageren er så stor, at forveksleligheden er  

 indlysende.« I den nævnte skrivelse af 30. oktober 1991 til ansøgeren anførte klageren  

 bl.a. følgende:
Risikoen for forveksling fremkommer ved, at de to foreningers medlemmer arbejder inden for samme branche, at de to mærker anvendes på samme måde - på vinduer, døre, biler,  

 forretningspapirer og lignende, at FDR's mærker er fremstillet i samme størrelser, som FRR'smærker, at de to mærker begge er cirkelrunde, at begge mærker anvendes med rød farve, at mærkets tekst er anbragt på samme måde, at bogstaverne FRR og FDR er let forvekslelige, bl.a. på grundlag af  

 deres ens placering i bomærket, og at mærkerne eksempelvis anbragt på et vindue ofte vil blive set på en  

 afstand, hvor forskellen i midterbilledet ikke konstateres.' Ansøgeren anførte hertil i skrivelse af 6. januar 1992:
»De to mærker har ingen ligheder overhovedet, bortset fra, at de  

 begge er cirkelrunde.
Jeg er ikke klar over, om Direktoratet har fået  

 fremsendt det figurmærke, hvorpå indsigelsen støttes, men jeg er af min  

 klient blevet præsenteret for, hvad jeg går ud fra, er modpartens mærke, og  

 jeg vedlægger dette i kopi, således at Direktoratet kan træffe en afgørelse.
Min klients mærke er cirkelrundt med lys baggrund.
Mærket indeholder et  

 Danmarkskort samt min klients navn »Foreningen Danske Revisorer«  

 samt endelig forneden forkortelsen af navnet ved bogstaverne FDR.
Modpartens mærke fremstår med en mørk baggrund.
Mærket indeholder en  

 vægt-figur, en hat med to vinger, samt to slanger, der snor sig om et sværd  

 og endelig ordene »Registrerede Revisorer« samt forkortelsen FRR.
 Der er således ingen som helst lighedspunkter mellem de to mærker, bortset  

 fra, at de begge er cirkelrunde, hvilket ikke er tilstrækkeligt til at gøre  

 dem forvekslelige.
Som bekendt kan man i medfør af bestemmelserne i Varemærkeloven ikke opnå  

 eneret til bogstaver i en sammensætning, der danner et ord, der ikke kan  

 udtales, hvorfor Foreningen af Registrerede Revisorer ikke ved anvendelsen af  

 deres mærke har opnået eneret til bogstaverne FRR.
Derudover kan der heller  

 ikke opnås eneret til generiske betegnelser som FORENINGEN - DANSKE -  

 REVISORER og REGISTREREDE.
Der er således både for min klient og for  

 modparten kun opnået eneret til det enkelte mærke i dets helhed.
 Det er følgeligt min opfattelse, at en helhedsbedømmelse af de to mærkers  

 forvekslingsgrad må føre til, at de kendes for ikke-forvekslelige, og jeg  

 skal således høfligst henstille, at den nedlagte indsigelse afslås på det  

 foreliggende grundlag.
Såfremt Direktoratet mod forventning ikke afslår indsigelsen, skal jeg  

 opfordre til, at den af modparten påståede 20-årige brug dokumenteres.' Klageren udtalte i skrivelse af 7. februar 1992:
»Forud for vedtagelse af Lov om Registrerede Revisorer, der trådte i  

 kraft den 1. november 1970 eksisterede Dansk Revisorforening« med et  

 rødt rundt logo med vægt i midterfeltet og med foreningens navn skrevet på  

 samme måde som ordene »Registrerede Revisorer« i det nu  

 eksisterende logo.
I forbindelse med nævnte lovs ikrafttræden skiftede Dansk  

 Revisorforening navn til Foreningen af Registrerede Revisorer, og logoet blev  

 samtidig ændret til det i dag eksisterende logo.
Dette er baggrunden for min  

 oplysning om logoets 20-årige levetid.
 Det fastholdes, at der mellem de to mærker er en åbenbar forvekslelighed,  

 således som anført i det i sagen anførte brev af 30/10 f.a. fra mig til  

 Foreningen Danske Revisorer.
Firma Chas.
Hudes argumentation er baseret på den fejlagtige antagelse, at  

 forveksleligheden skal bedømmes på grundlag af en analyse af de to mærker  

 »liggende på skrivebordet«, hvorved man kan nå til den konklusion,  

 at der kun er lighed for så vidt angår farve og cirkelform.
Den i skrivelsen givne oplysning om de to mærkers forskellige baggrund er  

 ukorrekt.
For så vidt angår anvendelsen af min klients logo, kan jeg  

 eksempelvis henvise til KTAS' fagbog, spalterne 6833 - 6835, hvoraf fremgår,  

 at logoet fremtræder med både mørk og lys baggrund.
 At Foreningen Danske Revisorer har samme hensigt fremgår af vedlagte  

 fotokopi af aftryk udsendt af den pågældende forening til medlemmerne.
Ved vurdering af, om to fællesmærker er forvekslelige, er det afgørende en  

 vurdering af de forskellige situationer, hvori mærkerne anvendes.
Som anført  

 i min nævnte skrivelse af 30. oktober f.å. bruges mærkerne bl.a. på vinduer  

 og døre, i bilers bagruder og andre steder, hvor beskueren er på en sådan  

 afstand, at forskellen i mindre detaljer ikke bemærkes.
 Samme problemstilling vil kunne iagttages ved en sammenligning mellem min  

 klients logo anvendt i telefonbogsannoncering og vedlagte aftryk, hvor der  

 eksisterer en klar forvekslelighed, når begge mærker fremtræder enten med  

 mørk baggrund eller med lys baggrund.
Jeg stiller mig uforstående over for firma Chas.
Hudes bemærkninger  

 vedrørende »eneret«, og jeg finder afsnit 2 på skrivelsens side 2  

 direkte selvmodsigende.
Min klient gør ikke gældende en eneret til bestemte  

 ord eller bestemte bog- stavsammensætninger, men kun at mærket som helhed er  

 beskyttet mod andre mærker, som ud fra en helhedsbetragtning skaber en  

 forvekslingsmulighed.
Jeg kan således helt tilslutte mig den nævnte  

 skrivelses bemærkning om, at der kun kan opnås »eneret til det enkelte  

 mærke i dets helhed.« Jeg skal yderligere fremsætte den påstand, at det er fuldt bevidst, at  

 Foreningen Danske Revisorer, der tidligere hed Dansk Revisor Union, ved  

 udformningen af sit logo har til hensigt over for eksisterende eller  

 potentielle revisorklienter at skjule, hvilken organisation den pågældende  

 revisor er medlem af.
Eksempelvis vil man kunne undgå, at klienter bemærker,  

 at deres revisor ikke længere er medlem af Foreningen af Registrerede  

 Revisorer.
Et sådant medlemsskab kan være bragt til ophør bl.a. ved  

 eksklusion.
 Det skal yderligere bemærkes, at Foreningen af Registrerede Revisorer har  

 ca. 3.100 medlemmer ud af Danmarks ca. 5.000 registrerede revisorer, og at  

 organisationsprocenten blandt selvstændige registrerede revisorer ligger på  

 ca. 95%. Medlemsskabet betragtes af min klients medlemmer som et  

 kvalitetsstempel, ligesom annoncering af medlemsskabet betragtes som et  

 goodwill-skabende element.
 Såfremt Foreningen Danske Revisorer matte have den modsatte opfattelse af  

 disse forhold, ville man have valgt et logo, der klart adskilte de to  

 foreningers medlemmer fra hinanden.
Jeg erkender gerne, at de sidste afsnit af denne skrivelse er en  

 argumentation i højere grad baseret på markedsføringsloven end på  

 fællesmærkeloven.
Det er da også min opfattelse, at brugen af det logo, der  

 nu søges registreret, vil blive betragtet som en overtrædelse af denne lov.'  

 Patentdirektoratet traf afgørelse i sagen den 25. juni 1992 og afviste  

 indsigelsen med følgende begrundelse:
 »Det skal indledningsvis oplyses, at for at direktoratet kan bedømme,  

 om der foreligger forvekslelighed mellem to mærker, må direktoratet være i  

 besiddelse af de to bestemte mærker, der skal sammenlignes, idet de konkrete  

 udforminger af mærkerne er afgørende, når der skal foretages en vurdering af  

 forvekslingsrisikoen.
 Det figurmærke indsiger påberåber sig at have anvendt i 20 år blev ikke  

 indsendt med indsigelsesskrivelsen eller senere trods anmodning herom, men  

 det er telefonisk oplyst over for direktoratet den 19 jun 1992, at det  

 figurmærke, der skal sammenlignes med det ansøgte mærke, er det fællesmærke,  

 der er indgivet hertil under FA 36 1991 af Foreningen af Registrerede  

 Revisorer.
 Det skal tillige oplyses, at nærværende indsigelse vil blive afgjort efter  

 varemærkelovens bestemmelser.
I medfør af bestemmelsen i § 14 stk. 1 nr. 6 i ovennævnte varemærkelov må  

 et mærke ikke registreres, når mærket er forveksleligt med et varemærke, der  

 er taget i brug her i landet på det tidspunkt, da ansøgning om registrering  

 ind- gives og som vedvarende anvendes her.
Denne bestemmelse fin- der også  

 anvendelse på fællesmærker ifølge fællesmærkeloven.
Der er sammenfald af  

 tjenesteydelser, og det afgørende for, om mærkerne kan anses for  

 forvekslelige, er herefter, om der er mærkelighed mellem mærkerne, når disse  

 betragtes i deres helhed.
Dette mener direktoratet ikke er tilfældet.
Det drejer sig i begge tilfælde om cirkelformede mærker, der indenfor  

 cirklen langs kanten har navnet på de to foreninger, nemlig Foreningen Danske  

 Revisorer og Registrerede Revisorer.
Forneden står i begge tilfælde tre  

 bogstaver i det ansøgte mærke FDR og i indsigermærket FRR.
Imidlertid inde-  

 holder det ansøgte fællesmærke en gengivelse af et danmarkskort, og  

 indsigermærket gengivelsen af en vægt, merkurhat og slanger.
Disse  

 forskellige motiver i mærkerne bevirker, at mærkerne, når de betragtes i  

 deres helhed, ikke kan anses for at ligne hinanden så meget, at der er risiko  

 for forveksling.
Dertil kommer, at det ansøgte mærke er anmeldt i sort/hvidt,  

 således at mærket er udført med hvid baggrund, medens indsigers ansøgte mærke  

 anvendes med en mørk baggrund eller i en farve, formentligt rødt, der også  

 giver en mørk baggrund.
Det forhold, at foreningsnavnene i deres helhed samt  

 forkortelser heraf er optaget i mærkerne, og at disse har en vis lighed med  

 hinanden er ikke tilstrækkeligt til, at der er mærkelighed til stede.
 Da der således ikke er mærkelighed, kan mærkerne ikke betragtes som  

 forvekslelige, og indsigelsen kan ikke tages til følge.
Opmærksomheden skal iøvrigt henledes på, at det alene i Deres skrivelse er  

 oplyst, at mærket er anvendt i 20 år, men der ikke indsendt nogen form for  

 dokumentation herfor.
Det skal tilføjes, at det fællesmærke, indsiger har  

 anmeldt under FA 36 1991, er indgivet den 02 sep 1991, hvorimod nær- værende  

 ansøgning er indgivet den 01 jul 1991, hvorfor ansø- ger har prioritet forud  

 for indsiger.
Disse sidste forhold er der ikke lagt vægt på, da direktoratet ikke har  

 fundet mærkerne forvekslelige.« Denne afgørelse har klageren ved skrivelse af 24. august 1992 indbragt for  

 Patentankenævnet.
 Som klagebegrundelse anførtes:
 »Indledningsvis skal jeg henvise til de i Patentdirektoratets sag  

 eksisterende skrivelser henholdsvis af 30. oktober 1991 fra mig til  

 Foreningen Danske Revisorer og af 7. februar 1992 fra mig til  

 Patentdirektoratet, hvori der detaljeret er beskrevet, hvorfor de to mærker  

 må betragtes som forvekslelige særlig under hensyntagen til den måde, hvorpå  

 de benyttes.
Den - efter min opfattelse - forkerte vurdering der ligger bag  

 Patentdirektoratets afgørelse er anført i direktoratets skrivelse, pg. 5, 3.  

 afsnit.
Her anføres a) forskel i mærkernes detaljer, b) det ansøgte mærkes hvide baggrund i modsætning til ansøgerens mærke med  

 mørk/rød baggrund.
 Som baggrund for mine bemærkninger senere i denne skrivelse om disse to  

 forhold skal jeg henvise til Mogens Koktvedgård: Lærebog i Immaterialret  

 (1991), pg. 273, hvor bl.a. anføres:
»Ved vurderingen af hvorvidt to varemærker skal anses for  

 forvekslelige, skal der foretages en real »helhedsbedømmelse, hvori  

 indgår samtlige momenter vedrørende mærkerne: Deres særpræg, indarbejdelse,  

 praktiske benyttelse, lighed i skrift og tale, varernes beskaffenhed,  

 køberkredsens art o.s.v.« Ligeledes skal henvises til samme skrift, pg. 277: »Hvadenten man  

 lægger hovedvægt på det ene eller andet, bør bedømmelsen i princippet ske på  

 basis af mærkernes antagelige benyttelse og oplevelsen heraf i dagliglivets  

 vareomsætning: Hvordan vil køberkredsen omfatte mærkerne?» Disse citater viser, at det ikke er afgørende, at man ved et  

 »tæt« studium af de to mærker kan konstatere forskellige detaljer.  

 Det afgørende er, om disse detaljer har den virkning, at mærkerne adskiller  

 sig fra hinanden i de situa- tioner, hvor mærkerne benyttes, og om de giver  

 grundlag for et forskelligt synsbillede.
 Som anført i den tidligere korrespondance benyttes logoerne dels på ruder,  

 døre og skilte, hvor beskueren er i betydelig afstand fra logoet, dels på  

 dokumenter og i annoncering i telefonbøger og dagblade (distriktsblade).
I ingen af disse situationer vil de af direktoratet fremhævede  

 forskelligheder give kunden et forskelligt synsbillede, idet den runde form  

 og den ens opbygning af mærket vil bevirke, at iagttageren får indtryk af, at  

 de reklamerende revisionsfirmaer/revisorer er medlem af samme organisation.  

 Jeg tillægger det i denne forbindelse særlig betydning, at Foreningen af  

 Registrerede Revisorer har anvendt det samme logo siden foreningens stiftelse  

 i 1972. Som foreløbig dokumentation herfor vedlægges kopi af en skrivelse af  

 13. december 1977 tilsendt foreningsregisteret vedhæftet det oprindelige logo  

 for »Dansk Revisorforening«.
Efterfølgende vil blive fremsendt  

 yderligere dokumentation for mærkets benyttelse også i tidligere år.
Disse mange års indarbejdelse af et logo for langt størstedelen af  

 Danmarks ikke-statsautoriserede revisionsfirmaer vil betyde, at et andet logo  

 for en anden revisororganisation og dens medlemmer må adskille sig meget  

 klart fra det indarbejdede logo for at undgå, at forveksling indtræder.
Der  

 synes da heller ikke at være nogen anden forklaring på de to mærkers  

 beslægtede karakter, end at den nye konkurrerende forening netop ønsker at  

 skabe et indtryk hos »revisorkunder« om, at der ikke er forskel på  

 de to organisationer og deres medlemmer.
Jeg henviser i øvrigt herom til min  

 nævnte skrivelse af 7/2 d.å. til Patentdirektoratet.
Jeg kan ikke anerkende, at henvisning til mærkernes tilsyneladende  

 forskellige baggrund kan tillægges betydning, når man tager den praktiske  

 brug i betragtning.
Jeg vedlægger ansøgerens aftryk beregnet til  

 forretningstryksager, annoncer m.v., hvoraf fremgår, at den praktiske  

 benyttelse både er med mørk og lys baggrund.
Om samme forhold hos indsigeren vedlægger jeg tilsvarende aftryk med  

 forskellig baggrund.
Om samme forhold kan henvises til KTAS Fagbog 1992, hvor  

 man under revisorer vil finde talrige eksempler på logoet anvendt af  

 indsigerens medlemmer såvel med mørk som lys baggrund.
 Som eksempel på, at ansøgerens medlemmer også anvender logoet i praksis  

 med mørk baggrund, vedlægges annonce fra Galten Folkeblad.
 Lad mig til slut gøre opmærksom på, at det med dagens hyppige brug af  

 telefax og fotokopiering er underordnet, om et logo for en tjenesteydelse i  

 modsætning til en vare optræder med forskellig farve på et originaldokument.  

 Det må i det hele taget antages, at forvekslingseffekten i praksis indtræder  

 før kendskabet til et stykke brevpapir, nemlig ved annoncering og med logoets  

 anbringelse på ruder m.v.
- - -ooOoo- - - Med hensyn til tidligere afgørelser, der kan have en vis interesse,  

 henviser jeg til »Varemærker, Registreringspraksis«:
 Med skrivelse af 26. august 1992 indleverede klageren kopi af skrivelser  

 fra 1972 - 1975 fra Foreningen af Registrerede Revisorer med påtrykt logo.
 Ansøgeren udtalte hertil i skrivelse af 13. oktober 1992:
»Indledningsvis skal det bemærkes, at det Ankenævnet efter min  

 opfattelse skal tage stilling til, er om hvorvidt Patentdirektoratets  

 afgørelse af 25. juni 1992 er korrekt således at den skal stadfæstes, eller  

 om der er grundlag for at den skal omgøres.
Dette medfører, at alle forhold  

 vedrørende parternes brug af mærkerne, eventuelle forskelle/ligheder i  

 farvevalg, etc. etc., som fremdrages af modparten i ankeskrivelsen ikke har  

 nogen relevans i ankesagen for Patentankenævnet, men hører til ved en retssag  

 for de almindelige domstole.
Det der skal afgøres, er hvorvidt det mærke mine  

 klienter har indleveret til registrering under FA 002/1991 er forveksleligt  

 med det mærke hvorpå modparten har støttet sin indsigelse og som senere er  

 anmeldt til registrering, jfr. nedenfor.
 Jeg kan tilslutte mig modpartens bemærkning om at vurderingen af hvorvidt  

 to mærker er forvekslelige skal foretages efter en helhedsbedømmelse, men en  

 sådan helhedsbedømmelse, der foretages af Patentdirektoratet, foretages efter  

 min opfattelse ikke ud fra andre kriterier end de ligheder og forskelle, der  

 er mellem de pågældende mærker rent visuelt, rent auditivt og rent  

 betydningsmæssigt.
 Der er jo her tale om adminstrative afgørelser, hvor man ikke har adgang  

 til oplysninger om eksempelvis mærkernes brug, i modsætning til  

 domstolsafgørelser, hvor alle andre oplysninger, der kan have interesse for  

 sagen, normalt er tilgængelige.
I Direktoratets afgørelse af 25. juni 1992, hvori indgår en  

 helhedsbedømmelse af hvorvidt de to mærker er forvekslelige, er netop  

 inddraget de forhold, der har interesse for forvekslingsbedømmelsen, nemlig  

 at det mærke, der af mine klienter er indleveret til registrering indeholder  

 et Danmarkskort, hvorimod indsigermærket indeholder en vægt og merkurhat og  

 to slanger.
Derudover lægger Direktoratet vægt på, at mine klienters mærke  

 fremtræder med sort skrift på en hvid baggrund, hvorimod modpartens mærke  

 fremtræder med hvid skrift på en sort baggrund.
Det er netop disse forskelle på de to mærker, der bevirker, at de ud fra  

 en helhedsbedømmelse ikke er forvekslelige.
Det forhold, at begge mærker er  

 cirkelrunde er ikke tilstrækkeligt til at gøre dem forvekslelige, idet de  

 ovenfor angivne forskellige detaljer i de to mærker medfører, at de ud fra en  

 helhedsbedømmelse ikke er forvekslelige.
Til det cirkelrunde element kan der  

 ikke opnås særskilt eneret, idet simple geometriske figurer ikke anses for at  

 have tilstrækkeligt særpræg til at opnå registrering, jfr.
Rigmor Carlsen,  

 Registreringspraksis p. 39.
Modpartens synspunkt om at det skulle have særlig betydning for sagen at  

 Foreningen af Registrerede Revisorer har anvendt det samme mærke siden 1972,  

 har heller ingen relevans i nærværende sag.
Patentdirektoratet skal ud fra  

 nogle administrative/tekniske retningslinier foretage en  

 forvekslingsbedømmelse, i hvilken forbindelse det ikke har nogen betydning  

 eller relevans at det ene mærke har været i brug i kortere eller længere tid  

 end det andet.
Direktoratets praksis tilstræber naturligvis at være  

 overensstemmende med den juridiske praksis, og dette synes da også at lykkes,  

 jfr.
Koktvedgaard, Lærebog i Immaterielret, 2. udgave, p. 274.
Der er heller ikke tale om at modpartens mærke skulle være særligt  

 indarbejdet, der er i hvert fald ikke indleveret materiale i sagen der skulle  

 kunne påvise, at modpartens mærke nyder en særlig høj bekendthedsgrad og  

 derfor skulle kunne nyde en form for udvidet beskyttelse som følge af opnået  

 status som KODAK-mærke, hvis det er disse regler modparten sigter til ved  

 anvendelse af udtrykket »indarbejdelse«.
Beskyttelsen efter  

 KODAK-reglen går ikke så meget på mærkeligheden men på at når et varemærke er  

 særlig stærkt indarbejdet, så kan en andens brug af et lignende mærke selv  

 for varer af en anden art være en utilbørlig udnyttelse af varemærkets værdi  

 (goodwill). Da der her er tale om samme tjenesteydelser, har KODAK-reglen  

 ingen relevans.
 For så vidt angår de eksempler fra Registreringspraksis som modparten  

 fremdrager, skal jeg bemærke, at disse eksempler snarere støtter det  

 synspunkt at de to mærker i nærværende sag ikke er forvekslelige, end det  

 modsatte:
Begge mærker indeholder en variant af det samme element, nemlig to  

 bølgestriber, der løber parallelt vandret over begge mærker.
Dette bevirker,  

 at de to mærker er forvekslelige, til trods for at deres centrale motiver er  

 forskellige.
I modsætning hertil har de to mærker i nærværende sag ingen  

 fælles elementer, der gør dem forvekslelige.
Der er tale om en identisk grafisk gengivelse af bogstaverne PP, hvilket  

 gør mærkerne forvekslelige.
I nærværende sag er der ikke anvendt en særlig  

 grafisk gengivelse i det ene mærke, som er blevet gentaget i det andet.
Begge mærker indeholder en sommerfugl, hvilket gør dem forvekslelige.
De  

 to mærker i nærværende sag indeholder ingen fælles elementer, der kan gøre  

 dem forvekslelige.
 Begge mærker indeholder et diagonalt bånd, hvilket gør dem forvekslelige.  

 De to mærker i nærværende sag indeholder ingen fælles elementer.
Mærkerne har fælles elementer, nemlig henholdsvis en cirkel og et  

 rektangel.
I modsætning hertil indeholder de to mærker i nærværende sag ingen  

 fælles elementer.
For så vidt angår mærkerne, der refereres til på side 4 i ankeskriftet,  

 nemlig VR 3260/1974 overfor VR 2714/1967, skal jeg tillade mig at gøre  

 opmærksom på at disse er forkert refereret.
De to nævnte mærker er  

 naturligvis ikke forvekslelige, da de indehaves af samme firma (hvilket også  

 fremgår af mærkerne selv - BABOR / BABOR KOSMETIK). De mærker, der er  

 forvekslelige, er:
hvilket også er logisk, da begge mærker indeholder en sort rose samt  

 ordene BLACK ROSE/SCHWARZEN ROSE.
Igen må det fremhæves at i modsætning  

 hertil indeholder mærkerne i nærværende sag ingen fælles elementer udover -  

 som nævnt i indledningen - den cirkelrunde udforming, der ikke er  

 tilstrækkelig til at gøre mærkerne forvekslelige.
 Afslutningsvis skal jeg gøre opmærksom på, at modparten ved ansøgning FA  

 0036/1991 af 2. september 1991 har anmeldt det mærke, hvorpå indsigelsessagen  

 og ankesagen støttes, til registrering som fællesmærke.
 Direktoratet har ved behandlingen af denne ansøgning ikke modholdt mine  

 klienters ansøgning FA 0022/1991, hvilket støtter det synspunkt at de to  

 mærker ikke er forvekslelige.
På ovennævnte baggrund skal jeg høfligst henstille at Direktoratets  

 afgørelse af 25. juni 1992 stadfæstes.' Patentankenævnet har behandlet sagen på sit møde den 25. juni 1993.
 Ingen gav møde.
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes:
Grønning-Nielsen.
Hans Chr.
Thomsen.
S.
Gulmann.
