I.F.m. en operation anlægges et midlertidigt kateter.
I.f.m.
fjernelsen af dette efterlades utilsigtet et kateterstykke på ca. 12  

 cm.
Patientklagenævnet fandt, at det havde været mest hensigtsmæssigt, at en  

 læge havde fjernet kateteret, efter at sygeplejersken havde gjort to forgæves  

 forsøg.
Nævnet fandt det desuden rigtigst og ønskeligt, om det i  

 operationsbeskrivelsen bliver anført, hvor langt det kateter er, som indføres  

 i urinlederen.
 5.5. Om indholdet af en operationsbeskrivelse.
27-årig kvinde opereres for forsnævring på overgangen mellem venstre  

 nyrebækken og urinleder.
Ved operationen fjernes det trange parti, og der  

 anlægges et midlertidigt kateter.
 Patienten klager over, at det midlertidige kateter ikke fjernes i sin  

 helhed, men at der utilsigtet efterlades et kateterstykke på ca. 12 cm.
Kateteret var forsøgt fjernet af en sygeplejerske nogle dage efter  

 operationen efter sædvanlig procedure, men det lykkedes hende ikke at trække  

 det ud, hverken ved det første forsøg eller ved det andet den følgende dag.  

 Et par dage efter blev der gjort et nyt forsøg.
Denne gang kunne  

 sygeplejersken trække kateteret ud uden besvær, men da var det knækket,  

 hvilket ikke blev bemærket.
 Det efterladte kateterstykke gav senere anledning til gener for patienten,  

 og det blev fjernet operativt ca. 3 måneder efter den oprindelige operation.
 Grundlaget for Sundhedsstyrelsens udtalelse er erklæringer fra de  

 implicerede læger og sygeplejersker samt journalmateriale.
Om ansvarsfordelingen mellem læge og sygeplejerske udtaler  

 Sundhedsstyrelsen, at det er sædvanligt, at en sygeplejerske fjerner  

 kateteret efter lægelig ordination.
I det foreliggende tilfælde, hvor der  

 havde været problemer med udtagningen, finder Sundhedsstyrelsen dog, at det  

 havde været mest hensigtsmæssigt, at en læge havde fjernet det, efter at  

 sygeplejersken havde gjort to forgæves forsøg.
 Om det forhold, at der ikke er gjort optegnelse om længden på det  

 individuelt tilpassede kateter, udtaler Sundhedsstyrelsen, at kateterbrud er  

 sjældent forekommende, hvorfor styrelsen ikke finder det nødvendigt at  

 foretage opmåling af kateterets længde under operation eller efterfølgende.
 Konkluderende udtaler Sundhedsstyrelsen, at styrelsen ikke finder grundlag  

 for, at der skulle være begået fejl eller udvist forsømmelighed ved den  

 behandling, som klageren har modtaget.
 Patientklagenævnet tilsluttede sig Sundhedsstyrelsens vurdering, dog med  

 den tilføjelse, at Patientklagenævnet finder det rigtigst og ønskeligt, om  

 det i operationsbeskrivelsen bliver anført, hvor langt det kateter er, som  

 indføres i urinlederen.
