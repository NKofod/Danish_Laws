 I medfør af § 1, § 4, stk. 3, § 8, § 15, stk. 3, og § 17 i lov nr. 341 af  

 14. maj 1992 om opdræt af vildt og ræve og tekstanmærkning nr. 59 i  

 Finansloven for finansåret 1993 fastsættes:
 § 1.  Bedrifter til landbrugsmæssigt opdræt af  

 traditionelt vildtlevende pattedyr og fugle (vildt) samt opdræt af ræve skal  

 af ejeren før ibrugtagning anmeldes til Veterinærdirektoratet, Rolighedsvej  

 25, 1958 Frederiksberg C.
 Stk. 2.  Opdræt af vildt eller ræve, der er påbegyndt  

 inden ikrafttræden af denne bekendtgørelse, skal anmeldes til  

 Veterinærdirektoratet inden den 1. april 1993.
 Stk. 3.  Anmeldelse skal foretages på et skema  

 rekvireret i Veterinærdirektoratet.
 Stk. 4.  Indhegningen med hjortedyr, der er registreret  

 i Veterinærdirektoratet i henhold til lov nr. 224 af 22. april 1987 om  

 hjortehold, skal ikke anmeldes påny.
 § 2.  Ejeren af en efter § 1 registreret bedrift skal  

 skriftligt underrette Veterinærdirektoratet om adresseændring, ejerskifte,  

 bortforpagtning eller ophør med opdræt af vildt eller ræve senest en måned  

 efter, at ændringen er sket.
 § 3.  Til dækning af udgifterne ved registrering af en  

 bedrift som nævnt i § 1 opkræves et gebyr på 320,00 kr.
 Stk. 2.  For erindringsskrivelser vedrørende ikke  

 rettidig betaling opkræves et gebyr på 40,00 kr.
 Stk. 3.  Ved for sen betaling opkræves 1,3 pct. pr.  

 påbegyndt måned fra kravets forfaldsdag.
 Stk. 4.  Der er udpantningsret for de i stk. 1-3 nævnte  

 beløb, jf. § 8, stk. 3, i lov om opdræt af vildt og ræve.
 § 4.  Med bøde straffes den, der overtræder §§ 1-2.
 § 5.  Bekendtgørelsen træder i kraft den 26. marts  

 1993.
