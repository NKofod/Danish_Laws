Indledning 1. I dette kapitel beskrives de regler, der gælder i  

 afskedigelsessituationer.
Beskrivelsen i pkt. 2-6 omfatter tjenestemænd.  

 Andre ansatte er omtalt i pkt. 7-29.
Tjenestemænd Regelgrundlag 2. Reglerne om afskedigelse af tjenestemænd findes  

 dels i tjenestemandslovens kap. 5, 6 og 7, dels i fmst. cirk. 47 15/3 1973 om  

 afsked af tjenestemænd i staten, folkeskolen og folkekirken på grund af  

 helbredsbetinget utjenstdygtighed eller alder (afskedscirkulæret).
Årsager til ansættelsesforholdets ophør 3. Ansættelse af en tjenestemand bringes til ophør Ansøgt afsked Afskedscirkulærets kap. 3 indeholder regler om ansøgt afsked som følge af  

 helbredsbetinget utjenstdygtighed og kap. 4 regler om afsked på grund af  

 alder.
 En tjenestemand, der har begået en tjenstlig forseelse, der kan begrunde  

 afsked af disciplinære årsager, vil ikke kunne afskediges af helbredsmæssige  

 årsager.
 En liste over enkelte grupper med lavere frivillig afgangsalder er  

 medtaget som bilag.
Uansøgt afsked Ved afskedigelse uden ansøgning, jfr.
TL § 28. Denne bestemmelse, der ikke  

 gælder for dommere, jfr.
Grl.
 § 64  og TL § 34, stk. 2, anvendes i følgende  

 tilfælde:
Ved helbredsbetinget utjenstdygtighed.
Såfremt en tjenestemand  

 inden for et tidsrum af 12 på hinanden følgende måneder har oppebåret løn  

 under fravær som følge af sygdom i i alt 120 dage, skal den i  

 afskedscirkulærets kap. 1-2 omhandlede procedure iværksættes.
Ved opgørelsen  

 af de 120 dages fravær medregnes såvel søn- og helligdage som fridage på  

 hverdage i sygeperioder.
Hvis der i øvrigt opstår tvivl om, hvorvidt en tjenestemand er  

 helbredsmæssigt egnet til at varetage sin stilling, følges den i fmst. cirk.  

 163 5/7 1973 om statstjenestemænds forhold i forbindelse med sygdom  

 (sygdomscirkulæret), § 1, stk. 4, angivne fremgangsmåde, jfr. pkt. 4  

 vedrørende udtalelse fra helbredsnævnet.
For tjenestemænd i folkeskolen og  

 folkekirken gælder tilsvarende regler.
 Som disciplinærstraf, såfremt den begåede tjenstlige forseelse  

 efter afholdt tjenstligt forhør og/eller straffesag skønnes at gøre den  

 pågældende uskikket til at forblive i stillingen, jfr. kap. 32.
I andre tilfælde, hvor der foreligger en saglig begrundelse  

(diskretionær afskedigelsesret). Sagligt begrundet afsked kan f.eks.  

 foreligge, hvis der består samarbejdsvanskeligheder, hvis tjenestemanden  

 findes uegnet til at bestride stillingen, eller hvis prøvetjenesten for en  

 prøveansat tjenestemand ikke forløber tilfredsstillende.
Saglig begrundelse  

 foreligger endvidere i tilfælde, hvor en stilling nedlægges, uden at  

 tjenestemanden kan anvises en anden stilling, som han har pligt til at  

 overtage.
I sådanne tilfælde afskediges en varigt ansat tjenestemand med  

 rådighedsløn (ventepenge, jfr.
LPL § 59, hvis han er udnævnt i sin nuværende  

 stilling før 1/7 1969).
Åremålsansatte tjenestemænd kan ikke afskediges diskretionært, jfr.
TL §  

 30, 1. punktum.
Ophør uden afskedigelse Uden afskedigelse, dvs. at hverken ansættelsesmyndigheden eller  

 tjenestemanden skal overholde formalitetskrav af nogen art når en åremålsansættelse udløber, jfr.
TL § 30, 2. punktum.
Procedureregler Udtalelse fra centralorganisationen og tjenestemanden 4. I henhold til TL § 3l, stk. l, skal der, inden en  

 tjenestemand afskediges uansøgt, gives såvel vedkommende centralorganisation  

 som tjenestemanden selv adgang til at udtale sig.
Dette gælder dog ikke ved  

 afsked på grund af opnået pligtig afgangsalder.
Det gælder heller ikke, hvis  

 der har været afholdt tjenstligt forhør i henhold til TL §§ 20-22, idet centralorganisationen og tjenestemanden i så fald har haft  

 lejlighed til at udtale sig.
Om tjenstligt forhør henvises i øvrigt til kap.  

 32.
Styrelsen kan fastsætte frister, inden for hvilke centralorganisationen og  

 tjenestemanden skal fremkomme med deres udtalelser.
Fristen bør normalt ikke  

 overstige 3 uger.
Hvis disse frister ikke overholdes, kan styrelsen fortsætte  

 afskedigelsesproceduren, men dette afskærer ikke organisationen eller  

 tjenestemanden fra senere at fremkomme med udtalelser.
Udtalelse fra LPD Endvidere skal der forud for enhver uansøgt afsked - bortset fra afsked,  

 der skyldes opnåelse af den pligtige afgangsalder - samt ved ansøgt afsked,  

 der skyldes helbredsmæssige årsager, indhentes en udtalelse fra lønnings- og  

 pensionsdepartementet om tjenestemandens krav på pension - eller  

 rådighedsløn/ventepenge - jfr.
TL § 3l, stk. 3, og TPL § 3l, stk. l.
Sagen må  

 ved forelæggelsen for lønnings- og pensionsdepartementet indeholde samtlige  

 data om tjenestemanden og hans hidtidige ansættelsesforløb samt udførlige  

 oplysninger om afskedsårsagen.
TL § 3l, stk. 3, gælder ikke for prøveansatte.  

 Der skal dog ifølge TL § 33, stk. 3, indhentes en udtalelse fra  

 finansministeren, jfr.
TL § 31, stk. 3, i tilfælde, hvor der kan opstå  

 spørgsmål om eventuel ret til pension efter tjenestemandspensionslovens kap.  

 2 og 7, f.eks. hvor den pågældende har haft tidligere ansættelse, der  

 medregnes i pensionsalderen efter TPL § 4, 4a og 4b.
Udtalelse fra helbredsnævnet Sager, hvori der er rejst spørgsmål om afsked på grund af svagelighed,  

 skal ved indsendelsen til finansministeriet være bilagt udførlige  

 lægeerklæringer.
I henhold til TPL § 3l, stk. 2, træffes afgørelser, som  

 efter denne lov beror på en helbredsbedømmelse, efter indhentet udtalelse fra  

 helbredsnævnet.
Endvidere er der til finansministeriet knyttet en lægekyndig  

 konsulent, der afgiver helbredsvurderinger til brug ved sagernes afgørelse.
Afskedskompetence Kgl. udnævnte tjenestemænd 5. Kgl. udnævnte tjenestemænd afskediges af kongen  

 (dronningen), jfr.
TL § 26, stk. l.
Det er uden betydning, om genbesættelse  

 af stillingen ikke skal ske ved kgl. udnævnelse.
Andre varigt ansatte tjenestemænd Andre varigt ansatte tjenestemænd i staten og folkekirken afskediges af  

 vedkommende minister eller af den, han bemyndiger dertil, jfr.
TL § 26, stk.  

 2, l. punktum.
Dog kan uansøgt afsked kun foretages af ministeren, jfr.
TL §  

 26, stk. 2, 2. punktum.
Særligt om prøveansatte Der er for prøveansatte tjenestemænd ikke noget krav om, at uansøgt afsked  

 skal foretages af ministeren, jfr.
TL § 33, stk. 3. Det er dog en  

 forudsætning for, at der kan ske afskedigelse efter reglerne for  

 prøveansatte, at afskedigelsesvarslet afgives så betids, at det udløber  

 senest samtidig med prøveansættelsen.
Afskedsvarsel Ansøgt afsked 6. Varigt ansatte tjenestemænd kan forlange sig  

 afskediget med 3 måneders varsel til udgangen af en måned, jfr.
TL §  

 27. Denne bestemmelse er dog ikke til hinder for, at en styrelse efter ønske  

 fra en tjenestemand bevilger afsked med et kortere varsel.
Et sådant kortere  

 varsel kan være nødvendigt for en tjenestemands mulighed for at opnå pension  

 efter TPL § 7 (kvalificeret svagelighedspension), jfr. kap. 39.
Uansøgt afsked Varigt ansatte tjenestemænd kan ifølge TL § 28, l. punktum, afskediges med  

 3 måneders varsel til udgangen af en måned.
Hvis afskedigelsen skyldes opnået  

 pligtig afgangsalder, medfører undladelse af at overholde fristen ikke, at  

 fratrædelsestidspunktet udskydes, jfr. afskedscirkulærets § 12,  stk. 2.
Hvis afskedigelsen er begrundet i, at tjenestemanden som følge af  

 strafbart forhold, tjenesteforseelse eller mislighed er uskikket til at  

 forblive i stillingen, kan afskedigelsen dog finde sted med kortere varsel,  

 jfr.
TL § 28, 2. punktum.
Afskedigelse med de gældende varsler kan ikke foretages, før de i TL § 3l  

 foreskrevne procedurer er iagttaget.
Ifølge fmst. cirk. l25 l8/7 l978 om  

 afgivelse af afskedsvarsel i henhold til TL § 28 skal ministerier m.v. påse,  

 at der for kgl. udnævnte tjenestemænd foreligger en kgl. beslutning om afsked  

 og for andre tjenestemænd en beslutning fra vedkommende minister, før varsel  

 om afsked afgives.
Særregler om prøveansatte - ansøgt afsked I de første 6 måneder kan en tjenestemand på prøve forlange sig  

 afskediget med 14 dages varsel og i den resterende del af  

 prøveansættelsen med l måneds varsel, i begge tilfælde til udgangen af en  

 måned, jfr.
TL § 33, stk. 1. Afskedsvarsel skal afgives så betids, at  

 fratræden kan ske senest ved 6 månedersperiodens, henholdsvis  

 prøveansættelsens udløb.
Afgives afskedsvarsel så sent, at det udløber efter  

 prøveansættelsens udløb, gælder samme varsel som for varigt ansatte  

 tjenestemænd.
- uansøgt afsked I de første 6 måneder kan uansøgt afsked af tjenestemænd på prøve  

 ske med 14 dages varsel til udgangen af en måned, jfr.
TL § 33, stk. 2.  

 Afsked kan dog ske med kortere varsel, hvis afskedigelsen skyldes strafbart  

 forhold, tjenesteforseelse eller mislighed, jfr.
TL § 28, 2. punktum.
I  

den resterende del af prøveansættelsen er varslerne ved uansøgt afsked  

 som for varigt ansatte tjenestemænd, jfr.
TL § 28.
Andre ansatte Indledning Funktionærer 7. For funktionærer findes en række regler i  

 tilknytning til ophør af ansættelsesforhold.
Det drejer sig især om - opsigelsesvarslets længde, jfr.
Ful. § 2 - godtgørelse for usaglig opsigelse, jfr.
Ful. § 2b - fratrædelsesgodtgørelse, jfr.
Ful. § 2a - tjenesteattest, jfr.
Ful. § 17 - frihed til jobsøgning, jfr.
Ful. § 16 Opsigelse af funktionærer skal ske skriftligt, jfr.
Ful. § 2, stk. 7.
Disse regler er også gældende for overenskomstansatte funktionærer.
En del  

 personalegrupper kan i henhold til overenskomst være tillagt rettigheder -  

 helt eller delvis - svarende til funktionærlovens.
Der kan desuden i  

 overenskomsterne være bestemmelser, der supplerer funktionærlovens regler.
Andre overenskomstansatte 8. For overenskomstansatte, som ikke har  

 funktionærstatus, er der normalt ikke regler om opsigelse i lovgivningen.
Der  

 er dog undtagelser, f.eks. i lærlinge- og efg-lovene og i sømandsloven.
 Derimod findes der altid regler om opsigelse i overenskomsterne.
Normalt stilles der ikke særlige krav til, hvordan opsigelsen foretages,  

 men opsigelsen skal være klar og utvetydig.
I nogle overenskomster er  

 det et krav, at opsigelsen er skriftlig og indeholder  

begrundelsen for opsigelsen.
 Der kan ifølge visse overenskomster være pligt til at drøfte afskedigelsen  

 med tillidsrepræsentanten og til at underrette organisationen.
Fri opsigelsesret 9. Det er normalt således, at et ansættelsesforhold  

 kan opsiges, hvis gældende regler og procedurer herfor følges.
 Dette gælder både for den ansattes og for arbejdsgiverens vedkommende.
 Den frie afskedigelsesadgang er anerkendt som et grundprincip for den  

 ledelsesret, som både kollektive overenskomster og lovgivningen hviler på.
Indskrænkninger i afskedigelsesadgangen 10. Arbejdsgiverens adgang til at afskedige den  

 ansatte med gældende varsel kan dog i et vist omfang være indskrænket ved  

 kollektiv overenskomst eller lovgivning.
Prøvelse af afskedigelser 11. Således er der i overenskomster, som indeholder en  

 henvisning til hovedaftalen mellem LO og DA, mulighed for at få prøvet  

 opsigelsen efter tilsvarende regler, som er fastsat for LO/DA's særlige  

afskedigelsesnævn, jfr. hovedaftalens § 4, stk. 3. Findes  

 afskedigelsen usaglig, kan der tilkendes den afskedigede en godtgørelse - på  

 op til 39 ugers løn - og i ganske særlige tilfælde kan opsigelsen endog  

 underkendes, dvs. at arbejdsgiveren kan forpligtes til at genansætte den  

 afskedigede.
 En behandling af afskedigelsen efter principperne for LO/DA's  

 afskedigelsesnævn kræver overholdelse af snævre tidsfrister, og det er en  

 betingelse, at den pågældende på det tidspunkt, hvor opsigelsesvarslet  

 afgives, har været beskæftiget i institutionen i mindst 1 år.
 På overenskomstområder, hvor der ikke er henvisning til hovedaftalen  

 mellem LO og DA, kan der være aftalt en  afskedigelsesnævnsprocedure,  

 eventuelt efter tilsvarende principper.
 Således er der mellem Finansministeriet og CO-Stat indgået aftale om  

 afskedigelsesregler for medarbejdere, der er ansat i følge overenskomster  

 mellem staten og organisationer tilsluttet CO-Stat.
 Aftalen omfatter ikke medarbejdere, der har beskyttelse som eller svarende  

 til reglerne for tillidsrepræsentanter.
 Ifølge aftalen skal enhver opsigelse meddeles skriftligt til den ansatte.  

 Hvis ansættelsesforholdet har varet uafbrudt i mere end 1 år, skal meddelelse  

 om opsigelse tillige gives til den pågældendes organisation.
 Såfremt organisationen ikke anser opsigelsen for rimeligt begrundet, kan  

 den kræve lokal forhandling og - i tilfælde af fortsat uenighed - forhandling  

 mellem overenskomstens parter.
 Opnås der hverken lokalt eller mellem overenskomstens parter enighed, kan  

 hver af parterne kræve sagen behandlet ved en voldgiftsret.
 Der henvises i øvrigt til Fmst. cirkskr. 6/12 1985.
Særligt om funktionærer Såfremt opsigelse af en funktionær, der er fyldt 18 år, og som har  

 været uafbrudt beskæftiget i den pågældende institution i mindst 1 år før  

 opsigelsen, ikke kan anses for rimeligt begrundet i funktionærens eller  

 institutionens forhold, kan arbejdsgiveren  dømmes til at udrede en  

godtgørelse, der fastsættes under hensyn til funktionærens  

 ansættelsestid og sagens øvrige omstændigheder, dog maksimeret inden for  

 visse rammer, jfr.
Ful. § 2b.
 Det er en betingelse for at få godtgørelse, at funktionæren på det  

 tidspunkt, hvor opsigelsesvarslet afgives, er fyldt 18 år og har været  

 beskæftiget i institutionen som funktionær i mindst l år.
 Den omstændighed, at funktionæren modtager erstatning i anledning af  

 misligholdelse fra arbejdsgiverside i henhold til Ful. § 3, afskærer ikke  

 funktionæren fra samtidig at rejse krav om godtgørelse for urimelig  

 opsigelse.
Afskedsårsager 12. Ved en usaglig afskedigelse forstås en  

 afskedigelse, som ikke er rimeligt begrundet i den ansattes eller  

 institutionens forhold.
En rimelig afskedsårsag kan f.eks. være, at den  

 ansatte præsterer en utilfredsstillende arbejdsindsats, forsømmer, overtræder  

 forskrifter og lignende eller udviser manglende samarbejdsvilje.
Ikke enhver forseelse kan være rimelig begrundelse for afsked.
Det kan  

 derfor være hensigtsmæssigt, at der er givet en forudgående advarsel,  

 som gør det klart for den pågældende, at gentagelse af en bestemt adfærd vil  

 medføre afskedigelse.
Det mest almindelige eksempel på en rimelig afskedigelse begrundet i  

 institutionens forhold er arbejdsmangel.
Rationaliseringer eller besparelser  

 kan ligeledes være en rimelig begrundelse for afsked.
 Mulighederne for at afskedige under sygdom og ferie kan være  

 begrænset ifølge overenskomsten, f.eks. således at opsigelse ikke kan finde  

 sted de første 3 måneder af en sygdomsperiode, eller at opsigelsen skal være  

 afgivet 1 måned før ferien.
Hvis sådanne overenskomstbestemmelser ikke er gældende, kan den ansatte  

 altså også afskediges under sygdom.
Dette kan ske som følge af den ansattes  

 fravær på grund af sygdom, men også af andre grunde, f.eks. arbejdsmangel.
Det er også muligt at afskedige en person, der er gravid eller har  

 barselorlov.
Derimod kan en ansat ikke afskediges, fordi denne har ønsket at  

 få eller har barselorlov eller i øvrigt på grund af graviditet, barsel eller  

 adoption, jfr. barselorlovslovens § 3.
 Afsked kan ligeledes finde sted i orlovsperioder i øvrigt, jfr. fmst.  

 cirk. 13/4 1984 om fortolkningen af bestemmelse om tjenestefrihed i visse  

 overenskomster.
Tillidsrepræsentanters særlige beskyttelse 13. For tillidsrepræsentanter gælder normalt en  

 særlig beskyttelse mod opsigelse.
Der henvises til kap. 6.
 Den særlige tillidsrepræsentantbeskyttelse gælder også for  

sikkerhedsrepræsentanter og for medlemmer af samarbejdsudvalg  

 samt for suppleanter for tillidsrepræsentanter, normalt dog kun når de  

 fungerer som sådanne.
Afskedigelser af større omfang 14. I lov om arbejdsformidling og  

 arbejdsløshedsforsikring er der i kap. 5a fastsat særlige regler om varsling,  

 forhandling og underretning i forbindelse med »afskedigelser af  

 større omfang«, der sker inden for et tidsrum af 30 dage.
 Loven finder ikke anvendelse, hvis en institution beskæftiger mindre end  

 21 ansatte, eller hvis der afskediges under 10 ansatte.
Såfremt en institution påtænker at foretage afskedigelser af større  

 omfang, er der pligt til efter loven så tidligt som muligt at indlede  

 forhandlinger med lønmodtagerne med det formål at nå frem til en aftale enten  

 om at undgå afskedigelser eller om at begrænse dem, samt at afbøde virkningerne heraf.
Forinden afskedigelser af større omfang kan foretages,  

 skal der gives skriftlig meddelelse til det pågældende  

arbejdsmarkedsnævn.
Afskedigelse på grund af foreningsforhold En arbejdsgiver må ikke afskedige en ansat, fordi denne er medlem af en  

 forening eller en bestemt forening, og heller ikke fordi den ansatte ikke er  

 medlem af en forening eller en bestemt forening.
Dette følger af L 285 9/6  

 1982 om beskyttelse mod afskedigelse på grund af foreningsforhold.
Normale opsigelsesvarsler 15. Regler om opsigelsesvarslers længde og beregning  

 fremgår dels af funktionærloven og dels af de kollektive overenskomster.
Funktionærer, prøveansættelse 16. Prøvetid kan for funktionærer aftales ved skriftlig kontrakt  

 for de første 3 måneder af ansættelsen.
Opsigelsen skal så ske fra  

arbejdsgiverens side med mindst 14 dages varsel til en hvilken som  

 helst dag, dog således at fratrædelsen skal ske inden prøvetidens udløb, jfr.  

 Ful. § 2, stk. 5.
Eksempel på prøvetidsopsigelse 1/1 1/2 1/3 1/4 1/5 0,1.0 Ansættelse 28/1 Sidste frist for opsigelse med prøvetidsvarsel 13/4 Funktionæren er berettiget til at sige op uden varsel, medmindre andet er  

 aftalt.
Efter prøvetidens udløb skal opsigelse fra arbejdsgiveren senest  

 ske med et varsel på inden udløbet af Ved beregning af den ansættelsestid, der er afgørende for  

 opsigelsesvarslets længde, medregnes eventuel prøvetid eller tjeneste som  

 vikar, som er blevet til fast ansættelse, men derimod ikke læretid eller  

 beskæftigelse ved arbejde, der ikke var funktionærarbejde.
I ansættelsestiden  

 medregnes sygdomsperioder og ferier, men ikke værnepligts-tjeneste,  

 herunder genindkaldelser.
 Man regner kun med kalendermåneder, således at ansættelsen regnes tilbage  

 til den første i den måned, hvori den fandt sted.
Eksempel på normalopsigelse Ansættelse 28/1 Sidste frist for opsigelse med 1 måneds varsel 31/5 (til fratræden 30/6) Opsigelse fra funktionæren skal ske med 1 måneds varsel til ophør  

 ved en måneds udgang, jfr.
Ful. § 2, stk. 6.
 Såfremt der oprettes skriftlig kontrakt herom, kan et længere  

 opsigelsesvarsel fra funktionærens side dog være gyldigt under forudsætning  

 af, at opsigelsesvarslet fra arbejdsgiverens side forlænges tilsvarende, dvs.  

 med lige så mange måneder, som er lagt til funktionærens varsel.
Overenskomst- ansatte i øvrigt 17. Opsigelsesvarslerne for overenskomstansatte i  

 øvrigt fremgår af de enkelte overenskomster, hvor det som regel også er  

 beskrevet, hvordan opsigelsesancienniteten beregnes.
Hvis der ikke i  

 overenskomsten er fastsat noget varsel - typisk for de første måneders  

 ansættelse - kan den ansatte opsiges uden varsel.
I nogle overenskomster er det aftalt, at de normale varsler kan fraviges i  

 særlige situationer.
F.eks. kan varslet bortfalde i tilfælde af  

 arbejdsmangel, arbejdsstandsning på grund af andres strejke eller anden force  

 majeure.
Forkortet varsel Funktionærer 18. I funktionærlovens § 5, stk. 2, er der en særlig  

 regel om forkortet opsigelsesvarsel på grund af sygdom.
Forudsætningen for,  

 at det forkortede varsel på en måned kan anvendes, er, at det er aftalt  

skriftligt i det enkelte ansættelsesforhold.
Aftalen kan efter  

 funktionærloven indgås på et hvilket som helst tidspunkt under ansættelsen.
 Hvis sådan aftale er indgået, kan opsigelse med 1 måneds varsel ske, når  

 funktionæren inden for 12 på hinanden følgende måneder har oppebåret løn  

 under sygdom i i alt 120 dage og stadig er syg på opsigelsestidspunktet.
 Opsigelse skal ske i umiddelbar tilknytning til udløbet af de 120  

 sygedage, dvs. højst en uge efter den 120. sygedag.
 I de 120 dage indgår også lørdage, søndage og helligdage, hvor  

 funktionæren har været syg, såfremt der har været tale om sygemelding på  

 dagene før og efter fridagene.
 Når en funktionær på grund af sygdom midlertidigt ikke kan genoptage  

 arbejdet i fuldt omfang, men kun delvis, medregnes sådanne »delvise  

 sygedage« i de 120 dage, jfr. nærmere kap. 26.
Andre overenskomstansatte 19. Der er særlige regler om tidspunktet for indgåelse  

 af aftalen, om det forkortede varsels længde og opgørelse af sygedage i bl.a.  

 kontorfunktionæroverenskomsten med HK.
Ifølge denne overenskomst gælder det m.h.t. opgørelsen af 120 sygedage, at  

 der fra antallet af kalenderdage trækkes dels eventuelle feriedage, dels  

 sammenhængende fridage af mindst 2 døgns længde.
Det vil typisk sige,  

 at enhver sammenhængende frilørdag-frisøndag, der ligger i en sygeperiode,  

 fragår i 120 dages-regnskabet.
Således fragår f.eks. påsken med 5 dage,  

 såfremt kontorfunktionæren er sygemeldt på begge sider af denne.
20. Også i nogle overenskomster uden for  

 funktionærområdet er der regler om forkortet - eller bortfald af - varsel i  

 tilfælde af længere tids sygdom, f.eks. 120 dages sygdom inden for 12 på  

 hinanden følgende måneder.
Man bør dog være opmærksom på, at nogle  

 overenskomsters 120-dages regel ikke svarer til funktionærlovens.
Særlige forhold i opsigelsesperioden Ferie 21. Hovedferien (på 3 uger) kan ikke ligge i en  

 opsigelsesperiode på 3 måneder eller derunder.
Afskedigelsen skal altså, hvis  

 ferie alligevel ønskes lagt i opsigelsesperioden, ske i så god tid, at det  

 pligtige varsel forlænges med antallet af feriedage, jfr.
Fel. § 10, stk. 2.
 Reglen gælder kun ved uansøgt afsked, men uanset om opsigelsen afgives før  

 eller efter feriens tilrettelæggelse.
 Derimod gælder reglen ikke for en lønmodtager, som selv siger op.
Arbejdsfritagelse 22. Arbejdsgiveren har mulighed for at fritage den  

 ansatte fra arbejdet i opsigelsesperioden.
 Arbejdsgiveren kan i denne forbindelse kræve, at den ansatte holder sig  

 disponibel, hvis styrelsen har en påviselig anerkendelsesværdig interesse  

 heri.
 Fritages den ansatte helt fra arbejdet, kan han uden videre tage nyt  

 arbejde, og altså i opsigelsesperioden få løn fra begge arbejdsgivere,  

 medmindre det er aftalt, at lønkravet kun kan gøres gældende, indtil nyt  

 arbejde opnås.
 Hvis en funktionær fritages for tjeneste uden at være holdt til  

 disposition, og opsigelsesvarslet er længere end 3 måneder, skal det  

 tilkendegives den pågældende, at han bør søge andet arbejde, idet den  

 ansattes lønkrav herved reduceres i henhold til Ful. § 3, stk. 2.
 Hvis opsigelsesvarslet er så kort, at ferie ikke kan ligge i  

 opsigelsesperioden uden lønmodtagerens samtykke, må man skriftligt aftale sig  

 frem desangående, inden der gives tilsagn om arbejdsfritagelse.
 Ved arbejdsfritagelse i forbindelse med fratræden bør der således tages  

 stilling til den ansattes pligter og ferieforhold i opsigelsesperioden.
Ansættelsesforholdets ophør uden varsel Bortvisning 23. I særlige situationer er det berettiget at  

 bortvise en ansat, dvs. afskedige den pågældende uden varsel.
For at en bortvisning kan anses for berettiget, skal der være tale om  

 meget grove forhold.
Som eksempel kan nævnes arbejdsvægring,  

 pligtforsømmelse, udeblivelse fra arbejdet og fornærmelig optræden (især når  

 der er tale om en trussel mod en arbejdsleders autoritet). Hvis  

 arbejdsgiverens interesser lige så vel kan tilgodeses, ved at den ansatte  

 opsiges med overenskomstmæssigt varsel, er en bortvisning normalt ikke  

 berettiget.
Det er vigtigt, hvis man skal sandsynliggøre berettigelsen af en  

 bortvisning, at der forud for bortvisningen foreligger en (skriftlig) advarsel, som har påtalt den uønskede adfærd og gjort det  

 klart, at gentagelse vil medføre bortvisning.
En sådan advarsel er mere  

 nødvendig, jo mindre grov den enkelte forseelse er.
 Beslutning om bortvisning træffes hurtigst muligt efter den konstaterede  

 misligholdelse.
 Bortvisningsmuligheden gælder i alle ansættelsesforhold og kræver ikke  

 hjemmel i overenskomst eller lignende.
 Uenighed om, hvorvidt en bortvisning har været berettiget, afgøres ved  

 faglig voldgift/afskedigelsesnævn og for funktionærers vedkommende af de  

 almindelige domstole.
 For funktionærers vedkommende henvises til Ful. §§ 3 og 4.
Tids- eller opgavebegrænset ansættelse 24. Lønmodtagere kan også ansættes for et forud  

 aftalt tidsrum eller til udførelse af en bestemt arbejdsopgave,  

 således at ansættelsesforholdet ophører automatisk, når tids- rummet er udløbet, eller arbejdsopgaven er udført.
Varsel er således ikke  

 fornødent.
En aftale herom skal dog være udtrykkelig, og  skriftlig  

 aftale må tilrådes.
Hvis ansættelsesforholdet fortsætter herudover, skal de  

 sædvanlige opsigelsesregler anvendes.
 Inden for ansættelsesperioden gælder de almindelige opsigelsesregler,  

 medmindre der er truffet aftale om, at ansættelsen skal være uopsigelig for  

 det fastsatte tidsrum.
Midlertidig ansættelse af funktionærer 25. Midlertidig ansættelse af funktionærer uden  

 opsigelsesvarsel kan aftales (bør ske i skriftlig form), dog ikke for  

 mere end 3 måneder, jfr.
Ful. § 2, stk. 4.
 Der er således efter funktionærloven mulighed for vikaransættelse under  

 ferier, orlov m.v., således at de normale regler om opsigelsesvarsel ikke  

 finder anvendelse.
 Er ansættelsesforholdet ikke afbrudt eller opsagt så betids, at fratræden  

 kan ske inden 3 månedersperiodens udløb, gælder de almindelige  

 opsigelsesvarsler.
Særlige regler for funktionærer ved ansættelsesforholds ophør Fratrædelsesgodtgørelse 26. Hvis en funktionær, som har været beskæftiget  

uafbrudt i samme virksomhed i l2, l5 eller l8 år, opsiges af  

 arbejdsgiveren (eller uberettiget bortvises), skal arbejdsgiveren i henhold  

 til Ful. § 2a ved den pågældendes fratræden udrede et beløb svarende til  

 henholdsvis l, 2 eller 3 måneders løn.
Udtrykket »samme virksomhed«  

 må i forbindelse med statslig virksomhed i almindelighed forstås som  

 omfattende samme ansættelsesområde.
Undtagelser Godtgørelsen skal dog ikke udredes, såfremt funktionæren ved fratrædelsen  

 har krav på pension fra arbejdsgiveren eller folkepension.
Pension fra  

 arbejdsgiveren foreligger, hvor der ved funktionærens fratræden udbetales  

 alderspension eller invalidepension/svagelighedspension, hvortil  

 arbejdsgiveren har bidraget under ansættelsen ved indbetaling af beløb til en  

 pensionskasse eller lignende.
 Funktionærer, der ved deres fratræden efter opsigelse opfylder  

 betingelserne for at oppebære understøttelse på grund af alder eller  

 helbredsbetinget utjenstdygtighed i medfør af økonomi- og budgetministeriets  

 cirk. 25 26/l l972 om ændrede regler om ydelse af understøttelse til  

 ikke-pensionssikret personale i statens tjeneste, er ikke berettigede  

 til fratrædelsesgodtgørelse i henhold til Ful.
§ 2a.
Der henvises i øvrigt til fmst. cirk. 33 24/2 l978.
Anciennitet Ved beregning af funktionærens anciennitet kan man alene medtage  

 beskæftigelse, der er omfattet af funktionærloven.
Har funktionæren været  

 ansat i virksomheden i flere perioder, er det kun den sidste  

 ansættelsesperiode, der kan danne grundlag for udbetaling af  

 fratrædelsesgodtgørelsen.
 Det er ancienniteten på tidspunktet for varslets udløb, der er bestemmende  

 for retten til godtgørelse og eventuelt for dennes størrelse.
 Hvis en funktionær f.eks. 3l/l2 l984 har været ansat i en virksomhed i l5  

 år og har modtaget opsigelse til årets udgang, har vedkommende funktionær ret  

 til godtgørelse svarende til 2 måneders løn.
 Det tilgodehavende, funktionæren herefter er berettiget til, forfalder med  

 et samlet beløb ved arbejdsforholdets ophør.
 Godtgørelsen beregnes på grundlag af den indtægt, funktionæren  

 oppebar ved ansættelsesforholdets ophør, inkl. eventuelt eget pensionsbidrag.
Fratrædelsesgodtgørelse betragtes ikke som løn i ferielovens forstand, og  

 der skal således ikke beregnes feriegodtgørelse af beløbet.
I skattemæssig  

 henseende anses fratrædelsesgodtgørelse som særlig indkomst.
Arbejdsgiveren  

 skal således ikke trække kildeskat i udbetalingen, ligesom beløbet ikke skal  

 opgives som A-indkomst.
Arbejdsgiverens oplysningspligt 27. Funktionærer har i henhold til funktionærloven  

 altid krav på skriftligt at få bekræftet, i hvilket tidsrum tjenesteforholdet  

 har varet, med hvilket arbejde funktionæren i hovedsagen har været  

 beskæftiget, hvilken løn funktionæren oppebærer, og, i tilfælde af opsigelse,  

 på begæring oplysning om årsagen til afskedigelsen.
Frihed til at søge andet arbejde 28. Har funktionæren opsagt sin stilling, eller er den  

 ansatte blevet opsagt, er arbejdsgiveren forpligtet til at give den  

 nødvendige frihed til at søge anden beskæftigelse uden afkortning i lønnen.  

 Funktionæren skal dog tage tilbørligt hensyn til arbejdsgiverens ønske om, at  

 arbejdssøgningen lægges på det for institutionens arbejde gunstigst mulige  

 tidspunkt.
Frigørelsesattester 29. Arbejdstagere, der ikke arbejder på fuld tid hos  

 pågældende arbejdsgiver, kan eventuelt oppebære supplerende  

 arbejdsløshedsunderstøttelse.
Betingelsen herfor er dog, at de umiddelbart  

 kan tage regulært fuldtidsarbejde, hvis muligheden herfor skulle dukke op.  

 Dette forudsætter, at den arbejdsgiver, hos hvem deltidsstillingen er opnået,  

 erklærer sig villig til at give afkald på arbejdstagerens ellers gældende  

 opsigelsesvarsel.
Til afgivelse af en sådan erklæring er der udarbejdet en  

 særlig formular, den såkaldte »frigørelsesattest«, jfr. fmst. cirk.  

 27/8 1980. Det bemærkes, at arbejdsgiveren ikke er forpligtet til at udstede  

 en frigørelsesattest.
Efterløn/efterindtægt Regelgrundlag 30. Ful § 8 bestemmer, at der tilkommer en funktionærs  

 ægtefælle eller børn under 18 år, over for hvem funktionæren har  

 forsørgelsespligt, efterløn på 1, 2 eller 3 måneders løn, når funktionæren  

 ved dødsfaldet har været ansat i henholdsvis 1, 2 eller 3 år.
Regler om efterløn er optaget i enkelte overenskomster på  

 funktionærområdet.
I visse af disse overenskomster, f.eks.  

 kontorfunktionæroverenskomsten benævnes begrebet dog efterindtægt.
 Endvidere er der i visse overenskomster, f.eks. på akademikerområdet  

 henvist til Ful's regel om efterløn, som således finder anvendelse på de af  

 overenskomsten omfattede, uanset om disse er funktionærer eller ej.
Visse overenskomster uden for funktionærområdet indeholder bestemmelser om  

 efterløn/efterindtægt, f.eks. hovedparten af overenskomsterne på  

 håndværkerområdet.
Størrelsen af og betingelserne for efterindtægt/efterløn  

 fremgår af de enkelte overenskomster.
 Efterindtægt til tjenestemænd er omhandlet i kap. 39.
 Nedenfor behandles Ful's regel om efterløn.
Dødsfald i ansættelsestiden 31. Efterløn ydes som nævnt, hvis funktionæren dør i  

 ansættelsestiden.
 Det vil sige, at der ydes efterløn fuldt ud, selv om funktionæren er i  

 opsagt stilling på tidspunktet for dødsfaldet.
Er ansættelsesforholdet derimod inden dødsfaldet ophævet uden varsel som  

 følge af misligholdelse, skal der ikke ydes efterløn.
Dette gælder, uanset om  

 der senere måtte blive tilkendt funktionærens bo erstatning efter Ful § 3.
 Efterlønskravet består, selv om dødsfaldet er selvforskyldt.
Hvem tilfalder efterløn? 32. Efterlønnen ydes enten til efterlevende ægtefælle  

 eller til børn under 18 år, overfor hvem funktionæren har forsørgelsespligt.
 Efterlønnen er en personlig ret for funktionærens efterladte og indgår  

 ikke i funktionærens bo.
Efterlønnen tilkommer ægtefællen.
Samlevere og fraskilte har ikke  

 krav på efterløn.
Var funktionæren separeret fra sin ægtefælle, tilkommer der  

 ægtefællen efterløn, hvis funktionæren var pålagt bidragspligt overfor  

 ægtefællen.
Efterløn skal udbetales, selv om den efterladte modtager ægtefællepension,  

 der udspringer af samme ansættelsesforhold.
Efterlader funktionæren sig flere  

 børn, deles efterlønnen ligeligt blandt disse.
Hvis funktionæren ikke efterlader sig en ægtefælle, eller ægtefællen efter  

 ovenstående ikke har krav på efterløn, tilkommer efterlønnen  børn under  

 18 år, overfor hvem, funktionæren havde forsørgelsespligt.
Dør ægtefællen  

 inden efterlønsperioden er udløbet, overføres retten til efterløn til  

 eventuelle børn under 18 år.
Det er uden betydning, om børnene er født i  

 ægteskab eller uden for ægteskab: udbetalingen skal ske til barnets værge og  

 ikke til boet.
Efterlønnens beregning 33. Arbejdsgiverens pligt til at betale løn ophører  

 med udgangen af den dag, funktionæren afgår ved døden.
Retten til efterløn  

 indtræder dagen efter funktionærens død.
 For månedslønnede, bagudlønnede ansatte i staten ydes der normalt løn  

 dødsmåneden ud, således at efterlønnen først ydes fra den følgende første.  

 For kontorfunktionærer fremgår dette direkte af overenskomsten.
Efterlønnen udgør 1, 2 og 3 måneders løn, når funktionæren ved dødsfaldet  

 har været ansat henholdsvis 1, 2 og 3 år.
De 1, 2 eller 3 års ansættelsestid  

 beregnes fra tiltrædelsesdag til dødsfaldstidspunktet, idet prøvetid  

 medregnes.
 Har funktionæren været ansat flere perioder, beregnes efterløn i forhold  

 til den sidste ansættelsesperiode.
Den efterløn, der ydes, svarer til den løn, incl. fast påregnelige tillæg,  

 som funktionæren havde optjent ret til på tidspunktet for dødsfaldet.
Der  

 henvises i den forbindelse til fmst.cirk. 25/5 1977 om udbetaling af visse  

 særlige ydelser til personer med ansættelse på funktionærvilkår.
Efterlønnen reguleres ikke i efterlønsperioden.
Anciennitetstillæg eller  

 lignende, som funktionæren ville have opnået ret til i efterlønsperioden,  

 indgår heller ikke i efterlønnen.
Hvis den afdøde har været omfattet af en pensionsordning som led i  

 ansættelsen, indgår evt. eget bidrag i efterlønnen, hvorimod  

 arbejdsgivertilskuddet ikke kommer til udbetaling.
Der udbetales altså  

 nettoløn + funktionærens eget pensionsbidrag.
Efterlønnens udbetaling 34. Efterlønnen udbetales ikke med et samlet beløb,  

 men til de terminer, som funktionærens løn ville være udbetalt.
 Der skal ikke beregnes feriegodtgørelse af efterlønnen, som iøvrigt  

 beskattes hos den efterlevende.
Tilskadekomst i tjenesten 35. Finansministeriet kan bevilge efterlevende  

 ægtefæller eller uforsørgede børn under 18 år efter ansatte i statstjenesten,  

 der er afgået ved døden som en umiddelbar følge af tilskadekomst i tjenesten,  

 efterindtægt i 6 mdr.
Reglen gælder for ansatte, der ikke er tjenestemænd, og  

 er hjemlet i normeringsloven for 1950/51, lb.nr. 615.
 Sager om efterindtægt i foranstående tilfælde skal forelægges  

 Finansministeriet.
 Hvis den efterlevende ægtefælle dør inden udløbet af  

 efterindtægtsperioden, indtræder uforsørgede børn under 18 år,  som afdøde  

 havde forældremyndigheden over, i retten til efterindtægt.
 Efterindtægten beregnes på samme måde som efterindtægt efter tjenestemænd.
Bilags- og henvisningsoversigt Bilag til kap. 36 Bilag 36.1 Økonomi- og budgetministeriets cirk. 47 15/3 1973 om afsked af  

 tjenestemænd i staten, folkeskolen og folkekirken på grund af  

 helbredsbetinget utjenstdygtighed eller alder  (afskedscirkulæret).
Bilag 36.2 Fmst. cirk. 125 18/7 1978 om afgivelse af afskedsvarsel i henhold til TL §  

 28.
Bilag 36.3 Oversigt over tjenestemænd, for hvem der gælder særlige regler for  

 frivillig og/eller pligtig afgangsalder.
Bilag 36.4 Fmst. cirkskr. 33 24/2 1978 om retningslinier for udbetaling af  

 fratrædelsesgodtgørelse i henhold til funktionærlovens § 2a til funktionærer  

 i staten.
Bilag 36.5 Fmst. cirk. 27/8 1980 om retningslinier for udstedelse af  

 frigørelsesattester til deltidsansatte.
Bilag 36.6 Fmst. cirk. 13/4 1984 om fortolkningen af bestemmelse om tjenestefrihed i  

 visse overenskomster (LP.nr. 072/84).
Bilag 36.7 Fmst. cirkskr. 4/12 1985 om aftale med CO-Stat om afskedigelsesregler  

 (LP.nr. 132/85).
Bilag til andre kapitler Bilag 4.4 Hovedaftalen af 31/10 1973 med ændringer pr. 1/3 1981 mellem Dansk  

 Arbejdsgiverforening (DA) og Landsorganisationen i Danmark (LO).
Bilag 6.2 Fmst. cirkskr. 26/7 1983 om overenskomst af 5/7 1983 vedrørende  

 specialarbejdere m.v. i statens tjeneste - bilag l, bestemmelser om  

 tillidsrepræsentanter (LP.nr. 070/83).
Bilag 26.1 Økonomi- og budgetministeriets cirk. 163 5/7 1973 om statstjenestemænds  

 forhold i forbindelse med sygdom  (sygdomscirkulæret).
Bilag 32.2 Justitsministeriets cirk. 219 10/11 1938 angående anmeldelse til de  

 strafforfølgende myndigheder af lovovertrædelser begået af tjenestemænd og  

 dermed ligestillede.
Bilag 32.4 Økonomi- og budgetministeriets cirk. 201 23/8 1973 om disciplinær  

 indskriden mod statsansatte, som i forbindelse med tjenesten har gjort sig  

 skyldig i lovovertrædelser eller tilsidesættelse af forskrifter om  

 tilvejebringelse af bevillingsmæssig hjemmel til afholdelse af udgifter.
Love og bekendtgørelser i II del L 154 7/6 1958 om lønninger og pensioner m.v. til statens tjenestemænd  

 (LPL), § 59, som senest ændret ved L 262 4/6 1969.
 Lbekg. 671 2/10 1986 af lov om tjenestemænd i staten, folkeskolen og  

 folkekirken (tjenestemandsloven).
 L 292 18/6 1969 om tjenestemandspension  

(tjenestemandspensionsloven).
Henvisninger i øvrigt Lbekg. 413 30/8 1971 af lov om retsforholdet mellem arbejdsgivere og  

 funktionærer med senere ændringer (funktionærloven).
Danmarks Riges Grundlov, L 169 5/6 1953 (Grundloven) , § 64 L 285 9/6 1982 om beskyttelse mod afskedigelse på grund af  

 foreningsforhold.
Lbekg. 615 12/9 1986 af lov om arbejdsformidling og  

 arbejdsløshedsforsikring m.v., kapitel 5a.
Varsling m.v. i forbindelse med  

 afskedigelser i større omfang.
