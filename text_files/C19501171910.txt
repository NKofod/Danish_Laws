 Ved statsministeriets bekendtgørelse af 30. september 1950 er behandling  

 og afgørelse af andragender om tilladelse til flagning med svensk, norsk,  

 finsk og islandsk flag ved en bestemt lejlighed eller på enkelte forud  

 angivne dage inden for det løbende kalenderår henlagt til vedkommende  

 politimester, i København politidirektøren.
 Man skal i denne forbindelse henlede opmærksomheden på, at sager, der ikke  

 klart falder ind under disse grupper, eller som iøvrigt frembyder  

 tvivlsspørgsmål, vil være at forelægge statsministeriet.
Hvor andrageren kun råder over een flagstang, bør det indskærpes, at der  

 ikke må flages med flere flag på samme stang, men hvor flere flagstænger er  

 til rådighed, bør tilladelsen betinges af, at der samtidig flages med dansk  

 flag af mindst samme størrelse og på ikke mindre fremtrædende plads.
Ved  

 flagning med Dannebrog sammen med et eller flere af de i bekendtgørelsen  

 nævnte flag bør flagenes rækkefølge være den i statsministeriets skrivelse af  

 5. august 1949 foreskrevne.
Et eksemplar af denne skrivelse vedlægges. (* 1) Til samtlige politimestre m.v.
 P.m.v.
Andr.
Møller /F.
Grage.
