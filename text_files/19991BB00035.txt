Fremsat den 16. november 1999 af  

 Ester Larsen (V), Henriette Kjær (KF), Birthe Skaarup (DF),  

 Yvonne Herløv Andersen (CD), Frank Aaen (EL),  

 Tove Videbæk (KRF) og Tom Behnke (FRI) Forslag til folketingsbeslutning om hospicer Folketinget opfordrer regeringen til snarest muligt at  

 gennemføre de nødvendige intiativer med henblik på:
 1.	At gøre det muligt for personer, der har et ønske  

 herom, og uanset hvor i landet de har bopæl, at få gratis ophold  

 på de af landets hospicer, der har indgået benyttelsesaftale med  

 enten et amt, Hovedstadens Sygehusfællesskab eller en kommune, og som  

 drives på ikkeoverskudsgivende basis.
 2.	At gøre det muligt for kommunerne at indgå  

 benyttelsesaftaler med hospicer.
 3.	At gøre det muligt for kommunerne at indgå i  

 etableringen af hospicer f.eks. i form af ikkeoverskudsgivende selvejende  

 institutioner.
 4.	At udforme betalingsmodeller for finansieringen mellem de relevante  

 offentlige parter.
Bemærkninger til forslaget Der er en voksende erkendelse af betydningen  

 af at supplere sygehusvæsenets tilbud til uhelbredeligt syge og  

 døende med en mulighed for at vælge at tilbringe den sidste tid  

 på et hospice.
Hospice bør således være et ekstra  

 tilbud til patienter og pårørende om omsorg i livets slutfase,  

 hvor den kurative behandling er ophørt, og hvor der alene ydes  

 palliativ behandling.
Hospicer er karakteriseret ved at arbejde ud fra  

 følgende formål at yde den bedst mulige lindrende behandling, omsorg og pleje til  

 alvorligt syge og pårørende at yde hjælp til at leve med døden i vente at udbrede viden om hospicetanken til støtte for hjemmepleje  

 af patienter, der har behov for støtte i eget hjem at udvikle ny viden og opsamle erfaringer inden for pleje og omsorg  

 ved livets afslutning.
 Erfaringer fra de eksisterende hospicer viser, at  

 patientgruppen overvejende udgøres af cancerpatienter.
Hospicer kan i dag blandt andet drives som et  

 amtskommunalt sygehustilbud, hvor opgaven løses af en privat  

 institution med benyttelsesaftale med amtskommunen.
Det er også muligt  

 for amtskommunerne at medfinansiere driften af et hospice i henhold til  

 forsøgsbestemmelsen i sygehuslovens § 4 b.
Der kræves dog en  

 konkret godkendelse fra sundhedsministeren i hvert enkelt tilfælde.
Det synes ikke at være juridisk muligt for  

 kommunerne at indgå en overenskomst med et hospice.
I henhold til  

 sygehuslovens § 3 vil en kommune ikke kunne drive et hospicetilbud, og der er  

 ikke mulighed for at bruge forsøgsbestemmelsen i § 4 b.
Ligeledes  

 synes det ikke muligt for kommunerne med udgangspunkt i serviceloven at  

 indgå en overenskomst med et hospice.
Forslagsstillerne opfordrer derfor regeringen til at  

 fremsætte lovforslag, der gør det muligt for kommunerne at  

 indgå benyttelsesaftaler med et hospice.
Dermed bliver kommunerne i  

 stand til at supplere de nuværende muligheder for alvorligt syge i  

 livets sidste fase.
Forslagsstillerne ønsker at gøre det muligt  

 for døende at vælge et hospice, der er i overensstemmelse med de  

 pågældendes holdninger.
Derfor ønsker forslagsstillerne,  

 at alle personer, der personligt udtrykker ønske om ophold på et  

 hospice, og som enten af sygehus eller af praktiserende læge er  

 visiteret til et sådant, skal have mulighed for at vælge mellem  

 de hospicer, som har indgået aftale med det offentlige.
 Med hensyn til betalingen for patienter, der er visiteret  

 til hospiceophold, opfordres regeringen til at arbejde for at etablere  

 betalingsregler mellem de relevante offentlige parter.
Skriftlig fremsættelse Ester Larsen (V):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om hospicer.
(Beslutningsforslag nr.
B 35).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
