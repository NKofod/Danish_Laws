Fremsat den 7. oktober 2009 af Line Barfod (EL), Per Clausen (EL), Johanne Schmidt-Nielsen (EL) og Frank Aaen (EL) Forslag til folketingsbeslutning om ophævelse af bestemmelsen om minimumsstraf for overtrædelse af våbenlovens forbud mod knive på offentlige steder Folketinget pålægger regeringen inden 3 måneder at fremsætte et lovforslag, der ophæver bestemmelsen om minimumsstraf for overtrædelse af våbenlovens forbud mod knive på offentlige steder.
Bemærkninger til forslaget Forslagsstillerne ønsker at fastholde en stærk indsats mod knive i nattelivet og på offentlige steder, men ønsker samtidig at give anklagemyndighed og domstole mulighed for at foretage en konkret vurdering i den enkelte sag, således at man ikke altid skal have en fængselsstraf, hvis man f.eks. har glemt at fjerne en kniv fra sin bil.
Skriftlig fremsættelse Line Barfod (EL):
 Forslag til folketingsbeslutning om ophævelse af bestemmelsen om minimumsstraf for overtrædelse af våbenlovens forbud mod knive på offentlige steder.
(Beslutningsforslag nr.
B 7).
