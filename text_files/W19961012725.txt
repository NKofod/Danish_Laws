Pligt til indberetning af frikort til  

 offentlig befordring Reference: SKL § 7A, stk. 3 samt Indberetningsbkg. § 10, stk. 2, nr.  

 9.
 Arbejdsgiveren skal foretage indberetning, når der som led i  

 ansættelsesforhold til nuværende ansatte ydes frikort til  

 offentlig befordring, idet der er tale om et personalegode omfattet af  

 reglerne i ligningslovens § 16.
 Ydes der af arbejdsgiveren frikort til tidligere ansatte, er forholdet  

 derimod omfattet af de almindelige regler vedrørende gaver, og  

 arbejdsgiveren skal ikke foretage indberetning.
Modtager medlemmer af kommunalbestyrelser frikort til kollektiv befordring  

 som led i deres hverv som kommunalbestyrelsesmedlemmer, skal der foretages  

 indberetning herom.
Dette gælder også for folketingsmedlemmer,  

 der som led i folketingshvervet modtager frikort til offentlig  

 befordring.
 Er der derimod tale om tidligere kommunalbestyrelses- eller  

 folketingsmedlemmer, er der ikke indberetningspligt, idet frikort da ikke er  

 ydet som led i udøvelsen af hvervene.
