Bekendtgørelse om særlige  

 afgifter for visse selvejende uddannelsesinstitutioner I medfør af tekstanmærkning nr. 87, nr. 88, nr. 89 og nr. 90  

 ad § 20 i finansloven for 1998 fastsættes:
Kapitel 1 Energiafgifter § 1. Med virkning fra den 1. januar 1998  

 pålægges selvejende institutioner, der er nævnt i § 2,  

 en afgift på 10 pct. af deres udgifter til energiforbrug.
 § 2. Følgende selvejende institutioner er  

 omfattet:
 1)	Godkendte erhvervsskoler, herunder skolehjem, jf. lov om  

 erhvervsskoler.
 2)	Den Danske Eksportskole i Herning.
 3)	Institutioner overgået til selveje i henhold til lov om  

 selvejende institutioner for videregående uddannelser m.v., herunder  

 private selvejende seminarier.
 § 3. Afgiften beregnes på grundlag af den  

 enkelte selvejende institutions udgifter til energi eksklusive andre  

 energiafgifter, herunder CO2-afgift samt moms.
 Stk. 2. Der lægges ikke afgift på køb af  

 drivmidler til maskiner, motorkøretøjer, skibe o.lign.
 Stk. 3. Der lægges ikke afgift på energiforbrug i  

 de af institutionen ejede bygninger i tilfælde, hvor bygningerne er  

 udlejede til private.
Stk. 4. Afgiften beregnes af skolen på grundlag af  

 kontering af de afgiftsbelagte energiudgifter på en særlig konto  

 i skolens regnskab.
Kontoens indhold skal svare til retningslinjerne for  

 regnskabskonto 14.42 og 14.44 i Statens Kontoplan.
 § 4. Til Økonomistyrelsen indsendes en  

 revisorattesteret opgørelse af energiudgifter og energiafgift.  

 Energiafgiften indbetales på girokonto 1240013. Indsendelse og  

 indbetaling skal ske senest 31. januar i året efter  

 regnskabsåret.
 Stk. 2. Undervisningsministeriet kan efter aftale med  

 Finansministeriet udsende yderligere retningslinier for institutionernes  

 erlæggelse af afgiften.
Kapitel 2 Afgift på over- og merarbejde på godkendte  

 erhvervsskoler samt institutioner, der er overgået til selveje i  

 henhold til lov om selvejende institutioner for videregående  

 uddannelser m.v.
 § 5. Med det formål at give økonomisk  

 incitament til at reducere over- og merarbejdsudbetalingerne gennem  

 konvertering til normal beskæftigelse, indføres en afgift efter  

 reglerne i dette kapitel.
 § 6. Med virkning fra 1. januar 1998  

 indføres en afgift på over- og merarbejdsbetalinger ved de  

 godkendte erhvervsskoler.
 Stk. 2. Beregningsgrundlaget er samtlige  

 lærertimer (for både heltids- og deltidsansatte lærere)  

 på den enkelte skole.
 Stk. 3. I perioden 1. januar 1998 til 31. juli 1998  

 pålægges den enkelte skole en afgift på 175 kr. for hver  

 over- og merarbejdstime, lærernes samlede over- og merarbejde  

 overskrider 5 pct. af det samlede lærertimetal.
 Stk. 4. I perioden 1. august 1998 til 31. december 1998  

 pålægges den enkelte skole en afgift på 75 kr. for hver  

 over- og merarbejdstime, lærernes samlede over- og merarbejde  

 overskrider 3 pct. af det samlede lærertimetal.
 Stk. 5. Afgiften beregnes af skolen.
 Stk. 6. Til Økonomistyrelsen indsendes en  

 revisorattesteret opgørelse af lærertimer og beregnet afgift.  

 Afgiften indbetales på girokonto 1240013. Indsendelse og indbetaling  

 skal ske senest 31. januar i året efter regnskabsåret.
 § 7. Med virkning fra den 1. januar 1998  

 indføres en afgift på 40 pct. af over- og merarbejdsudbetalinger  

 ved de institutioner, herunder de private selvejende seminarier, der er  

 overgået til selveje efter lov om selvejende institutioner for  

 videregående uddannelser m.v.
Stk. 2. Afgiften beregnes af skolen på grundlag  

 af kontering af over- og merarbejdsudgifter på en særlig konto i  

 skolens regnskab.
Kontoens indhold skal svare til retningslinjerne for  

 regnskabskonto 11.3x og 11.4x i Statens Kontoplan.
Stk. 3. Til Økonomistyrelsen indsendes en  

 revisorattesteret opgørelse af over- og merarbejdsudgifter og beregnet  

 afgift.
Afgiften indbetales på girokonto 1240013. Indsendelse og  

 indbetaling skal ske senest 31. januar i året efter  

 regnskabsåret.
 § 8. Afgiften skal i institutionernes regnskab  

 opføres som en driftsudgift.
 Stk. 2. Ved omkostningskalkulationer i  

 indtægtsdækkede virksomheder og på gebyr-områderne  

 skal afgiften ikke indgå i kalkulationsgrundlaget for  

 takstfastsættelsen.
 § 9. Undervisningsministeriet kan efter aftale med  

 Finansministeriet udsende yderligere retningslinier for institutionernes  

 erlæggelse af afgift.
 § 10. Finansministeriet kan efter anmodning fra  

 Undervisningsministeriet i særlige tilfælde helt eller delvis  

 fritage institutioner for at betale afgift.
Kapitel 3 Bygge- og anlægsprojekter § 11. Med virkning for bygge- og  

 anlægsprojekter, der påbegyndes den 1. januar 1998 eller senere,  

 modregnes i statstilskuddet et beløb på 20 pct. af de udgifter,  

 institutionen har afholdt til bygge- og anlægsprojekter.
Afgiften  

 beregnes af byggeudgifterne excl. moms.
 § 12. Følgende institutioner er  

 omfattet:
 1)	Godkendte erhvervsskoler, herunder skolehjem, jf. lov om  

 erhvervsskoler.
 2)	Den Danske Eksportskole i Herning.
 3)	Institutioner, herunder private selvejende seminarier, der er  

 overgået til selveje i henhold til lov om selvejende institutioner for  

 videregående uddannelser m.v.
§ 13. Der foretages ikke modregning for udgifter til bygge- og  

 anlægsprojekter, hvor der inden 1. januar 1998 er gennemført  

 udbudsforretning og indgået kontrakt, bindende aftaler o.l. med  

 entreprenør m.v.
Bygge- og anlægsprojekter, hvor der alene er  

 indgået aftaler som led i projektforberedelsen, er omfattet af  

 modregningen.
 Stk. 2. Udgifter til projekter med bygningsbevarende  

 vedligeholdelse, der kan afskrives over 10 år eller derunder, er ikke  

 omfattet af grundlaget for opgørelse af beløb til  

 modregning.
 Stk. 3. Udgifter til køb af eksisterende ejendomme er  

 ikke omfattet af grundlaget for opgørelse af beløb til  

 modregning.
 Stk. 4. Modregnede beløb optages i lov om  

 tillægsbevilling for 1998 og efterreguleres i lov om  

 tillægsbevilling for 1999 på grundlag af regnskabet for 1998.
 Stk. 5. Undervisningsministeren kan med finansministerens  

 tilslutning dispensere fra kravet om modregning, når særlige  

 forhold gør sig gældende.
 § 14. Afregning foretages på  

 tillægsbevillingslov for 1998 og 1999 på grundlag af  

 revisorattesterede opgørelser fra institutionerne.
 § 15. Fra den 1. januar 1998 vil de selvejende  

 institutioner, der er omfattet af § 12, ikke være omfattet af  

 Bygge- og Boligstyrelsens cirkulæreskrivelse nr. 9 af 8. februar 1995  

 om udskydelse af udbud m.v. af statslige og statsstøttede bygge- og  

 anlægsarbejder.
 Stk. 2. Bestemmelserne i Bygge- og Boligstyrelsens  

 cirkulæreskrivelse gælder dog fortsat for bygge- og  

 anlægsarbejder, hvor en privat bygherre for egne midler indretter,  

 opfører eller ombygger byggeri til et lejemål til brug for en  

 undervisningsinstitution, som er omfattet af § 12, og hvor institutionen  

 har indflydelse på indretningen/opførelsen/ombygningen.
 Stk. 3. Bygge- og anlægsarbejder omfattet af stk. 2  

 svarer ikke 20 pct. afgift af de udgifter, der er afholdt til indretningen,  

 opførelsen eller ombygningen.
 Stk. 4. Indgås der efter nærværende  

 bekendtgørelses ikrafttræden kontrakt, bindende aftale o.l. om  

 bygge- og anlægsarbejder, der har været udskudt i henhold til  

 Bygge- og Boligstyrelsens cirkulæreskrivelse, omfattes udgifterne til  

 nye bygge- og anlægsprojekter af nærværende  

 bekendtgørelse.
 § 16. Bekendtgørelsen træder i kraft  

 den 2. december 1998 og har virkning fra den 1. januar 1998.
