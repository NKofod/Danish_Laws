 Toldvæsenet havde skønsmæssigt ansat en virksomheds afgiftstilsvar, jf.  

 lovens § 34, stk. 2. Af postvæsenets modtagelsesbevis fremgik, at  

 virksomheden havde modtaget meddelelsen om den skønsmæssige ansættelse den  

 21. juni 1975. Det var i meddelelsen anført, at begæring om anke til nævnet  

 skulle være toldkamret i hænde senest 4 uger efter modtagelsen af  

 ansættelsesskrivelsen, jf. lovens § 34, stk. 3.
 I en skrivelse, der var afsendt den 21. juli og modtaget af toldkamret den  

 22. juli 1975, anmodede virksomheden om at få den skønsmæssige ansættelse af  

 afgiftstilsvaret indbragt for nævnet.
 Da begæring om indbringelse af en skønsmæssig ansættelse for nævnet skal  

 være fremsat over for toldvæsenet senest 4 uger efter, at virksomheden er  

 gjort bekendt med ansættelsen, dvs. i dette tilfælde senest den 19. juli  

 1975, blev klagen afvist.
