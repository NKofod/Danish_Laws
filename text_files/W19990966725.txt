Kendelse fra Pressenævnet i sag nr.  

 28/1995 Et ægtepar har v/advokat Hanne Gullitz klaget til  

 Pressenævnet over artikler i B.T. den 12. februar 1995, hvor klagernes  

 datter, [D], blev omtalt, idet de finder, at god presseskik er  

 overtrådt.
 Den 12. februar 1995 hed det på forsiden af  

 avisen:
"Sex-misbrug udløste 4 års helvede:  

 16-årig besat af sex. "Jeg har ikke tal på hvor mange, jeg har  

 været i seng med.
Men det er mange.
Når det gik højt,  

 havde jeg to mænd om dagen tre gange om ugen.
Jeg var afhængig af  

 det, som en narkoman er afhængig af stoffer", fortæller [D] om  

 sin sygdom, som hun nu håber, et psykiatrisk ophold har kureret." På forsiden var endvidere vist et billede af  

 datteren.
 Inde i avisen havde artiklen overskriften:
"Læger behandler 16-årig for  

 sex-afhængighed: Besat af sex. [D] på 16 år har  

 været indlagt i to måneder og er blevet behandlet for  

 "sex-narkomani" på Psykiatrisk Hospital i Risskov ved Århus.
En  

 sygdom, der i USA går under diagnosen "compulsive sexual behaviour"  

 (tvangsmæssig seksuel adfærd). Hun har ikke tal på, hvor  

 mange mænd hun har haft sex med.
Hun håber nu, hun er  

 helbredt." I artiklen hed det bl.a.:
 ""Jeg har nu besluttet, at jeg ikke går i seng med  

 en mand, før jeg er blevet gift".
16-årige [D] fra ... har igennem de sidste to  

 år været sygeligt besat af sex.
Men efter to måneders  

 behandling på psykiatrisk afdeling i Risskov ved Århus  

 håber hun, at hun nu er helbredt for sin sex-afhængighed.
 Lægerne mener, at [D] er ramt af en sygdom, der i  

 USA kendes under diagnosen "compulsive sexual behaviour" (tvangsmæssig  

 seksuel adfærd).
 ....
 [D] samlede bl.a. sine sexuelle forbindelser op på  

 et flygtningecenter:
"Det startede med, at jeg begyndte at komme på  

 centret, efter jeg havde fået en veninde der.
På det tidspunkt  

 var jeg 14 år, og mit syn på mænd og mig selv havde  

 ændret sig, efter jeg som 12-årig havde været udsat for en  

 pædofil mands overgreb".
 ....
 ... siger [D], der igennem de sidste fire år har  

 gået til psykolog for at bearbejde sine uhyggelige oplevelser.
"Flygtningene var ofte væsentligt ældre end  

 mig.
De var gift og havde børn.
Jeg kom på et specielt  

 værelse, hvor der boede en flygtning, som skaffede mig aftalerne.
Han  

 blev en slags alfons for mig.
Han lå og så på, mens jeg  

 havde sex med andre mænd.
 ....
Efter jeg var blevet truet til sex med en kniv af en  

 ældre mand, blev jeg meget bange og indvilgede i at lade mig  

 indlægge på et behandlingshjem i Århus.
Det gik ikke  

 særlig godt.
 Jeg blev ved med at støve mænd op.
 ....
Efter otte måneder opgav de mig.
De havde ikke  

 ressourcer nok til at hjælpe mig.
Så blev jeg tilbudt behandling på Risskov i  

 november og december sidste år.
Jeg valgte at sige ja, og siden er det  

 gået godt for mig.
De var omsorgsfulde og gav mig den tryghed, jeg  

 manglede.
Mine forældre var glade for, at de kunne følge meget  

 mere med i behandlingen af mig.
Jeg fik individuel behandling og mine  

 forældre og jeg gik til familiesamtaler.
Jeg var ofte bange for, hvad  

 der blev sagt.
Jeg er da flov over mig selv.
Men det hjalp mig meget at  

 tale om det, og jeg vil meget gerne hjælpe andre, der har de samme  

 problemer", siger [D]." Også denne artikel var ledsaget af et billede af  

 datteren.
 I en anden artikel hed det under overskriften "Farlig  

 afhængighed" bl.a.:
"Sex kan blive en farlig besættelse for nogle  

 mennesker.
Man kan blive endnu mere afhængig af et umætteligt  

 sex-begær end af heroin og alkohol.
 I USA regner man med, at 15 millioner amerikanere lider af  

 sygdommen, som kendes under diagnosen "compulsive sexual behaviour"  

 (tvangsmæssig seksuel adfærd).
"Ligesom spillelidenskab er der et spændingsmoment i  

 at have mange forhold til fremmede og skiftende partnere.
Det kan f.eks.  

 være spændingen ved at risikere at blive opdaget, eller  

 spændingen ved ikke at vide, hvem den næste partner er", siger  

 psykolog  Susanne  van  Deurs, behandlingsinstitutionen Stolpegården  

 ved København." Klagerne har bl.a. fremlagt en artikel af 25. februar 1995  

 fra Amtsbladet, hvor det bl.a. hed:
 "Diagnosen der blev væk.
 Det er lidt af en telefonisk marathon at finde ud af noget  

 om det amerikanske begreb "Compulsive sexual behaviour" - eller  

 "tvangsmæssig seksuel adfærd".
I hvert fald i Danmark.
For ingen vil kendes ved det, og  

 det bruges ikke som en diagnose.
På Psykiatrisk Hospital i Risskov, hvor [D] er  

 behandlet for sin sygdom, ryster telefondamen på hovedet, når man  

 spørger om begrebet.
Overlæge  Christian  Valbak kender ikke til  

 diagnosen, og heller ikke hospitalets lægesekretærer kan  

 være til nogen hjælp.
 Samme resultat giver en runde omkring hospitalets  

 Psykologiske information, Psyk.Info.
 ....
 B.T.-journalistens egen kilde, psykolog  Susanne  van  

  Deurs, behandlingshjemmet Stolpegården ved København, er ikke  

 bekendt med en diagnose som den nævnte.
 - Det er mere en adfærd, for der er ikke en sygdom,  

 der hedder sådan.
 Ufin metode.
 "Det er løgn", er psykologens første  

 reaktion, da Amts Avisen/Dagbladet Djursland fortæller  Susanne  van  

  Deurs, behandlingshjemmet Stolpegården ved København, at hun  

 har været i B.T.
 ....
 Efter en oplæsning af interviewet vil hun stadig  

 gerne stå ved citaterne:
- Det er rigtigt nok, at det har jeg sagt, men i en hel  

 anden sammenhæng." Klagerne har om optakten til artiklerne anført, at  

 det hele startede med, at datteren indsendte et læserbrev til B.T. med  

 nogle betragtninger til den voldsomme debat i sagen om  Peter  Schmidt, der  

 ville oprette privat børnepasning.
Datteren ville fortælle andre  

 om det overgreb, hun havde været udsat for som 12-årig og advare  

 mod følgerne heraf samt nødvendigheden af at gå i  

 behandling.
 Af læserbrevet fremgår bl.a.:
 "Jeg får aldrig at vide, hvilken pige jeg ville have  

 været, hvis ikke jeg var blevet udsat for en mands overgreb, da jeg var  

 12 år.
 ....
Efterhånden som tiden gik, fjernede oplevelsen sig  

 mere og mere, men det betød absolut ikke, at alting blev bedre; mit  

 syn på mænd og ikke mindst på mig selv var ændret.  

 Jeg følte ikke, jeg var noget værd, og jeg forstod ikke mere  

 mænds hensigter.
Hvornår var det ægte omsorg, og  

 hvornår var det sexsuelle tilnærmelser.
Jeg anede det ikke, men  

 min nu ringe selvtillid blev til, at jeg lod mig misbruge af utallige  

 mænd.
Jeg tog sågar penge for det.
 ....
I snart 4 år har jeg gået til psykolog, har  

 været indlagt på behandlingshjem og senere på psykiatrisk  

 afdeling.
Folk ville virkelig gerne hjælpe mig, og de har helt sikkert  

 også hjulpet mig blot ved at være hos mig, men det har i den  

 sidste ende været mig selv, der har måtte kæmpe for  

 at blive et helt menneske.
Det er mig selv, der nu må kæmpe  

 videre for at vinde denne kamp: jeg vil lære om sund og god  

 kærlighed.
Opleve det smukkeste mellem 2 mennesker ... - og det er  

ikke at lade en voksen mand røre ved små børn.
Det  

 må der for guds skyld ikke herske nogen tvivl om." Herefter blev datteren kontaktet at B.T.-journalist  

  Susanne  Lundbæk, der gerne ville have en længere snak med  

 hende.
Senere ringede journalisten og talte i 3 kvarter med datteren, der i  

 mellemtiden havde kontaktet klagerne og nævnt, at bladet gerne ville  

 tale med hende om hendes læserbrev.
Da datteren af journalisten blev  

 spurgt, hvad hendes mor "synes om det", kunne datteren kun svare, at moderen  

 var bekendt med læserbrevet.
Datteren fik ikke sin moders tilladelse  

 til at udtale sig, og dette var heller ikke på tale.
Moderen kom hjem i  

 de sidste 5 minutter af telefonsamtalen, men deltog ikke i denne.
Datteren  

 udtalte sig kun om misbrug af børn i almindelighed sat i relation til  

 hendes egne tidligere oplevelser.
 Da der blev taget billeder, kikkede moderen kort indenfor.  

 Faderen var ikke til stede.
Klagerne var overbeviste om, at artiklen ville handle om  

 budskab - en advarsel om følgerne af seksuelle overgreb mod  

 børn.
I stedet er datteren blevet hængt ud, og både  

 datteren og klagerne føler sig krænket.
 B.T. burde have taget hensyn til en 16-årig pige,  

 som fortæller, at hun har haft psykiske problemer og gået til  

 behandling i 4 år og ikke nøjes med at tale med hende i  

 telefonen.
 Bladet burde endvidere have talt med klagerne og  

 fået deres accept, ligesom klagerne burde have været til stede  

 under interviewet.
Klagerne har endvidere anført, at artiklen rummer  

 flere forkerte og vildledende oplysninger.
Bladet opstiller bl.a. for egen  

 regning diagnosen "compulsive sexual behaviour", som klagerne aldrig har  

 hørt nævnt i de 4 år, datteren har gået til  

 behandling.
Det var journalisten, der sagde til datteren, at hendes forhold  

 til mænd vel var ligesom "narkomani", hvortil datteren svarede, at det  

 kunne man godt sige, det havde hun drøftet med en psykolog.
Datteren  

 har ikke selv udtalt, at man på psykiatrisk afdeling i Risskov skulle  

 have anvendt ordet "sexomani", og har ej heller henvist til den  

 anførte betegnelse fra USA "compulsive sexual behaviour".
Det er ikke korrekt, at datteren har været fast  

 medvirkende i et ungdomsprogram.
Hun har medvirket i en enkelt udsendelse og  

 er således på ingen måde medievant.
Klagerne har endelig anført, at det bestrides, at  

 datteren har været "sygeligt besat af sex", at hun skulle være  

 ramt af en sygdom, der kendes under diagnosen "compulsive sexual behaviour",  

 baseret på en lægelig diagnose, samt at datteren har betegnet sig  

 som værende lig en narkoman, der er afhængig af stoffer.
Der er  

 således ikke belæg for overskrifterne i artiklens indhold.
 Idet der i øvrigt henvises til artiklen i  

 Amtsavisen den 25. februar 1995, anføres det, at psykolog  Susanne  

  van  Deurs efter det oplyste har fået en skriftlig undskyldning fra  

 B.T., da hun ikke har udtalt sig som anført.
 I en udtalelsen om klagen har B.T. anført, at det  

 burde have fremgået af artiklen, at udtalelserne fra psykolog  Susanne  

  van  Deurs stammede fra et tidligere interview.
Om selve klagen har bladet anført, at det blev  

 aftalt, at det pågældende interview skulle foregå lidt  

 senere, når datteren havde talt med sin mor.
Da datteren senere blev  

 ringet op, bekræftede hun, at hun havde talt med sin mor.
Under  

 telefonsamtalen kom moderen hjem og fulgte den sidste del af interviewet,  

 hvor datteren fortalte, at man på den psykiatriske afdeling i Risskov  

 havde anvendt ordet "sexomani" om hendes tilstand.
Betegnelsen dækker  

 den psykiske lidelse, der i USA er kendt som "compulsive sexual  

 behaviour".
Datteren blev 2-3 gange spurgt, om klagerne var  

 indforstået med hendes medvirken, hvilket hun bekræftede.
Da  

 fotografen senere kom, blev han lukket ind af klagerne, der interesserede  

 fulgte optagelserne.
 Bladet mener, at klagerne havde fuldstændig indsigt  

 i, hvad der foregik i forbindelse med interviewet, og klagerne bad ikke om at  

 få artiklen til godkendelse.
Bladet har endvidere anført, at klagernes  

 adfærd har efterladt det indtryk, at de direkte ønskede  

 datterens mediefremtræden, og det er indlysende, at de måtte  

 være indforstået med det fremlagte læserbrev.
Der var al  

 mulig grund til at antage, at baggrunden for familiens åbenhed var, at  

 den har tillid til den terapeutiske skole, der anbefaler åbenhed  

 omkring traumer af den karakter, datteren har lidt af.
 Journalisten var desuden vidende om, at datteren har  

 været fast medvirkende i ungdomsprogrammet Zig-Zag, som bl.a.  

 beskæftiger sig med alvorlige emner i den genre, der her er tale om.  

 Journalisten skønnede derfor, at hun havde at gøre med en  

 medievant ung person.
 Bladet har endelig anført, at der er dækning  

 for overskrifterne allerede i det fremlagte læserbrev.
 Til orientering har bladet oplyst, at det for at  

 undgå fremtidige sager af denne karakter har indskærpet, at  

 indirekte forældreaccept i sager, hvor mindreårige interviewes om  

 følsomme emner, ikke accepteres.
Følgende nævnsmedlemmer har deltaget i sagens  

 behandling: Axel Kierkegaard, Bent A.
Koch, Kaare R.
Skou og Preben  

 Sørensen.
 Pressenævnet udtaler:
B.T. har bragt meget følsomme oplysninger om [D]s  

 person.
Da bladet vidste, at der var tale om en 16-årig pige med  

 psykiske problemer, burde bladet have sikret sig, at klagerne accepterede  

 artiklerne.
 Pressenævnet finder således, at B.T. har  

 overtrådt god presseskik og udtaler sin alvorlige kritik.
 For så vidt angår overskrifterne finder  

 Pressenævnet, at der er dækning i artiklerne.
 I medfør af medieansvarslovens § 49  

 pålægges den ansvarshavende redaktør af B.T. at  

 offentliggøre følgende:
 "Kendelse fra Pressenævnet.
I artikler i B.T. den 12. februar 1995 blev [D]s  

 personlige forhold omtalt.
Overskriften på forsiden af avisen og inde i  

 bladet var "Besat af sex", og dette blev i detaljer beskrevet i  

 artiklerne.
 [D]s forældre har klaget til Pressenævnet, da  

 de finder, at god presseskik er overtrådt.
 I anledning af klagen udtaler Pressenævnet:
B.T. har bragt meget følsomme oplysninger om [D]s  

 person.
Da bladet vidste, at der var tale om en 16-årig pige med  

 psykiske problemer, burde bladet have sikret sig, at klagerne accepterede  

 artiklerne.
 Pressenævnet finder således, at B.T. har  

 overtrådt god presseskik og udtaler sin alvorlige kritik.
 København, den 18. maj 1995.
Axel Kierkegaard, Bent A.
Koch, Kaare R.
Skou og Preben  

 Sørensen." Afsagt den 18. maj 1995.
