 I medfør af § 81 og § 153, stk. 2, i lov om luftfart, jf.  

 lovbekendtgørelse nr. 118 af 12. marts 1993, fastsætter Statens  

 Luftfartsvæsen herved efter bemyndigelse fra Trafikministeriet følgende:
 1. Afsnit 3 affattes således:
3. Anvendelsesområde Denne BL gælder for udlejning af følgende luftfartøjer uden fører til  

 privatflyvning:
a.
Dansk registrerede luftfartøjer.
b.
Udenlandsk registrerede luftfartøjer, der udlejes med start fra dansk  

 område.
 2. Afsnit 4 affattes således:
4. Generelt 4.1 Udlejning af dansk registrerede luftfartøjer, der ikke har  

 standardluftdygtighedsbevis, og af udenlandsk registrerede luftfartøjer er  

 ikke tilladt.
 4.2 Udlejning af luftfartøjer med en maksimalt tilladt startmasse (MTOM)  

 til og med 15.000 kg skal ske efter bestemmelserne i afsnit 5 og afsnit 6.
 4.3 Udlejning af luftfartøjer med en maksimalt tilladt startmasse (MTOM)  

 på mere end 15.000 kg kræver særlig tilladelse fra Statens Luftfartsvæsen.
3. Ikrafttræden 3.1 Denne BL træder i kraft den 1. december 1993.
 3.2 Samtidig ophæves BL 10-5 A, 1. udgave af 14. oktober 1991.
