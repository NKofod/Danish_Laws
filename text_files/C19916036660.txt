EPIRB'S for redningsbåde eller flåder Senest 1. juli 1991 skal alle skibe bygget før 1. juli 1986, som er  

 omfattet af SOLAS 1974, udrustes med nødradiopejlsendere.
Selve  

 udrustningskravet findes i Skibstilsynets Meddelelser B, kapitel III, regel  

 6.2.3, og de tekniske krav findes i Skibstilsynets Meddelelser B, kapitel IV,  

 § 14-1.
 Regel 6.2.3 siger:
»Der skal på hver side af skibet medføres en manuelt betjent EPIRB  

 (emergency position-indicating radio beacon), der opfylder forskrifterne i  

 kap.
IV/14-1. De skal opbevares således, at de hurtigt kan anbringes i enhver  

 redningsbåd eller -flåde, bortset fra redningsflåder, som er foreskrevet i  

 regel 26.1.4 og 26.3.2.« § 14-1 foreskriver bl.a., at disse EPIRB's skal kunne sende på  

 frekvenserne 121,5 MHz og 243 MHz.
Skibe bygget efter 1. februar 1992 skal opfylde kravene i 1988-ændringerne  

 til SOLAS 1974 vedrørende GMDSS (GMDSS-kravene) i kapitel III, regel 6.2.2,  

 som foreskriver radartranspondere til redningsbåde eller -flåder i stedet for  

 de ovenfor nævnte EPIRB's.
Skibe bygget før 1. februar 1992 skal opfylde  

 disse krav senest 1. februar 1995.
 Formålet med de ovenfor nævnte EPIRB's samt med de under GMDSS foreskrevne  

 radartranspondere er, at redningsmidler skal kunne lokaliseres i forbindelse  

 med en nødsituation.
EPIRB's under GMDSS Skibe, der overgår til GMDSS efter 1. februar 1992, skal være udrustet med  

 1 EPIRB som foreskrevet i GMDSS-kravene, kapitel IV, regel 7.1.6. Denne regel  

 siger bl.a., at den pågældende EPIRB skal være udstyret med hydrostatisk  

 udløsermekanisme (»float-free«), og at den skal kunne sende enten i  

 406 MHz-båndet (COSPAS/SARSAT-systemet) eller i 1,6 GHz-båndet  

 (INMARSAT-systemet).
 Formålet med denne EPIRB er alene nødalarmering i forbindelse med en  

 nødsituation.
GMDSS-kravene foreskriver i kapitel IV, regel 7.1.3, at skibe, der overgår  

 til GMDSS efter 1. februar 1992, skal være udrustet med en radartransponder  

 til lokalisering af selve skibet i forbindelse med en nødsituation.
Såfremt  

 skibet er udrustet med radartranspondere til brug i redningsbåde eller  

 -flåder i overensstemmelse med kravet i kapitel III, regel 6.2.2, som omtalt  

 ovenfor, anses kravet i kapitel IV, regel 7.1.3 for opfyldt.
Overgangsbestemmelser Som det vil være fremgået af det ovenfor nævnte, er der tale om vidt  

 forskellige funktioner for EPIRB's før og efter GMDSS.
Det betyder, at man  

 ikke umiddelbart kan ækvivalere GMDSS-EPIRB's med de pr. 1. juli 1991  

 foreskrevne.
 I Meddelelser fra Søfartsstyrelsen 5/90 er offentliggjort vejledning nr. 2  

 af 30. maj 1990 om ækvivalensregler for nødradiopejlsendere (EPIRB).
 Af denne vejledning fremgår det, at Søfartsstyrelsen indtil videre vil  

 acceptere 2 stk. manuelt betjente nødradiopejlsendere for frekvenserne 406  

 MHz og 121,5 MHz som værende ækvivalente med de i Skibstilsynets Meddelelser  

 B, kapitel III, regel 6.2.3 krævede nødradiopejlsendere for frekvenserne  

 121,5 MHz og 243 MHz.
Søfartsstyrelsen vil endvidere indtil videre tillade, at der i stedet for  

 de i Skibstilsynets Meddelelser B, kapitel III, regel 6.2.3, foreskrevne  

 nødradiopejlsendere for frekvenserne 121,5 MHz og 243 MHz installeres 1 stk.  

 manuelt betjent nødradiopejlsender for frekvenserne 406 MHz og 121,5 MHz samt  

 1 stk.
GMDSS-EPIRB med hydrostatisk udløsermekanisme.
Den manuelt betjente  

 nødradiopejlsender skal anbringes i styrehuset på en sådan måde, at den  

 hurtigt kan medbringes til en redningsbåd eller -flåde.
GMDSS-EPIRB'en skal  

 anbringes i nærheden af udgangen fra styrehuset og på samme dæk som dette på  

 en sådan måde, at den er let tilgængelig, at den let kan fjernes fra sin  

 holder og medbringes til en redningsbåd eller -flåde samt at den kan flyde  

 fri af skibet, hvis dette skulle synke.
For god ordens skyld skal opmærksomheden henledes på, at kun  

 GMDSS-EPIRB's med hydrostatisk udløsermekanisme for tiden er godkendt  

 til anbringelse udendørs om bord i danske skibe.
Manuelt betjente  

 nødradiopejlsendere er udelukkende godkendt til indendørs anbringelse.
