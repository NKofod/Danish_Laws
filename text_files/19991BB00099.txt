Fremsat den 22. februar 2000 af Keld Albrechtsen   

 (EL) og Søren Kolstrup (EL) Forslag til folketingsbeslutning om genåbning af EU s Dagsorden 2000 Folketinget opfordrer regeringen til at kræve  

 genforhandling af EU's Dagsorden 2000 med det formål at aftrappe de eksisterende landbrugs- og  

 strukturstøtteordninger, herunder særligt de ordninger som er  

 præget af omfattende svindel at anvende en del af de frigjorte midler til øget  

 støtte til de østeuropæiske lande efter princippet om, at  

 alle europæiske og ikke blot kandidatlande omfattes, og at lande med  

 mindst indkomst får størst støtte, samt at  

 miljøhensyn sikres højeste prioritet, dog således at  

 støtten suspenderes i situationer hvor de grundlæggende  

 menneskerettigheder overtrædes at tilbageføre en del af de frigjorte midler til  

 medlemslandene i overensstemmelse med subsidiaritetsprincippet og i den forbindelse arbejde for, at lånestøtten fra Den  

 Europæiske Investeringsbank (EIB) prioriteres i forhold til  

 miljø og de fattigste lande.
Bemærkninger til forslaget Den 16. december 1999 vedtog  

 Europa-Parlamentet under samlingen i Strasbourg det endelige EU-budget for  

 2000. Budgettet er på 89,388 mia. euro eller ca. 661 mia. danske  

 kroner, som det fremgår af nyhedsbrevet EU-Info nr.33/1999 fra  

 Europa-Parlamentets Informationskontor.
I forhold til 1999-budgettet er der  

 tale om en stigning på ca. 3,830 mia. euro.
Kostbart medlemskab Danmark betaler stadig mere for medlemskabet i EU   det  

 danske nettobidrag til EU kan frem til næste budgetforhandling i EU i  

 år 2006 være steget til 6 milliarder kroner.
Dette ifølge  

 økonomiministerens overslag, som det fremkom under et samråd i  

 Folketingets Europaudvalg den 10. september 1999. Årsag hertil er  

 blandt andet reformerne i EU's landbrugspolitik, hvor de mere velstillede  

 lande yder større bidrag til støtteordningerne på  

 området.
Den direkte markedsstøtte til visse varetyper er  

 efterhånden under reduktion, men til gengæld kompenseres  

 landmændene for den tabte indtægt med direkte støtte.
De  

 budgetterede udgifter til landbrug beløber sig på 2000-budgettet  

 til 40,994 mia. euro mod 40,440 mia. euro i 1999. Så de enorme  

 subsidier til landbruget er fortsat en af hjørnestenene i EU.  

 Ligeledes er budgettet til strukturstøtten betragtelig forøget,  

 fra 30,423 mia. euro i 1999 til 31,802 mia. euro i 2000.
Milliarder op i svindel Ud af det samlede budget på ca. 89 mia. euro  

 går altså ca. 72 mia. euro ind i landbrugs- og  

 strukturpolitikkens totalt uoverskuelige støtteordninger.
På  

 landbrugsområdet optræder der utallige og komplekse regler, som  

 giver smuthuller for fejl, svindel og bedrag.
Det har i årevis  

 været en offentlig kendt hemmelighed, at lige netop  

 landbrugsområdet er et af de områder, hvor der svindles i stor  

 skala med EU's penge - et problem, som mange kontrolforanstaltninger og  

 forsøg på styring ikke har kunnet fjerne.
For eksempel fremgår det af rapporten fra EU's  

 Revisionsret om Kommissionens og medlemslandenes administration af budgettet  

 for 1998, at enorme beløb ikke er bogført korrekt, og at enorme  

 beløb ligeledes er forsvundet »ud i den blå luft«.
Formanden for  

 Revisionsretten udtaler direkte, at der er afsløret et uacceptabelt  

 antal betydningsfulde fejl i regnskaberne.
Mere end hver syvende udbetaling  

 er behæftet med fejl, såsom for tidlige eller sene betalinger,  

 manglende kontrol og manglende dokumentation, konstaterer Revisionsretten i  

 rapporten.
Kommissionens kontrol med og styring af fordelingen af EU's midler  

 har igen svigtet trods forsikringer og løfter om, at svindelen skal  

 nedbringes og mulighederne for bedrageri minimeres.
Danske skatteborgere  

 hælder altså millioner i EU's almindelige kasse, der viser sig at  

 være hullet som en si, og hvor store beløb år efter  

 år forsvinder fra de formål, de faktisk er øremærket  

 til.
Aftrapning af landbrugs- og strukturstøtteordningerne Enhedslisten finder dette spild af skatteydernes penge  

 absurd.
De mange milliarder, der ikke mindst går til  

 uhensigtsmæssige landbrugs- og strukturstøtteordninger, og  

 hvoraf store summer ad denne vej forsvinder i ren svindel, bør  

 anvendes langt mere fornuftigt.
Ved at aftrappe disse ordninger, kan der frigøres  

 store pengemidler i EU's budget.
En omfordeling fra produktionsstøtte  

 til miljøstøtte kan tilføre midler til vigtige  

 områder som økologisk landbrug, bæredygtigt fiskeri og  

 nødvendige miljøforanstaltninger.
På samme måde  

 bør de fattige områder i Europa og områder, som er under  

 genopbygning efter krig og katastrofer, prioriteres, fremfor at f.eks. de  

 velstående lande via strukturstøtteordningerne får store  

 bidder af kagen, som det er tilfældet i dag.
De ekstraudgifter, der  

 trænger sig på til genopbygning og til løsning af de mange  

 svære problemer i de fattige lande i Europa, må kunne  

 dækkes ved omfordeling af midlerne i de eksisterende  

 støtteordninger, i stedet for at udgifterne blot øges.
Under  

 alle omstændigheder skal pengene gå derhen, hvor behovet er  

 størst.
Frigjorte midler til de solidariske poster Støtten til ansøgerlandene udgør  

 1,696 mia. euro på 2000-budgettet og er dermed en af de små  

 poster på budgettet.
Set i forhold til de enorme beløb, som  

 landbrugs- og strukturstøtteordningerne sluger, er det en sølle  

 sum, der skal fordeles på de østeuropæiske lande.
En  

 omfordeling af midlerne til landbrugs- og strukturstøtteordningerne  

 betyder frigørelse af store pengesummer, der kan anvendes til de  

 solidariske poster.
Tilbageførsel af midler til medlemslandene En række EU-sagsområder med tilhørende  

 midler kan føres tilbage til medlemslandene selv.
Eksempler er  

 uddannelses- eller kulturområdet, hvor EU-landene først sender  

 penge til Bruxelles og derefter får diverse portioner tilbage til  

 forskellige formål.
 Disse er blot nogle af de samfundsmæssige  

 områder, hvor EU enten ikke har nogen kompetence, eller hvor  

 nationalstaten langt bedre kan varetage opgaverne, og hvor midlerne  

 bør tilbageføres efter subsidiaritetsprincippet.
Banklån til miljø og fattigdomsbekæmpelse Den Europæiske Investeringsbank (EIB) er en af de  

 største långivere til landene i Central- og Østeuropa.  

 Lånestøtten skal medvirke til landenes omstilling til  

 markedsøkonomi med henblik på at opnå medlemskab i EU.  

 Bankens kapital er på 100 mia. euro, svarende til 744 mia. danske  

 kroner.
EIB er dermed en af verdens største pengetanke.
»På trods af, at det er de 15 EU-lande   og dermed  

 de europæiske skatteborgere - der har indskudt bankens samlede kapital,  

 er der så godt som ingen offentlig debat om dens udlånspolitik  

 eller miljøprofil,« fastslår dagbladet Aktuelt i en artikel den  

 14. december 1999. Det er blevet påvist, at den lånepolitik, der  

 udøves, langtfra opfylder intentionerne om, at støtten skal  

 komme miljøet til gode.
I Aktuelt fra den 12. januar 2000  

 fremgår det, at veje og motorveje tegner sig for den største  

 enkeltandel, nemlig 16 pct. af de 8,8 mia. euro, som EIB lånte til  

 Central- og Østeuropa i perioden 1990-1998. Jernbanerne fik i samme  

 periode 12 pct. af pengene, mens egentlige miljøprojekter måtte  

 nøjes med lidt over 5 pct.   altså en markant skævdeling  

 af støtten.
Miljøkravene til EIB s lånepolitik må  

 skærpes, således at lånene vurderes i forhold til de enorme  

 miljøproblemer, mange af landene står over for at skulle  

 løse.
F.eks. gælder det basale områder som rensning af  

 forurenet jord og vand og indførelse af renere teknologi.
Der skal  

 finansieres for op imod 1000 mia. danske kroner i miljøinvesteringer i  

 de ti ansøgerlande, før de kan nå op på det samme  

 niveau for miljøbeskyttelse, som EU's nuværende medlemslande  

 har, anslår miljøminister Svend Auken i et interview om EIB i  

 Aktuelt den 20. december 1999.
Danmark er medejer af EIB sammen med de øvrige  

 EU-lande.
Den danske regering må derfor via sin repræsentant i  

 bestyrelsen stille krav om, at miljøhensyn bliver afgørende i  

 udlånspolitikken, således at de mange milliarder anvendes til en  

 udvikling, der faktisk sikrer et bedre miljø.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om genåbning af  

 EU s Dagsorden 2000.
(Beslutningsforslag nr.
B 99).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
