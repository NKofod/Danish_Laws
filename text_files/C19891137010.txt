 Fra den 1. januar 1990 er det en betingelse for at kunne erhverve kørekort  

 til almindelig bil (kategori B), at eleven har modtaget køreundervisning på  

 et godkendt køreteknisk anlæg.
Efter kørekortbekendtgørelsens § 13, stk. 2, skal kørelæreren på  

 ansøgningsblanketten oplyse, hvor undervisning på lukket øvelsesplads og  

 køreteknisk anlæg har fundet sted.
Som en konsekvens heraf er  

 Rigspolitichefens blanket P 23 om ansøgning af kørekort ændret, således at  

 kørelæreren i to særskilte rubrikker skal angive, hvilken lukket øvelsesplads  

 og hvilket køreteknisk anlæg, der er benyttet som led i køreundervisningen.
 Justitsministeriet er fra forskellig side blevet spurgt om, hvornår de to  

 rubrikker skal være udfyldt.
 Da teoretisk prøve kan aflægges, før den praktiske køreundervisning er  

 helt afsluttet, er det tilstrækkeligt, at kørelæreren ved ansøgning om  

 teoretisk prøve alene har udfyldt rubrikken om anvendt lukket øvelsesplads og  

 underskrevet ansøgningsblanketten.
Rubrikken om anvendt køreteknisk anlæg skal være udfyldt senest ved  

 afholdelsen af praktisk prøve.
Rubrikken udfyldes af kørelæreren.  

 Justitsministeriet har intet at indvende imod, at rubrikken udfyldes ved  

 stempel, banemærke eller lignende.
Justitsministeriet har på nuværende tidspunkt godkendt en række  

 køretekniske anlæg.
Der vedlægges en fortegnelse over disse.
Fortegnelsen vil  

 løbende blive ajourført.
 Af hensyn til kontrol af oplysningerne ved ansøgning om kørekort har  

 Justitsministeriet i godkendelsesskrivelsen til de enkelte anlæg anmodet om,  

 at der på anlægget føres en liste med angivelse af navn på kørelærer og elev  

 samt dato for undervisningen.
 Det tilføjes, at Justitsministeriet overvejer at erstatte kørelærerens  

 oplysninger på ansøgningsblanketten med et særligt kursusbevis for gennemført  

 undervisning på lukket øvelsesplads og køreteknisk anlæg.
 P.M.V.
 E.B.
Henrik Waaben Til politiet Bilag Følgende køretekniske anlæg er godkendt til gennemførelse af den i  

 undervisningsplan for kategori B af 25. september 1989 foreskrevne  

 køretekniske undervisning.
 Det er angivet ud for de enkelte anlæg, hvis de desuden er godkendt til  

 kategori C, D og E.
 Der forventes en ny liste udsendt ved årsskiftet, da visse anlæg endnu  

 ikke er søgt godkendt, og andre ikke er blevet færdiggjort.
