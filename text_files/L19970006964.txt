(European Radiocommunications Office -  

 ERO) Danmark har den 23. juni 1993 undertegnet konventionen af samme dato om  

 etablering af det Europæiske Radiokommunikationskontor uden forbehold for  

 ratifikation.
Konventionen har tilknytning til Den Europæiske Konference af  

 Post- og Telekommunikationsadministrationer (CEPT).
 Konventionen trådte i kraft den 1. marts 1996 mellem de lande, som på det  

 tidspunkt havde deponeret deres ratifikations-, accept-, godkendelses- eller  

 tiltrædelsesinstrumenter hos den danske regering, som i henhold til  

 konventionens artikel 21 er depositar.
 Følgende lande har pr. 1. januar 1997 tiltrådt konventionen: Bulgarien,  

 Cypern, Danmark, Finland, Frankrig, Grækenland, Irland, Island, Italien,  

 Kroatien, Liechtenstein, Monaco, Nederlandene, Norge, Polen, Portugal,  

 Rumænien, Schweiz, Den Slovakiske Republik, Spanien, Storbritannien, Sverige,  

 Tyskland og Vatikanet.
 Oplysninger om konventionen kan fås ved henvendelse til Telestyrelsen.
