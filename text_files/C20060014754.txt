Skrivelse  

 om behandlingsgaranti for indsatte stofmisbrugere (Til kriminalforsorgens institutioner og afdelinger) 1.  

 Indledning Den 1. januar 2007 træder lov  

 nr.
L 1558 af 20. december 2006 om ændring af lov om fuldbyrdelse af straf  

 mv.  

 i kraft.
Herved lovfæstes en behandlingsgaranti for indsatte med stofmisbrug.
 Der indføres en §  

 45 a  

 med følgende ordlyd i straffuldbyrdelsesloven:
 En indsat har ret til  

 vederlagsfri behandling mod stofmisbrug, medmindre vedkommende forventes  

 løsladt inden for 3 måneder eller ikke skønnes egnet og motiveret til  

 behandling.
Stk. 2.  

 Behandling mod stofmisbrug skal så vidt muligt iværksættes senest 14 dage  

 efter, at den indsatte har fremsat begæring herom over for  

 kriminalforsorgen. Varetægtsarrestanter er ikke  

 omfattet af behandlingsgarantien.
2. Behandlingsgarantiens indhold Det fremgår af aftalen om  

 udmøntning af satspuljeforliget for 2006 og bemærkninger til lovforslaget, at  

 der skal sikres en behandlingsgaranti til stofmisbrugere i kriminalforsorgens  

 institutioner som skønnes egnede og motiverede til behandling, og som ikke  

 forventes løsladt inden for 3 måneder.
 Indholdet af behandlingen mod  

 stofmisbrug vil som udgangspunkt svare til den behandling, som kommunerne pr.  

 1. januar 2007 skal tilbyde efter servicelovens § 85.
En behandlingsgaranti for  

 indsatte i kriminalforsorgens institutioner vil dog i praksis i en lang række  

 tilfælde ikke kunne udformes identisk med den behandlingsgaranti, som gælder  

 i  

 det øvrige samfund.
En indsat vil f.eks. ikke frit kunne vælge et andet  

 behandlingstilbud end det, kriminalforsorgen kan anvise, og der kan være  

 ordens- og sikkerhedsmæssige forhold, som gør, at behandlingsgarantien  

 opfyldes  

 på anden vis i kriminalforsorgens institutioner end udenfor.
 Misbrugsbehandling i  

 kriminalforsorgens institutioner forbeholdes de indsatte stofmisbrugere, som  

 -  

 fordi afgørende hensyn taler imod anbringelse uden for et fængsel - ikke kan  

 visiteres til misbrugsbehandling på en institution uden for  

 Kriminalforsorgen.
Der er i kriminalforsorgens  

 institutioner tilbud om behandling mod stofmisbrug på udvalgte lukkede og  

 åbne  

 fængsler, som modtager indsatte fra hele landet.
Disse behandlingstilbud skal  

 således ses som et supplement til den behandling, som tilbydes i det  

 almindelige behandlingssystem uden for kriminalforsorgen.
 Udgangspunktet er således  

 fortsat, at de dømte så vidt muligt skal benytte samfundets almindelige  

 behandlingstilbud, f.eks. ved alternativ afsoning i medfør af § 78 i  

 straffuldbyrdelsesloven.
 Af hensyn til  

 misbrugsbehandlingens afvikling gælder garantien kun for indsatte, som  

 tilkendegiver et ønske om behandling mindst 3 måneder før vedkommendes  

 forventede løsladelse.
 Behandling mod stofmisbrug  

 skal så vidt muligt iværksættes senest 14 dage efter, at den indsatte har  

 fremsat begæring herom over for kriminalforsorgen.  

 Hermed  

 er det således forudsat, at fristen på 14 dage i særlige tilfælde kan  

 overskrides.  

 Det gælder f.eks. i tilfælde, hvor der til brug for en vurdering af den  

 indsattes egnethed og motivation skal indhentes oplysninger om tidligere  

 behandlinger  

 mv.  

 Endvidere kan der i sagens natur  

 ses bort fra fristen på 14 dage, hvis det er den indsattes egne forhold,  

 herunder udeblivelse fra aftalte samtaler, der giver anledning til, at  

 behandlingen ikke kan iværksættes.
 Kriminalforsorgen har som målsætning  

 at tilbyde forskellige behandlingsmetoder, som afspejler hovedretningerne i  

 det  

 øvrige samfund.  

 Kriminalforsorgens institutioner har  

 imidlertid ikke en tilsvarende bred vifte af ligeartede tilbud at vælge  

 imellem, men har alene et eller få behandlingstilbud inden for hver  

 behandlingsform.
3. § 78  

 skal som udgangspunkt benyttes Det forudsættes, at  

 behandlingstilbuddene i kriminalforsorgens institutioner forbeholdes  

 indsatte,  

 der ikke kan visiteres til misbrugsbehandling på en institution uden for  

 kriminalforsorgen i medfør af straffuldbyrdelseslovens § 78.  

 Det vil i praksis indebære, at misbrugsbehandling i kriminalforsorgens  

 institutioner forbeholdes de indsatte, hvor afgørende hensyn til  

 retshåndhævelsen taler imod anbringelse uden for et fængsel.
4. 14 dages frist for  

 iværksættelse af behandling Ønsker en indsat, som er  

 omfattet af behandlingsgarantien, at indgå i en behandling mod stofmisbrug,  

 foretager kriminalforsorgen en vurdering af den pågældendes egnethed og  

 motivation.
Det forventes, at langt hovedparten af de indsatte, som ansøger  

 om  

 behandling, skønnes egnede og motiverede.
I forlængelse af vurderingen af den indsattes  

 egnethed og motivation skal der inden for et tidsrum af 14 dage fra det  

 tidspunkt, hvor den indsatte har fremsat ønske om stofmisbrugsbehandling,  

 træffes  

 beslutning om et relevant behandlingstilbud.
Dette behandlingstilbud skal  

 ligeledes iværksættes inden for 14 dages fristen.
I særlige tilfælde, hvor der  

 eksempelvis er brug for supplering af foreliggende oplysninger om tidligere  

 behandlingsforløb, særlige personlige forhold eller lignende, kan det dog  

 blive  

 nødvendigt at overskride 14 dages fristen.
Endvidere kan der ses bort fra  

 fristen på 14 dage, hvis det er indsattes egne forhold, herunder udeblivelse  

 fra aftalte samtaler, der giver anledning til, at behandlingen ikke  

 iværksættes.
 Har kriminalforsorgen  

 henvendt sig til en behandlingsinstitution uden for kriminalforsorgen med  

 anmodning om misbrugsbehandling for en indsat, og er denne  

 behandlingsinstitution  

 ikke i stand til at modtage den indsatte på et forbehandlingsbesøg og træffe  

 beslutning om modtagelse inden for fristen, vil det påvirke  

 kriminalforsorgens  

 mulighed for at overholde behandlingsgarantiens 14 dages frist.
 Overskridelse af 14-dages fristen  

 forventes på den anførte baggrund overvejende at kunne forekomme i sager,  

 hvor  

 kriminalforsorgen afventer sagsbehandling og/eller beslutning om behandling  

 uden for kriminalforsorgen.
5. Visitationsprocedure Når en indsat har udtrykt ønske  

 om behandling over for personalet, skal der snarest herefter foretages en  

 vurdering af, om vedkommende er egnet og motiveret til  

 stofmisbrugsbehandling.
 I forlængelse af vurderingen  

 af den indsattes egnethed og motivation skal der som nævnt, inden for et  

 tidsrum af 14 dage fra det tidspunkt, hvor den indsatte har fremsat ønske om  

 stofmisbrugsbehandling, træffes beslutning om et relevant behandlingstilbud.  

 Dette behandlingstilbud skal, som det fremgår ovenfor, ligeledes iværksættes  

 inden for 14 dages fristen.
Kriminalforsorgen bestemmer,  

 hvilket behandlingstilbud den indsatte skal visiteres til.
Den indsatte har  

 således ikke mulighed for frit at vælge mellem fængslernes  

 behandlingsafdelinger eller behandlingstilbud uden for kriminalforsorgen, men  

 indsattes ønsker skal selvfølgelig indgå i den samlede vurdering.
 I hvert tilfælde foretages en  

 vurdering af den indsattes behandlingsbehov.  

 På  

 baggrund heraf samt en vurdering af, hvilket regi den indsatte skal afsone i,  

 visiteres der til den mest hensigtsmæssige behandling.  

 Hvis denne behandling ikke findes i det fængsel,  

 hvor den indsatte på ansøgningstidspunktet afsoner, overføres vedkommende til  

 det fængsel, hvor behandlingen tilbydes, hvis der ikke er andre forhold,  

 herunder ordens- og sikkerhedsmæssige hensyn, der taler imod en overførsel.
Der kan endvidere være  

 tilfælde, hvor den behandling, som vurderes at være bedst egnet til en  

 indsat,  

 på grund af fuld kapacitetsudnyttelse ikke er tilgængelig inden for 14-dages  

 fristen.
I så fald skal den indsatte så vidt muligt indenfor fristen tilbydes  

 en anden behandling, som ligger så tæt op ad den oprindeligt tiltænkte som  

 muligt, og som kan foregå i det regi, hvor den dømte skal udstå straffen  

 (åbent, halvåbent eller lukket fængsel).
Det rette behandlingssted  

 findes på baggrund af den enkelte indsattes konkrete behandlingsbehov.
Valg  

 af  

 behandlingssted foretages således som udgangspunkt uafhængigt af den  

 indsattes  

 aktuelle anbringelsessted inden for kriminalforsorgens institutioner.
 I de tilfælde, hvor der  

 findes mere end ét sted, der tilbyder en bestemt form for behandling, vil der  

 blive lagt vægt på den indsattes ønsker ved visitering til  

 misbrugsbehandling.
 Det vil  som det også er  

 tilfældet i dag  normalt være ansatte på den institution, hvor den  

 indsatte er  

 anbragt, eller hvor behandlingstilbuddet udbydes, der i praksis skal vurdere,  

 om den indsatte er egnet og motiveret til behandling for sit stofmisbrug.
 Når en indsat er i  

 forbehandling i arresthusene eller modtager individuelle samtaler med  

 eksterne  

 behandlere, er behandlingen påbegyndt.
For visse indsatte, som af  

 f.eks. sikkerhedsmæssige grunde ikke kan flyttes til andre fængslers  

 behandlingsafdelinger  

 eller behandlingstilbud uden for Kriminalforsorgen, skal den indsatte  

 tilbydes  

 individuel behandling mod stofmisbrug.
Dette gælder f.eks. indsatte på  

 afdelingerne for negativt stærke eller andre indsatte, der er placeret på  

 særlige afdelinger.
 Sager, der skal ekspederes  

 via direktoratet, herunder anbringelser i medfør af straffuldbyrdelseslovens  

 §  

 78, vil blive behandlet forlods.
 Afslag på behandling mod  

 stofmisbrug kan påklages til Justitsministeriet, Direktoratet for  

 Kriminalforsorgen,  

 i medfør af straffuldbyrdelseslovens § 111.
6.  

 Koordinering med kommunerne Alle kriminalforsorgens  

 behandlingstiltag har principielt til formål at forberede den indsatte bedst  

 muligt til at leve en kriminalitetsfri tilværelse efter løsladelsen.
For at  

 opnå  

 dette formål er det af afgørende betydning at den behandling, som tilbydes  

 indsatte stofmisbrugere, koordineres med de sociale myndigheder, som har  

 ansvaret for den fortsatte behandling efter løsladelsen.
 Indførelsen af en  

 behandlingsgaranti har ikke nogen direkte sammenhæng med den koordinerede  

 indsats mellem kriminalforsorgen og de kommunale instanser i forbindelse med  

 udslusning og efterbehandling.  

 Formålet med behandlingsgarantien  

 er, at indsatte stofmisbrugere allerede under afsoningen sikres behandling,  

 hvis de pågældende har et reelt ønske om det.  

 Samtidig medfører behandlingsgarantien, at indsatte stofmisbrugere i videst  

 muligt omfang sikres den behandling, som de skønnes at opnå det bedste  

 udbytte  

 af.
 Omdrejningspunktet for hele  

 behandlingsindsatsen er en plan for behandlingsforløbet, der skal udarbejdes  

 ved behandlingens start.  

 For at behandlingen skal  

 lykkes, er det vigtigt, at behandlingsplanen indeholder såvel mål som delmål.  

 Dermed er den optimale behandlingsplan langsigtet og indeholder beskrivelse  

 og  

 vurdering af den forventede indsats under afsoning, i udslusningsfasen samt i  

 hele efterbehandlingsfasen.  

 Behandlingsplanen  

 skal koordineres med og indgå i den indsattes handleplan.
I de tilfælde, hvor den  

 indsatte er omfattet af målgruppen for de koordinerede handleplaner, skal  

 opmærksomheden henledes på, at det er Kriminalforsorgen, der har  

 initiativpligten.
Der henvises til bekendtgørelse nr. 81 af 9. februar 2006  

 om  

 kommunernes pligt til at koordinere handleplaner med Kriminalforsorgen for  

 visse persongrupper.
7. Misbrugsmodul i Klientsystemet Det er nødvendigt, at de  

 behandlingstiltag, der er iværksat som følge af satspuljeforliget for 2006,  

 kan  

 følges meget nøje.
Derfor implementeres ved årsskiftet 2006/2007 et nyt  

 rusmiddelmodul  

 i den elektroniske klientjournal, hvor alle indsatte skal registreres.
I dette modul registreres  

 bl.a. nyindsattes brug af rusmidler 30 dage forud for frihedsberøvelsen, om  

 indsatte er motiveret for misbrugsbehandling og om indsatte, som er  

 motiverede  

 for misbrugsbehandling, og som vurderes egnede, kommer i behandling.
Af  

 dokumentationsskabelonen fremgår det endvidere, hvor lang tid, der går, fra  

 behandlingsmotiverede indsatte henvender sig med ønske om behandling, til  

 behandlingen er iværksat.
 På denne måde er det muligt  

 for Kriminalforsorgen at følge, hvorvidt behandlingsgarantiens tidsfrist  

 overholdes.  


  

 Hæmmende faktorer for overholdelse af  

 behandlingsgarantien vil fremgå af datamaterialet over tid, mens eventuelle  

 fremmende faktorer vil blive afdækket via løbende drøftelser med  

 behandlingsafdelingerne.
 Det vurderes, at antallet af  

 registreringer gør det muligt at udarbejde den første opgørelse af data fra  

 modulet ved udgangen af 2007.  

 Derefter vil opgørelser  

 kunne udarbejdes løbende.
 Vejledningen til modulet  

 rettes løbende til og findes i Klientsystemets on-line hjælpefunktioner.
