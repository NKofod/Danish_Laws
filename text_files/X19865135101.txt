 Et pengeinstitut ville anvende principperne for bankhemmeligheden  

 mellem det af pengeinstituttet etablerede børsmæglerselskab.
 Tilsynet udtalte, at selvom fondsbørsreformen ikke gav hjemmel til at  

 fravige reglerne om bankhemmeligheden, fandt tilsynet, at der i et vist  

 omfang kunne udveksles informationer, dog alene for at gøre børsomsætningen  

 hurtig og smidig.
 Tilsynets skrivelse af 20. oktober 1986 vedrørende spørgsmålet om, i  

 hvilket omfang tavshedspligten i bank- og sparekasselovens § 54, stk. 2, og  

 principperne for bankhemmeligheden finder anvendelse mellem  

 pengeinstitutetablerede børsmæglerselskaber og ejerpengeinstitutterne.
Tilsynet udtalte, at selv om der ikke i forbindelse med fondsbørsreformen  

 er givet hjemmel til at fravige reglerne om tavshedspligt og  

 bankhemmeligheden, finder tilsynet, at der i et vist omfang kan udveksles  

 oplysninger mellem pengeinstitutetablerede børsmæglerselskaber og deres  

 moderpengeinstitutter.
De oplysninger, der kan udveksles, er alene sådanne,  

 som er nødvendige for en hurtig og smidig børsomsætning.
 Efter tilsynets opfattelse kan der udveksles følgende oplysninger om  

 kunders forhold mellem pengeinstitutetablerede børsmæglerselskaber og  

 ejerpengeinstitutterne, uden at bankhemmeligheden kan anses for tilsidesat:
 1) Grunddata, d.v.s. navn, adresse, cpr.nr. o.lign.
 2) Saldo og bevægelser på depotkonti i pengeinstituttet eller  

 børsmæglerselskabet.
3) Saldo og bevægelser på kreditkonti i pengeinstituttet, der skal  

 anvendes ved afvikling af fondshandler.
I tilfælde, hvor f.eks. en  

 kassekredit skal anvendes til tilsvarende formål, kan børsmæglerselskabet  

 endvidere få adgang til de tilsvarende oplysninger på en sådan konto.
 4) Handelstransaktioner: oplysning om hvem der er køber/sælger i de  

 enkelte handler.
 Børsmæglerselskabet kan endvidere i overensstemmelse med almindelige  

 regler afgive regnskabsmæssige oplysninger vedrørende selskabet til  

 ejerpengeinstitutterne.
 I tilfælde, hvor flere pengeinstitutter ejer et børsmæglerselskab, må det  

 bl.a. ved opbygningen af de tekniske systemer sikres, at det enkelte  

 pengeinstitut ikke vil kunne trække oplysninger om de øvrige deltageres  

 kunders forhold.
 Tilsvarende oplysninger kan udveksles mellem kreditinstitutter med særlig  

 tilladelse og de dertil knyttede børsmæglerselskaber (datterselskaber eller  

 søsterselskaber).
 Tilsynet har ikke ved afgørelsen taget stilling til, hvorvidt en sådan  

 udveksling af oplysninger vil være i overensstemmelse med lov om private  

 registre.
 Tilsynet har heller ikke ved afgørelsen taget stilling til spørgsmålet om  

 tavshedspligt i finansielle koncerner generelt.
