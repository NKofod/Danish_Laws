Nr LSF 147 Forslag til Lov om ændring af lov om udnyttelse af vedvarende energikilder  

 m.v.(Udviklingsprogrammet for vedvarende energi m.v.) Fremsat af miljø- og energiministeren (Svend Auken) den 29. januar 1997 Vedtaget ved tredjebehandling den 15. maj 1997 Lov nr. 427 af 10/06/1997 § 1 I lov om udnyttelse af vedvarende energikilder m.v., jf. lovbekendtgørelse  

 nr. 837 af 7. oktober 1992, som ændret ved lov nr. 1089 af 20. december 1995,  

 foretages følgende ændringer:
 1. § 1, stk. 1, ophæves, og i stedet indsættes:
»Efter reglerne i denne lov kan der ydes tilskud til projekter og  

 foranstaltninger med henblik på at fremme udnyttelsen af vedvarende  

 energikilder.
Tilskuddet kan omfatte fremme af energieffektivisering og  

 energibesparelser i forbindelse med anvendelse af vedvarende energi.
 Stk. 2. Tilskud kan ydes til:
 1) Projekter til fremme af teknologi- og produktudvikling.
 2) Projekter vedrørende kvalitetssikring af anlæg.
 3) Demonstrationsprojekter.
 4) Projekter til overvindelse af særlige markedsbarrierer.
 5) Installering af nye anlæg, der udnytter vedvarende energikilder med  

 henblik på bygningers opvarmning og forsyning med varmt vand eller  

 elektricitet, samt anlægskomponenter, der forbereder senere installation af  

 et sådant anlæg.
 6) Etablering og drift af prøvestationer, videns- og informationscentre,  

 energikontorer m.v.
 7) Udredninger og evalueringer.
8) Informations-, formidlings- og uddannelsesaktiviteter, kampagner  

 m.v.« Stk. 2 bliver herefter stk. 3.
 2. I § 2, stk. 1, ændres »§ 1« til: »§ 1,  

 stk. 2, nr. 5,».
 3. I § 2, stk. 2, indsættes som 2. pkt.:
»Som vilkår for ydelse af tilskud til en finansierende virksomhed kan  

 fastsættes, at Energistyrelsen skal godkende virksomhedens fortjeneste ved  

 det pågældende arrangement.« 4. I § 3, stk. 1, ændres »til anlæg« til:  

 »efter § 1«.
 5. § 3, stk. 2, ophæves, og i stedet indsættes:
 »Stk. 2. Miljø- og energiministeren fastsætter bestemmelser  

 om størrelsen af tilskud.
 Stk. 3. I forbindelse med projekter som nævnt i § 1, stk. 2, nr.  

 1, der vedrører produktudvikling, der kan anvendes kommercielt, og som  

 gennemføres af fremstillingsvirksomheder uden krav om resultatformidling, kan  

 tilskuddet ikke overstige 40 pct. af omkostningerne ved projektets  

 gennemførelse.
 Stk. 4. Tilskuddet til projekter som nævnt i § 1, stk. 2, nr. 3,  

 kan ikke overstige 50 pct. af omkostningerne ved projektets gennemførelse.
Stk. 5. Tilskud som nævnt i § 1, stk. 2, nr. 5, kan ikke overstige  

 30 pct. af de godkendte udgifter.
Tilskud til anlæg m.v. i bygninger, der  

 benyttes erhvervsmæssigt, beregnes på grundlag af udgifterne efter fradrag af  

 merværdiafgift.
For anlæg m.v. vedrørende andre bygninger beregnes tilskuddet  

 på grundlag af udgifterne inklusive merværdiafgift.
Stk. 6. Energistyrelsen kan i særlige tilfælde udbetale større  

 tilskud end fastsat i stk. 3-5.« Stk. 3 bliver herefter stk. 7.
 6. I § 3, stk. 3, der bliver stk. 7, og i § 4 ændres  

 »Tilskuddet« til: »Tilskud til formål som nævnt i § 1, stk. 2,  

 nr. 5,».
 7. I § 5, stk. 1 og 2, og i § 7 indsættes  

 efter »Tilskud«: »til formål som nævnt i § 1, stk. 2, nr.  

 5,».
 8. I § 6, stk. 2, indsættes som 2. og 3.  

 pkt.:
»Når særlige forhold taler derfor, kan tilskud udbetales helt eller  

 delvis forskudsvis.
De årlige tilsagnsrammer kan opdeles på  

 støttekategorierne i § 1, stk. 2.« 9. § 6, stk. 3, affattes således:
»Stk. 3. Tilskud, der er ydet til anlægskomponenter, der  

 forbereder installation af et samlet anlæg for udnyttelse af vedvarende  

 energi i en bygning, jf. § 1, stk. 2, nr. 5, kan modregnes i et senere  

 tilskud til det samlede anlæg.« 10. I § 10 udgår »§ 6, stk. 3, og«, og som 2.  

 pkt. indsættes:
»Der kan fastsættes regler om vilkår for tilskud, herunder krav om  

 regnskabsaflæggelse, revision og rapportering.« 11. I § 10 e, stk. 4, 1. pkt., indsættes efter  

 »tilsyn«: »samt for registrering og kontrol i et landsdækkende  

 register over vindmøller og vindmølleejere«.
 12. § 11 affattes således:
 »§ 11. Energistyrelsens afgørelser efter loven kan ikke  

 indbringes for anden administrativ myndighed.
 Stk. 2. Henlægges miljø- og energiministerens beføjelser efter  

 loven til Energistyrelsen, kan det fastsættes, at afgørelser truffet af  

 styrelsen ikke kan indbringes for anden administrativ myndighed.
Stk. 3. Afgørelser om tilskud efter loven, der er truffet af en  

 offentlig eller privat sagkyndig institution, hvortil administrationen af  

 tilskud er henlagt i medfør af § 3, stk. 7, kan indbringes for  

 Energistyrelsen.
Energistyrelsens afgørelser kan ikke indbringes for anden  

 administrativ myndighed.« 13. § 11 a, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Miljø- og energiministeren fastsætter tidspunktet for lovens ikrafttræden.  

 § 1, nr. 11, træder dog i kraft dagen efter bekendtgørelsen i Lovtidende.
Oprindeligt fremsat forslag § 1 I lov om udnyttelse af vedvarende energikilder m.v., jf.
 lovbekendtgørelse nr. 837 af 7. oktober 1992, som ændret ved lov nr.
 1089 af 20 december 1995, foretages følgende ændringer:
 1. § 1, stk. 1, ophæves, og i stedet indsættes:
»Efter reglerne i denne lov kan der ydes tilskud til projekter og  

 foranstaltninger med henblik på at fremme udnyttelsen af vedvarende  

 energikilder.
Tilskuddet kan omfatte fremme af energieffektivisering og  

 energibesparelser i forbindelse med anvendelse af vedvarende energi.
 Stk. 2. Tilskud kan ydes til:
 1) Projekter til fremme af teknologi- og produktudvikling.
 2) Projekter vedrørende kvalitetssikring af anlæg.
 3) Demonstrationsprojekter.
 4) Projekter til overvindelse af særlige markedsbarrierer.
 5) Installering af nye anlæg, der udnytter vedvarende energikilder med  

 henblik på bygningers opvarmning og forsyning med varmt vand eller  

 elektricitet, samt anlægskomponenter, der forbereder senere installation af  

 et sådant anlæg.
 6) Etablering og drift af prøvestationer, videns- og informationscentre,  

 energikontorer m.v.
 7) Udredninger og evalueringer.
8) Informations-, formidlings- og uddannelsesaktiviteter, kampagner  

 m.v.« Stk. 2 bliver herefter stk. 3.
 2. I § 2, stk. 1, ændres »§ 1« til : »§ 1,  

 stk. 2, nr. 5,».
 3. I § 2, stk. 2, indsættes som 2. pkt. :
»Som vilkår for ydelse af tilskud til en finansierende virksomhed kan  

 fastsættes, at Energistyrelsen skal godkende virksomhedens fortjeneste ved  

 det pågældende arrangement.« 4. I § 3, stk. 1, ændres »til anlæg« til:  

 »efter § 1«.
 5. § 3, stk. 2, ophæves, og i stedet indsættes:
 »Stk. 2. Miljø- og energiministeren fastsætter bestemmelser  

 om størrelsen af tilskud.
 Stk. 3. I forbindelse med projekter som nævnt i § 1, stk. 2, nr.  

 1, der vedrører produktudvikling, der kan anvendes kommercielt, og som  

 gennemføres af fremstillingsvirksomheder uden krav om resultatformidling, kan  

 tilskuddet ikke overstige 40 pct. af omkostningerne ved projektets  

 gennemførelse.
 Stk. 4. Tilskuddet til projekter som nævnt i § 1, stk. 2, nr. 3,  

 kan ikke overstige 50 pct. af omkostningerne ved projektets gennemførelse.
Stk. 5. Tilskud som nævnt i § 1, stk. 2, nr. 5, kan ikke overstige  

 30 pct. af de godkendte udgifter.
Tilskud til anlæg m.v. i bygninger, der  

 benyttes erhvervsmæssigt, beregnes på grundlag af udgifterne efter fradrag af  

 merværdiafgift.
For anlæg m.v. vedrørende andre bygninger beregnes tilskuddet  

 på grundlag af udgifterne inklusive merværdiafgift.
Stk. 6. Energistyrelsen kan i særlige tilfælde udbetale større  

 tilskud end fastsat i stk. 3-5.« Stk. 3 bliver herfter stk. 7.
 6. I § 3, stk. 3, der bliver stk. 7, og § 4 ændres  

 »Tilskuddet« til: »Tilskud til formål som nævnt i § 1, stk. 2,  

 nr. 5,».
 7. I § 5, stk. 1 og 2, og § 7 indsættes efter  

 »Tilskud«: »til formål som nævnt i § 1, stk. 2, nr. 5,».
 8. I § 6, stk. 2, indsættes som 2. og 3. pkt.:
»Når særlige forhold taler derfor, kan tilskud udbetales helt eller  

 delvist forskudsvis.
De årlige tilsagnsrammer kan opdeles på  

 støttekategorierne i § 1, stk. 2.« 9. § 6, stk. 3 affattes således:
»Stk. 3. Tilskud, der er ydet til anlægskomponenter, der  

 forbereder installation af et samlet anlæg for udnyttelse af vedvarende  

 energi i en bygning, jf. § 1, stk. 2, nr. 5, kan modregnes i et senere  

 tilskud til det samlede anlæg.« 10. I § 10 udgår »§ 6, stk. 3, og« og som 2.  

 pkt. indsættes:
»Der kan fastsættes regler om vilkår for tilskud, herunder krav om  

 regnskabsaflæggelse, revision og rapportering.« 11. I § 10 e, stk. 4, 1. pkt., indsættes efter  

 »tilsyn«: »samt for registrering og kontrol i et landsdækkende  

 register over vindmøller og vindmølleejere«.
 12. § 11 affattes således:
 »§ 11. Energistyrelsens afgørelser efter loven kan ikke  

 indbringes for anden administrativ myndighed.
 Stk. 2. Henlægges miljø- og energiministerens beføjelser efter  

 loven til Energistyrelsen, kan det fastsættes, at afgørelser truffet af  

 styrelsen ikke kan indbringes for anden administrativ myndighed.
Stk. 3. Afgørelser om tilskud efter loven, der er truffet af en  

 offentlig eller privat sagkyndig institution, hvortil administrationen af  

 tilskud er henlagt i medfør af § 3, stk. 7, kan indbringes for  

 Energistyrelsen.
Energistyrelsens afgørelser kan ikke indbringes for anden  

 administrativ myndighed.« 13. § 11 a, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Miljø- og energiministeren fastsætter tidspunktet for lovens  

 ikrafttræden. § 1, nr. 11, træder dog i kraft dagen efter bekendtgørelsen i  

 Lovtidende.
Bemærkninger til lovforslaget Almindelige bemærkninger Lovforslaget har til formål at fastsætte rammer for administrationen af  

 Udviklingsprogrammet for Vedvarende Energi.
Lovforslaget har sammenhæng med  

 regeringens energihandlingsplan Energi 21, der forudsætter en betydelig  

 udbygning for anvendelsen af vedvarende energi (VE). Efter  

 energihandlingsplanen skal VE-anvendelsen øges med 1 % om året over en 30  

 årig periode, således at 35 % af energiforbruget bliver dækket af VE.
I 1990 blev tilskudsordningen for energiøkonomiske enkeltprojekter under  

 Erhvervsministeriet sammenlagt med ordningen for fremme af vedvarende energi  

 under Energiministeriet til »Udviklingsprogrammet for Vedvarende  

 Energi« (UVE-programmet), der administreres af Energistyrelsen.
Der har  

 siden 1990 været afsat årlige tilsagnsrammer på finansloven til  

 UVE-programmet.
I finansåret 1997 udgør tilsagnsrammen i alt 182 mio. kr.  

 Udviklingsprogrammet for Vedvarende Energi supplerer  

 Energiforskningsprogrammet, således at forskningsresultater vedrørende  

 vedvarende energi kan støttes i den videre udvikling mod kommerciel  

 anvendelse.
 Inden for udviklingsprogrammets rammer søges anvendelsen af vedvarende  

 energi fremmet ved at give standardtilskud til installering af VE-anlæg i  

 bygninger samt ydelse af tilskud til bl.a. udviklingsprojekter,  

 demonstrationsanlæg, etablering og drift af prøvestationer, videns- og  

 informationscentre, energikontorer samt informationsaktiviteter.
Der er i dag i lov om udnyttelse af vedvarende energikilder m.v.  

 (VE-loven) regler for administration af standardtilskudssordningen.
Derimod  

 findes der ikke i loven nærmere regler for ydelse af tilskud til f.eks.  

 udviklingsprojekter.
Tilskudsgivningen på disse områder sker på grundlag af  

 finanslovens tekst.
 UVE-programmet forventes videreført i de kommende år med henblik på  

 realisering af målsætningerne i Energi 21. Der bør i den forbindelse  

 indsættes bestemmelser om administrationen af den samlede ordning i VE-loven  

 som for andre permanente tilskudsordninger.
VE-loven er en videreførsel af den i 1979 vedtagne lov om statstilskud til  

 udnyttelse af vedvarende energikilder m.v.
De gældende bestemmelser er  

 fastsat i lovbekendtgørelse nr. 837 af 7. oktober 1992, som ændret ved lov  

 nr. 1089 af 20. december 1995. Udover tilskudsadministrative bestemmelser  

 indeholder loven bl.a. regler om opstilling og nettilslutning af vindmøller.
Ved det foreliggende lovforslag suppleres de gældende  

 tilskudsadministrative regler i VE-loven med bestemmelser svarende til den  

 hidtidige finanslovstekst om UVE-programmet og Energistyrelsens praksis for  

 denne ordnings administration.
Endvidere foreslås enkelte præciseringer i  

 relation til de gældende regler for standardtilskud til VE-anlæg og  

 vindmøller.
Det tilsigtes ikke med lovforslaget at ændre målsætningerne og  

 principperne for tilskudsgivningen.
De årlige bevillinger til programmet  

 forudsættes som hidtil fastsat i tilsagnsrammer på finansloven, men således,  

 at den hidtidige anmærkningstekst erstattes af reglerne i den ændrede lov fra  

 1998.
 Økonomiske og administrative konsekvenser Lovforslaget vil ikke  

 påvirke bevillingsforbruget til tilskudsordningen eller ændre  

 ressourceforbruget til ordningens administration.
Erhvervsøkonomiske konsekvenser Tilskudordningen forventes at have  

 samme positive virkninger for erhvervslivet som hidtil efter gennemførelse af  

 lovforslaget.
Der påføres ikke erhvervslivet omkostninger eller forpligtelser  

 ved ændringen.
Miljømæssige konsekvenser Ved forslaget fastsættes rammer for en  

 fortsat indsats til fremme af miljømæssigt bæredygtige former for  

 energiudnyttelse.
Herved begrænses anvendelsen af energiformer med udledning  

 af CO2, SO2 og NOx og andre miljømæssigt uønskede virkninger.
 Forholdet til EU-retten Lovændringerne, der vedrører grundlaget og  

 rammerne for ydelse af tilskud, vil skulle notificeres overfor  

 EU-kommissionen efter reglerne om statsstøtte i EF-traktatens art. 92-94.
Bemærkninger til lovforslagets enkelte bestemmelser Til § 1 Til nr. 1 Ved forslaget ændres den gældende lovs § 1, stk. 1, så der dels - som et  

 nyt stk. 1 - indsættes en generel formålsbestemmelse for tilskudsordningen,  

 dels - som nyt stk. 2 - en samlet angivelse af de kategorier af  

 tilskudsformål, der kan støttes under UVE-programmet.
I formålsbestemmelsen præciseres i overensstemmelse med den hidtidige  

 finanslovstekst, at tilskudsordningen først og fremmest retter sig mod  

 vedvarende energi, men også kan omfatte energieffektivisering og -besparelser  

 i forbindelse med anvendelse af vedvarende energi.
Tilskudskategorierne i det  

 foreslåede stk. 2 svarer til finanslovens angivelse af tilskudsformål under  

 UVE-programmet.
Hidtil har kun tilskuddet til installation af anlæg og  

 anlægskomponenter i bygninger (nr. 5) fuldtud været omfattet af VE-lovens  

 bestemmelser, medens tilskud til de øvrige formål er ydet med hjemmel på de  

 årlige finanslove.
Tilskud til demonstrationsprojekter ydes med henblik på afprøvning af, om  

 nye og uprøvede VE-teknologier fungerer i praksis, eller om en kendt  

 teknologi kan fungere under ændrede forhold.
Et demonstrationsprojekt kan  

 også have til formål at påvise, at en given form for anvendelse af vedvarende  

 energi er teknisk og økonomisk realiserbar.
Tilskud til projekter til overvindelse af særlige markedsbarrierer ydes  

 navnlig, hvor der er behov for økonomisk støtte, for at nye VE-anlæg, som det  

 er ønskeligt at fremme, kan markedsføres.
Det kan f.eks. være hensigtsmæssigt  

 at yde tilskud i forbindelse med omkostningerne ved at opnå den type- eller  

 systemgodkendelse, der er en betingelse for, at anlægstypen kan anvendes og  

 eventuelt opnå tilskud ved installation.
Markedsbarrierer kan desuden  

 skyldes, at der ikke er udviklet standarder eller instrumenter for indpasning  

 af vedvarende energi i en given sammenhæng, således at der er behov for  

 tilskud til at afhjælpe denne mangel.
 Tilskudsformålet »udredninger og evalueringer« omfatter  

 projekter for belysning af økonomiske, tekniske og energimæssige forhold, der  

 har betydning for at fremme anvendelse af vedvarende energi.
Til nr. 2 Ændringen er en redaktionel præcisering i forbindelse med de foreslåede  

 ændringer i lovens § 1.
Til nr. 3 Ved ændringen af loven i 1995 blev åbnet adgang til, at tilskud til  

 installation af VE-anlæg i bygninger kan ydes til en virksomhed, der  

 finansierer installationen i forbindelse med en særlig finansieringsordning.  

 I tilknytning hertil foreslås fastsat, at ydelsen af tilskud kan betinges af,  

 at Energistyrelsen kan godkende virksomhedens fortjeneste ved arrangementet.  

 Tilføjelsen foreslås, for at det kan sikres, at tilskuddet anvendes til at  

 nedsætte brugernes betaling for installerede anlæg.
Til nr. 4 Ændringen er en redaktionel konsekvens af, at loven efter den foreslåede  

 ændring ikke kun omfatter tilskud til anlæg, men de samlede tilskudsformål i  

 § 1.
Til nr. 5 Ved den foreslåede opdeling af det hidtidige § 3, stk. 2, i 5 nye stykker  

 indføjes regler om størrelsen af tilskud til de tilskudsformål, der fremover  

 omfattes af loven.
Som hidtil kan størrelsen af tilskud som udgangspunkt  

 fastsættes administrativt, men inden for rammerne af de maksimale  

 tilskudssatser, der er angivet for visse tilskudsformål.
Stk. 5 om tilskud  

 til VE-anlæg i bygninger (standardtilskud) viderefører regler i den gældende  

 lovs § 3, stk. 2.
Begrænsningerne i tilskudsprocenterne for kommercielle udviklingsprojekter  

 uden offentliggjort rapportering (stk. 3) og demonstrationsprojekter (stk. 4)  

 svarer til hidtidig praksis for administrationen af UVE-tilskud.
Tilskud til  

 UVE-projekter betinges som udgangspunkt af, at rapporteringen af projektets  

 resultater gøres offentligt tilgængelig.
Der stilles imidlertid ikke krav om  

 en sådan resultatformidling i forbindelse med tilskud til produktudvikling,  

 der kan anvendes kommercielt.
I den konkrete tilskudsadministration vil omfanget af tilskud til det  

 enkelte projekt eller kategorier af projekter som hidtil blive fastsat under  

 hensyn til behovet for tilskud for at fremme ønskede formål og med henblik på  

 at opnå bedst mulig samlet effekt af de foreliggende tilskudsmidler.
I  

 forbindelse med ydelse af tilskud, der kan påvirke konkurrenceforholdene for  

 erhvervsvirksomheder, vil tilskudsgivningen endvidere blive fastsat under  

 hensyn til EUs statsstøtteregler og de rammebestemmelser, der er udmeldt af  

 Kommissionen i tilknytning hertil.
 Ved reglen i det foreslåede stk. 6, der giver mulighed for at fravige de  

 maksimale tilskudssatser, der ellers gælder, sikres mulighed for, at der  

 f.eks. kan ydes maksimal støtte i forbindelse med fælleseuropæiske projekter.
Til nr. 6 og 7 De foreslåede ændringer er redaktionelt begrundede præciseringer af, at de  

 pågældende regler alene vedrører ydelsen af tilskud til VE-anlæg i bygninger  

 (standardtilskud).
Til nr. 8 Ved den foreslåede tilføjelse til lovens § 6, stk. 2, indsættes regler  

 svarende til den nuværende praksis for administration af UVE-tilskud.
Tilskud udbetales normalt kun som refusion af afholdte udgifter, men der  

 kan undtagelsesvis forekomme sammenhænge, hvor forudbetaling er en  

 forudsætning for, at et ønskværdigt projekt kan gennemføres.
Der foreslås  

 derfor fastsat hjemmel til, at tilskuddet helt eller delvist kan udbetales på  

 forskud, når særlige forhold taler for det.
 Endvidere foreslås fastsat hjemmel til, at Energistyrelsen kan prioritere  

 anvendelsen af foreliggende tilskudsbevillinger ved opdeling af den årlige  

 tilsagnsramme på tilskudskategorier.
Til nr. 9 Den foreslåede ændring medfører dels en redaktionelt begrundet  

 overflytning af reglen i den gældende lovs § 1, stk. 1, 4. pkt., til et  

 selvstændigt stykke i § 6, dels en forenkling ved, at den hidtidige regel om  

 udbetaling af standardtilskud udgår. Ændringen har sammenhæng med den  

 udvidelse af bemyndigelsen til at fastsætte nærmere tilskudsadministrative  

 regler, der foreslås under nr. 11.
Til nr. 10 Ved forslaget lovfæstes grundlaget for at fastsætte krav om bl.a.  

 regnskabsaflæggelse, revision og rapportering som vilkår for tilskud.
Til nr. 11 Den gældende lovs bestemmelse om fastsættelse af gebyr for godkendelser og  

 tilsyn foreslås udvidet til at omfatte gebyr for registrering og kontrol i et  

 landsdækkende register over vindmøller og vindmølleejere.
Forslaget har baggrund i, at der ved Energistyrelsens bekendtgørelse nr.  

 1148 af 13. december 1996 om vindmøllers tilslutning til elnettet er åbnet  

 mulighed for, at den samme person kan eje vindmølleandele i forskellige egne  

 af landet.
For at det i den forbindelse kan påses, at den enkelte ikke  

 overskrider de fastsatte begrænsninger for deltagelse i vindmølledrift, og  

 for i øvrigt at lette administrationen af tilslutningsbetingelserne, vil  

 blive oprettet et landsdækkende register over vindmøller og vindmølleejere.  

 Udskrifter fra registeret vil kunne lægges til grund for elselskabernes  

 stillingtagen til, om en ansøger opfylder betingelserne for at være ejer af  

 andele i en given vindmølle eller for at opnå tilslutning til elnettet af en  

 ny mølle.
Når registeret er oprettet, påtænkes fastsat regler i henhold til  

 VE-lovens § 10 b, stk. 1, hvorved det pålægges vindmølleejere at tilmelde sig  

 registeret og at dokumentere anmeldelser om nyerhvervelse af vindmøller eller  

 vindmølleandele med en udskrift fra registeret.
Der foreslås på den baggrund  

 fastsat hjemmel til at kræve betaling af et gebyr for registreringer og  

 udskrifter, således at omkostningerne ved driften af registeret dækkes af  

 brugerne.
Der påtænkes kun fastsat gebyr for anvendelse af registeret i  

 forbindelse med nyerhvervelse af vindmøller eller vindmølleandele.
Til nr. 12 Ved den foreslåede nyaffatning af lovens § 11 fastsættes i stk. 1 og 2  

 forenklede og ajourførte regler om adgangen til at klage over afgørelser om  

 tilskud efter loven.
 Hidtil har Energistyrelsens afgørelser om tilskud, der ikke var omfattet  

 af VE-loven, kunnet påklages til Miljø- og Energiministeriets departement.  

 Denne klageadgang vil bortfalde med den foreslåede lovændring.
Miljø- og energiministerens beføjelser efter den ændrede lov påtænkes  

 delegeret til Energistyrelsen.
I den forbindelse vil blive fastsat, at  

 styrelsens afgørelser ikke kan indbringes for anden administrativ myndighed.
 Ved det foreslåede stk. 3 fastsættes, at der vil være adgang til at klage  

 til Energistyrelsen over afgørelser truffet af en institution uden for Miljø-  

 og Energiministeriet, som tilskudsadministrationen måtte blive henlagt til.  

 Energistyrelsens afgørelser i disse sager vil ikke kunne indbringes for anden  

 administrativ myndighed.
Til nr. 13 Ændringen af lovens bestemmelse om strafansvar for selskaber m.v. foreslås  

 i konsekvens af gennemførte ændringer i straffeloven.
 Til § 2 De under § 1 foreslåede ændringer vedrørende ydelse af  

 tilskud kan først træde i kraft, når de er godkendt af EU-Kommissionen efter  

 notifikation i henhold til EF-traktatens art. 93, stk. 3. Miljø- og  

 energiministeren foreslås derfor bemyndiget til at fastsætte disse  

 bestemmelsers ikrafttræden, når Kommissionens godkendelse foreligger.
 Indtil de nye tilskudsbestemmelser sættes i kraft, vil tilskudsordningen  

 blive administreret som hidtil, således at der ydes tilskud på grundlag af  

 dels de gældende regler i lov om udnyttelse af vedvarende energikilder m.v.,  

 dels den foreliggende finanslovsbevilling.
 Ændringen under § 1, nr. 11, er ikke omfattet af EUs statsstøtteregler.  

 Det foreslås derfor, at denne ændring til loven træder i kraft straks.
Skriftlig fremsættelse Miljø- og energiministeren (Svend Auken):
 Jeg skal herved tillade mig at fremsætte:
 Forslag til lov om ændring af lov om udnyttelse af vedvarende  

 energikilder m.v. (Udviklingsprogrammet for Vedvarende Energi m.v.).
(Lovforslag nr.
L 147).
 Forslaget til lov om ændring af lov om udnyttelse af vedvarende  

 energikilder m.v. fremsættes for at fastsætte rammer for administrationen af  

 Udviklingsprogrammet for Vedvarende Energi (UVE-programmet).
 Udviklingsprogrammet har siden 1990 dannet ramme for Energistyrelsens  

 tilskud til fremme af vedvarende energi, blandt andet  

 standardtilskudsordningen for installation af anlæg i bygninger,  

 projekttilskud til udvikling og demonstration af VE-teknikker, tilskud til  

 prøvestationer for VE-anlæg og energikontorer samt informationskampagner.
Efter regeringens energihandlingsplan Energi 21 skal anvendelsen af  

 vedvarende energi forøges med 1 pct. om året, således at 35 pct. af  

 energiforbruget kan være dækket af vedvarende energi efter 30 år.  

 Virkemidlerne i UVE-programmet vil have central betydning for, at denne  

 målsætning kan opfyldes.
Programmet bør derfor videreføres og fornys.
 Loven om udnyttelse af vedvarende energikilder har hidtil kun indeholdt  

 regler for tilskud til VE-anlæg i bygninger, medens de øvrige tilskud under  

 UVE-programmet er ydet alene på grundlag af de årlige finanslovsbevillinger.  

 I forbindelse med en videreførsel af programmet bør der fastsættes nærmere  

 lovregler for ydelse af alle former for tilskud under programmet.
Det foreliggende lovforslag indeholder derfor regler til supplering af  

 VE-lovens tilskudsadministrative bestemmelser, der svarer til den hidtidige  

 praksis for administrationen af projekttilskud m.v.
Samtidig foreslås bl.a.  

 indsat hjemmel til at kræve gebyr i forbindelse med registreringer i et  

 landsdækkende register for vindmølleejere.
 Idet jeg i øvrigt henviser til lovforslaget med bemærkninger, skal jeg  

 anbefale lovforslaget til Folketingets velvillige behandling.
Bilag I dette bilag er (med mindre skrift) indsat den gældende formulering af de bestemmelser, der berøres af lovforslaget 1. § 1, stk. 1, ophæves, og i stedet indsættes:
»Efter reglerne i denne lov kan der ydes tilskud til projekter og  

 foranstaltninger med henblik på at fremme udnyttelsen af vedvarende  

 energikilder.
Tilskuddet kan omfatte fremme af energieffektivisering og  

 energibesparelser i forbindelse med anvendelse af vedvarende energi.
 Stk. 2. Tilskud kan ydes til:
 1) Projekter til fremme af teknologi- og produktudvikling.
 2) Projekter vedrørende kvalitetssikring af anlæg.
 3) Demonstrationsprojekter.
 4) Projekter til overvindelse af særlige markedsbarrierer.
 5) Installering af nye anlæg, der udnytter vedvarende energikilder med  

 henblik på bygningers opvarmning og forsyning med varmt vand eller  

 elektricitet, samt anlægskomponenter, der forbereder senere installation af  

 et sådant anlæg.
 6) Etablering og drift af prøvestationer, videns- og informationscentre,  

 energikontorer m.v.
 7) Udredninger og evalueringer.
8) Informations-, formidlings- og uddannelsesaktiviteter, kampagner  

 m.v.« Stk. 2 bliver herefter stk. 3.
§ 1. Der kan gives statstilskud til installering af nye anlæg, der  

 udnytter vedvarende energikilder.
Tilskud ydes til godkendte anlæg, der  

 installeres med henblik på bygningers opvarmning og forsyning med varmt vand  

 eller elektricitet.
Der kan desuden ydes tilskud til anlægskomponenter, som  

 forbereder en senere installation af et anlæg.
Tilskuddet kan modregnes i et  

 senere tilskud til det samlede anlæg.
Endvidere kan der af miljø- og  

 energiministeren ydes tilskud til etablering og drift af prøvestationer for  

 vedvarende energianlæg samt informationsvirksomhed om vedvarende energi.
 Stk. 2. Miljø- og energiministeren fastsætter nærmere regler om  

 ydelse af tilskud, herunder om, hvilke anlæg der kan ydes støtte til, samt om  

 system- eller typegodkendelse af anlæg.
 2. I § 2, stk. 1, ændres »§ 1« til : »§ 1,  

 stk. 2, nr. 5,».
 3. I § 2, stk. 2, indsættes som 2. pkt. :
»Som vilkår for ydelse af tilskud til en finansierende virksomhed kan  

 fastsættes, at Energistyrelsen skal godkende virksomhedens fortjeneste ved  

 det pågældende arrangement.« § 2. Tilskud efter § 1 til anlæg vedrørende bygninger, der  

 benyttes erhvervsmæssigt, ydes til bygningens ejer, lejer eller forpagter.  

 Tilskud til anlæg vedrørende andre bygninger ydes til bygningens ejer.
 Stk. 2. Energistyrelsen kan i forbindelse med særlige  

 finansieringsordninger yde tilskuddet til virksomheder, der finansierer  

 anlæggene.
 4. I § 3, stk. 1, ændres »til anlæg« til:  

 »efter § 1«.
 5. § 3, stk. 2, ophæves, og i stedet indsættes:
 »Stk. 2. Miljø- og energiministeren fastsætter bestemmelser  

 om størrelsen af tilskud.
 Stk. 3. I forbindelse med projekter som nævnt i § 1, stk. 2, nr.  

 1, der vedrører produktudvikling, der kan anvendes kommercielt, og som  

 gennemføres af fremstillingsvirksomheder uden krav om resultatformidling, kan  

 tilskuddet ikke overstige 40 pct. af omkostningerne ved projektets  

 gennemførelse.
 Stk. 4. Tilskuddet til projekter som nævnt i § 1, stk. 2, nr. 3,  

 kan ikke overstige 50 pct. af omkostningerne ved projektets gennemførelse.
Stk. 5. Tilskud som nævnt i § 1, stk. 2, nr. 5, kan ikke overstige  

 30 pct. af de godkendte udgifter.
Tilskud til anlæg m.v. i bygninger, der  

 benyttes erhvervsmæssigt, beregnes på grundlag af udgifterne efter fradrag af  

 merværdiafgift.
For anlæg m.v. vedrørende andre bygninger beregnes tilskuddet  

 på grundlag af udgifterne inklusive merværdiafgift.
Stk. 6. Energistyrelsen kan i særlige tilfælde udbetale større  

 tilskud end fastsat i stk. 3-5.« Stk. 3 bliver herfter stk. 7.
 6. I § 3, stk. 3, der bliver stk. 7, og § 4 ændres  

 »Tilskuddet« til: »Tilskud til formål som nævnt i § 1, stk. 2,  

 nr. 5,».
 § 3. Tilskud til anlæg ydes af Energistyrelsen.
Stk. 2. Miljø- og energiministeren fastsætter bestemmelser om  

 tilskuddets størrelse, dog således at tilskuddet ikke kan overstige 30 pct.  

 af de godkendte udgifter.
For de i § 2, 1. pkt. nævnte bygninger beregnes  

 tilskud på grundlag af udgifterne efter fradrag af merværdiafgift.
For de i §  

 2, 2. pkt., nævnte bygninger beregnes tilskud på grundlag af udgifterne  

 inklusive merværdiafgift.
Stk. 3. Tilskuddet kan højest udgøre 1 mio. kr.
Miljø- og  

 energiministeren kan fastsætte regler om udbetaling af tilskud, herunder  

 regler for udbetaling af mindstebeløb.
Ministeren kan endvidere i nærmere  

 angivet omfang henlægge administrationen af tilskud til offentlige eller  

 private sagkyndige institutioner m.v.
§ 4. Tilskuddet er ikke indkomstskattepligtigt for  

 tilskudsmodtageren.
Udgifter, som er betalt ved tilskud efter denne lov, kan  

 ikke fradrages ved indkomstopgørelsen eller medregnes ved opgørelsen af  

 grundlaget for skattemæssige afskrivninger eller medregnes til  

 anskaffelsessummen ved opgørelse af den skattepligtige fortjeneste ved  

 afståelse af ejendommen.
 7. I § 5, stk. 1 og 2, og § 7 indsættes efter  

 »Tilskud«: »til formål som nævnt i § 1, stk. 2, nr. 5,».
 § 5. Tilskud kan kun ydes til anlæg, der leveres af virksomheder,  

 der er registreret efter lov om almindelig omsætningsafgift, og som driver  

 bygge- og anlægsvirksomhed.
 Stk. 2. Tilskud kan ikke ydes til et anlæg, hvortil der ydes  

 støtte efter anden lovgivning, medmindre denne støtte ydes på grundlag af  

 investeringsomkostningerne med fradrag af tilskuddet efter denne lov.
 8. I § 6, stk. 2, indsættes som 2. og 3. pkt.:
»Når særlige forhold taler derfor, kan tilskud udbetales helt eller  

 delvist forskudsvis.
De årlige tilsagnsrammer kan opdeles på  

 støttekategorierne i § 1, stk. 2.« 9. § 6, stk. 3 affattes således:
»Stk. 3. Tilskud, der er ydet til anlægskomponenter, der  

 forbereder installation af et samlet anlæg for udnyttelse af vedvarende  

 energi i en bygning, jf. § 1, stk. 2, nr. 5, kan modregnes i et senere  

 tilskud til det samlede anlæg.« § 6. Ansøgning om tilskud indsendes til Energistyrelsen.
 Stk. 2. På grundlag af ansøgningen kan der meddeles tilsagn om  

 tilskud.
 Stk. 3. Tilskud kan udbetales, såfremt arbejdet er afsluttet og  

 ansøgning om udbetaling er indsendt inden en af Energistyrelsen meddelt  

 frist.
 § 7. Tilskud kan kræves tilbagebetalt, såfremt anlægget nedtages  

 inden en frist, der meddeles af Energistyrelsen.
 10. I § 10 udgår »§ 6, stk. 3, og« og som 2.  

 pkt. indsættes:
»Der kan fastsættes regler om vilkår for tilskud, herunder krav om  

 regnskabsaflæggelse, revision og rapportering.« § 10. Miljø- og energiministeren fastsætter nærmere regler om  

 gennemførelse af lovens kapitel 1, herunder om afgrænsning af de arbejder og  

 beregning af de udgifter, hvortil der kan ydes tilskud, om tilskuddets  

 udbetaling og om tidsfrister efter § 6, stk. 3, og § 7.
 11. I § 10 e, stk. 4, 1. pkt., indsættes efter  

 »tilsyn«: »samt for registrering og kontrol i et landsdækkende  

 register over vindmøller og vindmølleejere«.
§ 10 e. - - - Stk. 4. Miljø- og energiministeren kan fastsætte gebyrer for  

 godkendelser og tilsyn.
Der er udpantningsret for de fastsatte gebyrer.
 12. § 11 affattes således:
 »§ 11. Energistyrelsens afgørelser efter loven kan ikke  

 indbringes for anden administrativ myndighed.
 Stk. 2. Henlægges miljø- og energiministerens beføjelser efter  

 loven til Energistyrelsen, kan det fastsættes, at afgørelser truffet af  

 styrelsen ikke kan indbringes for anden administrativ myndighed.
Stk. 3. Afgørelser om tilskud efter loven, der er truffet af en  

 offentlig eller privat sagkyndig institution, hvortil administrationen af  

 tilskud er henlagt i medfør af § 3, stk. 7, kan indbringes for  

 Energistyrelsen.
Energistyrelsens afgørelser kan ikke indbringes for anden  

 administrativ myndighed.« § 11. Energistyrelsens afgørelser efter kapitel 1 kan ikke  

 indbringes for højere administrativ myndighed.
 Stk. 2. Henlægges miljø- og energiministeren sine beføjelser til  

 at træffe afgørelser efter lovens kapitel 2, eller efter bestemmelser fastsat  

 i medfør af kapitel 2, til en institution under Miljø- og Energiministeriet,  

 kan miljø- og energiministeren fastsætte regler om adgang til at klage over  

 afgørelserne, herunder om, at afgørelserne ikke kan indbringes for anden  

 administrativ myndighed.
 13. § 11 a, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 11 a.
I regler, der udstedes i medfør af denne lov, kan der  

 fastsættes straf af bøde for overtrædelse af reglerne eller påbud i henhold  

 til reglerne.
 Stk. 2. Den, der afgiver urigtige oplysninger i forbindelse med  

 ansøgning om tilsagn om tilskud eller om udbetaling af tilskud i henhold til  

 kapitel 1, straffes med bøde eller hæfte, med mindre højere straf er  

 forskyldt efter anden lovgivning.
Stk. 3. Er overtrædelsen begået af et aktieselskab, et  

 andelsselskab el. lign., kan der pålægges selskabet som sådant bødeansvar.
Er  

 overtrædelsen begået af en kommune eller et kommunalt fællesskab, der er  

 omfattet af § 60 i lov om kommunernes styrelse, kan der pålægges kommunen  

 eller det kommunale fællesskab bødeansvar.
