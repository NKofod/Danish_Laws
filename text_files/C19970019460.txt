Indledning Folketinget har ved lov nr. 803 af 24. oktober 1997 og lov nr. 1081 af 29.  

 december 1997 vedtaget, at der for 1998 skal opkræves en midlertidig  

 pensionsopsparing på 1.300 kr. hos medlemmer af arbejdsløshedskasser for  

 lønmodtagere ved udbetaling af dagpenge m.v.
 Arbejdsministeriet har i den anledning udarbejdet bekendtgørelse nr. 1126  

 af 18. december 1997. Til de enkelte bestemmelser bemærkes særligt:
Til § 1 Reglerne om pensionsopsparing via arbejdsløshedskasserne omfatter  

 medlemmer af arbejdsløshedskasser for lønmodtagere, der modtager en af  

 følgende ydelser:
 1. Dagpenge.
 2. Kursusgodtgørelse.
 3. Uddannelsesgodtgørelse for medlemmer over 25 år.
 Medlemmer, der modtager en af de nævnte ydelser på nedsat sats, er også  

 omfattet af ordningen.
Medlemmer, der modtager feriedagpenge, dagpenge som lån (§ 57, stk. 2)  

 eller ydelser efter lov om orlov til uddannelse, børnepasning eller sabbat,  

 er ikke omfattet af ordningen.
Medlemmer, der modtager dagpenge under  

 arbejdssøgning i udlandet (attest E 303), er heller ikke omfattet af  

 ordningen.
 Pensionsopsparingen tilbageholdes af kassen sammen med medlemmets del af  

 ATP-bidraget.
 Ordningen vedrører ydelser, der udbetales i perioden fra og med den 5.  

 januar 1998 til og med den 31. december 1998.
Til § 2 Beløbet, der skal tilbageholdes som pensionsopsparing, og som fuldt ud  

 betales af medlemmet, er 0,75 kr. pr. time.
Dette gælder også for personer,  

 der modtager ydelser på nedsat sats.
Det betyder, at der for medlemmer som modtager dagpenge eller  

 kursusgodtgørelse, skal tilbageholdes i alt 1,83 kr. pr. time.
For personer,  

 der modtager uddannelsesgodtgørelse, tilbageholdes 1,29 kr. pr. time.
 Den ugentlige pensionsopsparing tilbageholdes for samme antal timer, som  

 der tilbageholdes ATP-bidrag for.
 ATP-bidraget og pensionsopsparingen for en uge nedrundes samlet til  

 nærmeste hele kronebeløb.
Til § 3 Det samlede pensionsopsparingsbeløb opgøres og indberettes særskilt til  

 direktoratet efter hvert kvartals udløb, fordelt på dagpenge,  

 kursusgodtgørelse og på uddannelsesgodtgørelse for personer over 25 år.
På  

 baggrund af indberetningerne anviser direktoratet den samlede  

 pensionsopsparing til Arbejdsmarkedets Tillægspension under kassens  

 respektive SE-numre vedrørende ydelserne.
Indberetningerne skal være underskrevet af to bemyndigede personer.  

 Kassernes bemyndigelser vedrørende de kvartalsvise indberetninger over  

 tilbageholdte bidrag til Arbejdsmarkedets Tillægspension gælder også disse  

 indberetninger.
Direktoratet udsender en blanket til brug ved indberetningen.
 Indberetningen sendes i to eksemplarer og skal være direktoratet i hænde  

 senest den 10. i måneden efter hvert kvartals udløb.
 Ved direktoratets anvisning af de tilbageholdte pensionsopsparinger til  

 Arbejdsmarkedets Tillægspension vil de respektive beløb blive debiteret  

 kassens konti over udbetalte ydelser.
Til § 4 Den samlede pensionsopsparing for hvert medlem findes ved, at medlemmets  

 del af ATP-bidraget for de pågældende ydelser opgøres og nedrundes som  

 fastsat i bekendtgørelsen om indbetaling af ATP-bidrag for medlemmer af  

 arbejdsløshedskasser.
Forskellen mellem den samlede tilbageholdelse og det  

 nedrundede beløb er medlemmets samlede pensionsopsparing.
 Beløbet, der skal indberettes til direktoratet efter § 4, stk. 1, er  

 derfor summen af de enkelte medlemmers pensionsopsparing.
 Kasserne vil direkte fra Arbejdsmarkedets Tillægspension modtage  

 retningslinier for, hvordan indberetning af den indbetalte pensionsopsparing  

 for det enkelte medlem skal ske.
Til § 5 Tilbage- eller efterbetalinger reguleres over de kvartalsvise  

 indbetalinger.
Efter indbetalingen for oktober kvartal 1998 skal arbejdsløshedskassen  

 fremsætte skriftlig anmodning om tilbagebetaling overfor Arbejdsmarkedets  

 Tillægspension.
Af anmodningen, der sendes til ATP-Huset, Kongens Vænge 8,  

 3400 Hillerød, skal det fremgå, at anmodningen vedrører den midlertidige  

 pensionsopsparing for 1998, medlemmets personnummer, beløbets størrelse samt  

 arbejdsløshedskassens navn og adresse.
 Kassen kan ikke fremsætte anmodning om tilbagebetaling af beløb, der er  

 mindre end 50 kr.
 Tilbagebetaling fra Arbejdsmarkedets Tillægspension vil tidligst finde  

 sted fra den 1. januar 2000.
