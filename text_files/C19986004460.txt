Meddelelse om køretøjers  

 indretning og udstyr mv. nr. 1733 *1 (Drivakseltryk for blokvognstog og afstand i 3-akslet  

 bogie).
 Det skal hermed meddeles, at Detailforskrifter for  

 Køretøjer 1999 vil indeholde følgende ændrede  

 bestemmelser om drivakseltryk for blokvognstog og afstand i 3-akslet  

 bogie.
'3.01.200 VOGNTOG (6) Blokvognstog skal opfylde bestemmelsen i pkt.  

 (2).' Den ændrede formulering har den betydning, at  

 blokvognstog ikke længere skal opfylde det almindeligt gældende  

 krav om, at 20% af et vogntogs tilladte totalvægt skal hvile på  

 de drivende hjul.
'8.03.003 BOGIEKONSTRUKTIONER (4) I bogiekonstruktioner med 3 aksler må afstanden  

 mellem den forreste og bageste aksel ikke overstige 3,6 m.' Den tilladte afstand i 3-akslet bogie er hermed  

 forøget fra 2,8 m til 3,6 m.
Der er ikke krav om, at der skal  

 være ens afstand mellem de tre aksler.
 Detailforskrifter for Køretøjer 1999  

 træder i kraft den 1. april 1999 og gælder for  

 køretøjer, der registreres, godkendes eller tages i brug 1.  

 gang på ikrafttrædelsesdatoen eller senere.
 Ethvert køretøj eller vogntog kan dog straks  

 indrettes i overensstemmelse med ovenstående bestemmelser.
