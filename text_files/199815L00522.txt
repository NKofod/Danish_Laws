Tillægsbetænkning afgivet af  

 Miljø- og Planlægningsudvalget den 26. maj 1999 Tillægsbetænkning over Forslag til lov om miljøbidrag og  

 godtgørelse i forbindelse med ophugning og skrotning af biler Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i et møde og  

 har herunder haft samråd med miljø- og energiministeren.
 I forlængelse af miljø- og energiministerens  

 tidligere tilkendegivelser om løsningen af problemet med allerede  

 afmeldte, men uskrottede biler gav ministeren under samrådet tilsagn  

 om, at de drøftelser, Miljø- og Energiministeriet skal have med  

 politiet, de kommunale organisationer og andre relevante parter om  

 løsningen af problemet med de afmeldte biler, der henstår som  

 herreløse biler, vil blive igangsat umiddelbart efter sommerferien.  

 Ministeren lægger vægt på, at problemet bliver løst,  

 og vil senest inden udgangen af 1999 orientere udvalget om status for  

 løsningen af problemet.
 Herefter indstiller et flertal (udvalget med  

 undtagelse af Dansk Folkepartis medlem) lovforslaget til vedtagelse  

 uændret.
 Et mindretal (Dansk Folkepartis medlem af udvalget)  

 indstiller lovforslaget til forkastelse.
Pernille Blach Hansen (S)  

Inger Bierbaum (S) Martin Glerup (S)
Lis Greibe (S)
Jens Peter Vernersen (S)   

 Steen Gade (SF) fmd.    Ebbe Kalnæs (CD)
Vibeke Peschardt (RV)
Søren Kolstrup (EL)
Hans Christian Schmidt (V)   

 Bodil Thrane (V) Jørgen Winther (V)
Jens Vibjerg (V) Lene Espersen (KF)  

 nfmd.    Frank Dahlgaard (KF)
Svend Aage Fauerholdt (DF) 
Ole M.
Nielsen (KRF) Fremskridtspartiet havde ikke medlemmer i udvalget.
