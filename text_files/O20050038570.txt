 Resumé  



  

 En professor klagede til ombudsmanden over at det universitet hvor han var  

 ansat, havde krænket hans ytringsfrihed.
Professoren havde i en kronik kritiseret en rapport udarbejdet  

 af tre af hans kolleger.
Han havde også indkaldt erhvervsfolk til et møde til  

 drøftelse af erhvervsudviklingen i regionen, og i den forbindelse henviste  

 han  

 til den kritiske kronik.
Universitetets rektor skrev i anledning af kronikken og mødeindkaldelsen  

 til professoren og kritiserede hans adfærd der blev karakteriseret som  

 dybt  

 illoyal.
Kritikken blev fremsat bl.a. med baggrund i en aftale som  

 tidligere  

 var blevet indgået mellem professoren og rektor.
Ifølge aftalen måtte  

 professoren ikke, når han udtalte sig offentligt, referere til navngivne  

 personer i direkte eller indirekte form.
Rektor skrev desuden til dem som var  

 inviteret til mødet, og gjorde opmærksom på at der var tale om et rent privat  

 initiativ fra professorens side.
Ombudsmanden lagde til grund at professorens kritik af  

 kollegerne og mødeindkaldelsen var tjenstlige aktiviteter.
Reglerne om hvad  

 offentligt ansatte kan ytre sig om som privatpersoner, var derfor ikke  

 relevante.
Ombudsmanden udtalte at spørgsmålet om rektors reaktioner måtte  

 bedømmes på baggrund af ledelsesretten.
Ledelsesretten skal for så vidt angår  

 ansættelsen på et universitet, udøves bl.a. med respekt for reglerne i  

 universitetsloven.
Det var ombudsmandens opfattelse at forbuddet mod at referere  

 til navngivne personer ikke var foreneligt med reglerne i universitetsloven  

 om  

 forskningsfrihed og tilskyndelse til at deltage i den offentlige debat.
Den  

 del  

 af rektors kritik der havde baggrund i overtrædelse af dette forbud, var  

 derfor  

 ikke berettiget.
Derimod mente ombudsmanden at det lå inden for ledelsesrettens  

 rammer at stille krav om loyal adfærd over for kolleger i forbindelse med  

 faglig kritik, herunder krav til sprogbrugen og til information, inden kritik  

 fremsættes offentligt.
Herudover måtte der også kunne stilles krav om at en  

 professor underrettede universitetsledelsen inden der blev indkaldt til at  

 møde  

 hvor det fremstod som om mødet var indkaldt på universitets vegne, og som om  

 professoren repræsenterede universitetets synspunkter.
I det omfang rektors  

 kritik var baseret på disse forhold, kunne den således ikke give ombudsmanden  

 anledning til bemærkninger.
 Endelig var det ombudsmandens opfattelse at rektor som led i  

 ledelsesretten kunne rette henvendelse til de inviterede for nærmere at  

 redegøre for universitetets rolle og i den forbindelse kunne præcisere at de  

 synspunkter som blev fremsat i mødeindkaldelsen, var professorens egne, og  

 ikke  

 universitets syns punkter.
 (J.nr. 2003-4209-815).
Ytringsfrihed.
Private eller tjenstlige  

 aktiviteter.
Ledelsesretten Det fremgik af sagens akter  

 at A er professor i økonomi ved X Universitet.
Indtil begyndelsen af 2001 var  

 han institutleder ved Æ Institut.
Efter nogle uoverensstemmelser mellem A og  

 universitets ledelse bl.a. om proceduren i forbindelse med stillingsopslag  

 afgav A og den daværende dekan for Ø Fakultet  

 den 6. februar 2001  

 følgende fælleserklæring.
A  

 fratrådte samtidig som institutleder.
Med henvisning til den af  

 fakultetsrådet trufne beslutning om en løsning af problemerne på (Æ)  

 Institut,  

 erklærer undertegnede dekan ( ) og institutleder (A), at de hermed i  

 fællesskab  

 betragter de hidtidige kontroverser omkring (Æ) Institut som afsluttede.  

 Dette  

 indebærer, at man afholder sig fra yderligere intern og ekstern polemik om de  

 hidtidige problemer.
Dekanen erkender samtidig, at han i større omfang kunne  

 have kontaktet/hørt/været i dialog med (A) som institutleder om enkelte sager  

 på instituttet, som han har drøftet med øvrige medarbejdere på instituttet,  

 som  

 på eget initiativ har henvendt sig til ham.
På tilsvarende vis erkender (A),  

 at  

 dekanen ikke har overtrådt Universitetsloven og Statutten eller begået  

 magtfordrejning.
Dekanen lover at det hidtidige sagsforløb ikke vil få  

 personalemæssige konsekvenser for (A). Uoverensstemmelserne  

 fortsatte imidlertid, og der blev holdt flere møder mellem A og  

 universitetets  

 ledelse i den anledning.
Af et notat fra et møde afholdt  

 den 14. april 2003  

 mellem A og rektor  

 for universitetet, B, fremgik bl.a. følgende:
 Efter drøftelse erklærer  

 parterne følgende:
 Aftalen af  

 6. februar 2001  

 er fortsat  

 bindende. (X) Universitet anerkender at (A) kan anvende sin erfaring fra  

 universitetet, når han ytrer sig offentligt og i en generel sammenhæng, dog  

 skal han afstå fra at referere til navngivne personer i direkte eller  

 indirekte  

 form, jfr. foranstående aftale.
 (A) anerkender  

 ledelsesretten.
Parterne bekræfter, at de  

 fremover vil arbejde aktivt og positivt til fordel for samarbejdet mellem  

 universitetet, fakultetet og instituttet. Notatet var underskrevet af A  

 og rektor B.
I brev af  

 11. juni 2003  

 inviterede A  

 forskellige erhvervsfolk i Y region, som i forvejen samarbejdede med X  

 Universitet, til et møde på (Æ) Institut  

 den 24. juni 2003  

 til drøftelse af erhvervsudviklingen i  

 regionen.
Af brevet, som var sendt på universitets brevpapir, fremgik bl.a.  

 følgende:
 Som det fremgår af vedlagte,  

 har jeg i fire afsnit (vedlagt) beskæftiget mig med erhvervsudviklingen i (Y)  

 region  eller måske, snarere den manglende udvikling.
Det siger sig selv, at de af  

 mig dragne ret håndfaste konklusioner kan diskuteres, selv om konklusionerne  

 er  

 søgt underbygget med foreliggende statistisk materiale.
Jeg har imidlertid  

 fundet det nødvendigt konkret at forholde mig til, hvad jeg selv ville  

 foreslå,  

 hvis jeg havde muligheden for at ændre på forholdene.
Jeg finder eksempelvis,  

 at det er både papirspild og tidsspild m.m., hvis man er så berøringsangst  

 for  

 at forholde sig til virkeligheden som rapporten Uddannelse, job og  

 erhvervsudvikling  

 i (Y) region.
Veje til et videnssamfund udgivet af ( ) Fond.
Denne  

 rapport er  

 nærmere kritiseret i det tredje afsnit.
(Z) Avis vil  så vidt jeg  

 har forstået  starte en debat om den manglende erhvervsudvikling i (Y)  

 region  

 søndag 15. juni med udgangspunkt i de fire vedlagte afsnit, der dog kun vil  

 blive lagt på bladets hjemmeside.
Jeg forventer samme dag at få  

 offentliggjort  

 en kronik, der er en sammenfatning af de fire indlæg.
Denne er også vedlagt.
 Jeg skal hermed indbyde til  

 et møde på (Æ) Institut tirsdag d. 24. juni med følgende dagsorden:
1. Hvilke konkrete  

 initiativer bør gennemføres for at sikre at erhvervsudviklingen i (Y) region  

 fremover bliver mere gunstig? Debatten heraf kan tage  

 udgangspunkt i vedlagte fire afsnit, men også i andet materiale og i andre  

 synspunkter  herunder ikke mindst erhvervslivets synspunkter.
 Skal der nedsættes en gruppe,  

 der skal prøve at presse konkrete initiativer igennem? I den sammenhæng  

 bemærkes, at der ikke er et erhvervsråd for (Y), kun for ( ) by.
 2. Evt.
Mødet afholdes i (Æ)  

 Instituts mødelokale tirsdag d. 24. juni kl. 17-  

 19. Den rapport som A omtalte i  

 brevet, var udarbejdet af tre af hans kolleger på X Universitet for ( ) Fond.  

 Det drejede sig om professor ( ) og lektor ( ), begge fra Institut for (...),  

 og lektor ( ) fra Institut for (...). I brev af  

 12. juni 2003  

 skrev A følgende til de tre  

 kolleger:
Som det fremgår af vedlagte  

 3 indlæg om: ( ) har jeg gennemgået ovennævnte rapport.
For at sige det  

 mildt,  

 er jeg ikke imponeret  tværtom.
 Dette indlæg vil indgå i den  

 debat om den manglende erhvervsudvikling i (Y) region, som (Z) Avis vil  

 starte  

 på søndag.
Dette blot, så I har mulighed  

 for at forsvare jer. Brevet var sendt på  

 universitetets brevpapir og underskrevet af A med angivelse af hans  

 professortitel.
Den 15. juni 2003  

 bragte Z Avis As kronik ( ).  

 Kronikken var et sammendrag af fire artikler som samtidig blev lagt på  

 avisens  

 hjemmeside, og som var omtalt i invitationen til mødet.
I kronikken og de  

 fire  

 artikler optrådte A med sin titel: Professor i økonomi ved X Universitet.
I  

 kronikken anførte A bl.a. at X Universitet efter hans mening havde et ikke  

 ubetydeligt medansvar for den mistrøstige erhvervsudvikling i (Y)  

 region, og  

 at dette ikke stemte overens med det rosenrøde billede som især rektor  

 (B)  

 forsøgte at opstille.
Af en af artiklerne fra hjemmesiden fremgik bl.a.  

 følgende:
I forlængelse heraf blev en  

 række personer med interesse for og/eller tilknytning til ( ) erhvervsliv  

 bl.a.  

 enige om, at der var behov for at få belyst forudsætningerne for  

 videnssamfundet i (Y) region, herunder hvordan uddannelsesniveau og udbudet  

 af  

 kvalificeret arbejdskraft påvirker vækst og udvikling i (Y) region.
Dette  

 resulterede i rapporten Uddannelse, job og erhvervsudvikling i (Y)  

 region.  

 Veje til et videnssamfund fra januar 2003, hvor opdragsgiver var ( )  

 Fond og  

 forfatterne tre erhvervsøkonomer fra (X) Universitet: Professor ( ) og lektor  

 ( ) (begge Institut for (...)) og lektor ( ) (Institut for (...)). Rapporten  

 på  

 109 sider og med 142 sider tabelbilag fremstår i det ydre som det hidtil mest  

 ambitiøse forsøg på at analysere årsagerne til den mistrøstige  

 erhvervsudvikling  

 i (Y) region.
 Skade så blot, at sjældent  

 har så mange sider og så store anstrengelser været udført, hvor fokuseringen  

 har været så svag, hvor de anvendte metoder har været så dilettantiske, og  

 hvor  

 de anbefalede tiltag har været så svage.
Dette var  indrømmet  hårde  

 ord i juni.
Men bedøm selv, om de er for hårde.
For at forstå det følgende er  

 det vigtigt at vide, at rapporten anbefaler to hovedtiltag: Opslutning om de  

 fire satsningsområder og højere uddannelsesniveau i erhvervsvirksomhederne i  

 (Y) region ved at satse på især uddannelsesinstitutioner i (Y) region,  

 primært  

 universitetet.
Det egentlige selvstændige bidrag er derfor begrænset til  

 forslaget om at højne uddannelsesniveauet især via de lokale  

 uddannelsesinstitutioner,  

 herunder ikke mindst universitetet.
Når dette er konklusionen, er  

 det ikke mindst i lyset af, at et hovedformål med rapporten har været  

 at  

 analysere betydningen af en regionalt forankret uddannelsessektor for  

 erhvervsstruktur, økonomi og vækst i (Y) region (Rapporten, side 2),  

 højst  

 besynderligt, at rapporten stort set alene sammenligner (Y) region med resten  

 af landet.
Det havde været meget mere interessant at sammenligne med hhv. ( )  

 og ( ) region for netop at skærpe fokus på universiteters betydning for  

 lokalsamfundet.
Så allerede på dette stadie, er der ikke tænkt nok over, hvad  

 der egentlig er karakteristisk for (Y) region.
Det er dog i  

 analyseafsnittene, at det går helt galt.
Og dette er meget beklageligt, idet  

 forfatterne til rapporten har haft lejlighed til det hidtil mest detaljerede  

 talmateriale om erhvervsudviklingen i (Y) region og i øvrige regioner m.v. i  

 Danmark via den såkaldte IDA-database fra Danmarks Statistik (Integreret  

 Database for Arbejdsmarkedsforskning).
Når man læser rapporten, er  

 det svært at undgå at få et indtryk af, at forfatterne er blevet så  

 overvældet  

 af mængden af data, at de blot har prøvet sig frem på må og få.
Især kapitel  

 7  

 om Erhvervsudviklingen belyst på arbejdsstedsniveau og kapitel 8  

 om  

 Erhvervsudviklingen belyst på firmaniveau er helt ude på det  

 analytiske overdrev.  

 Dette er så meget desto mere beklageligt, som disse to kapitler er rapportens  

 hovedkapitler.
I disse kapitler gennemføres en række statistiske analyser,  

 der  

 er ligeså seriøse eller rettere lige så useriøse, som forsøg på at forklare  

 antallet af indgåede ægteskaber i Danmark ud fra antallet af skudte ræve i  

 Finland ville være.
Der opstilles i disse kapitler ikke gennemtænkte  

 hypoteser  

 om de økonomiske sammenhænge, før tallene blot smides ind i edb-maskinerne.  

 Jeg  

 må indrømme, at jeg ikke havde troet, at jeg skulle opleve en sådan gang  

 tilfældig databehandling, så mange år efter at økonometrien i 1970erne  

 blev et  

 anvendt redskab blandt økonomer.
Kritikken af kapitel 7 og 8 er uddybet i  

 hhv.  

 boks 1 og boks 2.
Der kommer derfor heller ikke  

 noget brugbart ud af disse analyser på det nye datagrundlag.
Og dette er  

 naturligvis medvirkende til, at forfatterne stort set intet har at bidrage  

 med  

 til diskussionen om erhvervsudviklingen i (Y) region.
Målsætningen om  

 at  

 fremkomme med forslag til konkrete initiativer inden for de  

 erhvervspolitiske,  

 arbejdsmarkedspolitiske og uddannelsespolitiske områder i (Y) region ud fra  

 de  

 nævnte analyser (Rapporten, side 2) er derfor ikke nået. Rektor B skrev herefter et  

 anbefalet brev til A af  

 18.  

 juni 2003  

 med følgende indhold:
 Jeg har ad omveje erfaret at  

 du har inviteret en kreds af universitetets centrale samarbejdspartnere til  

 et  

 møde på (X) Universitet den 24. juni.
 Formålet med mødet skulle  

 angiveligt være bl.a. at diskutere og uddybe den unuancerede kritik af visse  

 navngivne medarbejdere ved universitetet og (X) Universitet i almindelighed,  

 som du også fremkom med i (Z) Avis søndag  

 den 15. juni 2003.
 Du har ikke fundet det  

 fornødent at diskutere denne kritik internt, før du starter en voldsom debat  

 i  

 offentligheden, ligesom du ikke har fundet det fornødent at informere  

 undertegnede eller andre dele af universitetets ledelse, før du indkalder  

 flere  

 af universitetets centrale samarbejdspartnere til en diskussion, hvor du  

 alene  

  så vidt jeg er orienteret  har til hensigt at repræsentere  

 universitetet.
 Indbydelsen er fremsendt på  

 universitetets officielle brevpapir ((Æ) Institut).
 Du har ikke givet de  

 medarbejdere, du angriber mulighed for at kommentere dine angreb, før disse  

 offentliggøres.
 Jeg er ikke i stand til at  

 forstå, hvilket formål denne voldsomme eksterne kritik har.
 Jeg anfægter ikke din  

 ytringsfrihed og din ret til at komme med dine personlige  

 meningstilkendegivelser  

 om (X) Universitets dispositioner.
Det er imidlertid dybt  

 illoyalt, når du på universitetets officielle brevpapir og dermed på  

 universitetets  

 vegne  og uden at orientere mig, din dekan eller andre i ledelsen  

  indkalder  

 vores samarbejdspartnere til at drøfte forhold, hvor du optræder som  

 privatperson og ikke i embeds medfør. Den 19. juni 2003  

 skrev rektor B til de  

 personer som A havde inviteret til mødet  

 den 24. juni 2003. Rektor gjorde opmærksom på at der var  

 tale om et rent privat initiativ fra As side, og at universitetet ikke  

 på  

 forhånd var blevet orienteret om indholdet og således intet ansvar havde for  

 mødet eller for det materiale der var blevet fremsendt sammen med  

 invitationen.
A svarede  

 den 19. juni 2003  

 på rektors brev.
A  

 anførte bl.a. at han havde fulgt de retningslinjer der hidtil havde været  

 gældende for at afholde møder med udefrakommende for at drøfte  

 regionaløkonomiske  

 forhold.
Herudover skrev A bl.a. følgende:
 På ovenstående baggrund   

 især fordi du igen ikke har spurgt mig, inden du konkluderer  må jeg  

 læse dit  

 brev som en fortsættelse af den personlige forfølgelse af mig, som du også  

 tidligere har deltaget i, fordi jeg har tilladt mig at mene, at en række  

 dispositioner af den tidligere og nuværende dekan for (Ø) Fakultet er fagligt  

 dybt angribelige  og ikke mindst at jeg ikke ville tie hermed trods  

 pres.
 Jeg accepterede via notat af  

 14. april 2003, at det kun  

 kunne ske uden at referere til navngivne personer i direkte eller indirekte  

 form, når det vel og mærke drejede sig om den konkrete sag, jf. henvisningen  

 til aftalen af  

 6. feb. 2001.  

 Og denne aftale har jeg holdt  og vil fortsat holde.
Men min ytringsfrihed  også  

 når det gælder universitetspolitisk kritik af (X) Universitet  vil jeg  

 naturligvis værne om, selv om universitetets ledelse helst havde været  

 foruden. I brev af  

 23. juni 2003  

 fastholdt rektor B  

 kritikken af As fremfærd som den var fremført i Bs brev af  

 18. juni 2003.
A svarede  

 den 24. juni 2003  

 at han ikke mente  

 at der var pligt til at underrette kolleger om en faglig kritik inden den  

 fremkom; men at han ved brev af  

 12. juni 2003  

 havde informeret sine kolleger om  

 kritikken.
A ville gerne deltage i en offentlig debat om de tre kollegers  

 indlæg.
A konstaterede at rektor kom med alvorlige kritikpunkter  

 der var  

 helt ubegrundede.
A opfattede det som et led i rektors  

 fortsatte  

 forfølgelse af ham.
Den 26. juni 2003  

 skrev rektor B til A at han  

 ikke ønskede at forlænge diskussionen yderligere.
B meddelte at det forhold  

 at  

 han ikke besvarede As synspunkter og anklager, ikke kunne tages som et  

 udtryk  

 for accept af As synspunkter.
B anførte at han ikke kunne forstå  

 hvorledes en  

 debat som A selv havde startet, og hvor A i voldsomme vendinger havde  

 angrebet  

 navngivne medarbejdere på universitetet, kunne opfattes som en personlig  

 forfølgelse af A.
Den 1. juli 2003  

 klagede de tre medarbejdere som  

 havde udarbejdet rapporten, til dekanen for (Ø) Fakultet, C, over As  

 fremgangsmåde i forbindelse med mødeindkaldelsen.
De tre medarbejdere fandt  

 det  

 især problematisk at indbydelsen var udsendt på (Æ) Instituts brevpapir, at  

 mødet fandt sted i (Æ) Instituts mødelokale, og at (Æ) Institut havde betalt  

 for kuverter og porto.
På denne måde fik modtagerne af indbydelsen indtrykket  

 af at A udtalte sig på universitetets vegne.
De tre medarbejdere fandt det  

 endvidere kritisabelt at de ikke var blevet gjort bekendt med mødet hvor  

 indbydelsen udtalte en særdeles grov kritik af dem.
De var på den  

 måde blevet  

 berøvet muligheden for at tage til genmæle over for en useriøs og  

 ukorrekt  

 kritik af deres faglige arbejde.
Den 8. juli 2003  

 sendte dekan C klagen til A og  

 bad om en udtalelse om hvorvidt mødet  

 den 24. juni 2003  

 var privat eller offentligt.
I brev af  

 17. juli 2003  

 til dekanen beskrev A mødet som et fagligt møde hvor hovedtemaet  

 var den  

 manglende erhvervsudvikling i Y region og eventuelle veje til at vende denne  

 udvikling.
A anførte i øvrigt bl.a. følgende:
Problemet er, at rapporten  

 er endnu ringere end dette udsagn lader formode, idet jeg af hensyn til  

 forfatterne har afstået fra at kritisere helt tåbelige fejl.
Problemet med  

 rapporten er også, at det herefter ville være uetisk at dumpe studerende, der  

 beskæftiger sig med empirisk økonomi, hvis jeg brugte mindre kritiske ord om  

 rapporten, end jeg faktisk har gjort.
Jeg skal derfor bede dekanen  

 tage skridt til at undersøge, hvorfor de pågældende ikke svarer på den  

 faglige  

 kritik, jeg har rejst og i stedet begynder at spørge om noget, der ligger  

 langt  

 ud over deres kompetence, nemlig frimærker m.m.
Det er en skamplet for et  

 universitet, at dets medarbejdere ikke følger de almindelige videnskabelige  

 regler og svarer på en offentlig, faglig kritik.
Jeg har tidligere over for  

 rektor nævnt, at jeg gerne stiller op til en offentlig debat om rapporten med  

 de tre forfattere. Den 29. juli 2003  

 skrev dekan C herefter  

 således til A:
 Jeg skal her ikke tage  

 stilling til rapportens beskaffenhed og den anvendte metode, men jeg finder  

 dit  

 sprogbrug helt utilstedelig og helt i modstrid med akademisk omgangstone.
Din  

 optræden fremstår således mere som polemiker end som videnskabelig  

 medarbejder.
Du kritiserer ligeledes i dit  

 brev af 17. juli, at de tre forfattere ikke har svaret på den fremsatte  

 kritik.  

 Jeg kan hertil oplyse, at de tre forfattere den 17. juni har fremsendt en  

 skrivelse til ( ) Fond, rektor (B) og undertegnede, hvor den fremførte kritik  

 bliver imødegået.
Til din orientering vedlægger jeg en kopi af denne  

 skrivelse.
For mig er det helt  

 forståeligt, at rapportens forfattere ikke ønsker at indgå i en offentlig  

 polemik omkring rapportens metodemæssige grundlag og konklusioner.
Dertil er  

 kronikken og den tilhørende journalistiske artikel for perfid.
Derfor agter  

 jeg  

 ikke at foretage mig videre med henblik på at fremme den efterlyste  

 offentlige  

 diskussion mellem dig og forfatterne.
Jeg er dog sikker på, at  

 forfatterne gerne deltager i et møde med dig omkring indholdet og  

 konklusionerne  

 i rapporten, hvis det foregår på en urban måde og med faglig fokus.  

 Forfatterne  

 til rapporten ønskede således at have haft mulighed for at deltage i mødet  

 den  

 24. juni, hvor rapporten var omtalt i indbydelsen.
Den mulighed fik de ikke.
I min skrivelse af 8. juli blev  

 du bedt om at forholde dig til, hvorvidt mødet den 24. juni var privat eller  

 offentligt.
I dit svar fremgår alene, at det var et fagligt møde med  

 repræsentanter for erhvervslivet.
Det er ikke et fyldestgørende svar.
Hvis  

 mødet var af privat karakter, må jeg pointere, at universitetet ikke kan  

 stille  

 faciliteter såsom sekretærbistand, mødelokale m.v. til rådighed.
Jeg skal  

 derfor bede dig eksplicit at angive, hvilken karakter mødet havde, idet såvel  

 interne som eksterne interessenter har et berettiget krav på at vide,  

 hvorvidt  

 du optræder som privatperson eller som medarbejder ved universitetet i denne  

 sammenhæng. A svarede  

 den 8. august 2003  

 bl.a. således:
Møder af denne karakter kan  

 efter min opfattelse og erfaring ikke med fornuft opdeles i enten private  

 eller  

 offentlige møder.
Det er et helt sædvanligt led i mit virke som professor, at  

 jeg træder i forbindelse med ressourcepersoner med henblik på at drøfte den  

 økonomiske udvikling i (Y) region.
Det er derfor som led i min  

 stilling, at jeg har afholdt dette møde, som derfor også er såvel sagligt som  

 fagligt velbegrundet. Dekanen sendte endnu et brev  

 til A  

 den 14. august 2003  

 hvoraf bl.a. fremgik følgende:
Jeg er helt enig i, at du  

 som professor kan holde møde med ressourcepersoner om erhvervsudviklingen i  

 (Y)  

 region.
Faktisk påskønner jeg medarbejdere, der sætter (X) Universitet på  

 landkortet i samfundsdebatten.
Det gælder også når det foregår med en kritisk  

 vinkling.
Men når det sket som et led i tjenesten, må det ske under  

 iagttagelsen af de almindelige interne spilleregler af forskellig art, dvs.  

 at  

 du er undergivet de almindelige instruktionsbeføjelser og har en pligt til at  

 holde ledelsen orienteret.
I den sammenhæng må det også være et krav, at du  

 giver kollegaer mulighed for at imødegå kritik.
Du kan anstændigvis ikke  

 indkalde til et møde med repræsentanter fra erhvervslivet, hvor temaet blandt  

 andet er en kritik af kollegaernes arbejde uden at give dem mulighed for at  

 forsvare  

 sig på lige vilkår.
Du har samme frihed som andre  

 offentligt ansatte til at ytre dig om arbejdspladsens forhold, men du udtaler  

 dig da som privatperson.
Det er ikke acceptabelt, at du forsøger at  

 sammenblande begreberne og sløre spørgsmålene med hvilke retsregler, der  

 gælder  

 for dine handlinger og udsagn.
Basalt set er der to grundlæggende regler for  

 ytringsfrihed, som du også skal leve op til.
For det første har en ansat, der  

 ytrer sig om sin arbejdsplads, pligt til at gøre det klart, at vedkommende  

 ikke  

 ytrer sig på institutionens vegne.
For det andet skal der anvendes et  

 civiliseret sprog.
Skældsord og andre grove udtryk er således ikke omfattet  

 af  

 ytringsfriheden.
Jeg må konstatere, at du nu  

 gennem flere år har haft større eller mindre kontroverser med diverse  

 kolleger.  

 Yderligere kan jeg observere, at kollegaerne i din optik altid er årsagen til  

 konflikterne.
Det er således kollegaernes manglende faglighed, lederevner  

 eller  

 lignende, der efter din mening giver problemerne.
Helt ærligt så synes jeg,  

 at  

 tiden er inde til, at du overvejer, om du ikke selv bærer et væsentligt  

 ansvar  

 for denne ophobning af konflikter med dig som aktør.
Det ville tjene dig til  

 ære med en smule selvransagelse og ikke mindst selvkritik.
Det er min  

 opfattelse, at du bør overveje, om dine samarbejdsevner, sprogbrug og ikke  

 mindst faglig respekt for kollegaerne ikke trænger til et eftersyn.
Sluttelig skal [jeg; min  

 bemærkning] erindre dig om, at jeg ikke finder, at du har besvaret mit  

 hovedspørgsmål  

 i mine tidligere breve, nemlig om formålet med mødet  

 den 24. juni 2003  

 var af privat eller  

 universitær karakter. I brev af  

 3. september 2003  

 til dekan C anførte  

 A at han inden mødet  

 den  

 24. juni 2003  

 havde orienteret institutlederen derom.
A fastholdt  

 at mødets formål var universitært.
Herudover skrev A bl.a. følgende:
Jeg har på intet tidspunkt i  

 denne debat så meget som antydet, at jeg udtalte mig eller handlede på (X)  

 Universitets vegne.
Men jeg har naturligvis heller ikke lagt skjul på, at jeg  

 var professor i økonomi på (X) Universitet med den vægt, det nu måtte blive  

 tillagt.
 Temaet for mødet med repræsentanter  

 for erhvervslivet indeholdt ikke en kritik af kollegers arbejde.
Efter min opfattelse er det  

 et naturligt led i min stilling, at jeg forsøger at forholde mig kritisk til  

 det, der bliver produceret inden for mit fagområde.
I denne forbindelse vil  

 det  

 efter min opfattelse ikke være sagligt at begrænse min kritik af hensyn til,  

 at  

 materialet er udarbejdet af andre ansatte på (X) Universitet.
Den faglige  

 kritik bør ikke afhænge af, om forfatterne f.eks. er ansat på ( )  

 Universitet,  

 ( ) Handelshøjskole eller i et privat konsulentjob.
Min deltagelse i debatten  

 er alene styret af faglige formål.
Der er således højere værdier end hensynet  

 til evt. kolleger  ikke mindst hensynet til den videnskabelige sandhed  

 eller  

 faglighed.
 I tilknytning hertil skal jeg  

 kun tilføje, at den rapport, jeg kritiserede, var udført som et privat  

 konsulentjob,  

 jf. dit brev af  

 29. juli  

 2003.
Angående ytringsfriheden skal  

 jeg supplerende bemærke, at denne ikke er begrænset af, hvilket sprogbrug man  

 anvender, men at alle ytringer fremsættes under ansvar for straffelovens  

 bestemmelser bl.a. om injurier.
Jeg mener ikke, at jeg har forbrudt mig mod  

 nogle af disse regler.
Det er korrekt, at jeg har  

 haft faglige kontroverser med kolleger  også som beslutningstagere.
Det  

 håber  

 jeg, at jeg stadig vil have kræfter til, hvis dette bliver nødvendigt Angående dine bemærkninger  

 herom skal jeg blot henvise til, at jeg  som du ved   

 14. april 2003  

 indgik en aftale med  

 rektor om den konflikt mellem bl.a. mig og en række kolleger på fakultetet,  

 der  

 udsprang af  efter min mening  uantagelige ikke-fagligt  

 begrundende  

 stillingsopslag og -ansættelse.
Denne aftale vil jeg ikke bryde, hvorfor jeg  

 ikke nærmere vil kommentere din ensidige udlægning. Den 14. oktober 2003  

 bekræftede  

 dekanen modtagelsen af brevet af  

 3. september 2003. Han anførte at han kunne konstatere  

 at A var nået til den erkendelse at hans forskellige aktiviteter i  

 forbindelse  

 med mødet  

 den 24. juni 2003  

 var universitære.
Dekanen var tilfreds med denne afklaring og fandt ikke  

 behov  

 for at fortsætte brevvekslingen.
Han understregede dog at han fastholdt de  

 synspunkter  

 som han havde anført i de forudgående breve.
A bad  

 den 21. oktober 2003  

 dekanen om at  

 oplyse hvordan sagen hvor hans tre kolleger havde indgivet klage, var  

 sluttet.  

 Med brev af  

 23. oktober  

 2003  

 til As tre kolleger sendte dekanen kopi af brevvekslingen med  

 A.
Han meddelte at han håbede at sagen dermed kunne betragtes som afsluttet.  

 A  

 modtog en kopi af brevet.
Den 5. november 2003  

 klagede A til  

 Ministeriet for Videnskab, Teknologi og Udvikling over rektor B.
Til støtte  

 for  

 klagen anførte A at det var hans opfattelse at rektor på uretmæssig vis havde  

 begrænset  

 hans muligheder for at forske og havde begrænset hans ytringsfrihed som  

 offentligt ansat forsker.
I den forbindelse oplyste A at rektors brev til de  

 indbudte til mødet havde bevirket at kun to af de på listen inviterede mødte  

 frem.
På den måde fik A ikke mulighed for at diskutere sin analyse af den  

 økonomiske udvikling med en række ressourcepersoner fra erhvervslivet.
A klagede samtidig over  

 rektors personaleledelse.
Han fandt det uforståeligt at rektor kunne  

 fremsætte  

 en række påstande og anklager mod ham uden at have en forpligtelse til at  

 trække dem tilbage på samme måde når det blev dokumenteret at de intet havde  

 på  

 sig.
A refererede i den forbindelse til det som rektor havde anført i sine  

 breve til ham af 18. og  

 26.  

 juni 2003. Bl.a. opfattede A rektor Bs anklage om dyb illoyal  

 adfærd fra As side som en potentiel ansættelsesretlig  

 sanktionsmulighed.
A  

 klagede også over et spørgsmål om manglende journalisering af dokumenter i  

 sin  

 personalesag og over at rektor, direkte eller indirekte, skulle have  

 medvirket  

 til udformningen af As kollegers klage over ham.
 Videnskabsministeriet udtalte  

 herefter i brev af  

 13. november  

 2003  

 til A bl.a. følgende.
 Ministeriet for Videnskab,  

 Teknologi og Udvikling har gennemgået Deres klage og skal på den baggrund  

 udtale, at i henhold til § 34 i lov nr. 403 af  

 28. maj 2003  

 om universiteter (universitetsloven)  

 kan der alene klages til ministeren over retlige spørgsmål ved universitetets  

 afgørelser om studerendes forhold, og der er ikke i henhold til § 34, stk. 2,  

 udstedt regler om, at andre kan klage til ministeren over retlige spørgsmål i  

 forbindelse med et universitets afgørelse.
 Det fremgår endvidere af de  

 almindelige bemærkninger til universitetsloven under overskriften  

 Institutionelt selveje ( ) at der ikke uden lovhjemmel er  

 klageadgang til  

 ministeren over institutionens afgørelser.
 Ministeriet for Videnskab,  

 Teknologi og Udvikling kan således ikke behandle Deres klage, og kan i stedet  

 henvise Dem til at klage til (X) Universitet.
Ministeriets  

 tilsynsforpligtelse Ministeriet har i henhold til  

 universitetslovens § 1, stk. 2, tilsyn med universiteterne.
Indledningsvis  

 skal  

 det om tilsynspligten bemærkes, at hvor en egentlig rekursmyndighed som  

 udgangspunkt har pligt til at realitetsbehandle enhver henvendelse eller  

 klage,  

 har en tilsynsmyndighed med et legalitetstilsyn kun pligt til at behandle en  

 sag, hvis der er en vis sandsynlighed for, at gældende ret ikke er overholdt.
 Det vil sige, at ministeriet  

 kun har pligt til at behandle henvendelser, hvor der er en nærliggende  

 sandsynlighed for, at universitetet ved at tilsidesætte ikke uvæsentlige  

 retssikkerhedsgarantier har begået kvalificeret retsbrud, såkaldte  

 klare og  

 utvivlsomme tilsidesættelser af enkeltpersoners rettigheder.
 Det er dog samtidig  

 ministeriets opfattelse, at ministeriet som tilsynsmyndighed har et særligt  

 ansvar  

 for at vurdere indsigelser mod rektors dispositioner, idet rektor er leder af  

 institutionen, jf. også § 4 i universitetsloven af  

 22. december 1999  

 og den gældende  

 universitetslov § 37, stk. 3. Dette synspunkt er også indgået i ministeriets  

 vurdering af sagen.
De anfører i Deres klage, at  

 rektor skulle have fremsat flere urigtige påstande i brev af  

 19. juni 2003  

 til alle,  

 der stod på en indbydelsesliste til et møde, som De har indkaldt til.
Det er  

 Deres opfattelse, at brevet har haft den effekt, at kun to af de inviterede  

 mødte frem til det planlagte møde.
De anfører, at rektor herved på uretmæssig  

 vis har begrænset Deres ytringsfrihed som offentligt ansat forsker under  

 ministeriet.
 Det er ministeriets  

 opfattelse, at rektor i sit brev af  

 19. juni 2003  

 gør opmærksom på, at der er tale om et  

 rent privat initiativ fra Deres side, selv om invitationen er sket på  

 universitetets brevpapir.
På det foreliggende grundlag  

 finder ministeriet ikke, at der er nærliggende sandsynlighed for, at der  

 herved  

 er sket et indgreb i Deres ytringsfrihed, da rektor alene, hvilket denne er  

 berettiget til, har berigtiget det forhold, at der var tale om en privat  

 invitation og ikke en invitation fra universitetets side.
Ministeriet har  

 ikke  

 herved taget stilling til, om universitetets retningslinier for brug af  

 universitetets  

 brevpapir fremtræder med den fornødne klarhed.
Sammenfatning Ministeriet for Videnskab,  

 Teknologi og Udvikling skal herefter udtale, at vi på det foreliggende  

 grundlag  

 ikke finder det nærliggende sandsynligt, at der ikke i den konkrete sag er  

 sket  

 kvalificerede retsbrud i relation til de punkter, som er fremført i Deres  

 klage. Den 24. november 2003  

 klagede A til  

 Folketingets Ombudsmand over sagsforløbet.
Han anførte følgende:
 Ministeriets hurtige  

 besvarelse er desværre baseret på en helt afgørende præmis, der ikke er  

 korrekt,  

 idet besvarelsen er baseret på, at mit møde med repræsentanter for (...)  

 erhvervsliv m.v. var en følge af: et rent privat initiativ fra Deres  

 side,  

 selv om invitationen er sket på universitetets brevpapir. Det er  

 korrekt, at  

 (B) har hævdet  i øvrigt uden på forhånd at kontakte mig  at  

 dette møde var  

 af privat karakter.
 Men den 14. oktober blev det  

 fra Universitetets side  formelt af dekanen  erkendt, at mødet  

 var  

 universitært, d.v.s. et normalt forskningsfagligt møde.
 Mine tre kolleger klagede i  

 fortsættelse heraf til dekan (C) over det møde, jeg havde afholdt 24. juni.
 Jeg har meget stærke indicier  

 for, at rektor og/eller hans sekretariat har medvirket til udformningen af  

 denne klage.
 Jeg ønsker, at Ombudsmanden  

 undersøger dette  også i lyset af, at det arbejde som de tre kolleger  

 havde  

 produceret, var udført som et privat betalt konsulentjob.
 I sin besvarelse af  

 11. november 2003  

 undlader ministeriet i øvrigt  efter min mening  at besvare en  

 række stillede  

 spørgsmål. Årsagen til denne formulering er, at jeg ikke kan udlede, om der  

 skulle være svaret generelt herpå i de første fire afsnit i ministeriets brev  

 af  

 11. nov. 2003.
 Såfremt Ombudsmanden har  

 mulighed herfor, vil jeg naturligvis gerne have en reaktion på alle de  

 anførte  

 klagepunkter  både i klagen af  

 5. nov. 2003  

 og i denne skrivelse, herunder bl.a.:
 kan det være rigtigt, at  

 rektor og dekan (C)  i øvrigt uden grundlag  forfølger en  

 medarbejder  i  

 dette tilfælde mig  med en påstand om, at et møde skulle være privat,  

 samtidig  

 med at deres kritik tager udgangspunkt i en privat finansieret  

 konsulentrapport, der godt nok er udarbejdet  i fortiden formoder jeg  

  af tre  

 ansatte på universitetet?  kan det være rigtigt, at  

 f.eks. dekanen forskelsbehandler ansatte.
Mens der ses meget mildt på, at tre  

 ansatte har udløst universitetsressourcer på at forsvare private interesser  

 (se  

 især bilag a21), bliver en anden medarbejder  i dette tilfælde mig  

  helt  

 anderledes forsøgt intimideret? Hvor er i øvrigt rektors og dekanens  

 beføjelser  

 til at bruge universitære ressourcer på at forsvare private interesser?  kan det være rigtigt, at  

 rektor vilkårligt kan sabotere et fagligt universitært møde  og dermed  

 i  

 realiteten begrænser eller forhindrer offentligt ansattes ytringsfrihed  

  i dette  

 tilfælde min ytringsfrihed?  er det acceptabelt, at  

 ministeriet givetvis under dække af, at det skulle være en personalesag  

  ikke  

 undersøger et forløb, der efter min mening også indebærer embedsmisbrug og  

 som  

  jf. rektors egen udtalelse (se bilag 2)  givetvis ligger bag, at  

 rektor  

 efterfølgende forsøgte at intimidere mig ved sine skrivelser af 18. og  

 19. juni 2003  

 (bilag a6 og  

 a7).
Det er set i lyset af dette,  

 at jeg specielt skal anmode Ombudsmanden om at undersøge, hvad der gemmer sig  

 bag rektors formulering af, at sagen har en lang forhistorie (jf. de tre  

 sidste  

 linier i min klage af  

 5.  

 nov. 2003, se også bilag aX). Det er min opfattelse, at der i denne  

 forbindelse er tale om tilsidesættelse af væsentlige retssikkerhedsgarantier  

 med kvalificeret retsbrud til følge.
Da jeg har tavshedspligt, har jeg ikke  

 selv mulighed for at redegøre for sagen, medmindre jeg frigøres for denne  

 forpligtelse. I anledning af As klage bad  

 ombudsmanden  

 den 22. januar  

 2004  

 Ministeriet for Videnskab, Teknologi og Udvikling og rektor  

 (B) ved (X) Universitet om udtalelser og om udlån af sagens akter.
 Den 6. maj 2004  

 sendte A til ombudsmandens  

 orientering kopi af noget materiale som han  

 den 2. maj 2004  

 havde sendt til  

 videnskabsministeren, og som han mente belyste baggrunden for den konflikt  

 som  

 var opstået mellem ham og rektor B.  

 Den 24. maj 2004  

 sendte A noget yderligere materiale.  

 Ombudsmanden videresendte materialet til Videnskabsministeriet med henblik på  

 at det kunne indgå i grundlaget for myndighedernes udtalelse.
 I udtalelse af  

 11. februar 2004  

 anførte  

 rektor for X Universitet, B, bl.a. følgende:
Indledningsvis skal jeg  

 oplyse, at (A) gennem en årrække har været midtpunkt i flere konflikter med  

 ledelse og kolleger på (Ø) Fakultet.
Disse konflikter er kendte og  

 almindeligt  

 samtalestof på universitetet, ligesom de er omtalt i en række offentligt  

 tilgængelige referater fra møder i kollegiale organer.
Jeg har derfor ikke  

 brudt min tavshedspligt ved at anvende udtrykket sagen har en lang  

 forhistorie.
For at forstå karakteren af  

 nærværende konflikt er det imidlertid nødvendigt at have kendskab til to  

 aftaler af henholdsvis  

 6.  

 februar 2001  

 mellem (A) og den daværende dekan for (Ø) Fakultet, professor  

 ( ) (bilag 1), og af  

 14.  

 april 2003  

 mellem (A) og undertegnede (bilag 2). Oprindelig havde  

 jeg en mundtlig aftale med (A) om ikke at offentliggøre aftalerne.
Som en  

 konsekvens af (A)s mange stridigheder og klager, herunder nærværende  

 sag, ser  

 jeg mig dog nødsaget til at henvise til aftalerne, der skal ses i sammenhæng.
I aftalen af  

 14. april 2003  

 fremgår  

 det, at (A) kan anvende sin erfaring fra universitetet, når han ytrer  

 sig  

 offentligt og i en generel sammenhæng, dog skal han afstå fra at referere til  

 navngivne personer i direkte eller indirekte form.
Intentionen med  

 denne aftale  

 var at sikre, at (A) fremover havde fokus på faglige aspekter og ikke på  

 personkritik.
Baggrunden for begge aftaler var i øvrigt, at (A) ved flere  

 tidligere lejligheder havde inddraget navngivne kollegers postulerede mangel  

 på  

 faglige kvalifikationer i sin kritik af universitetets ledelse.
Disse  

 kolleger  

 følte sig ubehageligt berørt over at blive en del af (A)s konflikter.  

 Foranlediget af klager fra de pågældende blev de nævnte aftaler indgået.
I sine kronikker i (Z) Avis  

 den 15. juni 2003  

 kritiserer (A) universitetsledelsens dispositioner.
I denne kritik inddrager  

 han tillige en rapport, der er udarbejdet af tre kolleger ved (Ø) Fakultet:  

 Professor  

 ( ), professor ( ) og lektor ( ). Kollegerne blev først informeret om  

 kronikkerne fredag  

 den 13.  

 juni 2003  

 og havde således ingen mulighed for at imødegå den  

 fremførte kritik af deres rapport.
 (A) har naturligvis ret til  

 at kritisere såvel universitetsledelsen som kollegers faglige arbejde, men  

 både  

 sprogbruget i indlæggene og inddragelsen af tre navngivne forskeres arbejde i  

 kritikken af universitetets politik gør, at (A) ikke lever op til aftalen af  

 14. april 2003. Det er i  

 den forbindelse uden betydning, at de tre kolleger har udarbejdet rapporten i  

 deres fritid som en ekstern konsulentopgave.
Uden at informere de tre  

 kolleger eller universitetsledelsen indkaldte (A) samtidig ved brev af  

 11. juni 2003  

 en række af  

 universitetets centrale samarbejdspartnere til et møde på (Æ) Institut  

 den 24. juni 2003  

 (bilag  

 3). Formålet med mødet var angiveligt at drøfte den skrantende  

 erhvervsudvikling i (Y) region og universitetets manglende indsats i den  

 forbindelse.
I mødeindkaldelsen gentager (A) kritikken af de tre kollegers  

 arbejde.
 Såvel kronikkerne i (Z) Avis  

 som omstændighederne ved indkaldelsen til mødet  

 den 24. juni 2003  

 gav anledning til, at jeg i  

 et brev af  

 18. juni 2003  

 præciserede over for (A), at hans handlemåde var kritisabel (bilag 4). I  

 brevet  

 af  

 18. juni 2003  

 omtaler jeg ikke de skriftlige aftaler, idet han og jeg havde den omtalte  

 mundtlige aftale om ikke at referere til disse. (A) kan dog ikke være i tvivl  

 om, at jeg i mit brev af  

 18.  

 juni 2003  

 henviser hertil.
 Forud for brevet af  

 18. juni 2003  

 var jeg  

 blevet kontaktet af flere af de samarbejdspartnere, som (A) havde inviteret  

 til  

 mødet  

 den 24. juni 2003.  

 De pågældende gav udtryk for forundring og bad mig redegøre for  

 universitetets  

 rolle i forbindelse med arrangementet, jfr. bl.a. brev af  

 20. juni 2003  

 fra adm. direktør ( )  

 (bilag 5). Jeg fandt det derfor nødvendigt at orientere de indbudte  

 samarbejdspartnere  

 om, at universitetet ikke var involveret i mødet, ligesom ledelsen ikke forud  

 var informeret om dets afholdelse.
Det var således uklart,  

 hvorvidt der var tale om et privat eller et universitært arrangement.
Dekanen  

 for (Ø) Fakultet, (C), har efterfølgende bedt (A) om at oplyse om mødets  

 karakter, jfr. brev af  

 8.  

 juli 2003  

 (bilag 6). I (A)s svar af  

 17. juli 2003  

 oplyser han alene, at der var  

 tale om et fagligt arrangement (bilag 7). I dekanens brev af  

 29. juli 2003  

 afæskes (A)  

 igen et svar på, om der var tale om et privat eller universitært arrangement  

 (bilag 8). I brev af  

 8.  

 august 2003  

 meddeler (A) dekanen, at der ikke kan foretages en  

 sådan opdeling i private eller universitære møder (bilag 9). I brev af  

 14. august 2003  

 anmoder  

 dekanen endnu en gang (A) om at besvare spørgsmålet (bilag 10). I brev af  

 3. september 2003  

 når (A)  

 endelig frem til, at der var tale om et universitært arrangement som led i  

 hans  

 virke som professor (bilag 11). Dette tager dekanen til efterretning i brev  

 af  

 14. oktober 2003  

 (bilag  

 12). Der er således ikke som hævdet af (A) tale om, at dekanen har erkendt,  

 at  

 mødet var universitært.
Dekanen har udelukkende taget (A)s egen  

 udlægning til  

 efterretning.
 Jeg har følgende specifikke  

 bemærkninger til de øvrige klagepunkter i (A)s brev til Ombudsmanden af  

 24. november 2003.
1. Jeg må klart afvise, at  

 der er tale om en personlig forfølgelse af (A). Universitetet kræver alene,  

 at  

 (A) overholder de indgående aftaler.
Ved kronikkerne i (Z) Avis og det  

 efterfølgende mødeforløb overholder (A) ikke aftalen af  

 14. april 2003, hvilket jeg  

 nødvendigvis måtte påtale.
2. Jeg har på ingen måde  

 forsøgt at sabotere et fagligt, universitært møde.
Jeg har alene gjort  

 opmærksom  

 på, at universitetet hverken var involveret i planlægningen eller afholdelsen  

 af mødet  

 den 24. juni 2003.  

 Mødet blev rent faktisk afholdt, men jeg er ikke bekendt med deltagerkredsen.  

 Derfor må jeg afvise at have begrænset (A)s ytrings- og  

 forskningsfrihed.
Ved  

 flere lejligheder, herunder i brevet af  

 18. juni 2003, har jeg netop gjort opmærksom på, at han  

 har samme ytrings- og forskningsfrihed som andre videnskabelige medarbejdere.
3. Jeg kan bekræfte, at jeg  

 informerede de tre omtalte kolleger om, at deres rapport var genstand for  

 kritik i mødeindkaldelsen.
Ingen af de tre var inviteret til mødet eller  

 havde  

 kendskab til dets afholdelse.
 4. Hverken jeg eller mit  

 sekretariat har deltaget i udformningen af de klageskrivelser, som de  

 pågældende  

 kolleger efterfølgende har fremsendt til bl.a. dekanen.
Det er mig magtpåliggende at  

 pointere, at ingen i universitetsledelsen på noget tidspunkt har forsøgt at  

 begrænse (A)s ytrings- og forskningsfrihed. (A)s facon, voldsomme  

 sprogbrug i  

 omgangen med kollegerne og uvillighed til at overholde universitetets  

 procedurer og forretningsgange har gjort det nødvendigt for mig og dekanen  

 for  

 (Ø) Fakultet i en række situationer  inden for rammerne af  

 ledelsesretten  at  

 gribe ind over for hans adfærd.
Jeg må derfor klart afvise, at der er tale om  

 embedsmisbrug.  

 Det er ikke alene universitetsledelsens ret men pligt at sikre acceptable  

 arbejdsvilkår for alle ansatte på (Ø) Fakultet.
Det er i dette lys, at mine  

 handlinger skal ses. Af udtalelse af  

 15. december 2004  

 fra  

 Videnskabsministeriet fremgår bl.a. følgende:
 Ad A) Mødet med  

 repræsentanter for (Y) regions erhvervsliv  

 den 24. juni 2003.
Ministeriet finder, at  

 diskussionen af dette spørgsmål har været påvirket af en ikke helt præcis  

 sprogbrug.
Der er i diskussionen søgt foretaget en sondring mellem  

 privat og  

 universitært, jf. således bl.a. rektors udtalelse af  

 11. februar 2004. Privat kan  

 imidlertid både forstås som værende tjenesten uvedkommende og som værende en  

 del af tjenesten, men hvor man udtaler sig på egne og ikke på universitetets  

 vegne.
For så vidt angår om mødet  

 var tjenesten uvedkommende, således at professor (A) overhovedet ikke var  

 berettiget til at indkalde til dette i tjenesten, fremgår det af både  

 professor  

 (A)s brev af 19. juni og  

 3.  

 september 2003, at institutlederen var orienteret om mødet.  

 Tilsvarende må ministeriet forstå dekanens skrivelse af  

 14. oktober 2003  

 og rektors  

 udtalelse af  

 11. februar  

 2004, således at det ikke var uforeneligt med tjenesten at afholde  

 et sådant møde.
Herefter må ministeriet lægge til grund, at mødet i hvert  

 fald  

 ikke var tjenesten uvedkommende.
 At det kan være en del af  

 tjenesten som universitetsforsker at deltage i den offentlige debat følger  

 også  

 af universitetslovens formålsparagraf, jf. § 2, stk. 3, i lov nr. 403 af  

 28. maj 2003, hvori det er  

 bestemt:
Universitetet skal som  

 central viden- og kulturbærende institution udveksle viden og kompetencer med  

 det omgivende samfund og tilskynde medarbejderne til at deltage i den  

 offentlige debat. Loven var vedtaget, men endnu  

 ikke trådt i kraft på tidspunktet for mødets afholdelse.
Ministeriet finder  

 dog, at bestemmelsen primært er en præcisering af den gældende praksis, jf.  

 også bemærkningerne til bestemmelsen, hvori det hedder:
Forslaget er en præcisering  

 af universiteternes samfundsmæssige forpligtelse.
Universitetet skal deltage  

 aktivt i udveksling af viden og kompetencer med det omgivende samfund. Omfanget af en  

 universitetsforskers deltagelse i den offentlige debat set i forhold til  

 varetagelsen af andre opgaver, og hvilke ressourcer han/hun kan bruge herpå  

 er  

 selvfølgelig et tjenstligt spørgsmål, som er omfattet af ledelsesretten, men  

 da  

 det ikke har været diskuteret i den konkrete sag, skal ministeriet ikke komme  

 nærmere ind herpå.
 For så vidt angår om  

 professor (A) repræsenterede egne synspunkter eller universitets synspunkter,  

 fremgår det klart af brevvekslingen, at professor (A) repræsenterede egne  

 synspunkter.
Imidlertid fremstod dette  

 måske ikke konkret med den tilstrækkelige tydelighed, idet invitationen var  

 udsendt på instituttets brevpapir, og idet i hvert fald en af de indkaldte  

 til  

 mødet var i tvivl om karakteren.
Det hedder således i brev til professor (A)  

 med kopi til rektor (B) af  

 20.  

 juni 2003  

 fra administrerende direktør ( ):  ( ) ligesom jeg ikke  

 forstår, hvordan Deres invitation kan udsendes på universitetets officielle  

 brevpapir. Rektor anfører også i sin udtalelse af  

 11. februar 2004, at han inden  

 udsendelsen af brevet  

 den  

 19. juni 2003  

 var blevet kontaktet vedrørende karakteren af mødet.
Det er i den forbindelse  

 ministeriets opfattelse, at hvor en universitetsforsker deltager i den  

 offentlige  

 debat, og hvor universitetsledelsen finder, at det kan give anledning til  

 tvivl  

 om den pågældende udtaler sig på egne eller på universitetets vegne, er  

 ledelsen berettiget til at præcisere, at den pågældende forsker udtaler sig  

 på  

 egne vegne.
Ministeriet finder på den baggrund ikke, at rektors brev af  

 19. juni 2003  

 til de  

 inviterede til mødet gik videre end det her anførte, idet det alene af brevet  

 fremgår:
Invitationen er sket på  

 universitetets brevpapir, og jeg tillader mig i den anledning at gøre  

 opmærksom  

 på, at der er tale om et rent privat initiativ fra (A)s side.  

 Universitetet er  

 ikke på forhånd orienteret om indholdet og har således intet ansvar for det  

 med  

 brevet fremsendte materiale, mødet m.v. Ministeriet skal samtidig  

 bemærke, at det er et tilbagevendende problem inden for universitetssektoren,  

 at der kan opstå tvivl om, hvorvidt en forsker udtaler sig på egne eller  

 universitetets vegne, når forskeren anvender universitetets brevpapir.
 Ministeriet skal beklage, at  

 denne opfattelse ikke fremgik med den tilstrækkelige tydelighed af  

 ministeriets  

 udtalelse af  

 13. november  

 2003.
 Ad B) Grænserne for en  

 kollegial faglig kritik.
 Det er ministeriets  

 opfattelse, at sagens kernepunkt er, i hvilket omfang professor (A) kan  

 udtrykke  

 faglig kritik af kolleger ved universitetet.
Udgangspunktet var, at  

 professor (A) i tredje afsnit af sin artikel ( ), bragt i (Z) Avis  

 netavis  

 den 15. juni 2003  

 udtrykte  

 kritik af rapporten Uddannelse, job og erhvervsudvikling i (Y) region.  

 Veje  

 til et videnssamfund udarbejdet af professor ( ), lektor ( ) og lektor  

 ( ),  

 alle (X) Universitet.
Kritikken af rapporten blev gentaget i professor  

 (A)s  

 indkaldelse af  

 11. juni  

 2003  

 til mødet  

 den  

 24. juni 2003, hvori det bl.a. hedder: Jeg finder eksempelvis, at  

 det både er papirspild og tidsspild m.m., hvis man er så berøringsangst for  

 at  

 forholde sig til virkeligheden som rapporten Uddannelse, job og  

 erhvervsudvikling i (Y) region.
Veje til et videnssamfund udgivet af (  

 ) Fond.  

 Denne rapport er nærmere kritiseret i det tredje afsnit. Sagen handler  

 således  

 ikke om, i hvilket omfang professor (A) kan kritisere ledelsens dispositioner  

 offentligt eller internt.
 For ministeriet at se, er det  

 afvejning af hensynet til den enkeltes ytringsfrihed, jf. grundlovens § 77,  

 og  

 hensynet til en fordomsfri videnskabelig debat, jf. universitetslovens § 2,  

 stk. 2 og 3, over for hensynet til det psykiske arbejdsmiljø på en  

 arbejdsplads, jf. bekendtgørelse nr. 559 af  

 17. juni 2004  

 om arbejdets udførelses §§ 2 og  

 7. Alle tre hensyn er legale hensyn at varetage.
 Det har efter ministeriets  

 opfattelse ingen betydning for spørgsmålet, at den kritiserede rapport er  

 udarbejdet af de tre forskere i deres fritid som en ekstern konsulentopgave,  

 jf. bl.a. universitetets brev af  

 11. februar 2004, idet også kritik af, hvad man  

 foretager sig i sin fritid kan være med til at påvirke det psykiske  

 arbejdsmiljø på en arbejdsplads.
Det traditionelle  

 udgangspunkt synes at have været, at grænserne for en tilladelig faglig  

 kritik  

 var endog meget vide, og hvis man indlod sig på at publicere videnskabeligt,  

 måtte man også være indstillet på den heraf følgende offentlige kritik, for  

 så  

 vidt kritikken var faglig og ikke personlig eller knyttet til andre forhold  

 end  

 den faglige genstand, jf. således U 1938, p. 765 H, og det til brug for sagen  

 udarbejdede responsum af Stephan Hurwitz af  

 15. marts 19  

 36 (kopi vedlagt). Det hedder således  

 bl.a. i landsrettens dom: Den omstændighed, at de sagsøgtes  

 bevisførelse som  

 anført er befundet fyldestgørende, så langt som retten har kunnet bedømme  

 den,  

 må i forbindelse med, at intet foreliggende synes at kunne begrunde en  

 formodning om, at deres kritik ikke ville kunne stå fuldt ud for en  

 videnskabelig prøvelse, afholde retten fra at statuere, at den helt eller  

 delvis er retsstridig.
Snævrere grænser bør ikke sættes for den  

 videnskabelige  

 kritiks ytringsfrihed end at den dækker udtalelser som de her omhandlede, når  

 de synes at være behørigt underbygget i så vid udstrækning som her, medens  

 deres saglige grundlag i øvrigt kun kan vurderes ud fra en ikke hos  

 domstolene  

 tilstedeværende viden. I Højesteretsdom hedder det: Hvad  

 skriftet:  

 Bemærkninger angår, fremtræder dette i sin helhed som en faglig  

 kritik af  

 appellantens værk, beregnet for en sagkyndig læserkreds og med fremstilling  

 af  

 de enkeltheder, der kritiseres.
Selv om enkelte af de i denne kritik brugte  

 udtryk går så vidt, at de kan forstås som berørende appellantens ære, findes  

 de  

 dog efter den sammenhæng, hvori de forekommer, ikke at gå udover, hvad en  

 sådan  

 kritisk bedømmelse under foreliggende forhold med rimelighed må kunne  

 medføre,  

 og Retten vil derfor ikke kunne erklære dem for retsstridige. Set ud fra dette synspunkt  

 synes professor (A)s 3. afsnit i artiklen ( ) ikke at gå længere, end  

 det  

 fagligt tilladelige, idet dog ministeriet mangler faglige forudsætninger for  

 at  

 vurdere dette i fuldt omfang.
Imidlertid er der i de senere år kommet et  

 betydeligt fokus på det psykiske arbejdsmiljø, sådan at medarbejdere ikke  

 skal  

 tåle at blive udsat for mobning og anden form for utilbørlig kritik på deres  

 arbejdsplads.
Arbejdsgiveren er således efter ovennævnte bekendtgørelses § 7  

 forpligtet til: Arbejdet skal i alle led udføres sikkerheds- og  

 sundhedsmæssigt fuldt forsvarligt ud fra både en enkeltvis og samlet  

 vurdering  

 af de fysiske, ergonomiske og psykosociale forhold i arbejdsmiljøet, som på  

 kort eller længere sigt kan have indvirkning på den fysiske eller psykiske  

 sundhed. Ledelsen af (X) Universitet er således forpligtet til at  

 sikre, at  

 der på universitetet er en debattone, der ikke påvirker den enkeltes psykiske  

 sundhed.
 Ministeriet vil ikke  

 betvivle, at der fortsat er en uindskrænket ret til at deltage i den faglige  

 debat og herunder også komme med en faglig kritik af kollegers arbejde, men  

 der  

 må af hensyn til det psykiske arbejdsmiljø efter ministeriets opfattelse af  

 arbejdspladsen kunne stilles krav til formen, fremgangsmåden og tidspunktet  

 for  

 en sådan faglig kritik.
Som eksempler skal vi bl.a.  

 pege på, at hvor fx en institutleder udtrykker kritik af en medarbejders  

 arbejde, kan det for den pågældende være vanskeligt at skelne mellem en ren  

 faglig kritik og en tjenstlig kritik.
Tilsvarende må man i vurderingen tage  

 hensyn til, at det kan virke afskrækkende eller demotiverende for yngre  

 forskere at publicere, hvis de udsættes for meget skarp kritik fra mere  

 erfarne  

 kolleger  navnlig hvis kritikken foregår i det offentlige rum.
Der kan  

 også  

 være kolleger, der befinder sig i en personligt vanskelig situation, fx  

 sygdom  

 eller dødsfald i den nærmeste familie, hvor det efter ministeriets opfattelse  

 må siges at være ukollegialt at fremsætte faglig kritik af deres arbejde lige  

 i  

 den situation.
Der bør også kunne opsættes interne retningslinier for,  

 hvordan  

 man skal have lejlighed til at tage til genmæle over for en faglig kritik,  

 sådan  

 at den enkelte ikke bringes i en situation, hvor vedkommende opfatter sig  

 snigløbet eller hængt ud.
Med hensyn til selve tonen og  

 sprogbrugen i en faglig kritik er det vanskeligt at opstille generelle  

 retningslinier, idet tone og sprogbrug varierer meget fra arbejdsplads til  

 arbejdsplads, og herunder også hvad der opfattes som intimiderende eller  

 krænkende.
Men udgangspunktet må igen være, at det bør være muligt at  

 gennemføre en faglig debat uden en tone eller en sprogbrug, der af de  

 pågældende  

 kolleger opfattes som personlig, sårende eller krænkende.
 Sammenfattende finder  

 ministeriet det dog meget vanskeligt at fastslå, hvorledes man retligt skal  

 afveje de ovennævnte hensyn over for hinanden, og at den konkrete afvejning  

 ligesom personalepolitikken i øvrigt må fastsættes lokalt.
Hvad angår den konkrete sag  

 er det vores opfattelse, at ledelsen af (X) Universitet ikke har forsøgt at  

 lægge utilbørlige bindinger på en forskers ytringsfrihed eller mulighed for  

 at  

 deltage i den faglige debat, men alene af hensyn til det psykiske  

 arbejdsmiljø  

 har forsøgt at sætte begrænsninger på fremgangsmåden for og formen på en  

 faglig  

 kritik.
Rektor understreger således flere gange, at han ikke ønsker at  

 begrænse  

 professor (A)s ytringsfrihed eller mulighed for at deltage i debatten,  

 jf.  

 ovenfor, og rektors kritik går alene på formen og fremgangsmåden ved den  

 fremsatte kritik.
Om de opsatte begrænsninger i  

 den faglige debat så også er de rigtige må vurderes lokalt og ikke centralt  

 af  

 de oven for anførte grunde.
Ministeriet vil opfordre universitetet til at  

 overveje, om personalepolitikken på dette område er tilstrækkeligt klart  

 formuleret og i givet fald tage en drøftelse heraf internt.
 Ad D) Karakteren af aftalerne  

 af henholdsvis  

 6. februar  

 2001  

 og  

 14.  

 april 2003.
 Dokumenterne omtales i  

 rektors brev af  

 11. februar  

 2004  

 som aftaler, imidlertid er dokumenterne i selve teksten  

 betegnet som henholdsvis fælleserklæring og notat, og  

 ministeriet finder  

 heller ikke, at de efter deres indhold kan betragtes som aftaler i  

 formuerettens  

 forstand.
Ministeriet ser nærmere  

 dokumenterne som forsøg på mindeligt at bilægge interne kontroverser og  

 faglige  

 uoverensstemmelser, og dokumenterne er ikke udtryk for en tjenstlig kritik af  

 professor (A). Det første dokument af  

 6. februar 2001  

 indeholder således udtrykkeligt en  

 sætning om, at Dekanen lover at det hidtidige sagsforløb ikke vil få  

 personalemæssige konsekvenser for (A).
Notatet af  

 14. april 2003  

 indeholder en  

 henvisning til fælleserklæringen af  

 6. februar 2003, og at denne fortsat er bindende.  

 Ministeriet læser således notatet af  

 14. april 2003  

 på samme måde, nemlig at sagsforløbet  

 ikke vil få personalemæssige konsekvenser for (A).
Professor (A) anfører i sit  

 åbne brev til videnskabsministeren og Folketingets Udvalg for Videnskab og  

 Teknologi,  

 at baggrunden for fælleserklæringen af  

 6. februar 2001  

 var en uenighed om ansættelsespolitikken  

 ved (X) Universitet, og at fælleserklæringen skulle have ført til, at  

 professor  

 (A) holdt op som institutleder.
Den daværende dekan ( ) bestrider i sit brev  

 af  

 10. maj 2004, at  

 fælleserklæringen skulle udspringe af uenigheder om ansættelsespolitikken.  

 Ministeriet må medgive dekanen, at eventuelle uenigheder om  

 ansættelsespolitikken er fuldstændig uomtalte i den pågældende erklæring, og  

 ministeriet finder, at der nu er gået så lang tid siden, at fælleserklæringen  

 blev underskrevet, at man næppe kan få et præcist billede af, hvad de to  

 underskriveres fælles opfattelse af dokumentet og dets forhistorie var.
Med hensyn til professor  

 (A)s afgang som institutleder oplyses det i dennes brev af  

 16. juni 2004, at hans tilbagetræden  

 var frivillig.
I øvrigt følger det af den daværende universitetslovs § 7,  

 stk.  

 4, at institutledere er valgte af medarbejderne ved instituttet, jfr. lbk.  

 nr.  

 1177 af  

 22. december 1999,  

 således at spørgsmålet om en institutleders afgang lå uden for dekanens  

 kompetence og derfor ikke kunne indgå i drøftelserne om fælleserklæringen,  

 idet  

 der ikke var tale om forhold som omfattet af den daværende universitetslovs §  

 6, stk.  

 2. I brev af  

 14. januar 2005  

 fremkom A med sine  

 bemærkninger til udtalelserne.
Han skrev bl.a. følgende:
ad B: Grænserne for en  

 kollegial faglig kritik Sagens kernepunkt er i  

 henhold til Ministeriets opfattelse: i hvilket omfang professor (A) kan  

 udtrykke  

 faglig kritik af kolleger ved universitetet.
 Det fremgår bl.a. af rektors  

 skrivelse af  

 11. feb. 2004,  

 at dennes skrivelse af  

 18.  

 juni 2003  

 ved anbefalet brev til undertegnedes privatadresse og af  

 19. juni 2003  

 til de  

 indbudte mødedeltagere tager principielt udgangspunkt i fælleserklæringen af  

 6. feb. 2001  

 og notatet af  

 14. april 2003  

 og konkret  

 udgangspunkt i mine indlæg og disses form i (Z) Avis og dennes netavis  

 15. juni 2003.
Det må også efter  

 Ministeriets udtalelse af  

 15.  

 dec. 2004  

 lægges til grund, at fælleserklæringen af  

 6. feb. 2001  

 og notatet af  

 14. april 2003  

 ikke efter  

 deres indhold kan betragtes som aftaler i formuerettens forstand. I  

 denne  

 sammenhæng skal tillige anføres, at rektor (B) efterfølgende og også i  

 skrivelsen af  

 11. feb. 2004  

 har forsøgt at udbrede området for fælleserklæringen/notatet udover, hvad der  

 er dækning for.
For det første er det, som også gengivet af Ministeriet i  

 fælleserklæringen anført: Dette indebærer, at man afholder sig fra  

 yderligere  

 intern og ekstern polemik om de hidtidige problemer., ( ). Og i notatet  

 af  

 14. april 2003  

 står der:  

 Aftalen af  

 6. feb. 2001  

 er fortsat bindende. (X) Universitet anerkender at (A) kan anvende sin  

 erfaring  

 fra universitetet, når han ytrer sig offentligt og i en generel sammenhæng,  

 dog  

 skal han afstå fra at referere til navngivne personer i direkte eller  

 indirekte  

 form, jfr. foranstående aftale., ( ). Det fremgår således klart, at  

 fælleserklæringen/notatet  

 er bagudrettet og konkret i relation til begrænsninger af, hvad jeg kan ytre  

 mig om uden at komme i konflikt med fælleserklæringen/notatet.
 Det er kendetegnede for  

 rektor (B)s administration, at det understregede i ovenstående uddrag  

 fra  

 notatet af  

 14. april 2003,  

 og som viser bagud, ikke er medtaget i dennes skrivelse af  

 11. feb. 2004. I den sammenhæng skal  

 jeg endvidere anføre, at jeg allerede i min svarskrivelse af  

 19. juni 2003  

 til rektor  

 gjorde opmærksom på, at fælleserklæringen/notatet var konkret og bagudrettet  

 med flg. formulering: Jeg accepterede via notat af  

 14. april 2003, at det kun kunne ske  

 uden at referere til navngivne personer i direkte eller indirekte form, når  

 det  

 vel at mærke drejede sig om denne konkrete sag, jf. henvisningen til aftalen  

 af  

 6. feb. 2001  

 , se  

 bilag 1. Dette blev ikke forsøgt modgået af rektor i den efterfølgende  

 korrespondance  

 knyttet til rektors anbefalede brev til mig af  

 18. juni 2003.
 Det følger naturligvis af  

 ovenstående, at mine indlæg i (Z) Avis og dennes netavis  

 15. juni 2003  

 ligger uden for  

 fælleserklæringens/notatets evt. begrænsninger.
 Når Ministeriet på trods af  

 dette alligevel giver udtryk for, at ledelsen på (X) Universitet ikke  

 har  

 forsøgt at lægge utilbørlige bindinger på en forskers ytringsfrihed eller  

 mulighed for at deltage i den faglige debat skyldes det angiveligt  

 hensynet  

 til det psykiske arbejdsmiljø.
 Dette hensyn kan i den  

 betragtede sammenhæng alene vedrøre forhold forud for rektors skrivelse af  

 18. juni 2003  

 og efter  

 notatet af  

 14. april 2003.  

 Det eneste forhold vedrørende undertegnede og (X) Universitet, der i denne  

 periode kan vedrøre det psykiske arbejdsmiljø er mine indlæg i (Z) Avis og  

 dennes netavis, jf. også rektors skrivelser af 18. og  

 19. juni 2003.
De berørte personer må altså  

 i givet fald være ( ), ( ) og ( ), der var forfattere til rapporten:  

 Uddannelse, job og erhvervsudvikling i (Y) region.
Veje til et  

 videnssamfund.  

 Men de har overhovedet ikke påberåbt sig det psykiske arbejdsmiljø i relation  

 hertil, jf. deres replik i ( ) Tidsskrift, hvor de kommenterer det indlæg af  

 undertegnede, der også blev bragt som indlæg nr. 3 i (Z) Avis netavis  

 15. juni 2003, og som  

 efterfølgende  med helt uvæsentlige justeringer  altså blev  

 publiceret i ( )  

 Tidsskrift.
I indledningen i replikken anføres bl.a.: Kritikken giver  

 en  

 forfriskende bramfri vurdering af metodevalg og udvalgte kapitler.
Vi er  

 glade  

 for muligheden for at svare på den fremsatte kritik ( ). Vi har ikke fundet  

 egentlige konstruktive elementer i kritikken, men er dog glade for den  

 eksponering, der er blevet vores arbejde til del. Kort sagt.
Rektors påstand  

 om, at jeg skulle have overskredet grænser overfor evt. kolleger i relation  

 til  

 den af mig rejste forskningsfaglige kritik af deres arbejde, er således  

 afvist  

 af såvel de tre berørte personer selv, der jo er dobbeltglade, som af ( ).  

 Det  

 følger heraf også, at Ministeriets opfattelse af, at rektors anbefalede brev  

 af  

 18. juni 2003  

 kan begrundes med hensynet til varetagelse af det psykiske arbejdsmiljø er  

 uden  

 faktiske holdepunkter.
Det var rektor (B) selv, der  uden at kontakte  

 undertegnede og de tre nævnte  udformede det anbefalede brev af  

 18. juni 2003  

 til min privatadresse  

 indeholdende en række urigtige påstande/anklager, som jeg bl.a. allerede har  

 dokumenteret i det åbne brev af  

 2. maj 2004, der blev fremsendt til såvel Ministeriet og  

 Ombudsmanden.
Jeg henviser i denne sammenhæng også til bilag 3.
 I tilknytning til ovenstående  

 skal jeg bemærke:
 at rektor ikke engang har  

 forsøgt at afvise min dokumentation af hans tilbøjelighed til at komme med  

 urigtige påstande/anklager i relation til mig.
Tværtimod er der flere  

 eksempler  

 på, at de er genfremsat, efter at (B) er gjort opmærksom på, at de er  

 urigtige!, jf. det åbne brev af  

 2. maj 2004,  at det arbejde, jeg  

 kritiserede, var en privat konsulentrapport.
Både rektor og Ministeriet  

 lægger  

 til grund, at dette ikke har nogen betydning i sammenhængen.
Heri er jeg  

 uenig.  

 Af hensyn til det principielle heri, skal jeg anmode Ombudsmanden om  

 eksplicit  

 at komme med en tilkendegivelse herom,  at rektor i skrivelsen af  

 11. feb. 2004  

 påstår, at  

 de tre kritiserede ikke havde mulighed for at imødegå den fremførte  

 kritik af  

 deres rapport.
Denne påstand er ikke korrekt.
Det er muligt, at de tre  

 grundet  

 manglende arbejdsevne eller andet kun vanskeligt kunne nå at komme med et  

 modindlæg  

 til  

 15. juni 2003.  

 Men derudover var der ingen begrænsninger i deres muligheder.
Realiteten i  

 denne sammenhæng er vel nærmere, som det fremgår af deres skrivelse af  

 19. juni 2003  

 til ( )  

 Fond, der var den umiddelbare opdragsgiver for de tres arbejde, at de  

 ikke  

 ønskede selvstændigt at indgå i en offentlig debat med (A), hvorfor  

 denne  

 redegørelse er sendt til vores opdragsgiver samt til dekan og rektor for (X)  

 Universitet, se bilag 4. Rektor (B) kendte således allerede på et meget  

 tidligt tidspunkt den egentlige årsag til, at de ikke offentligt forsøgte at  

 imødegå mine indlæg! Efter at have læst §§ 2 og 7  

 i Arbejdstilsynets bekendtgørelse nr. 559 af  

 17. juni 2004  

 skal jeg udtrykke nogen undren  

 over, at disse bestemmelser i det hele taget er blevet påberåbt af  

 Ministeriet.  

 Denne undren skal også ses på baggrund af, at Ministeriet henviser til  

 professor, Dr. juris Stephan Hurwitz undersøgelse af grænser for den  

 videnskabelige kritik af  

 15.  

 marts 19  

 36. Læses dette responsum, er der grund til yderligere at  

 undre sig.
Jeg skal anmode om Ombudsmandens kommentarer hertil.
ad A: Mødet med  

 repræsentanter for ( ) erhvervsliv  

 den 24. juni 2003 Ministeriet vurderer under  

 dette punkt to forhold: 1) var mødet tjenesten uvedkommende og 2)  

 repræsenterede  

 (A) egne eller universitetets synspunkter.
Det konkluderes dels af  

 Ministeriet,  

 at mødet i hvert fald ikke var tjenesten uvedkommende, og dels at  

 det klart  

 fremgår af brevvekslingen, at professor (A) repræsenterede egne  

 synspunkter. Alligevel finder Ministeriet  

 godt nok meget tøvende, at rektors brev af  

 19. juni 2003  

 til de inviterede til mødet  

 24. juni 2003  

 var  

 berettiget, idet det angiveligt ikke fremgik med tilstrækkelig tydelighed, at  

 jeg repræsenterede egne synspunkter, jf. følgende uddrag fra Ministeriets  

 udtalelse af  

 15. dec. 2004  

 :
 Imidlertid fremstod dette  

 måske ikke konkret med den tilstrækkelige tydelighed, idet invitationen var  

 udsendt på instituttets brevpapir, og idet i hvert fald en af de indkaldte  

 til  

 mødet var i tvivl om karakteren., ( ).
 Denne påståede manglende  

 tydelighed benytter Ministeriet også til at begrunde den oprindelige  

 uholdbare  

 udtalelse om min klage af  

 5.  

 nov. 2003, i Ministeriets svarskrivelse af  

 11. nov. 2003.
 Den af Ministeriet forsøgte  

 indskrænkende tolkning af rektors udsagn i brevet af  

 19. juni 2003  

 til de indbudte om, at  

 der er tale om et rent privat initiativ fra (A)s side er udtryk  

 for en  

 åbenbar  og forkert  efterrationalisering, jf. det følgende.
For det første skriver rektor  

 i brevet af  

 19. juni 2003  

 udtrykkeligt, at der er tale om et rent privat initiativ, ( ).  

 For det andet  

 er det i det anbefalede brev af  

 18. juni 2003  

 anført, at jeg skulle have indkaldt  

 universitetets samarbejdspartnere til at drøfte forhold, hvor du  

 optræder som  

 privatperson og ikke i embeds medfør., ( ). Heraf fremgår, at rektor  

 har lagt  

 til grund, at mødet var tjenesten uvedkommende.
Dette udgangspunkt bekræftes  

 for det tredie også af, hvad der ligger bag formuleringen af næstsidste  

 afsnit  

 i min oprindelige klage til Ministeriet af  

 5. nov. 2003  

 :
Også på denne baggrund skal  

 jeg anmode Ministeriet om at undersøge, om rektor og/eller medarbejdere i  

 rektors sekretariat, direkte eller indirekte, har medvirket ved udformningen  

 af  

 den klage over mig, som mine tre kolleger l. juli fremsendte til dekan  

 (C). Af bilag 3 fremgår:
 Af Rektor (B) er vi den  

 27.6.2003  

 blevet gjort  

 bekendt med, at Professor (A) fra (Æ) Institut har indbudt en række personer  

 i  

 (Y) regions erhvervsliv til et møde om erhvervsudviklingen på (...) den  

 24.6.2003.  

  Og videre:
Af indbydelsen fremgår det,  

 at den er udsendt på Universitetets brevpapir, med (Æ) Institut som afsender,  

 at (Æ) Institut har bidraget med sekretariatsbistand i forbindelse med  

 udarbejdelse af indbydelsen og tilmelding til mødet samt at mødet finder sted  

 i  

 (Æ) Instituts mødelokale.
Vi formoder, at (Æ) Institut også har betalt  

 kuverter  

 og porto for udsendelsen.
Vi finder (A)s fremgangsmåde særdeles uheldig  

 og  

 stærkt kritisabel.
Særlig idet modtagere af ovennævnte indbydelse kan få det  

 indtryk, at (A) udtaler sig på vegne af (X) Universitet. Jeg kan naturligvis ikke  

 udelukke, at informationen om min evt. uberettigede brug af universitetets  

 ressourcer er kommet til brevskrivernes kundskab på andre måder end via  

 henvendelsen fra rektor (B), selv om formuleringerne også stærkt indikerer  

 dette.
Men jeg vil tillade mig at antage dette, indtil det er dokumenteret,  

 at  

 rektor (B) ikke har været budbringeren.
I denne sammenhæng udbygger det  

 yderligere, at rektor (B) har lagt til grund, at mødet var min tjeneste  

 uvedkommende.
Om Ministeriets antagelse om, at det ikke var tilstrækkeligt  

 tydeligt,  

 at jeg repræsenterede egne synspunkter, skal jeg anføre:
 at det endda meget tydeligt  

 fremgår af indbydelsen af  

 11.  

 juni 2003, at jeg ikke repræsenterede universitetet, se bilag 5,  at direktør ( ) var medlem  

 af (...) Fakultetsråd også i den periode, hvor (B) var dekan, så vidt det er  

 oplyst for mig. (B) varetager desuden bestyrelsesposter i ( ).  

 Formuleringerne  

 i ( ) skrivelse af  

 20. juni  

 2003  

 ligger i øvrigt bemærkelsesværdig tæt på formuleringer anvendt  

 af rektor (B), se bilag 6, hvoraf mit svar til ( ) tillige fremgår,  at havde rektor lagt den af  

 Ministeriet søgte fortolkning til grund, ville skrivelserne af 18. og især  

 19. juni 2003  

 have haft et  

 helt anderledes indhold,  hvordan hænger Ministeriets  

 fortolkning i øvrigt sammen med, at indbydelsen var skrevet på (Æ) Instituts  

 brevpapir? Derfor kunne det i givet fald maksimalt være (Æ) Instituts  

 synspunkter, som jeg repræsenterede.
Og hvis jeg ikke skulle anvende (Æ)  

 Instituts brevpapir, hvilken form for brevpapir skulle jeg så have anvendt  

 efter  

 f.eks.
Ministeriets opfattelse? Ovenstående er naturligvis  

 også udtryk for, at jeg må afvise Ministeriets forsøg på  sådan må jeg  

 læse  

 det  at finde en redningsbåd for både rektor og Ministeriet i den givne  

 sammenhæng, hvor der indledningsvist anføres af Ministeriet, at der ikke har  

 været anvendt en helt præcis sprogbrug.
Hermed henviser Ministeriet  

 givetvis også til det afsnit i rektors skrivelse af  

 11. feb. 2004, hvor der via  

 henvisninger til en række bilag (bilag 6-12 i rektors skrivelse), hvor mødets  

 karakter er genstand for drøftelse i en meningsudveksling mellem dekan (C) og  

 undertegnede.
Jeg skal i den sammenhæng alene henvise til den afsluttende  

 skrivelse i denne meningsudveksling, min skrivelse af  

 21. oktober 2003  

 til dekan (C), se  

 bilag 7. Heraf fremgår meget tydeligt, hvad der er min vurdering.  

 Kendetegnende  

 for rektors administration er igen, at denne skrivelse naturligvis ikke er  

 vedlagt! Men da Ministeriet i udtalelsen af 15. dec. vurderer: at mødet  

 i  

 hvert fald ikke var tjenesten uvedkommende sættes rektor klart på  

 plads,  

 hvorfor rektors søgte sondring i skrivelsen af  

 11. feb. 2004  

  Der er således ikke som hævdet  

 af (A) tale om, at dekanen har erkendt, at mødet var universitært.
Dekanen  

 har  

 udelukkende taget (A)s egen udlægning til efterretning.  er  

 uden specifik  

 betydning i den konkrete sammenhæng.
Som afsluttende bemærkning  

 under dette punkt skal jeg bemærke, at Ministeriet såvel under dette punkt  

 som  

 under punkt B giver mig medhold i de afgørende forhold.
Men i begge tilfælde  

 forsøger Ministeriet at finde en vej, der dog brat grundstøder mod de  

 faktiske  

 forhold, som det meget tit sker, når falske melodier  bevidst eller  

 ubevidst   

 synges.
ad D: Karakteren af aftalerne  

 af henholdsvis  

 6. februar  

 2001  

 og  

 14.  

 april 2003 Her skal jeg alene fremføre,  

 at jeg ud fra en meget omfattende sagssamling naturligvis kan dokumentere, at  

 uenighed om ansættelsespolitikken ved (X) Universitet i relation til  

 stillingsopslag ved (Æ) Institut var den helt afgørende årsag til det forsøg  

 på  

 konfliktløsning, der blev iværksat ved fælleserklæringen.
Da en afklaring af  

 dette spørgsmål næppe er afgørende i sammenhængen, fremsender jeg ikke dette  

 materiale, med mindre Ombudsmanden skulle ønske dette. Ombudsmanden sendte As  

 bemærkninger til videnskabsministeriet der i brev af  

 21. marts 2005  

 bl.a. fremkom med  

 følgende supplerende bemærkninger:
Ad B) Grænserne for en  

 kollegial faglig kritik Ministeriet skal  

 indledningsvis i det hele henvise til sin udtalelse til Folketingets  

 Ombudsmand  

 af  

 15. december 2004.
 Det fremføres som noget nyt,  

 at fælleserklæringen af  

 6.  

 februar 2001  

 og notatet af  

 14. april 2003  

 er bagudrettede og konkrete i relation  

 til begrænsninger af, hvad (A) kan ytre sig om uden at komme i konflikt med  

 fælleserklæringen/notat.
Ministeriet skal hertil  

 bemærke, at det i sin udtalelse ikke har lagt afgørende vægt på  

 fælleserklæringen/notatet,  

 idet vi ikke finder, at det er aftaler i formuerettens forstand.
Det findes  

 derfor ikke relevant nærmere at afklare, om fælleserklæringen/notatet alene  

 skal opfattes som bagudrettede.
Ministeriet skal dog påpege, at universitetet  

 opfatter erklæringen/notatet som også værende fremadrettede, jf. rektors  

 udtalelse af  

 11. februar  

 2004, hvoraf det fremgår: at intentionen med denne aftale var at  

 sikre, at (A) fremover havde fokus på faglige aspekter og ikke på  

 personkritik.
For så vidt angår det  

 psykiske arbejdsmiljø er det ministeriets opfattelse, at rektor også på eget  

 initiativ er forpligtet til at sikre, at der på universitetet er en  

 debattone,  

 der ikke påvirker den enkeltes psykiske sundhed.
Ministeriet har endvidere  

 allerede i sin udtalelse af  

 15.  

 december 2004  

 tilkendegivet, at det ikke har nogen betydning for  

 spørgsmålet om det psykiske arbejdsmiljø, om det medarbejderen kritiseres  

 for,  

 er forhold, der ligger inden for eller uden for tjenesten.
Om man på sin  

 arbejdsplads kritiseres for at kvaliteten af sit arbejde eller for, at man  

 går  

 til folkedans kan have nøjagtig de samme skadelige virkninger på den enkeltes  

 psykiske arbejdsmiljø.
At rektor havde ret i sin vurdering  

 af, at de pågældende artiklers debattone virkede stødende på kollegerne  

 fremgår  

 også af ( ), ( ) og ( )s brev af  

 1. juli 2003  

 til dekan (C), hvor af det blandt andet  

 fremgår, at Vi finder det endvidere særdeles kritisabelt, at vi ikke  

 gøres  

 bekendt med et offentligt møde på universitetet, endsige inviteres til dette  

 møde, hvor såvel indbydelsen som fremsendte bilag udtaler en særdeles grov  

 kritik af undertegnede.
Vi berøres således muligheden for at tage til genmæle  

 over for en useriøs og efter vores opfattelse ukorrekt kritik af vores  

 faglige  

 arbejde ved et offentligt møde på (Æ) Institut.
Sammenfattende er ministeriet  

 af den opfattelse, at læses U 1938, p. 765 H som udtryk for gældende ret,  

 overskred professor (A) næppe normerne for faglig kritik.
Ministeriet finder  

 dog, at der er to tvivlsspørgsmål i forhold til dommen.
For det første  

 sondrer  

 dommen mellem kritik i faglige fora og kritik i det offentlige rum, jf.
U  

 1938,  

 p. 770-771. Denne sondring er næppe længere tidssvarende, idet  

 universitetsforskere  

 netop i dag opfordres til at deltage i den offentlige debat, jf.  

 universitetslovens  

 § 2, stk. 3. Desuden er det ministeriets opfattelse, at der især på de  

 samfundsvidenskabelige områder er sket en markant stigning i forskeres  

 deltagelse i den offentlige debat igennem de sidste 25 år.
For det andet er  

 det  

 ministeriets opfattelse, at hensynet til det psykiske arbejdsmiljø i dag  

 tillægges  

 en væsentlig større vægt end på tidspunktet for højesteretsdommen.
Selve  

 begrebet var efter ministeriets oplysninger end ikke skabt på det pågældende  

 tidspunkt.
Ministeriets tvivl går således på, hvilken retskildeværdi dommen  

 skal tillægges i dag.
 Ad A) Mødet med  

 repræsentanterne for (Y) regions erhvervsliv  

 den 24. juni 2003.
 Ministeriet kan henvise til  

 sin udtalelse af  

 15.  

 december 2004. Som nævnt repræsenterede (A) alene egne synspunkter  

 ved det omtalte møde.
Det er dog ministeriets  

 opfattelse, at dette måske ikke konkret fremstod med den tilstrækkelige  

 tydelighed, idet invitationen var udsendt på instituttets brevpapir, og idet  

 i  

 hvert fald en af de indkaldte til mødet var i tvivl om karakteren.  

 Indbydelsen  

 er skrevet på (Æ) Instituts brevpapir, og det må derfor opfattes som værende  

 skrevet på (X) Universitets brevpapir, da (Æ) Institut ikke er en selvstændig  

 juridisk person men en del af (X) Universitet, hvilket også fremgår af det  

 pågældende brevpapir.
Det er ministeriets opfattelse, at professor (A) enten  

 skulle have undladt at anvende brevpapir, hvoraf (X) Universitets navn  

 fremgår,  

 eller tydeligt have tilkendegivet i brevet, at han alene repræsenterede egne  

 synspunkter.
En anden anvendt fremgangsmåde er at overstrege det officielle  

 brevhoved for at angive, at indholdet ikke er officielt. I brev af  

 14. april 2005  

 kom A med yderligere  

 bemærkninger til sagen.
Den 14. oktober 2005  

 afgav  

 ombudsmanden udtalelse i sagen.
Han skrev følgende:
Ombudsmandens udtalelse 1. Afgrænsningen af min undersøgelse De har i Deres klage til mig af  

 24. november 2003  

 bedt mig tage stilling til en lang række klagepunkter.
Jeg har imidlertid  

 valgt at koncentrere min undersøgelse af sagen om rektor (B)s  

 reaktioner på Deres udtalelser i kronikken/artiklerne som blev bragt i (Z)  

 Avis  

 den 15. juni 2003, og på mødeindkaldelsen af  

 11.  juni 2003. Reaktionerne var dels brevet til Dem af  

 18. juni 2003  

 med kritik af Deres adfærd, og dels brevet af  

 19. juni 2003  

 til dem som var inviteret til mødet med information om at mødet var et  

 rent privat initiativ.
Ved bedømmelsen af reaktionerne er det  

 nødvendigt først at tage stilling til om kritikken af Deres  

 kolleger i kronikken mv. og mødeindkaldelsen af  

 11. april 2003  

 var tjenstlige eller private  

 aktiviteter.
 Jeg henviser til § 16, stk.  

 1, i lov nr. 473 af  

 12.  

 juni 1996  

 om Folketingets Ombudsmand som ændret ved lov nr. 556 af  

 24. juni 2005, hvorefter ombudsmanden  

 afgør om en klage giver tilstrækkelig anledning til undersøgelser.
2. Relevante regler Af universitetsloven §§ 2 og  

 17, stk. 1 og 2, fremgår følgende, jf. lov nr. 403 af  

 28. maj 2003  

 :
§ 2. Universitetet har til  

 opgave at drive forskning og give forskningsbaseret uddannelse indtil højeste  

 internationale niveau inden for sine fagområder.
Universitetet skal sikre et  

 ligeværdigt samspil mellem forskning og uddannelse, foretage en løbende  

 strategisk udvælgelse, prioritering og udvikling af sine forsknings- og  

 uddannelsesmæssige fagområder og udbrede kendskab til videnskabens metoder og  

 resultater.
 Stk. 2. Universitetet har  

 forskningsfrihed og skal værne om denne og om videnskabsetik.
Stk. 3. Universitetet skal  

 samarbejde med det omgivende samfund og bidrage til udviklingen af det  

 internationale samarbejde.
Universitetets forsknings- og  

 uddannelsesresultater  

 skal bidrage til at fremme vækst, velfærd og udvikling i samfundet.  

 Universitetet skal som central viden- og kulturbærende institution udveksle  

 viden  

 og kompetencer med det omgivende samfund og tilskynde medarbejderne til at  

 deltage i den offentlige debat.
 Stk. 4. Universitetet skal  

 medvirke til at sikre, at den nyeste viden inden for relevante fagområder  

 gøres  

 tilgængelig for videregående uddannelse uden forskning.
 § 17. Forskning og  

 undervisning foregår normalt ved institutter.
Stk. 2. Institutlederen  

 varetager instituttets daglige ledelse, herunder planlægning og fordeling af  

 arbejdsopgaver.
Institutlederen kan pålægge medarbejdere at løse bestemte  

 opgaver.
I den tid, hvor de videnskabelige medarbejdere ikke er pålagt  

 sådanne  

 opgaver, forsker de frit inden for universitetets forskningsstrategiske  

 rammer. Lov nr. 403 af  

 28. maj 2003  

 trådte i  

 kraft  

 den 1. juli 2003,  

 dvs. efter tidspunktet for mødeindkaldelsen og offentliggørelsen af Deres  

 indlæg i (Z) Avis.
Ifølge forarbejderne til loven er reglerne om bl.a.  

 forskningsfrihed og tilskyndelse for medarbejderne til at bidrage til at  

 deltage i den offentlige debat om samfundsmæssige forhold imidlertid en  

 fortsættelse og præcisering af hvad der allerede gjaldt ifølge den tidligere  

 lov (1177 af  

 22. december  

 1999  

 ). Jeg har derfor ment at det var mest relevant at citere de  

 gældende regler.
Se i denne forbindelse også Ministeriet for Videnskab,  

 Teknologi og Udviklings udtalelser af  

 15. december 2004.
3. Var Deres udtalelser i  

 kronikken/artiklerne som blev bragt i (Z) Avis  

 den 15. april 2003, og mødeindkaldelsen af  

 11. april 2003  

 tjenstlige  

 eller private aktiviteter? De har gennem hele sagens  

 forløb fastholdt at kritikken af Deres kolleger og mødeindkaldelsen var  

 universitære aktiviteter, dvs. aktiviteter De foretog som led i Deres virke  

 som  

 professor.
I Deres brev af  

 17.  

 juli 2003  

 til dekanen for (...) Fakultet betegnede De mødet som et  

 fagligt møde, og i brev af  

 8.  

 august 2003  

 til dekanen anførte De at mødet var et helt sædvanligt  

 led i Deres virke som professor.
Kritikken af kollegerne  

 betegnede De i  

 brevet af  

 17. juli 2003  

 som faglig, og i brev af  

 3.  

 september 2003  

 ligeledes til dekanen skrev De at det var et  

 naturligt led i Deres stilling at forholde Dem kritisk til det som blev  

 produceret inden for Deres fagområde.
Rektor anførte i sit brev til  

 Dem af  

 18. juni 2003  

 at De i forbindelse med mødet  

 den 24. juni 2003  

 optrådte som privatperson og ikke i  

 embeds medfør.
Samtidig skrev rektor dog at han opfattede det sådant at  

 De ved  

 mødet havde til hensigt at repræsentere universitetet.
I brevet til dem som  

 var  

 inviteret til mødet, betegnede rektor indkaldelsen som et rent privat  

 initiativ.
 Ministeriet for Videnskab,  

 Teknologi og Udvikling har i sin udtalelse af  

 15. december 2004  

 anført at diskussionen af  

 spørgsmålet har været påvirket af en ikke helt præcis sprogbrug,  

 og at privat  

 kan forstås både som værende tjenesten uvedkommende og som værende en del af  

 tjenesten; men hvor man udtaler sig på egne og ikke på universitetets vegne.
Jeg er enig med ministeriet  

 heri.
Aktiviteterne kunne opfattes på tre forskellige måder: 1) som  

 aktiviteter  

 De foretog på universitetets vegne, 2) som egne tjenstlige aktiviteter, eller  

 3) som private aktiviteter, dvs. tjenesten uvedkommende.
Jeg forstår dekanens og  

 rektors udtalelser i sagen  på trods af ordvalget heri  sådan at  

 de ikke er  

 uenige i at aktiviteterne var et led i Deres virke som professor.
Det er  

 imidlertid dekanen og rektors opfattelse at De ved kritikken af Deres  

 kolleger  

 og mødeindkaldelserne gav udtryk for at De handlede på universitetets vegne  

 selv om De gav udtryk for egne synspunkter.
Herved gik De ud over de rammer  

 som  

 gjaldt for tjenesten, bl.a. fælleserklæringen af  

 6. februar 2001  

 og notatet af  

 14. april 2003.
Jeg må på den baggrund i det  

 følgende lægge til grund at kritikken af Deres kolleger og mødeindkaldelsen  

 var  

 tjenstlige aktiviteter.
Reglerne om hvad offentligt ansatte kan ytre sig om  

 som  

 privatpersoner er herefter ikke relevante.
Jeg mener dog at det er  

 beklageligt at rektor ved sin sprogbrug i brevet til Dem af  

 18. juni 2003  

 og i brevet af  

 19. juni 2003  

 til dem som  

 var inviteret til mødet, har været med til at skabe forvirring om hvorvidt  

 der  

 var tale om private eller tjenstlige aktiviteter.
Jeg har gjort (X)  

 Universitet  

 v/rektor (B) og Ministeriet for Videnskab, Teknologi og Udvikling bekendt med  

 min opfattelse.
4. Rektors reaktioner a) Bedømmelsesgrundlag Det er min opfattelse at  

 spørgsmålet om rektors reaktioner  når der var tale om reaktioner der  

 skete  

 som følge af tjenstlige aktiviteter  som udgangspunkt må bedømmes på  

 grundlag  

 af den ledelsesret eller arbejdsgiverkompetence der tilkommer  

 ansættelsesmyndigheden som offentlig arbejdsgiver.
Det gælder også bedømmelsen  

 af aftalerne mellem Dem og rektor/dekanen.
Jeg er enig med  

 Ministeriet for  

 Videnskab, Teknologi og Udvikling i at fælleserklæringen af  

 6. februar 2001  

 og notatet af  

 14. april 2003  

 i hvert  

 fald ikke er aftaler i formuerettens forstand.
Der er efter min opfattelse  

 tale  

 om rammer for Deres arbejde som  selv om de formelt set fremtræder som  

 aftaler  

  rektor kunne fastsætte ensidigt som en udmøntning af ledelsesretten.
 Ledelsesretten giver i et  

 vist omfang ansættelsesmyndigheden grundlag for at fastlægge nærmere vilkår  

 for  

 ansættelse når der er tale om områder som ikke er reguleret ved overenskomst,  

 aftale eller lov.
 Ledelsesretten skal for så  

 vidt angår ansættelse ved et universitet således udøves med respekt for  

 reglerne i universitetsloven bl.a. om videnskabelige medarbejderes  

 forskningsfrihed, jf. § 17, stk. 2, og § 2, stk. 2, og om tilskyndelse til  

 medarbejderen til at deltage i den offentlige debat, jf. § 2, stk. 3.  

 Reglerne  

 er citeret ovenfor.
 For offentlige myndigheder  

 gælder der imidlertid visse yderligere grænser for udøvelsen af  

 ledelsesretten.  

 Således omfatter de almindelige forvaltningsretlige grundsætninger for  

 offentlig myndighedsudøvelse også en offentlig myndigheds udøvelse af  

 arbejdsgiverkompetence, herunder legalitetsprincippet, saglighedskravet og  

 proportionalitetsprincippet.
b) Rektors brev til Dem af  

 18. juni 2003 I brevet af  

 18. juni 2003  

 karakteriserede rektor Deres adfærd som dybt illoyal.
Det fremgår  

 af rektors  

 udtalelse af  

 11. februar  

 2004  

 at kritikken af Deres adfærd skyldes såvel kritikken af  

 artiklerne og kronikken i (Z) Avis og omstændighederne i forbindelse med  

 mødeindkaldelsen.
Rektors kritik byggede som  

 ovenfor nævnt, på at det fremstod som om De i forbindelse med kritikken af  

 Deres kolleger og mødeindkaldelsen havde til hensigt at optræde på  

 universitets  

 vegne.
De havde indkaldt til mødet på universitetets brevpapir, mødet foregik  

 i  

 universitetets lokaler, og De havde ikke oplyst at De ved fremsættelsen af  

 synspunkterne vedrørende Deres kollegers arbejde ikke gav udtryk for  

 universitetets synspunkter.
Herved holdt De Dem ikke  

 inden for grænserne af fællesnotatet af  

 6. februar 2001  

 og notatet af  

 14. april 2003  

 idet De i artiklerne  

 og kronikken havde nævnt Deres tre kolleger ved navn.
Deres sprogbrug var for  

 voldsom.
De overholdt ikke de interne retningslinjer vedrørende orientering  

 af  

 Deres kolleger før De kritiserede dem offentligt, og vedrørende orientering  

 af  

 universitetets ledelse før De indkaldte til mødet.
Ifølge notatet af  

 14. april 2003  

 må De ikke  

 når De ytrer Dem offentligt og i en generel sammenhæng, referere  

 til  

 navngivne personer i direkte eller indirekte form.
Det er min  

 opfattelse at  

 et sådant forbud ikke er foreneligt med reglerne i universitetsloven om  

 forskningsfrihed og tilskyndelse til at deltage i den offentlige debat.
Det  

 må  

 være et sædvanligt led i en professors eller en anden videnskabelig  

 medarbejders stilling at komme med faglig kritik af navngivne kollegers og  

 andre personers arbejde.
Med et absolut forbud mod at referere til navngivne  

 personer umuliggøres denne del af arbejdet.
 Det er på den baggrund min  

 opfattelse at den del af rektors kritik der har baggrund i overtrædelse af  

 dette forbud, ikke er berettiget.
Det er almindeligt antaget at  

 ansatte i forvaltningen har en almindelig forpligtelser til  inden for  

 lovgivningens grænser  at udføre deres arbejde i overensstemmelse med  

 ansættelsesmyndighedens interesser og aktivt medvirke til at realisere de  

 opgaver, strategier og mål som ledelsen har fastlagt for sin virksomhed, også  

 selv om disse tiltag ikke er udmøntet i mere præcise tjenestebefalinger.  

 Denne  

 og lignende pligter betegnes ofte som loyalitetspligt.
Se  

 Kaj  

 Larsen  

 mfl., Forvaltningsret, 2. udgave (2002), s. 189.
På den baggrund mener jeg at  

 det ligger inden for ledelsesrettens rammer at stille krav om loyal adfærd  

 over  

 for kolleger i forbindelse med faglig kritik, herunder krav til sprogbrugen  

 og  

 til information, inden kritik fremsættes offentligt.
Herudover må der også  

 kunne stilles krav om en professor underretter universitetsledelsen inden der  

 indkaldes til et møde hvor det fremstår som om mødet er indkaldt på  

 universitetets vegne, og som om professoren repræsenterer universitetets  

 synspunkter.
 I det omfang rektors kritik  

 af Dem var baseret på disse forhold, kan kritikken således ikke give mig  

 anledning til bemærkninger.
 Derimod mener jeg som nævnt  

 ikke at rektor lovligt kunne lade det indgå i grundlaget for sin kritik af  

 Dem  

 at De havde ytret Dem om navngivne personer.
 Da jeg går ud fra at det  

 sidstnævnte forhold blev tillagt væsentlig betydning for rektors samlede  

 vurdering af Deres adfærd som dybt illoyal, havde rektor efter  

 min opfattelse  

 ikke grundlag for en så stærk kritik af Deres adfærd.
Jeg har gjort  

 videnskabsministeriet og (X) Universitet v/rektor (B) bekendt med min  

 opfattelse.
Under hensyn til kritikken ikke indeholdt nogen sanktion eller i  

 øvrigt umiddelbart fik negativ betydning for ansættelsesforholdet, foretager  

 jeg mig dog ikke mere.
c) Rektors henvendelse til de  

 inviterede  

 den 19. juni 2003 Det fremgår af rektors  

 udtalelse af  

 11. februar  

 2004  

 at baggrunden for hans brev af  

 19. juni 2003  

 var at han var blevet kontaktet  

 af en eller flere af dem som var inviteret til mødet.
Disse gav udtryk for  

 forundring over invitationen og bad ham redegøre for universitetets rolle.
