Betænkning afgivet af  

 Arbejdsmarkedsudvalget den 3. december 2002 Betænkning over Forslag til lov om ændring af lov om  

 arbejdsløshedsforsikring m.v., lov om statens  

 voksenuddannelsesstøtte (SVU), lov om godtgørelse ved  

 deltagelse i erhvervsrettet voksen- og efteruddannelse og lov om  

 arbejdsmarkedsuddannelser (Nyberegning for dimittender m.fl., forenkling af dagpenge-  

 og aktivperiode, rådighedsregler m.v.) [af beskæftigelsesministeren (Claus Hjort  

 Frederiksen)] 1. Ændringsforslag Der er stillet 5 ændringsforslag til lovforslaget.  

 Socialistisk Folkepartis og Enhedslistens medlemmer af udvalget har stillet  

 ændringsforslag nr. 1-3 og 5, og beskæftigelsesministeren har  

 stillet ændringsforslag nr. 4.
2. Udvalgsarbejdet Lovforslaget blev fremsat den 7. november 2002 og var til  

 1. behandling den 18. november 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Udvalget skal anmode om, at  

 lovforslaget henvises til fornyet behandling i Arbejdsmarkedsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen  

 været sendt i høring, og beskæftigelsesministeren sendte  

 den 21. oktober 2002 dette udkast til udvalget, jf. alm. del   bilag 27. Den  

 7. november 2002 sendte beskæftigelsesministeren de indkomne  

 høringssvar samt et notat herom til udvalget.
Sammenhæng med andre lovforslag Lovforslaget har været behandlet sammen med forslag  

 til lov om ændring af lov om en aktiv arbejdsmarkedspolitik.  

 (Individuelt kontaktforløb, minimumskrav m.v.) (L 61) og forslag til  

 lov om ændring af lov om aktiv socialpolitik og integrationsloven.  

 (Ændring af rådighedsreglerne, ændring af reglerne om  

 offentlig jobtræning, nedsættelse af kontanthjælp og  

 introduktionsydelse efter 6 måneder m.v.) (L 62). Disse tre lovforslag  

 udgør samlet første del af udmøntningen af forliget  

»flere i arbejde«.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Akademikernes Centrale Arbejdsløshedsudvalg, Byggefagenes Samvirke København, Den Kristelige Fagbevægelse, Forbundet Træ-Industri-Byg, TIB-UNGDOM, Kreds 3,  

 Sjælland, Hovedstadens Reservetjener Klub, Pædagogisk Medhjælper Forbund, SiD, Havn og Lager, Aalborg, og SiD Lager og Handel.
 Beskæftigelsesministeren har over for udvalget  

 kommenteret disse skriftlige henvendelser.
Deputationer Endvidere har følgende mundtligt over for udvalget  

 redegjort for deres holdning til lovforslaget:
Byggefagenes Samvirke København, Dansk El-Forbund, Forbundet Træ-Industri-Byg, TIB-UNGDOM, Kreds 3,  

 Sjælland, Hovedstadens Reservetjener Klub, Murerarbejdsmændenes Fagforening, Murersvendenes  

 Fagforening og SiD, SiD, Havn og Lager, Aalborg, SiD Industri, Horsens, og SiD Lager og Handel.
Spørgsmål Udvalget har stillet 15 spørgsmål til  

 beskæftigelsesministeren til skriftlig besvarelse, som denne har  

 besvaret.
3. Indstillinger og politiske bemærkninger Et flertal i udvalget (S,V, DF, KF, RV, KRF og  

 Anders Møller (UFG)) indstiller lovforslaget til vedtagelse med  

 det af beskæftigelsesministeren stillede ændringsforslag.
Et mindretal i udvalget (SF og EL) indstiller  

 lovforslaget til forkastelse ved 3. behandling.
Mindretallet vil  

 stemme for de af mindretallet stillede ændringsforslag.
 Socialistisk Folkepartis og Enhedslistens medlemmer af  

 udvalget finder, at lovforslaget som en del af arbejdsmarkedsforliget »flere  

 i arbejde« indeholder en række forringelser for de arbejdsløse  

 og ingen initiativer til at skabe flere arbejdspladser.
For det første betyder den konkrete udformning af  

 sammenlægningen af dagpenge- og aktivperioden til en samlet  

 ydelsesperiode på 4 år, at mange vikarer og løst ansatte  

 får sværere ved at bevare deres ordinære jobs.
Når  

 forbruget af dagpengeret omlægges fra timeforbrug til ugeforbrug, vil  

 man som løst ansat risikere at skulle opgive ordinært arbejde  

 til fordel for aktivering.
Det gælder f.eks. løst ansatte  

 havnearbejdere, reservetjenere og vikarer i daginstitutioner.
For det andet forringer lovforslaget dagpengeretten for  

 dimittender, idet muligheden for nyberegning af dagpengesatsen udsættes  

 fra tidligere efter 3 måneder til nu efter 6 måneder.
Det  

 betyder, at dimittender på trods af at have haft 12 ugers arbejde  

 umiddelbart efter endt uddannelse, først tidligst efter 6  

 måneder kan gå fra dimittendsatsen (82 pct.) til maksimale  

 dagpenge.
For det tredje medfører lovforslaget endnu mere  

 kontrol og bureaukrati i rådighedssystemet.
Arbejdsdirektoratet kommer  

 reelt til at afgøre alle rådighedssager, hvor  

 arbejdsløshedskasserne ikke selv idømmer den arbejdsløse  

 en sanktion.
Det betyder både, at arbejdsløshedskasserne  

 får frataget muligheden for individuelle skøn på baggrund  

 af deres kendskab til deres arbejdsløse medlemmer, og at såvel  

 arbejdsløshedskasserne som Arbejdsdirektoratet kommer til at bruge  

 endnu mere tid på bureaukrati og kontrol.
For det fjerde indebærer lovforslaget, at man som  

 arbejdsløs kan tvinges ud i arbejde uden for sit fag fra første  

 ledighedsdag.
Det vil især berøre bygningsarbejdere, som typisk  

 har skiftende perioder med arbejde og arbejdsløshed.
Lovforslaget indeholder dog et enkelt positivt element,  

 nemlig mildere sanktioner over for arbejdsløse i aktivperioden, der  

 rammes af reglerne om selvforskyldt ledighed.
Den fælles  

 førstegangssanktion på 3 ugers karantæne har også  

 den positive bivirkning, at venteperioden for selvstændige  

 nedsættes fra 4 til 3 uger.
Enhedslisten har længe arbejdet for at få  

 fjernet sanktioner, der er ude af proportioner med de bagatelagtige  

 forseelser, der ofte er tale om.
Den foreslåede ændring er et  

 skridt på vejen mod Enhedslistens forslag om en  

 førstegangssanktion på 1 uges karantæne.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Til § 1 Af	et mindretal (SF og EL):
 1) Nr. 1 og 2 udgår.
[Uændret beregning af dimittendsats] 2) I den under nr. 6 foreslåede affattelse af §  

 55, stk. 4, udgår 1. pkt., og i stedet  

 indsættes som nye punktummer:
» [Opretholdelse af nugældende regler for beregning af  

 dagpengeforbrug] 3) Nr. 22 udgår.
[Uændret tilsyn med a-kasserne] Af	beskæftigelsesministeren, tiltrådt af et  

flertal (udvalget med undtagelse af SF og EL):
 4) Efter nr. 23 indsættes som nyt nummer:
» [Konsekvensændring af § 1, nr. 22, i lovforslaget] Af	et mindretal (SF og EL):
Til § 5 5) Stk. 2 og 3 udgår.
[Opretholdelse af eksisterende dimittend regler] Bemærkninger Til nr. 1 Ændringsforslaget sikrer, at de nugældende  

 bestemmelser vedrørende beregning af dagpenge for dimittender  

 opretholdes.
Til nr. 2 Det er hensigten med ændringsforslaget at bevare de  

 nugældende regler for beregning af dagpengeforbrug, så forbruget  

 fortsat opgøres i timer under de første 12 måneders  

 ledighed, uanset sammenlægningen af dagpenge- og aktivperiode til en  

 samlet ydelsesperiode.
De nuværende regler om opgørelse af  

 dagpengeforbruget i dagpengeperioden i udbetalte timer udspringer af forliget  

 fra efteråret 1998 mellem den daværende regering, Venstre, Det  

 Konservative Folkeparti, Centrum-Demokraterne og Kristeligt Folkeparti om den  

 såkaldte 3. fase af arbejdsmarkedsreformen.
Forligspartierne var enige  

 om at nedsætte en arbejdsgruppe, der skulle se nærmere på,  

 om det var hensigtsmæssigt at ændre dagpengeforbruget i dagpenge-  

 og aktivperioden fra den eksisterende opgørelse i uger til en  

 opgørelse i timer.
Arbejdsgruppen, der blev nedsat primo 1999, bestod af  

 repræsentanter fra lønmodtager- og arbejdsgiversiden,  

 Arbejdsløshedskassernes Samvirke samt Direktoratet for  

 Arbejdsløshedsforsikring.
Arbejdsgruppen afgav rapport den 11. marts  

 1999 med en enstemmig anbefaling af, at ydelsesforbruget i dagpengeperioden  

 fremover skulle opgøres i timer.
Arbejdsgruppen anbefalede dog  

 også, at ledigheden i aktivperioden fortsat skulle opgøres i  

 uger, blandt andet fordi et ledigt medlem principielt skal være i  

 aktivering i hele aktivperioden.
 Ud fra et hensyn til den enkelte ledige pegede  

 arbejdsgruppen på, at en opgørelse af ledigheden i timer i  

 dagpengeperioden ville blive opfattet som mest retfærdigt, da de ledige  

 dermed ikke risikerede at bruge af ydelsesperioden for en ledighed, som de  

 ikke havde haft.
 Det er således ikke uden grund, at der hidtil har  

 været tale om en opgørelse af dagpengeforbruget i timer i  

 dagpengeperioden, idet det har betydning for en lang række personer,  

 som har en løs eller svingende tilknytning til det ordinære  

 arbejdsmarked.
Nogle af de berørte faggrupper har selv gennem  

 henvendelser og deputationer til Arbejdsmarkedsudvalget givet konkrete  

 eksempler på personer, som vil blive berørt af en ændring  

 af beregningen af dagpengeforbruget.
I første omgang ved, at delvis  

 ledige risikerer at miste tilknytningen til arbejdsmarkedet og overgå  

 til aktivering, og at de dernæst som følge heraf  risikerer at  

 opbruge den samlede ydelsesperiode.
 Blandt de omfattede grupper kan nævnes vikarer  

 på daginstitutionsområdet, løst ansatte havnearbejdere,  

 reservetjenere og bygningsarbejdere.
Til nr. 3 Ændringsforslaget opretholder det eksisterende  

 tilsyn med arbejdsløshedskasserne.
Til nr. 4 Ændringsforslaget er en konsekvensændring som  

 følge af lovforslagets § 1, nr. 22.
Til nr. 5 Ændringsforslaget er en konsekvensændring som  

 følge af ændringsforslag nr. 2 og 3.
Charlotte Antonsen (V)  

  Anders Møller (UFG)  Freddy Dam (V)  

  Jens Vibjerg (V) fmd.  

  Bent Bøgsted (DF)  

  Kristian Thulesen Dahl (DF) Lars Barfoed (KF)  

  Charlotte Dyremose (KF)  Tove Videbæk (KRF)  

  Anne-Marie Meldgaard (S)  

  Bjarne Laustsen (S) nfmd.  Jan Petersen (S)  

  Lone Møller (S) Ole Vagn Christensen (S)  

  Ole Sohn (SF)  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 60 Bilagsnr.
Titel 1 Høringssvar og høringsnotat, fra  

 beskæftigelsesministeren 2 Henvendelse af 15/11-02 fra Hovedstadens Reservetjener Klub 3 Spm. 1 om kommentar til henvendelse af 15/11-02 fra Hovedstadens  

 Reservetjener Klub, til beskæftigelsesministeren 4 Spm. 2 om ændring af sondringen mellem dagpengeperioden og  

 aktivperioden, til beskæftigelsesministeren 5 Henvendelse af 18/11-02  fra Pædagogisk Medhjælper Forbund 6 Spm. 3 om kommentar til henvendelse af 18/11-02 fra Pædagogisk  

 Medhjælper Forbund, til beskæftigelsesministeren 7 Tidsplan for udvalgets behandling af lovforslaget 8 Henvendelse af 20/11-02 fra Den Kristelige Fagbevægelse 9 Spm. 4 om kommentar til henvendelsen af 20/11-02 fra Den Kristelige  

 Fagbevægelse, til beskæftigelsesministeren 10 Henvendelse af 22/11-02 fra Byggefagenes Samvirke København 11 Spm. 5 om kommentar til henvendelse fra Byggefagenes Samvirke  

 København, til beskæftigelsesministeren 12 Henvendelse af 20/11-02 fra Akademikernes Centrale  

 Arbejdsløshedsudvalg 13 Kopi af spm. 1 på  L 61 om kommentar til henvendelse af 20/11-02 fra  

 Akademikernes Centrale Arbejdsløshedsudvalg, til  

 beskæftigelsesministeren 14 Henvendelse af 22/11-02 fra SiD Lager og Handel m.fl.
