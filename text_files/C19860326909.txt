 Undervisningsministeriet, direktoratet for erhvervsuddannelserne har  

 meddelt følgende:
 De tekniske hovederhvervsområder:
 Med henblik på en forenkling af sagsgangen med hensyn til muligheden for  

 at påbegynde en efg-uddannelse inden for de tekniske hovederhvervsområder  

 uden gennemførelse af basisuddannelsen, skal direktoratet i medfør af § 3,  

 stk. 2 og § 9 i undervisningsministeriets bekendtgørelse nr. 380 af 31. juli  

 1978 om optagelse og uddannelsesaftaler m.v. i de erhvervsfaglige  

 grunduddannelser efter indstilling fra erhvervsuddannelsesrådet herved  

 meddele:
 Personer der er fyldt 19 år og som har haft mindst 1 års relevant  

 erhvervsarbejde, kan indgå uddannelsesaftale inden for det pågældende  

 fagområde.
Spørgsmålet om, hvorvidt betingelsen med hensyn til erhvervsarbejde er  

 opfyldt, afgøres af arbejdsformidlingskontorerne efter høring af det  

 pågældende faglig Det kan oplyses, at de retningslinier - udarbejdet af de respektive  

 faglige udvalg - som, når de træder i kraft, bemyndiger arbejdsformidlingen  

 til inden for de givne retningslinier at træffe afgørelse om dispensation fra  

 basisuddannelsen til personer på 19 år eller derover, skal i løbet af kort  

 tid forelægges for erhvervsuddannelsesrådet til godkendelse.
Efter det senest  

 oplyste, forventes godkendte retningslinier at foreligge i løbet af foråret  

 1986.
 Handels- og kontorområdet:
 For handels- og kontorområdet gælder fortsat nedenstående regler, meddelt  

 fra direktoratet for erhvervsuddannelserne vedrørende adgangen til 2.  

 dels-uddannelserne for personer, der ikke har gennemgået efg-basisuddannelsen  

 inden for dette område.
Som det vil være bekendt, er det normalt en forudsætning for indgåelse af  

 en uddannelsesaftale, at man forinden har gennemgået basisuddannelsen.
Det er  

 endvidere normalt en forudsætning for optagelse på 2. dels-skoleopholdene, at  

 man har indgået en uddannelsesaftale.
 I medfør af § 3, stk. 2 i undervisningsministeriets bekendtgørelse nr. 380  

 af 31. juli 1978 om optagelse og uddannelsesaftaler m.v. i de erhvervsfaglige  

 grunduddannelser fastsættes herved efter indstilling fra  

 erhvervsuddannelsesudvalget for handels- og kontorområde følgende  

 bestemmelser for adgangen til 2. dels-uddannelserne inden for handels- og  

 kontorområdet for personer, der ikke har gennemgået basisuddannelsen inden  

 for dette område:
 Direkte adgang til at indgå uddannelsesaftale har personer, der  

 har bestået handelseksamen (alle linier), højere handelseksamens  

 2-årige linie eller højere handelseksamens 1-årigelinie, hvor  

 sidstnævnte er særligt tilrettelagt for personer med bl.a. studenter- eller  

 HF-eksamen.
 Personer med studenter- eller HF-eksamen kan endvidere opnå adgang til at  

 indgå uddannelsesaftale, såfremt de forinden har bestået handelsskolernes  

 statskontrollerede enkeltfagsprøver eller dermed ligestillede prøver i et  

 omfang som til basisuddannelsen i nedenstående undervisningsfag:
engelsk, tysk, datalære, økonomi og regnskab, afsætning og service, maskinskrivning, etb og kommunikation, idet særligt bemærkes, at personer med studentereksamen, sproglig linie,  

 samt personer med HF-tilvalg i det relevante fremmedsprog - dersom mindst  

 karakteren »6« er opnået - ikke skal aflægge prøve i engelsk  

 og/eller tysk.
 Personer, der ikke henhører under de ovennævnte katergorier, kan ansøge  

 direktoratet om dispensation, hvorefter sagerne i hvert enkelt tilfælde vil  

 blive forelagt det respektive faglige fællesudvalg på baggrund af den med  

 ansøgningen medsendte dokumentation for forudgående uddannelse.
 Nærværende bestemmelser træder i kraft for uddannelsesaftaler, der indgås  

 med virkning fra og med den 1. juni 1979.
 Ovennævnte bestemmelser var oprindeligt foreløbigt gældende indtil den 30.  

 juni 1980, men ved senere meddelelse er det blevet oplyst, at reglerne  

 fortsat gælder efter den 30. juni 1980.
 P.D.V.
 E.B.
