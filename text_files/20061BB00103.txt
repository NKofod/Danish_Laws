Fremsat den 1. marts 2007 af  

 Pernille Vigsø Bagge (SF), Anne Baastrup (SF) og Ole Sohn (SF) Forslag til folketingsbeslutning om loft over forældrebetalingen på skolefritidsordninger Folketinget pålægger regeringen at tage initiativ til at lægge  

 loft over forældrebetalingen på skolefritidsordninger, således at  

 skolefritidsordninger bliver omfattet af det betalingsloft, som gælder for  

 forældrebetaling på andre daginstitutioner, som p.t. udgør 25 pct.
Endvidere  

 pålægger Folketinget regeringen at tage initiativer, som friholder kommunerne  

 for udgifter ved indførelsen af loft over forældrebetaling på  

 skolefritidsordninger.
Bemærkninger til forslaget Baggrund De organisationer, som følger udviklingen på de kommunale  

 budgetter tæt, mener samstemmigt, at kommunesammenlægningerne medfører  

 stigninger på forældrebetaling for skolefritidsordninger.
Det drejer sig  

 bl.a.  

 om BUPL (Forbundet for pædagoger og klubfolk) og FOA (Fag og Arbejde). FOA  

 har  

 i samarbejde med analyseinstituttet Bureau 2000 i januar 2007 offentliggjort  

 en  

 rapport med titlen »Prisen på pasning i år 2007«.
I rapporten konkluderes  

 det,  

 at den gennemsnitlige prisstigning på skolefritidsordninger er på 3,8 pct.  

 Det  

 fremgår af rapporten, at prisstigningerne er lavest i sammenlægningskommuner,  

 hvor niveauet for forældrebetaling i den nye kommune endnu ikke er fastsat.  

 Her  

 udgør prisstigningerne 2,4 pct.
I sammenlægningskommuner, som har fundet det  

 nye, fælles niveau for forældrebetaling, udgør prisstigningen 4,6 pct.
Af  

 andre  

 nøgletal fremgår det, at forældrebetalingen på skolefritidsordningerne er  

 steget med over 50 pct. (54,8 pct.) siden 1997. Dette er en prisudvikling,  

 som  

 er cirka dobbelt så stor som prisudviklingen i samfundet.
Mens regeringspartierne taler om skattestop, er SF mere  

 interesseret i et udgiftsstop.
Hvad er logikken i, at der ikke skal være et  

 loft over forældrebetalingen på skolefritidsordningsområdet og derved gøre  

 det  

 mere fristende for mange kommuner at omlægge fritidshjem til  

 skolefritidsordninger? Regeringen har fået indført et loft over  

 forældrebetaling på max. 25 pct. på daginstitutioner for børn under  

 skolealderen, jf. § 1, stk. 1, i bekendtgørelse om kommunens tilskud til brug  

 for dagtilbud til børn, forældrenes egenbetaling og fripladstilskud m.v.
Som det fremgår ovenfor, er udgiftsniveauet for forældrebetaling  

 på skolefritidsordninger siden 1997 steget urimeligt.
Da alle partier i  

 sidste  

 valgkamp var meget optaget af børnefamiliernes økonomi, opfatter SF det som  

 indlysende, at Folketinget har vilje til at lukke dette hul i  

 folkeskoleloven.  

 Endvidere skal dette beslutningsforslag naturligvis ikke belaste kommunernes  

 økonomi.
Derfor bør staten være villig til at finde en finansieringsordning,  

 som friholder kommunerne for udgifter, således at Folketinget medvirker til,  

 at  

 budgetlægningen i kommunerne bliver af mere kvalitativ karakter, hvor der  

 diskuteres  

 politiske forbedringer frem for sure besparelser.
Økonomisk konsekvens af forslaget Forslaget betyder en udgift på ca. 600 mio. kr. om året.
Skriftlig fremsættelse Pernille Vigsø Bagge  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om loft over forældrebetalingen på  

 skolefritidsordninger.
(Beslutningsforslag nr.
B 103).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
