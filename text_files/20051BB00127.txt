Fremsat den 18. april 2006 af  

 Kristen Touborg (SF), Jens Peter Vernersen (S),  

 Ole Glahn (RV) og Per Clausen (EL) Forslag til folketingsbeslutning om  

 bedre velfærd for søer og pattegrise i svineproduktion Folketinget pålægger regeringen at fremsætte de nødvendige  

 lovforslag og foretage de nødvendige ændringer i administrative forskrifter  

 m.v. med henblik på at skabe bedre betingelser for søerne i svineproduktionen  

 ved at stille følgende krav inden den 1. januar 2007:
 1.  

 	  

 Der skal dagligt  

 tildeles minimum ½ kg halm eller lignende materiale pr. so.
 2.  

 	  

 Bokse til søer skal  

 være så store, at soen har et frit råde- og bevægelsesrum såvel i længden som  

 i  

 bredden.
 3.  

 	  

 Sygestier skal altid  

 være tilgængelige for syge og tilskadekomne søer.
 4.  

 	  

 Praksis ved  

 halekupering af svin skal strammes op.
 5.  

 	  

 4 ugers fravænning  

 af smågrise skal være minimum.
 6.  

 	  

 En uvildig dyrlæge  

 skal forhåndsgodkende ny- og tilbygninger af sostalde.
 Med det formål at sikre søers velfærd pålægger Folketinget  

 regeringen at tage følgende initiativer inden den 1. januar 2009:
 7.  

 	  

 Søer skal have fri  

 adgang til grovfoder af god kvalitet svarende til reglerne i den økologiske  

 svineproduktion.  

 Halm medregnes ikke som grovfoder til enmavede dyr.
 Med det formål at sikre søers velfærd pålægger Folketinget  

 regeringen at tage følgende initiativer inden den 1. januar 2011:
8.  

 	  

 Søerne skal i hele  

 deres cyklus være frie, så de kan udøve deres naturlige adfærd.
Dog skal der  

 være mulighed for at benytte farebokse i op til 2 uger efter faring.
 9.  

 	  

 Gødningssystemerne  

 skal kunne håndtere halm og lignende materialer.
 10.  

 	  

 Sygestier til syge og  

 tilskadekomne dyr skal etableres i separate staldafsnit ved produktion med  

 mere  

 end 300 søer.
Bemærkninger til  

 forslaget Beslutningsforslaget er en genfremsættelse af beslutningsforslag  

 nr.
B 82 fra folketingsåret 2004-05, 2. samling (se Folketingstidende  

 2004-05,  

 2. samling, forhandlingerne side 4105 og tillæg A side 7254 og 7258) og af  

 beslutningsforslag  

 nr.
B 75 fra folketingsåret 2004-05, 1. samling (se Folketingstidende  

 2004-05,  

 1. samling, tillæg A side 4127 og 4131).
Begrundelse Rapporten  

 »Velfærdsproblemer hos de danske søer« dokumenterer en lang række  

 velfærdsproblemer  

 for de danske søer.
Oplysningerne er alarmerende, og enkelte hovedtal fra  

 rapporten om de 1,13 millioner søer viser bl.a.:
  

 	  

 De  

 drægtige søer sulter.
De får kun halvdelen af, hvad de kunne spise, hvis de  

 havde fri adgang til foder.
De drægtige søer er konstant sultne.
   

 	  

 56  

 pct. af søerne har mavesår eller mavesårsrelaterede maveforandringer.
  

 	  

 25  

 pct. af alle selvdøde dyr døde af organdrejninger.
Organdrejninger er en  

 pludselig drejning af de indre organer, hvorved soen dør af enten indre  

 blødninger eller cirkulationsforstyrrelser.
   

 	  

 Benproblemer  

 er den hyppigste årsag til selvdøde søer, eller at søer bliver aflivet.  

 Skader  

 på benene kan føre til halten, og det er forbundet med store smerter.
  

 	  

 12  

 pct. af søerne kommer aldrig til slagtning, men sendes til destruktion.
Dette  

 tal er kraftigt stigende.
I 1998 var det kun ca. 4 pct., der blev sendt til  

 destruktion.  

 Søerne er selvdøde eller aflivet, bl.a. på grund af sygdomme og benproblemer.
  

 	  

 Alt  

 for mange syge søer bliver ikke behandlet.
Det understreges også af den  

 seneste  

 opgørelse fra fødevareregionernes velfærdskontrol.
  

 	  

 Søerne  

 er for store til at være i både fareboksene og hvile/ædeboksene.
Søerne er  

 siden 1986 blevet ca. 10 pct. længere og bredere og næsten 30 pct. tungere.  

 Men  

 størrelsen på boksene er ikke øget i samme takt, så søerne kan derfor ikke  

 være  

 i bl.a. fareboksen.
   

 	  

 Op  

 til 30 pct. af søerne bliver udsat for bid i skamlæberne.
Eksemplerne understreger  

 nødvendigheden af at igangsætte initiativer, der præciserer den gældende  

 lovgivning.  

 Loven skal være præcis og ikke åben for fortolkning, så det sikres, at loven  

 virker efter hensigten.
F.eks. skal svinestaldene ifølge gældende  

 lovgivning være indrettet således, at hvert svin kan lægge sig samt hvile og  

 rejse sig uden besvær.
Rapporten »Velfærdsproblemer hos de danske søer«  

 dokumenterer imidlertid klart, at fare- og æde/hvilebokse til søer er alt for  

 små til, at søerne kan lægge sig samt hvile og rejse sig uden besvær.
Ad 1 I stalde etableret efter  

 den 15. maj 2003 skal drægtige søer have adgang til en tilstrækkelig mængde  

 halm eller andet manipulerbart materiale, der kan opfylde deres behov for  

 beskæftigelses- og rodemateriale.
I stalde, som er opført inden 2003, skal  

 kravet dog først opfyldes fra den 1. januar 2013. Lovens formulering er åben  

 for fortolkninger, idet det ikke er angivet, hvad der udgør en tilstrækkelig  

 mængde, ligesom det heller ikke anføres, hvornår søernes behov anses for  

 opfyldt.
 Lovkravet tolkes ifølge  

 Landsudvalget for Svin således, at kravet om adgang til rodematerialer er  

 opfyldt i stalde, hvor der tildeles halm som strøelse på det faste eller  

 drænede gulv, og halmen på gulvet kan på en og samme gang opfylde kravet om  

 permanent adgang til rode- og beskæftigelsesmaterialer, kravet om halm som  

 fodermiddel, der kan give mæthed til næste fodring, og kravet om et strøet  

 leje.
Eksempler fra systemer  

 med begrænset brug af halm (dvs. ikke dybstrøelse) viser, at der bruges  

 mellem  

 60 og  

 300 g  

 halm per stiplads om dagen, hvilket må anses for en meget begrænset mængde,  

 som  

 kun svarer til, hvad søerne æder på kort tid.
Det forekommer derfor  

 usandsynligt, at halmtildeling i disse størrelsesordener på en og samme tid  

 kan  

 opfylde kravet om permanent adgang til rode- og beskæftigelsesmaterialer,  

 kravet om halm som fodermiddel, der kan give mæthed til næste fodring, og  

 kravet om et strøet leje.
 Drægtige søer skal derfor  

 dagligt have tildelt minimum ½ kg halm eller lignende materiale pr. so.
Ad 2 Avlen for tilvækst og  

 kødprocent hos slagtesvin har medført, at søer siden 1986 er blevet omkring  

 10 pct. længere og bredere og næsten 30 pct. tungere. 95 pct. af  

 søerne ligger ved flytning fra drægtighedsstald til farestald inden for en  

 længde på  

 2 m  

 og  

 en bredde over skulderen på  

 0,47 m, mens 5 pct. af søerne er henholdsvis længere  

 og/eller bredere.
Den øgede kropsstørrelse  

 har store negative velfærdsmæssige konsekvenser for søerne, fordi  

 dimensionering  

 af det inventar, de opstaldes i, ikke løbende er blevet tilpasset søernes  

 faktiske størrelse.
Såvel bokse til farende og diegivende søer som bokse til  

 drægtige fikserede søer og goldsøer og bokse til løsgående søer er alt for  

 små  

 i forhold til søernes fysiske kropstørrelse.
De små bokse forhindrer søerne  

 i,  

 som det er fastsat i lovgivningen, at kunne rejse sig, lægge sig og hvile  

 uden  

 besvær.
Det er velfærdsmæssigt  

 helt uacceptabelt, at inventar til søer ikke er dimensioneret i forhold til  

 søernes faktiske størrelse og hensynet til, at de uhindret skal kunne rejse  

 og  

 lægge sig og hvile uden besvær.
Derfor skal der indføres krav om minimum  

 råderum omkring soen, så det sikres, at der er plads til soen i boksen.
Ad 3 I systemer med løse søer  

 i grupper er der behov for at have aflastningsstier til minimum 5 pct. af  

 søerne, så der er mulighed for at tage skadede og syge søer ud af flokken til  

 aflastning og behandling i en sti med god plads og strøelse.
Mange  

 besætninger  

 har imidlertid alt for få eller slet ingen aflastningsstier til deres søer.  

 Resultatet er, at svækkede søer enten må blive i flokken eller sættes ud på  

 et  

 gangareal, hvor der ikke er mulighed for at pleje dem ordentligt.
Ad 4 Praksis ved halekupering  

 af svin skal strammes op.
Reglerne om halekupering kræver dokumentation for,  

 at  

 der på bedriften er sket skader på halen som følge af, at kupering ikke er  

 foretaget, og at der, inden halekupering foretages, skal være forsøgt  

 foranstaltninger for at forhindre halebidning under hensyntagen til miljøet  

 og  

 besætningsgraden.
I praksis foretages der dog alt for mange halekuperinger af  

 smågrise, sandsynligvis 90-95 pct.
Ad 5 I bekendtgørelsen om  

 beskyttelse af svin § 33 fastlægges det, at pattegrise ikke må fravænnes fra  

 soen, før de er mindst 28 dage gamle (4 uger). Men der er også et stk. 2 til  

 §  

 33, som tillader, at grise kan fravænnes tidligere (ved 21 dage), hvis de  

 flyttes over i en klimastald, hvilket netop er, hvad der sker mange steder.  

 Forslaget lægger op til, at alle pattegrise først skal fravænnes efter 4  

 uger.
Ad 6 For at sikre, at  

 dyrevelfærden ved ny- og tilbygninger af sostalde indarbejdes i  

 projekteringsfasen, skal en uvildig dyrlæge fra f.eks. fødevareregionerne  

 forhåndsgodkende byggeriet.
Ad 7 Det er et lovmæssigt krav,  

 at alle svin har adgang til foder, der passer til deres alder og vægt samt  

 adfærdsmæssige  

 og fysiologiske behov af hensyn til deres velfærd og sundhed.
Dette  

 harmonerer  

 dårligt med den høje forekomst af mavesår eller ar efter mavesår blandt  

 slagtesøer sammenholdt med, at man i mange år har været vidende om, at  

 mavesår  

 i høj grad skyldes den måde, der fodres på.
 Den altdominerende årsag  

 til mavesår er længerevarende fodring med fintformalet strukturløst foder.
Drægtige søer fodres  

 restriktivt, hvilket betyder, at søerne kun får halvdelen af den mængde  

 foder,  

 de ville æde, hvis de havde fri adgang til foderet.
Det betyder, at søerne  

 ikke  

 bliver mætte, men er sultne en stor del af tiden.
For sultne søer er foder en  

 begrænset ressource, som de vil slås om, og restriktiv fodring øger risikoen  

 for aggression blandt søerne.
 Det blev i 2003 et  

 lovkrav, at søer og gylte i løbe- og drægtighedsstalden skal have adgang til  

 en  

 tilstrækkelig mængde halm, fyldigt foder eller foder med højt fiberindhold,  

 der  

 kan give mæthedsfølelse og opfylde søernes behov for at tygge.
Lovkravet tolkes  

 imidlertid således, at kravet om mæthedsfølelse kan opfyldes ved, at søerne  

 får  

 en tilstrækkelig mængde halm på gulvet, og ifølge tolkningen af loven kan  

 halmen på en og samme tid opfylde kravene om strøelse i lejet, permanent  

 adgang  

 til rode- og beskæftigelsesmateriale og tildeling af foderfibre.
Det er dybt  

 problematisk, at lovgivningen ikke nærmere præciserer, hvad der udgør en  

 tilstrækkelig mængde halm.
Det er således ikke nærmere angivet, hvor meget  

 halm  

 søerne faktisk skal have, og der er en reel risiko for, at søerne kun får,  

 hvad  

 der må betragtes som en symbolsk mængde halm, der på ingen måde tilgodeser  

 deres behov for fyldigt foder.
Ved fri adgang for søerne  

 til grovfoder af god kvalitet kan de få foder, der gør dem mætte, uden at de  

 samtidig  

 bliver for fede.
Dette praktiseres allerede i den økologiske svineproduktion,  

 hvor grovfoder defineres som f.eks. frisk grønt, hø, ensilage, rodfrugter,  

 løv  

 eller frugt- og grønsagsrester.
Den øgede mæthedsfornemmelse opstår, fordi  

 der  

 i længere tid er et øget indhold i mave-tarm-kanalen, som fysisk og kemisk  

 stimulerer  

 receptorer i mavesækken og tolvfingertarmen.
Herudover påvirkes hormoner og  

 andre stoffer, der regulerer sult og mæthed, fordi optagelsen fra tarmen sker  

 over længere tid.
Grovfoderet har desuden positiv effekt på søernes  

 mave-tarm-sundhed, således at problemerne med mavesår bliver væsentlig færre.  

 Halm kan på grund af meget lav fordøjelighed ikke medregnes som grovfoder til  

 enmavede dyr, dog har bladdelen bjærget ved ribbehøst særdeles gunstig  

 virkning  

 for enmavede dyr.
Tildeling af grovfoder  

 reducerer endvidere aggression hos søer, fordi det gør dem mere mætte.
Når  

 søerne er mætte, bliver foder ikke i samme omfang en begrænset ressource for  

 søerne, og de slås derfor ikke så meget om foderet.
Det er imidlertid  

 vigtigt,  

 at også grovfoder tildeles på en måde, der begrænser konkurrencen mellem  

 søerne.
Ad 8 Fikseringen i fareboksen  

 begrænser i meget høj grad soens adfærdsmæssige muligheder.
Soen kan ikke  

 bevæge  

 sig omkring, og hun er forhindret i at udføre sin normale redebygnings- og  

 faringsadfærd.
Så længe det er tilladt at fiksere søer under faring, skal  

 fareboksen være stor nok til at rumme soens krop såvel i hvile som i  

 forbindelse  

 med positurskift.
En fikseret so i  

 fareboks har meget begrænset mulighed for kontakt med sine grise.
I  

 kassestier  

 er der etableret en varmekilde til grisene væk fra, hvor soen ligger.
Det er  

 velkendt, at soen forsøger at orientere sig mod grisene, når de ligger ved  

 varmekilden.
Soen lader således til at være motiveret for kontakt med sine  

 grise, men adskillige undersøgelser har vist, at moder-afkom-samspillet  

 påvirkes  

 af fikseringen af soen.
Det er således klart, at fikseringen har alvorlige  

 konsekvenser  

 for kontakten mellem soen og pattegrisene, hvilket påvirker både soens og  

 hendes pattegrises velfærd negativt.
Der skal fortsat  

 målrettet arbejdes på at udvikle et system til løse farende søer, der tager  

 hensyn til såvel soens velfærd som pattegrisenes overlevelse og velfærd.
Soen  

 skal i god tid før faring indsættes i farestalden, og den skal have et blødt  

 leje, der minimerer risikoen for udvikling af skuldersår.
Der skal dog være  

 mulighed for at benytte farebokse op til 2 uger efter faring.
Ad 9 Søer skal have fri afgang  

 til grovfoder og rimelige mængder halm, og de skal have adgang til velegnede  

 redematerialer, så de har mulighed for at udføre redebygningsadfærd op til  

 faringen.
Det betyder bl.a., at gødningssystemerne fremover skal bygges  

 således,  

 at de kan håndtere grovfoder, halm og redematerialer.
Ad 10 Aflastningsstier skal for  

 besætninger på over 300 søer indrettes i et separat staldafsnit, der  

 minimerer  

 risikoen for smittespredning og sikrer relevant og effektiv behandling af  

 syge  

 og tilskadekomne dyr i mere skånsomme omgivelser.
Gældende lovgivning Lov om indendørshold af drægtige søer og gylte § 5. Søer og gylte skal  

 senest 4 uger efter løbning og indtil 7 dage før forventet faring være  

 løsgående  

 i løsdriftssystemer i større eller mindre grupper. ( ).
§ 7. Hvor drægtige søer  

 og gylte holdes i enkeltdyrsbokse i de første 4 uger efter løbning, skal der  

 være mindst  

 90 cm  

 fast gulv målt fra krybbens bagkant.
Boksene  

 skal være indrettet således, at hvert svin kan lægge sig samt hvile og rejse  

 sig uden besvær.
 § 9. Drægtige søer og  

 gylte skal have permanent adgang til en tilstrækkelig mængde halm eller andet  

 manipulerbart  

 materiale, der kan opfylde deres behov for beskæftigelses- og rodemateriale.
§  

 9 a.
Drægtige søer og gylte skal have adgang til  

 en tilstrækkelig mængde halm, fyldigt foder eller foder med højt  

 fiberindhold,  

 der kan give mæthedsfølelse og opfylde deres behov for at tygge.
Bekendtgørelse om beskyttelse af svin § 11. Svin, som skal  

 holdes i flok, men som er syge eller skadede, kan opstaldes midlertidigt i  

 sygestier, herunder i individuelle stier. ( ).
 § 12. Svinestalde skal  

 være indrettet således, at hvert svin kan lægge sig samt hvile og rejse sig  

 uden besvær. ( ).
 § 21. Efter fravænning og  

 indtil løbning skal hver so have adgang til en tilstrækkelig mængde halm,  

 fyldigt foder eller andet foder med højt fiberindhold, der kan give  

 mæthedsfølelse og opfylde soens behov for at tygge.
 § 31. Hvis der anvendes  

 en fareboks, skal pattegrisene have tilstrækkelig plads til at die uden  

 vanskelighed.
Skriftlig fremsættelse Kristen Touborg  

  

 (SF):
 Som ordfører for  

 forslagsstillerne tillader jeg mig herved at fremsætte:
 Forslag til folketingsbeslutning om bedre velfærd for søer og pattegrise i  

 svineproduktion.
(Beslutningsforslag nr.
B  

 127).
 Jeg henviser i øvrigt til  

 de bemærkninger, der ledsager forslaget, og anbefaler det til Tingets  

 velvillige  

 behandling.
