Den momsmæssige behandling af salg af  

 andelsbeviser i kartoffelmelsfabrikker Indledning På baggrund af en konkret henvendelse fra en told- og skatteregion  

 har Told- og Skattestyrelsen vurderet den momsmæssige behandling af  

 køb og salg af andelsbeviser med tilhørende leveringsret- og  

 pligt til en kartoffelmelsfabrik.
De faktiske omstændigheder Ud fra vedtægterne, kunne det konstateres, at den  

 pågældende kartoffelmelsfabrik selskabsretligt kunne  

 karakteriseres som et andelsselskab.
 Omkring andelsbeviser /leveringretter fremgik det af vedtægterne for  

 den pågældende andels-kartoffelmelsfabrik, at:
i  

  	Andelsbeviserne / leveringsretterne handles for penge og kan overdrages  

 selvstændigt eller sammen med en landbrugsejendom i  

  	Ved køb af leveringsretter følger der både  

 rettigheder og pligter med i købet - både ret- og pligt til at  

 levere en aftalt mængde kartofler til fabrikken og en økonomisk  

 forpligtelse til fabrikken på 5 kr. pr. 100 kg. kartofler, man har  

 leveringsret på.
 i  

  	Bestyrelsen kan ændre leverencen, såfremt det viser sig  

 nødvendigt. Ændringen sker med samme procentsats for alle  

 andelshavere.
i  

  	For at kunne blive leverandør er det (som hovedregel)  

 nødvendigt at købe andelsbeviser /leveringsretter til  

 fabrikken i  

  	Medlemsskabet kan blive bragt til ophør, hvis man misligholder  

 sine forpligtelser Kartoffelmelscentralen har oplyst, at ved køb eller salg af et  

 andelsbevis købes eller sælges der en andel i  

 kartoffelmelsfabrikken.
Til denne andel hører en leveringsret og en  

 tegningsret (leveringspligt). Et andelsbevis i en kartoffelmelsfabrik svarer  

 til leveringsret- og pligt på 100 kg. kartofler pr. år.
Hvis den  

 samlede danske kartoffelkvote nedsættes, nedsættes  

  leveringsretterne- og pligterne  således at leveringsret- og pligt pr.  

 andelsbevis bliver mindre end 100 kg. kartofler pr. år.
Styrelsens udtalelse Det er styrelsens opfattelse, at dét, der købes og  

 sælges, er en andel i et andelsselskab, hvortil der knytter sig en  

 leveringsret- og pligt.
Der lægges herved bl.a. vægt på, at  

 leveringsrettens og -pligtens størrelse kan ændre sig efter  

 omstændighederne, uden at andelen ændres.
 6. momsdirektiv art. 13, B (d) (5) fritager:
 Transaktioner, herunder forhandlinger, med undtagelse af forvaring og  

 forvaltning, i forbindelse med aktier, andele i selskaber eller andre  

 sammenslutninger, obligationer, og andre adkomstbeviser.
 Efter EF-domstolens faste praksis skal fritagelserne fortolkes  

 indskrænkende.
 Direktivbestemmelsen er implementeret i dansk ret med momslovens § 13,  

 stk. 1, nr. 11, der indrømmer fritagelse for:
 11)Følgende finansielle aktiviteter:
 ...
 e) Transaktioner, herunder forhandlinger, med undtagelse af forvaring og  

 forvaltning, i forbindelse med værdipapirer, bortset fra  

 varerepræsentativer og dokumenter, der giver bestemte rettigheder,  

 herunder brugsrettigheder, over fast ejendom, samt andele og aktier,  

 når besiddelsen heraf retligt eller faktisk sikrer rettigheder som ejer  

 eller bruger over en fast ejendom eller en del af en fast ejendom.
 Værdipapirer er nærmere beskrevet i Momsvejledningen 2001,  

 afsnit D.11.11:
Efter litra e) er transaktioner i forbindelse med værdipapirer  

 fritaget for moms.
Som eksempler på sådanne værdipapirer  

 kan nævnes obligationer, pantebreve og andre gældsbreve, aktier,  

 andele i selskaber eller sammenslutninger mv.
Konklusion Overdragelse af et andelsbevis i en kartoffelmelsfabrik med den  

 tilhørende leveringsret- og pligt må herefter betragtes som et  

 salg af en andel i et andelsselskab, der er momsfritaget efter momslovens §  

 13, stk. 1, nr. 11, litra e.
