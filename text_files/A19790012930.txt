 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Ved regulering af arbejdsvederlag m.v. på  

 grundlag af det reguleringspristal, der beregnes i henhold til lov nr. 83 af  

 16. marts 1963 om beregning af reguleringspristal, jfr. lov nr. 52 af 11.  

 marts 1975, ses der bort fra 6,0 points i det for juli 1979 og senere  

 beregnede pristal.
 § 2.  Kollektive overenskomster om løn- og  

 arbejdsforhold, der er indgået mellem organisationer eller enkeltvirksomheder  

 under Dansk Arbejdsgiverforening og organisationer under Landsorganisationen  

 i Danmark, og som er gældende indtil 1. marts 1979, forlænges indtil den 1.  

 marts 1981 med følgende ændringer:
 Stk. 2.  På overenskomstområder, hvor spørgsmålet om en  

 tilpasning af overenskomsterne til en dyrtidsregulering med ensartede  

 ørebeløb ikke ved lovens ikrafttræden er færdigforhandlet, genoptages  

 forhandlingerne herom. såfremt der ikke inden 4 uger er opnået enighed mellem  

 parterne, afgøres de udestående spørgsmål ved nævnsafgørelse efter samme  

 regler som i § 9, stk. 2, jfr. § 11.
 § 3.  Øvrige kollektive overenskomster og aftaler om  

 løn- og arbejdsforhold, der er opsagt eller kan opsiges til udløb inden 1.  

 april 1980, forlænges for en periode af 2 år fra det tidspunkt, til hvilket  

 den enkelte overenskomst eller aftale er opsagt eller kan opsiges.  

 Forlængelsen sker med følgende ændringer:
 Stk. 2.  Almindelige bestemmelser om løn- og  

 arbejdsforhold, der er fastsat eller godkendt af en offentlig myndighed,  

 forlænges på samme vilkår som i stk. 1.
§ 4.  Inden for de af § 3 omfattede  

 overenskomstområder, bortset fra det i § 5 nævnte område, kan der ved aftale  

 mellem parterne med virkning for det første år af den periode, hvormed  

 overenskomsterne er forlænget, gennemføres ændringer, der medregnet de  

 ændringer, som parterne inden lovens ikrafttræden er enige om, holdes inden  

 for en beløbsramme på 1/2 pct. af den årlige lønsum på det pågældende  

 overenskomstområde, opgjort på det tidspunkt, til hvilket overenskomsten er  

 opsagt eller kan opsiges.
Dyrtidstillæg og taktregulering, der forfalder til  

 udbetaling senest 1 måned efter det pågældende overenskomstårs udløb,  

 medregnes lønsummen.
 Stk. 2.  På områder, hvor der ikke allerede er  

 gennemført en tilpasning af overenskomsterne til en dyrtidsregulering med  

 ensartede ørebeløb, skal en sådan tilpasning foretages, uanset om udgifterne  

 heved overstiger den i stk. 1 nævnte beløbsramme.
 Stk. 3.  Med virkning for det andet år af den periode,  

 hvormed overenskomsterne er forlænget, kan der yderligere aftales ændringer  

 inden for en beløbsramme af 3/4 pct. af den i stk. 1 nævnte lønsum.  

 Ændringerne skal fortrinsvis komme de lavtlønnede til gode samt anvendes til  

 afhjælpning af opståede uligheder.
 § 5.  Inden for en fælles beløbsramme på 1 3/4 pct. af  

 lønsummen ifølge kollektive overenskomster, kollektive eller individuelle  

 aftaler samt almindelige bestemmelser om løn- og arbejdsforhold, der er  

 indgået, godkendt eller fastsat af en minister eller kommunal myndighed, kan  

 der gennemføres ændringer inden for dette område for at afhjælpe opståede  

 uligheder i forhold til den øvrige del af arbejdsmarkedet.
 Stk. 2.  Ændringer inden for 1 pct. af den samlede  

 lønsum kan gennemføres med virkning fra 1. april 1979. Øvrige ændringer  

 gennemføres med virkning fra 1. april 1980.
 § 6.  Inden for overenskomst- og aftaleområder med  

 taktreguleringsordninger, i henhold til hvilke mindre end 75 pct. af en  

 konstateret forskel i lønudvikling automatisk kommer til udbetaling, forhøjes  

 denne procent til 75. Forhøjelsen gennemføres med virkning fra den  

 regulering, der forfalder til udbetaling 1. september 1979 og senere.
 § 7.  For tjenestemænd og andre grupper af  

 lønmodtagere, der i henhold til lov om ferie § 2, stk. 1, nr. 1 og 2, ikke er  

 omfattet af ferieloven, foretages uden for de §§ 4-5 nævnte beløbsrammer  

 ændring af de gældende regler og aftaler svarende til de pr. 1 september 1979  

 gennemførte ændringer i lov om ferie.
 § 8.  Hvor en af loven omfattet overenskomst eller  

 aftale m.v. indeholder sådanne bestemmelser eller forudsætninger med hensyn  

 til arbejdstilrettelæggelse, at overenskomstens eller aftalens efterlevelse  

 er uforenelig med reglerne i arbejdsmiljølovens kapitel 9 om hviletid og  

 fridøgn, kan der ved forhandling og i øvrigt efter arbejdsmiljølovens regler  

 ske tilpasning af overenskomsten m.v. til arbejdsmiljøloven.
 § 9.  Inden for de af § 2 omfattede  

 overenskomstområder afgøres sådanne spørgsmål vedrørende anvendelsen af den i  

 § 2, nr. 3, nævnte beløbsramme, om hvilke der ikke inden 4 uger efter lovens  

 ikrafttræden er opnået enighed mellem parterne, af Overenskomstnævnet af  

 1939. Fristen kan fraviges efter aftale mellem parterne.
Stk. 2.  Inden for de af § 4 omfattede  

 overenskomstområder afgøres sådanne spørgsmål, om hvilke der ikke opnås  

 enighed inden 1. maj 1979 eller inden 4 uger fra overenskomstens normale  

 udløbstid, ved et i hvert overenskomstområde oprettet paritetisk sammensat  

 nævn.
Fristen kan fraviges efter aftale mellem parterne.
 § 10.  Finansministeren opretter tre paritetiske nævn  

 - et for det kommunale forhandlingsområde, et for tjenestemandsområdet i  

 staten, folkeskolen og folkekirken og et tredje for den offentlige sektor i  

 øvrigt til at tage stilling til anvendelsen af hver deres del af den i § 5  

 nævnte beløbsramme.
 Stk. 2.  For så vidt angår 1 pct. af beløbsrammen, tages  

 stilling inden 1. juni 1979, mens stillingtagen til de resterende 3/4 pct.  

 sker senest 1 måned efter, at spørgsmål vedrørende anvendelsen af den i § 2,  

 stk. 1, nr. 3, jfr. § 9, stk. 1, omhandlede beløbsramme har fundet sin  

 afgørelse.
§ 11.  Spørgsmål, om hvilke der ikke kan opnås flertal  

 i de i §§ 9 og 10 omtalte nævn, afgøres ved, at nævnet udpeger en opmand, der  

 træffer afgørelsen.
Kan enighed om opmand ikke opnås, udpeges en sådan af  

 forligsinstitutionen.
 Stk. 2.  Udgifter i medfør af stk. 1 afholdes af  

 parterne med halvdelen til hver for de i § 9 omhandlede nævn.
 § 12.  For den periode, hvormed overenskomsterne  

 forlænges, forlænges også den til overenskomstforholdet knyttede fredspligt.
 § 13.  Spørgsmål om overtrædelse og fortolkning af de  

 ved denne lov forlængede overenskomster og aftaler m.v. afgøres efter de  

 sædvanlige fagretlige regler for det pågældende område.
 § 14.  Lovforslaget kan stadfæstes straks efter  

 vedtagelsen.
 § 15.  Loven træder i kraft den 30. marts 1979.
 § 16.  Loven gælder ikke for kollektive overenskomster  

 og aftaler vedrørende lønninger, der reguleres efter det grønlandske  

 reguleringspristal, som beregnes i henhold til den grønlandske lønningslov  

 nr. 263 af 9. juni 1971, § 7, som ændret ved lov nr. 231 af 12. juni 1975.
 § 17.  Loven gælder ikke for Færøerne.
