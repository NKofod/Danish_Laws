Arbejdsformidlingskontorerne De statsanerkendte arbejdsløshedskasser I henhold til arbejdsløshedslovens § 41, stk. 6, kan arbejdsdirektøren,  

 når forholdene taler derfor, tillade, at personer, der har bopæl på Færøerne  

 og i Grønland, optages som medlemmer.
 Under henvisning hertil skal direktoratet på grundlag af en del verserende  

 sager meddele, at kasserne indtil videre - uden forelæggelse for direktoratet  

 - kan optage personer, som har bopæl på Færøerne, som medlemmer i sådanne  

 tilfælde, hvor de pågældende forud for opholdet på Færøerne har haft bopæl i  

 Danmark, og hvor de har til hensigt efter opholdet på Færøerne at vende  

 tilbage til Danmark.
 Opmærksomheden henledes på, at de pågældende ikke vil være berettiget til  

 dagpenge, så længe de opholder sig på Færøerne.
 Spørgsmålet om optagelse af personer, der har bopæl på Færøerne, men som  

 ikke opfylder de nævnte betingelser, skal forelægges for direktoratet.
 For så vidt angår personer, der har bopæl i Grønland, henvises til  

 direktoratets cirkulære af 7/8 1973 (AF. cirkl.nr. 264/73 og AK. cirkl.nr.  

 54/73).
P.
D.
V.
E.
B.
