Ankestyrelsens principafgørelse O-14-96 om ugyldig afgørelse - anbringelse uden for hjemmet uden samtykke - Børn og unge-udvalgets kompetence - indstilling med redegørelse - formelle krav Resume:
 Børn og unge-udvalgets afgørelse om anbringelse af 3 børn uden for hjemmet uden forældrenes samtykke blev ophævet, idet afgørelsen var truffet på et ufyldestgørende grundlag.
 Begrundelsen var, at kommunalbestyrelsen ikke havde iagttaget bistandslovens formelle krav til behandling af en sag om anbringelse af et barn eller ung uden for hjemmet uden samtykke fra forældremyndighedsindehaveren, idet der ikke ved forelæggelsen af sagen for Børn og unge-udvalget var udarbejdet en indstilling med en redegørelse for sagen som nævnt i bistandslovens ' 123 ( nu servicelovens ' 59 ).
 Disse oplysninger fremgik heller ikke på anden måde af sagen.
 Ankestyrelsen fandt på den baggrund, at Børn og unge-udvalgets afgørelse var ugyldig.
Ankestyrelsen traf samtidig en foreløbig beslutning om at opretholde anbringelsen af de 3 børn uden for hjemmet, idet der skønnedes at være en åbenbar risiko for, at de 3 børns udvikling ville lide alvorlig skade ved ophold i hjemmet på grund af utilstrækkelig omsorg for og behandling af børnene Kassation:
Principafgørelsen har ikke længere vejledningsværdi Kassationsdato:
03-06-2009 Love:
Lov om social bistand - lovbekendtgørelse nr. 1024 af 13. december 1994 - § 123 Vejledninger:
Socialministeriets vejledning nr. 218 af 15. december 1992 om bistandslovens bestemmelser om særlig støtte til børn og unge - pkt. 92-93 Sagsfremstilling:
3 børn var i henhold til en afgørelse fra Børn og unge-udvalget i enkommune blevet anbragt uden for hjemmet uden forældremyndigheds indehaverens samtykke.
Beslutningen skulle gælde for en periode på 4 måneder.
Der var til udvalgsmødet ikke udarbejdet en redegørelse for sagen, således som det er foreskrevet i bistandslovens § 123. Forvaltningen havde fundet det tilstrækkeligt at udarbejde en kort indstilling om, at de 3 børn skulle være anbragt uden for hjemmet.
Indstillingen fremgik af dagsordenen for udvalgsmødet.
 Inden udvalgsmødet havde medlemmerne haft mulighed for at gennemse alle sagens akter.
 Afgørelse:
 Ankestyrelsen ophævede Børn og unge-udvalgets afgørelse om anbrin gelsen af de 3 børn uden for hjemmet.
Begrundelsen var, at kommunalbestyrelsen ikke havde iagttaget bistandslovens formelle krav til behandling af en sag om anbringelseaf et barn eller ung uden for hjemmet uden samtykke fra forældre myndighedsindehaveren.
Afgørelsen var derfor ugyldig.
 Ankestyrelsen lagde herved vægt på, at der ikke ved forelæggelsen af sagen for Børn og unge-udvalget var udarbejdet en indstilling med en redegørelse for sagen, jf. bistandslovens § 123, punkt 1 - 5.
 Ankestyrelsen lagde endvidere vægt på, at disse oplysninger heller ikke på anden måde fremgik af sagen.
Den af styrelseschefen bemyndigede formand traf samtidig i medfør af bistandslovens § 35 c, stk. 1, jf. stk. 5, 1. pkt., en foreløbig beslutning om at opretholde anbringelsen af de 3 børn uden for hjemmet, idet der skønnedes at være en åbenbar risiko for, at de 3 børns udvikling ville lide alvorlig skade ved ophold i hjemmet på grund af utilstrækkelig omsorg for og behandling af børnene.
Børnenes øjeblikkelige behov skønnedes ikke at kunne afvente, at sagen blev behandlet i Børn og unge-udvalget.
 Den foreløbige beslutning havde gyldighed 1 måned fra Ankestyrelsens afgørelse.
 Det blev ved den foreløbige beslutning forudsat, at bistandslovens formelle krav til Børn og unge-udvalgets endelige afgørelse om anbringelse af børnene uden for hjemmet ville blive efterlevet.
