 I medfør af § 16 i lov nr. 191 af 4. juni 1964 om godkendelse af  

 handelsskoler, tekniske skoler samt maskinmester- og maskinistskoler og  

 tilskud m.v. til disse skoler fastsættes herved følgende:
§ 1.  Til de af fornævnte lov omfattede  

 tilskudsberettigede skoler og skolehjem kan staten a. yde lån til opførelse eller køb af bygninger, jfr. §§ 2-5 i nærværende  

 bekendtgørelse, b. yde lån eller tilskud til til- og ombygninger samt forbedringer, jfr.  

 §§ 6-8, c. yde lån eller tilskud til indretning af lejede lokaler, jfr. § 9, d. yde lån eller tilskud til anskaffelse af udstyr og inventar eller  

 stille dette til rådighed, jfr. § 10.
 Opførelse eller køb af bygninger.
§ 2.  Til opførelse af bygninger til brug for de i § 1  

 omhandlede skoler og skolehjem, herunder bygninger, der indgår i et bestående  

 bygningskompleks, kan der ydes lån af statskassen med indtil 5/6 af  

 opførelsesværdien.
Undervisningsministeriet kan træffe bestemmelse om, at der  

 forud for statslånet skal optages offentlige eller andre lån, og statslånet  

 nedsættes i så tilfælde med størrelsen af sådanne lån.
Stk. 2.  For statslånet, der er rente- og afdragsfrit,  

 gives der staten oprykkende panteret i den bygning med grund og tilbehør,  

 hvortil lånet søges, inden for 5/6 af dennes værdi næst efter de i stk. 1, 2.  

 pkt. omhandlede eventuelle offentlige eller andre lån.
Statslånet forfalder  

 til betaling, såfremt vedkommende skole eller skolehjem ophører med at være  

 tilskudsberettiget.
I øvrigt er statslånet fra statens side uopsigeligt, så  

 længe lånevilkårene overholdes, og bygningen anvendes til det oprindelige  

 formål.
Stk. 3.  Ved bregningen af opførelsesværdien medtages  

 foruden bygningens byggesum tillige grundudgifter, omkostninger og udgifter  

 til inventar.
Byggegrundens værdi skal være godtgjort ved salgsdokumenter,  

 salgstilbud eller, hvis grunden er en gave, ved en af  

 undervisningsministeriet godkendt vurdering.
I øvrigt skal såvel overslagssum  

 som tegninger og beskrivelse godkendes af undervisningsministeriet.
§ 3.  Ved ydelse af statslån i medfør af § 2 skal  

 ejerne af vedkommende skole eller skolehjem selv tilvejebringe mindst 1/6 af  

 opførelsesværdien.
Under særlige omstændigheder kan dette beløb helt eller  

 delvis tillades sikret ved pant i ejendommen efter statslånet.
§ 4.  På tilsvarende vilkår som angivet i §§ 2-3 kan  

 der ydes statslån til køb og ombygning af bygninger til brug for de i § 1  

 omhandlede skoler og skolehjem.
Statslånet fastsættes i så fald på grundlag  

 af købesummen og de med indretningen forbundne omkostninger.
Købet og  

 vilkårene for dette skal godkendes af undervisningsministeriet.
 § 5.  I tilfælde, hvor undervisningsministeriet  

 tiltræder, at en bygning indrettes således, at der varigt afgives lokaler til  

 brug for andet end vedkommende tilskudsberettigede skole eller skolehjem,  

 jfr. § 1, vil det ved opgørelsen af opførelsesværdien kunne kræves, at der  

 fradrages så stort et beløb af byggesummen, som svarer forholdsmæssigt til  

 størrelsen af de afgivne lokaler og disses betydning i forhold til den øvrige  

 bygning.
 Til- og ombygninger samt forbedringer.
 § 6  Til opførelse af tilbygninger samt til  

 ombygninger eller forbedringer, der medfører en væsentlig forøgelse af den  

 pågældende bygningsværdi, kan der ydes statslån efter tilsvarende regler som  

 angivet i §§ 2-3.
§ 7.  Til opførelse af tilbygninger samt til  

 ombygninger eller forbedringer, som ikke væsentligt forøger den pågældende  

 bygnings værdi, kan der ydes rente- og afdragsfrie statslån på indtil 75 pct.  

 af udgifterne ved foretagelse af de pågældende foranstaltninger.
I særlige  

 tilfælde kan statslånet ydes med indtil 100 pct. af udgifterne, såfremt  

 vedkommende skoles formue på en efter undervisningsministeriets skøn  

 betryggende måde sikres det pågældende undervisningsformål, og skolen i  

 øvrigt følger de særlige bestemmelser, undervisningsministeriet måtte  

 fastsætte.
Stk. 2.  For statslånet gives der staten oprykkende  

 panteret i bygningen med grund og tilbehør næst efter de tinglyste  

 rettigheder over vedkommende ejendom, som undervisningsministeriet måtte  

 tillade, at statskassens pantebrev respekterer.
Bestemmelserne i § 2, stk. 2,  

 2. og 3. pkt., finder tilsvarende anvendelse.
 Stk. 3.  Til selvejende institutioner kan udgifterne til  

 de omhandlede foranstaltninger dækkes fuldt ud af statskassen og ydes som  

 tilskud.
 § 8.  Ved ydelse af lån eller tilskud i medfør af §§ 6  

 og 7 finder bestemmelserne i § 5 tilsvarende anvendelse.
 Indretning af lejede lokaler.
 § 9.  På tilsvarende vilkår som angivet i § 7, stk. 1  

 og 3 kan der ydes rente- og afdragsfrie lån eller tilskud af statskassen til  

 indretning af lejede lokaler til brug for de i § 1 omhandlede skoler og  

 skolehjem samt rente- og afdragsfrie statslån til indskud m.v. i forbindelse  

 med leje af lokaler.
Stk. 2.  Ydelse af sådanne lån eller tilskud vil normalt  

 være betinget af, at der opnås uopsigelighed og indtrædelsesret for  

 undervisningministeriet i lejemålet i et af undervisningsministeriet godkendt  

 omfang, og at lejekontraktens bestemmelser herom tinglyses på vedkommende  

 ejendom.
Ved ydelse af sådanne statslån skal skoleejeren udstede gældsbrev  

 med et af undervisningsministeriet nærmere fastsat indhold.
 Anskaffelse af udstyr og inventar.
§ 10.  Til anskaffelse af undervisningsudstyr,  

 kontormaskiner o.lign. samt inventar, der ikke i forbindelse med andragender  

 om lån til bygninger indgår i opførelsesværdien, kan der af statskassen ydes  

 tilskudsberettigede skoler rente- og afdragsfrie lån på indtil 75 pct. af  

 udgifterne.
I særlige tilfælde kan statslånet ydes med indtil 100 pct. af  

 udgifterne, såfremt vedkommende skoles formue på en efter  

 undervisningsministeriets skøn betryggende måde sikres det pågældende  

 undervisningsformål, og skolen i øvrigt følger de særlige bestemmelser,  

 undervisningministeriet måtte fastsætte.
For statslånet, der uden kontant  

 modydelse nedskrives over en årrække, skal skolejeren udstede gældsbrev med  

 et af undervisningsministeriet nærmere fastsat indhold.
Bestemmelserne i § 2,  

 stk. 2, 2. og 3. pkt., finder tilsvarende anvendelse.
 Stk. 2.  Udstyr, særskilt inventar o.lign. til brug ved  

 anden undervisning end lærlingeundervisning samt særskilt inventar til brug  

 ved lærlingeundervisning kan, såfremt skolen er en selvejende institution,  

 stilles til rådighed af staten.
 Stk. 3.  Til anskaffelse af udstyr til  

 lærlingeundervisning kan der af statskassen ydes tilskud på 85 pct. af  

 udgifterne.
 Stk. 4.  Udstyr, særskilt inventar o.lign. til brug for  

 tilskudsberettigede skolehjem stilles til rådighed af staten.
 Fælles bestemmelser.
 § 11.  Arbejder med opførelse og ombygning af  

 bygninger samt anskaffelse af udstyr og inventar m.v. må ikke påbegyndes, før  

 undervisningsministeriets samtykke foreligger.
 § 12.  Uundervisningsministeriet fastsætter nærmere  

 regler om indgivelse af ansøgninger om lån eller tilskud og vil i hver enkelt  

 sag fastsætte bestemmelser om kontrol med arbejdernes udførelse og om  

 udbetaling af de bevilgede beløb.
 § 13.  Bestemmelserne i denne bekendtgørelse har med  

 de af forholdene nødvendige afvigelser virkning fra 1. april 1964.
 Undervisningsministeriet, den 28. juni  

 1965.
