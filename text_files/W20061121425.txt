Landsskatteretskendelse vedr.
Ansøgning om fritagelse for  

 skattetillæg Klagen skyldes  

 skattemyndighedens afslag på klagerens ansøgning om  

 fritagelse for skattetillæg for indkomståret 2004.
Landsskatterettens afgørelse Landsskatteretten stadfæster  

 skattemyndighedens afgørelse.
Sagens oplysninger Klageren anmodede ved brev af  

 1. juli 2005 skattemyndigheden om udsættelse med indsendelse af  

 selvangivelsen  

 for indkomståret 2004 til den 12. august 2005 med henvisning til, at han  

 gennem  

 hele 2004 havde gået og fortsat gik til behandlinger på Bispebjerg Hospital,  

 og  

 at han led af forhøjet blodtryk.
 Klagerens anmodning blev ikke  

 fuldt ud imødekommet af skattemyndigheden, der den 4. juli 2005 bevilgede  

 henstand med indsendelse af selvangivelsen til den 20. juli 2005.
 Med brev af 23. august 2005  

 indsendte klageren selvangivelsen for 2004 og anmodede om fritagelse for  

 skattetillæg under henvisning til det tidligere oplyste.
Skattemyndighedens afgørelse Skattemyndigheden har pålagt  

 klageren et skattetillæg på 5.000 kr. og har afslået klagerens anmodning om  

 fritagelse for betaling af skattetillæg.
 Skattemyndigheden har de  

 sidste 3 år bevilget fritagelse for skattetillæg grundet samme årsag  

 (behandling  

 på Bispebjerg Hospital). Der er således ikke tale om en pludselig opstået  

 sygdom eller lignende.
 Fritagelse for skattetillæg  

 kan kun ske på grund af særlige omstændigheder.  

 Det af klageren anførte er ikke sådanne omstændigheder, at der kan ske  

 fritagelse for skattetillægget, jf. skattekontrollovens § 5, stk. 1.
 Skattemyndigheden har i  

 udtalelse til Landsskatteretten endvidere anført, at den tilbagevendende  

 situation omkring tidspunktet for aflevering af selvangivelsen vil kunne  

 forberedes af klageren, således at selvangivelsen ikke bliver forsinket.
Klagerens påstand og argumenter Klageren har fremsat påstand  

 om, at anmodningen om fritagelse for betaling af skattetillæg imødekommes.
Klageren har protese på det  

 højre ben, hvilket ind imellem skaber problemer med sår, tryksår og  

 hævelser, som har svært ved at læges.
Det kræver behandlinger i form af  

 justeringer af protese af bandagist og ikke mindst behandling på  

 sårambulatoriet på Bispebjerg Hospital.
Det forekommer ligeledes i perioder,  

 at  

 hævelserne bevirker, at protesen ikke kan benyttes.
Klageren har haft protese  

 siden han var 7 år.
Der opstår imidlertid oftere og oftere problemer med  

 protesen.
Da klageren også har forhøjet blodtryk, kan det ikke planlægges,  

 hvornår behandling er påkrævet.
 Klageren forventer i øvrigt  

 at kunne afslutte behandlingen på Bispebjerg Hospital, således at  

 selvangivelsesfristen  

 fremover kan overholdes.
Landsskatterettens bemærkninger og begrundelse Klageren havde udsættelse med  

 indsendelse af selvangivelsen til den 20. juli 2005. Selvangivelsen blev  

 indsendt den 23. august 2005. Selvangivelsen er derfor indgivet for sent i  

 forhold til fristen i skattekontrollovens § 4, stk. 1. Det er derfor med  

 rette,  

 at der er pålagt skattetillæg efter skattekontrollovens § 5, stk. 1.
 Efter skattekontrollovens §  

 5, stk. 1, sidst pkt., kan der efter ansøgning gives hel eller delvis  

 fritagelse  

 for betaling af skattetillæg, hvis særlige omstændigheder taler  

 derfor.
 Østre Landsret har ved dommen  

 gengivet i SKM2005.24ØLR (  

  

 www.SKAT.dk  

  

 )  

 antaget, at hvis den skattepligtige ved udløbet af selvangivelsesfristen har  

 haft tid til at indrette sig på den situation, som har afstedkommet den for  

 sene indgivelse af selvangivelsen, er der ikke grundlag for at tilsidesætte  

 myndighedernes afgørelser om nægtelse af henstand med indgivelse af  

 selvangivelse og fritagelse for skattetillæg.
 Da klageren i en årrække med  

 mellemrum har haft behov for hospitalsbehandling m.v., må klageren antages i  

 relation til selvangivelsesfristen at have haft tid til at indrette sig  

 herpå.
 Der  

 foreligger derfor ikke særlige omstændigheder i skattekontrollovens forstand,  

 og den påklagede afgørelse stadfæstes derfor.
