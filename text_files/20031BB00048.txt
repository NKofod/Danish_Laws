Fremsat den 14. november 2003 af  

 Tove Videbæk (KD), Bodil Kornbek (KD) og  

 Mogens Nørgård Pedersen (KD) Forslag til folketingsbeslutning om tilskud til etablering af sundhedscentre Folketinget opfordrer regeringen til i næste  

 folketingssamling at fremsætte de nødvendige lovforslag og ændre i  

 administrative forskrifter, med henblik på at der kan gives  


  

 tilskud til etablering af sundhedscentre fra 1. januar 2005 efter  

 følgende retningslinjer:
   

 	  

    

 Kommuner og amter skal  

 kunne opnå  


  

 tilskud til oprettelse af  

 sundhedscentre, der skal have som formål at sikre borgerne en koordineret,  

 tværfaglig og helhedsorienteret indsats i det forebyggende og behandlende  

 sundhedsarbejde i lokalsamfundene.
   

 	  

    

 Sundhedscentrene kan  

 tilpasses de lokale behov inden for det overordnede formål (se ovenfor).
   

 	  

    

 Der bør sikres en  

 passende geografisk dækning af sundhedscentrene.
   

 	  

    

 Der afsættes en pulje  

 på 100 mio. kroner til formålet.
Bemærkninger til forslaget Borgerne har behov for sygdomsforebyggelse og behandling,  

 rehabilitering og sundhedsrådgivning i lokalsamfundet.
Alligevel må man nok  

 se  

 i øjnene, at en række små sygehuse bliver nedlagt inden for de nærmeste par  

 år.  

 Det er et stort tab for lokalsamfundene og skaber forståeligt nok utryghed  

 blandt borgerne.
Derfor er der efter forslagsstillernes opfattelse god mening  

 i  

 at etablere sundhedscentre i lokalsamfundet, f.eks. i nedlagte små sygehuse.  

 Forslagsstillerne ønsker at fremme etablering af sundhedscentre ved at give  

 kommuner og amter en økonomisk tilskyndelse til at begynde at etablere  

 sundhedscentre i lokalsamfundene.
Sundhedskartellet har i juni 2003 fremlagt et forslag til  

 etablering af sundhedscentre, som forslagsstillerne er meget enige i.
I  

 forordet til pjecen »Sundhedscentre  Nye veje til mere sundhed for  

 pengene«  

 beskrives det, hvordan det kan »konstateres, at antallet af børn med særlige  

 behov er stigende, at antallet af ældre med kroniske tilstande er stigende,  

 og  

 at der generelt i befolkningen er en hastig udbredelse af livsstils- og  

 folkesygdomme som fedme, aldersdiabetes, overfølsomhedssygdomme og stress.  

 Samlet set efterlader disse udviklingstræk et øget behov for rådgivning og  

 vejledning i at klare de krav som dagliglivet stiller.
Et behov for et nyt  

 diagnostik-, behandlings-, pleje- og rehabiliteringstilbud tæt på borgerne.  

 Et  

 koordineret tilbud hvor de tværfaglige kompetencer udnyttes bedst muligt til  

 at  

 sikre den nødvendige kvalitet og effektivitet i ydelserne, og hvor borgerne  

 føler sig sat i centrum«.
Sundhedskartellet peger i sin pjece også på, at  

 sundhedscentre kan afhjælpe problemerne med sundhedsvæsenets gråzone mellem  

 sygehus og primær- og praksissektor, hvor patienterne så at sige falder  

 mellem  

 to stole.
Problemer som manglende sammenhæng mellem tilbuddene.  

 Sundhedskartellet nævner bl.a. følgende muligheder for ydelser i  

 sundhedscentrene:
  

 	  

    

 jordemodercenter   

 	  

    

 fødselsforberedelse  

 og efterfødselskurser   

 	  

    

 seksualvejledning   

 	  

    

 kost-, ernærings- og  

 livsstilsvejledning (alkohol, rygning, fedme m.v.)   

 	  

    

 vejledning om fysisk  

 aktivitet   

 	  

    

 blodtryksmåling og  

 blodsukkermåling m.v.
  

 	  

    

 helbredstjek   

 	  

    

 fysioterapi m.v.
  

 	  

    

 genoptræning   

 	  

    

 stresshåndtering   

 	  

    

 vaccinationer   

 	  

    

 akut børne- og  

 forældrerådgivning   

 	  

    

 psykologbistand   

 	  

    

 børne- og  

 ungdomstandpleje   

 	  

    

 allergitest og  

 -rådgivning Et gennemgående problem på sundheds- og sygehusområdet er  

 for lidt og for dårlig koordination og samarbejde.
Der findes utallige  

 eksempler på, at patienterne ikke modtager den rigtige behandling, fordi de  

 forskellige behandlere ikke taler godt nok sammen.
Derfor skal samarbejdet  

 mellem de forskellige grene af den decentrale sygdoms- og sundhedspleje  

 styrkes.
Et øget samarbejde mellem læger og syge- og sundhedsplejersker m.fl.  

 er således nødvendigt for at udnytte de enkeltes faglige kompetencer bedst  

 muligt.
I den forbindelse vil såkaldte sundhedscentre være et stort skridt i  

 den rigtige retning.
Sundhedscentre med f.eks. praktiserende læger,  

 sundhedsplejersker, hjemmesygeplejersker, fysioterapeuter m.v. bør findes i  

 lokalsamfundet, og der bør yderligere kunne tilknyttes psykologer,  

 socialrådgivere, præster m.fl.
Nogle steder vil man med fordel kunne have  

 funktioner som vagtlæge og skadestue.
Dette vil medføre, at også byer i tyndt  

 befolkede områder vil have et nærberedskab i tilfælde af ulykker og pludselig  

 sygdom.
Via sundhedscentrene kan man opnå en bedre samordning i  

 både det forebyggende og det behandlende sundhedsarbejde, således at borgerne  

 kan få en mere helhedsorienteret behandling.
Man må også forvente, at  

 sundhedscentrene vil gøre dialogen mellem de forskellige behandlere lettere.  

 En  

 styrkelse af dialogen og samarbejdet vil give bedre betingelser for  

 erfaringsudveksling og større sikkerhed for, at patienten får den rette  

 diagnose og behandling.
Alle ansatte i sundhedssektoren skal tage patientens  

 samlede situation i betragtning ved diagnosticering og behandling.
Der skal  

 lægges vægt på omsorg for hele mennesket i respekt for den enkeltes behov og  

 livssyn.
Den bedste indsats for en patient består ikke altid i en  

 sygehusbehandling alene.
En patient kan på samme tid have behov for såvel  

 psykologhjælp som fysioterapi for at løse sine problemer.
Eksempelvis kan  

 arbejdsmæssige problemer give både psykiske og fysiske problemer.
Andre gange  

 kan det være psykiske og fysiske problemer, der gør det svært at fastholde  

 eller få et arbejde.
Derfor er det vigtigt at tilbyde patienter en  

 helhedsorienteret indsats.
Først og fremmest for at give den enkelte den  

 optimale livskvalitet, men også for at spare på samfundets samlede udgifter  

 til  

 mennesker, der har sociale, fysiske eller psykiske problemer.
De eksisterende  

 tværfaglige smerteklinikker har f.eks. erfaring med, at en person med  

 kroniske  

 smerter også kan have behov for klinikkens tilbud om fysioterapi,  

 psykologhjælp  

 og socialrådgivning ved siden af den ordinære sygehusbehandling.  

 Smerteklinikkerne er på denne måde et forbillede for, hvordan man i  

 sundhedsvæsenet kan hjælpe den enkelte patient.
Forslagsstillerne finder det vigtigt, at sundhedscentrene  

 tilrettelægges efter de lokale behov.
Der er forskel på befolkningens  

 sundhedsproblemer i tyndt befolkede områder og i Københavns Kommune.
Det  

 væsentlige må være, at befolkningen i lokalsamfundene via sundhedscentrene  

 oplever en koordineret, tværfaglig og helhedsorienteret indsats i det  

 forebyggende og behandlende sundhedsarbejde.
Det bør sikres, at  

 sundhedscentret  

 rent faktisk er tilgængeligt som et nærtilbud, og derfor bør der ved  

 godkendelse af ansøgningerne fra kommuner og amter lægges vægt på en passende  

 geografisk spredning af sundhedscentre.
Amter og kommuner skal allerede i dag samarbejde om deres  

 respektive indsatser på sundhedsområdet.
Amterne skal f.eks. lave fireårige  

 sundhedsplaner, som bl.a. skal indeholde amtets samarbejde med kommunerne og  

 praksissektoren (sygesikringslovens kapitel 6 a). Forslagsstillerne mener, at  

 oprettelse af sundhedscentre kan medvirke til at lette dette samarbejde og  

 desuden hjælpe til, at de gode ideer bliver udmøntet i praksis til gavn for  

 borgerne.
Skriftlig fremsættelse Tove Videbæk  

  

  

 (KD):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om tilskud til etablering af sundhedscentre.
(Beslutningsforslag nr.
B 48).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
