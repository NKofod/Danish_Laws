Nr LSF 71 Forslag til Lov om ændring af lov om arbejdsmiljø (Arbejdsmiljøfondet) Fremsat af arbejdsministeren (Kirkegaard) den 23. januar 1991 Vedtaget ved tredjebehandling den 30. april 1991 Lov nr. 273 af 08/05/1991 § 1 I lov om arbejdsmiljø, jf. lovbekendtgørelse nr. 646 af 18. december  

 1985, som ændret ved lov nr. 220 af 22. april 1987, § 12 i lov nr. 196 af 29.  

 marts 1989 og lov nr. 380 af 13. juni 1990, foretages følgende ændringer:
 1. I § 68, stk. 3, ændres »30« til:  

 »45«.
 2. § 68, stk. 8, affattes således:
»Stk. 8. Fondets daglige ledelse varetages af en bestyrelse,  

 som består af direktøren for Arbejdstilsynet som formand og 6 medlemmer, som  

 vælges af Arbejdsmiljørådet. 3 medlemmer repræsenterer arbejdstagerne, og 3  

 medlemmer repræsenterer arbejdsgiverne.
Af repræsentanterne for  

 arbejdstagerne skal 2 repræsentere de under Landsorganisationen i Danmark  

 hørende områder og 1 funktionærernes og akademikernes områder.
Af  

 repræsentanterne for arbejdsgiverne skal 2 repræsentere de private  

 arbejdsgivere, heraf den ene arbejdslederne, og 1 det offentlige som  

 arbejdsgiver.« § 2 Loven træder i kraft den 1. juli 1991.
Oprindeligt fremsat forslag § 1 I lov om arbejdsmiljø, jf. lovbekendtgørelse nr. 646 af 18. december  

 1985, som ændret ved lov nr. 220 af 22. april 1987, § 12 i lov nr. 196 af 29.  

 marts 1989 samt lov nr. 380 af 13. juni 1990, foretages følgende ændringer:
 1. I § 68, stk. 3 ændres »30« til »45«.
 2. § 68, stk. 8 affattes således:
Stk. 8. Fondets daglige ledelse varetages af en bestyrelse, som  

 består af direktøren for Arbejdstilsynet som formand og 6 medlemmer, som  

 vælges af Arbejdsmiljørådet. 3 medlemmer repræsenterer arbejdstagerne, og 3  

 medlemmer repræsenterer arbejdsgiverne.
Af repræsentanterne for  

 arbejdstagerne skal 2 repræsentere de under Landsorganisationen i Danmark  

 hørende områder og 1 funktionærernes og akademikernes områder.
Af  

 repræsentanterne for arbejdsgiverne skal 2 repræsentere de private  

 arbejdsgivere, heraf den ene arbejdslederne, og 1 det offentlige som  

 arbejdsgiver.' § 2 Loven træder i kraft den 1. juli 1991.
Bemærkninger til lovforslaget Til § 1 Til nr. 1 I henhold til § 68, stk. 2, tilvejebringes Arbejdsmiljøfondets midler ved  

 bidrag fra staten, de forsikringsselskaber, der er godkendt til tegning af  

 arbejdsskadeforsikring, samt fra de kommuner og arbejdsgivere, der ikke har  

 tegnet forsikring efter arbejdsskadeforsikringsloven, jf. dennes §§ 41 og 68,  

 stk. 1. § 68, stk. 4 indeholder principperne for beregningen af de enkelte  

 bidrag.
Nærmere regler om beregningen og indbetalingen af bidragene er  

 fastsat i bekendtgørelse nr. 639 af 18. december 1984, jf. lovens § 68, stk.  

 6.
 Efter § 68, stk. 3 udgør bidragene årligt 30 mio. kr., der reguleres af  

 arbejdsministeren efter indstilling fra Arbejdsmiljørådet og tilslutning fra  

 Folketingets Finansudvalg.
 Ved Akt 98 5/12 84 er det samlede bidrag til fondet i overensstemmelse  

 hermed forhøjet til 40 mio. kr. årligt, jf. § 1, stk. 2 i bekendtgørelse nr.  

 639 af 18. december 1984.
Dette beløb foreslås forhøjet med 5 mio. kr. til 45 mio. kr.
Forhøjelsen  

 udgør en delvis kompensation for den almindelige løn~ og prisudvikling siden  

 1984.
 Uanset at loven træder i kraft i et regnskabsår, foreslås det, at  

 forhøjelsen af tilskudet får fuld virkning for regnskabsåret 1991.
Til nr. 2 Der foreslås en udvidelse af bestyrelsen i Arbejdsmiljøfondet fra de  

 nuværende 4 til ialt 7 medlemmer.
 Baggrunden herfor skal søges i den almindelige samfundsudvikling siden  

 vedtagelsen af arbejdsmiljøloven i 1975. Denne udvikling har bl.a. været  

 karakteriseret af, at det offentlige har fået en stadig mere central  

 betydning som arbejdsgiver på det samlede arbejdsmarked.
 Dette forhold bør i højere grad end hidtil afspejles i sammensætningen af  

 Arbejdsmiljøfondets bestyrelse, således at relevante interesser på såvel  

 arbejdstager- som arbejdsgiverside sikres repræsentation i den daglige  

 ledelse.
Det foreslås, at bestyrelsen for fremtiden består af ialt 7 personer.  

 Udover direktøren for Arbejdstilsynet, der er formand for bestyrelsen, vælger  

 Arbejdsmiljørådet 6 medlemmer.
Der sikres herved en ligelig repræsentation af  

 arbejdstagernes og arbejdsgivernes interesser.
Af lovforslaget fremgår, at 1 af de ialt 3 arbejdsgiverrepræsentanter skal  

 repræsentere arbejdslederne.
Denne ordning er i overensstemmelse med  

 hovedaftalen mellem arbejdslederne og Dansk Arbejdsgiverforening ved  

 sammensætningen af andre offentlige kommissioner, udvalg og lignende.
Lovforslaget indebærer, at de statslige og kommunale arbejdsgivere bliver  

 repræsenteret ved 1 medlem i bestyrelsen.
I overensstemmelse med sædvanlig  

 praksis forudsættes dette medlem valgt af Arbejdsmiljørådet på grundlag af en  

 fælles indstilling fra finansministeren, Amtsrådsforeningen i Danmark,  

 Kommunernes Landsforening samt Københavns og Frederiksberg Kommuner.
Lovforslaget indebærer endvidere, at funktionærernes og akademikernes  

 områder bliver repræsenteret ved 1 medlem af bestyrelsen.
Dette medlem vælges  

 af Arbejdsmiljørådet på baggrund af en fælles indstilling fra Funktionærernes  

 og Tjenestemændenes Fællesråd og Akademikernes Centralorganisation.
Administrative og økonomiske konsekvenser af lovforslaget Den foreslåede udvidelse af bestyrelsen i Arbejdsmiljøfondet vil ikke  

 medføre administrative eller økonomiske konsekvenser for det offentlige.
Forhøjelsen af det samlede bidrag til fondet fra de nuværende 40 mio. kr.  

 til 45 mio. kr. vil indebære en beskeden merudgift for staten.
Efter § 68,  

 stk. 4 i arbejdsmiljøloven beregnes statens bidrag som en andel af det  

 samlede bidrag svarende til den andel, de statsansatte udgør af det samlede  

 antal arbejdstagere inden for lovens område.
I følge den seneste beskæftigelsesundersøgelse fra Danmarks Statistik  

 udgør dette antal 10,6 pct.
Det nuværende bidrag fra staten til fondet udgør  

 således 4,2 mio. kr. årligt.
Forhøjelsen af bidraget vil herefter betyde en  

 årligt merudgift på ca. 570.000 kr.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om arbejdsmiljø, jf. lovbekendtgørelse nr. 646 af 18. december  

 1985, som ændret ved lov nr. 220 af 22. april 1987, § 12 i lov nr. 196 af 29.  

 marts 1989 samt lov nr. 380 af 13. juni 1990, foretages følgende ændringer:
 2. I § 68, stk. 3 ændres »30« til »45«.
Stk. 1-2. - Stk. 3. Bidragene udgør årligt 30 mill. kr., der reguleres af  

 arbejdsministeren efter indstilling fra arbejdsmiljørådet og tilslutning fra  

 folketingets finansudvalg.
Stk. 4-10. - 2. § 68, stk. 8 affattes således:
»Stk. 8. Fondets daglige ledelse varetages af en bestyrelse,  

 som består af direktøren for Arbejdstilsynet som formand og 6 medlemmer, som  

 vælges af Arbejdsmiljørådet. 3 medlemmer repræsenterer arbejdstagerne, og 3  

 medlemmer repræsenterer arbejdsgiverne.
Af repræsentanterne for  

 arbejdstagerne skal 2 repræsentere de under Landsorganisationen i Danmark  

 hørende områder og 1 funktionærernes og akademikernes områder.
Af  

 repræsentanterne for arbejdsgiverne skal 2 repræsentere de private  

 arbejdsgivere, heraf den ene arbejdslederne, og 1 det offentlige som  

 arbejdsgiver.« Stk. 1-7. - Stk. 8. Fondets daglige ledelse varetages af bestyrelsen, som  

 består af direktøren for Arbejdstilsynet som formand og 3 medlemmer, valgt af  

 arbejdsmiljørådet.
Medlemmerne skal repræsentere henholdsvis arbejdere,  

 arbejdsgivere og funktionærer.
