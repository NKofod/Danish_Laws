Fremsat den 14. december 2001 af  

 Anne Baastrup (SF),  

 Margrete Auken (SF) og Aage Frandsen (SF) Forslag til folketingsbeslutning om støtte til voldsofre Folketinget pålægger regeringen snarest muligt  

 at fremsætte de nødvendige lovforslag og foretage  

 fornødne administrative ændringer, der sikrer bedre tilbud om  

 hjælp til voldsofre.
Tilbuddet skal omfatte:
 1.	Nødvendig psykologhjælp.
 2.	Hjælp til tilrettelæggelse af fremtidig  

 tilværelse, herunder eventuelle tilbud om revalidering, omskoling,  

 ekstra studiestøtte, dækning af flytteomkostninger m.v. med det  

 mål, at offeret får mulighed for at fortsætte sin  

 tilværelse på vilkår, der ligger så tæt  

 på dem, den pågældende havde før forbrydelsen, som  

 muligt.
 Tilbuddet finansieres af staten, for så vidt  

 angår omkostningerne ved driften af tilbuddet samt psykologhjælp.  

 De øvrige udgifter finansieres af de myndigheder, der i øvrigt  

 er økonomisk ansvarlige på det pågældende  

 område.
Den økonomisk ansvarlige myndighed skal have ret  

 til at anke en afgørelse truffet på de områder, der er  

 omtalt i punkt 2, til den relevante ankeinstans.
Endelig afgørelse  

 skal foreligge inden 14 dage.
Tilbuddet formidles af Landsforeningen Hjælp  

 Voldsofre, som får til opgave at give konkret rådgivning og  

 vejledning, herunder at henvise et voldsoffer til voldstægtscenter,  

 krisecenter eller andre etablerede institutioner.
Endvidere skal foreningen  

 kunne anvise og finansiere psykologhjælp samt andre former for  

 særlig behandling.
Bemærkninger til forslaget Forslaget er en uændret  

 genfremsættelse af beslutningsforslag nr.
B 44, fra  

 folketingsåret 2001-02, 1. samling.
Se Folketingstidende 2001-02, 1.  

 samling tillæg A side 894 og 896. Baggrunden for beslutningsforslaget  

 er, at voldsofre ofte i kortere eller længere tid lider af forskellige  

 former for eftervirkninger fra overfaldet.
Disse kan være både  

 fysiske og psykiske.
De fysiske men er omfattet af det almindelige  

 læge- og sygehussystem, hvorimod der kun i ringe grad drages omsorg for  

 de psykiske men.
 I erkendelse af, at mentale og  

 følelsesmæssige eftervirkninger som angst, depression, tab af  

 seksuallyst, frygt for at færdes alene m.v. er stærkt  

 invaliderende for offeret og offerets samlede sociale situation, finder  

 forslagstillerne, at der bør tilvejebringes den fornødne  

 bistand til at få lindret og forhåbentlig løst offerets  

 psykiske problemer.
 SF finder, at man ved at sikre hurtig og effektiv  

 hjælp til offeret i forbindelse med voldssager kan forhindre social  

 stigmatisering og længerevarende psykiske men.
SF foreslår derfor, at et menneske, der udsættes for voldskriminalitet, af den  

 lokale offerrådgivning, politiet eller andre skal kunne henvises til  

 Landsforeningen Hjælp Voldsofre, som får en tovholderfunktion og  

 bistår med rådgivning og vejledning med de mange forskellige  

 problemer, et voldsoffer kan risikere at få.
 at dette tilbud skal finansieres af staten.
at Landsforeningen Hjælp Voldsofre skal kunne modtage ofre,  

 hvis problemer er af en sådan karakter, at det ikke er  

 tilstrækkeligt med den almindelige offerrådgivning.
Da staten  

 dækker udgifterne i forbindelse med den kriminelles straf og  

 resocialisering, er det ikke urimeligt, at staten også skal finansiere  

 støtte til løsning af  offerets eventuelle problemer.
 at Landsforeningen Hjælp Voldsofre skal kunne henvise til   og  

 betale for   psykologhjælp i den tid, der er nødvendig.
Endelig foreslår SF, at Landsforeningen Hjælp  

 Voldsofre også skal kunne bistå med hjælp, når det  

 drejer sig om at få løst de problemer, offeret i øvrigt  

 løber ind i, og som det ofte er svært for offeret at forholde  

 sig til i den givne situation.
Dette kan f.eks. være i forhold som  

 ansøgning om ekstra SU-klip, erstatning fra forsikringsselskabet,  

 økonomisk hjælp til den pågældende, indtil  

 erstatningsnævnet er færdig med at afgøre erstatningens  

 størrelse, beslutning om revalidering/omskoling, hvis det er  

 nødvendigt, og med videresendelse af regningen til kommunen.
Er  

 kommunen uenig, skal der være en frist på 14 dage, før den  

 endelige afgørelse om revalidering skal foreligge.
 Er det nødvendigt for den pågældende at  

 flytte på grund af angst for nye repressalier eller andet, skal  

 kontaktpersonen på tilsvarende måde kunne træffe  

 beslutninger, og det bliver ligeledes staten, der skal afholde  

 udgifterne.
Ud over psykologhjælp foreslås det også,  

 at tilbuddet skal kunne omfatte anden behandling.
Eksempelvis har  

 landsforeningen for et par år siden finansieret et hjerneskadet  

 menneskes ophold på Vejlefjord, center for udvikling og  

 genoptræning.
Den pågældendes hjemkommune ønskede  

 ikke at deltage i denne udgift, landsforeningen overtog opgaven, og via sit  

 ordinære budget på 1 mio. kr. valgte man at bruge 250.000 kr.  

 på behandlingen af dette menneske.
Han er nu stort set rask og i gang  

 på arbejdsmarkedet.
 Hele formålet med projektet er at sikre, at offeret  

 får hjælp til at reetablere sig i en situation, der er så  

 tæt på den, som vedkommende var i før den kriminelle  

 handling, som muligt.
 Der bør på finansloven afsættes op til  

 5 mio. kr. til dækning af de udgifter, der måtte ligge ud over de  

 udgifter, der vil blive refunderet efter gældende regler.
Skriftlig fremsættelse Anne Baastrup Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om støtte til  

 voldsofre.
(Beslutningsforslag nr.
B 30).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
