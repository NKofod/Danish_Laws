Betænkning afgivet af Erhvervsudvalget  

 den 6. april 2000 Betænkning over Forslag til lov om ændring af lov om  

 Danmarks Statistik og forskellige andre love (Hjemmel til, at Danmarks Nationalbank kan udarbejde  

 finansiel statistik, samt tilpasning af lovgivningen som følge af  

 oprettelsen af Det Centrale Virksomhedsregister og indførelse af et  

 fælles virksomhedsnummer (CVR-nr.) i de offentlige registre) Udvalget har behandlet lovforslaget i nogle møder  

 og har herunder stillet spørgsmål til økonomiministeren,  

 som denne har besvaret skriftligt.
 En oversigt over lovforslagets bilag er optrykt som bilag  

 til denne betænkning.
 Der er af  

 økonomiministeren og et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Venstres, Det  

 Konservative Folkepartis, Dansk Folkepartis, Centrum-Demokraternes, Frihed  

 2000 s og Kristeligt Folkepartis medlemmer af udvalget) lovforslaget til  

vedtagelse med de stillede ændringsforslag.
 Et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 indstiller lovforslaget til vedtagelse med det af  

 økonomiministeren stillede ændringsforslag.
Ændringsforslag Til § 1 Af	et mindretal (V, KF og CD), tiltrådt af et  

mindretal (DF, KRF og FRI):
 1) Efter nr. 5 indsættes som nyt nummer:
» » 1)	foretager indberetninger efter denne lov, der medfører et  

 administrativt timeforbrug på mindst 2 timer årligt, og 2)	har tilmeldt sig godtgørelsesordningen.
Stk. 2. Økonomiministeren fastsætter  

 nærmere regler om godtgørelsens beregning og udbetaling og om  

 proceduren ved tilmelding til ordningen.«« Til § 6 Af	økonomiministeren, tiltrådt af  

udvalget:
 2) Datoen »1. april 2000« ændres til: »1. maj  

 2000«.
 Af	et mindretal (V, KF, og CD), tiltrådt af et  

mindretal (DF, KRF og FRI):
 3) I § 6 indsættes efter stk. 1 som nyt  

 stykke:
» Bemærkninger Til nr. 1 og 3 Det er i hele landets interesse, at der sikres de bedst  

 mulige rammebetingelser for dansk erhvervsliv.
Derfor er det beklageligt, at  

 kontakten med de offentlige myndigheder bliver stadig mere administrativt  

 byrdefuld for virksomhederne.
 I 1996 udgav Erhvervsministeriet en rapport udarbejdet af  

 Arthur Andersen, der påviste, at virksomhederne havde administrative  

 omkostninger som følge af lovpligtige indberetninger og indbetalinger  

 på i alt 22 mia. kr.
Siden da er virksomhederne blevet pålagt endnu flere  

 administrative byrder.
I 1998 nåede Erhvervsministeriet frem til, at  

 nye love i 1997/1998 kostede virksomhederne knap 7,5 mio. timers ekstra  

 arbejde.
Regner man med en timeløn på 250 kr., er der i  

 løbet af de to år (1997/1998) indført lovgivning, der har  

 øget virksomhedernes administrative omkostninger med knap 1,9 mia.  

 kr.
 Forslagsstillerne finder de seneste års kraftige  

 forøgelse af virksomhedernes administrative omkostninger alarmerende.  

 Derfor fremsætter forslagsstillerne ændringsforslag om  

 kompensation til de danske virksomheder for det arbejde, de udfører  

 ved indberetninger til Danmarks Statistik med hjemmel i lov om Danmarks  

 Statistik.
Administrative og økonomiske konsekvenser for det offentlige De administrative konsekvenser af lovforslaget er  

 vanskelige  at beregne præcist.
Ifølge Statistiske  

 Efterretninger, Generel erhvervsstatistik, 2000:1 om virksomhedernes byrde  

 ved indberetninger til Danmarks Statistik 1999 var virksomhedernes samlede  

 indberetningsbyrde 246,1 årsværk.
 Med ansættelsen af et årsværk til  

 skønsmæssigt 400.000 kr. vil staten skulle godtgøre  

 virksomhederne et beløb på ca. 100 mio. kr.
Herudover følger indberetningsbyrder som  

 følge af indberetningskrav fra Danmarks Nationalbank.
Dertil kommer  

 omkostninger til etablering og drift af et administrativt system til  

 udbetaling og registreringer i forbindelse med godtgørelsens beregning  

 og udbetaling.
Erhvervsmæssige konsekvenser For erhvervslivet vil lovforslaget medføre en  

 bruttobesparelse på ca. 100 mio. kr. - det beløb, staten skal  

 godtgøre virksomhederne.
Erhvervslivet vil dog have visse  

 administrative omkostninger til oprettelse af et system til  

 godtgørelse af omkostninger for indberetninger til Danmarks Statistik  

 og Danmarks Nationalbank.
Indberetningbyrdernes fordeling på virksomhederne  

 viser, at 63 pct. af de danske virksomheder, der indberetter til Danmarks  

 Statistik, har et timeforbrug på mindre end 1 time.
Disse virksomheder  

 vil ikke være omfattet af ordningen.
EU-retten En vedtagelse af ændringsforslaget har ikke  

 konsekvenser for EU-retten.
Bemærkninger til de enkelte bestemmelser Virksomheder, der i henhold til lov om Danmarks Statistik  

 er forpligtet til at foretage indberetninger, er berettiget til  

 godtgørelse fra statskassen af de omkostninger, der er forbundet med  

 indberetningen.
Efter stk. 1, nr. 1, er en virksomhed omfattet af  

 godtgørelsesordningen, når virksomhedens  

 indberetningsforpligtelse overstiger en bagatelgrænse.
Den  

 administrative byrde skal således udgøre mindst to timer  

 årligt.
 Efter stk. 1, nr. 2, indtræder retten til  

 godtgørelse, når virksomheden har tilmeldt sig ordningen.
 I henhold til stk. 2 fastsætter  

 økonomiministeren nærmere regler om godtgørelsens  

 beregning og udbetaling samt om tilmelding til ordningen.
Det er ikke muligt på objektiv måde at  

 fastsætte de eksakte omkostninger, der er forbundet med hver  

 indberetning for den enkelte virksomhed, da virksomhederne har opbygget meget  

 forskelligt beredskab til opfyldelse af deres forpligtelser i henhold til  

 loven.
Nogle virksomheder har f.eks. tilpasset deres edb-systemer, så  

 der automatisk overføres oplysninger til Danmarks Statistik, mens  

 andre virksomheder stadig indberetter tilsvarende oplysninger på  

 papirskemaer.
 Indberetningsbyrden for virksomhederne beregnes derfor  

 på basis af et skøn over, hvor lang tid det i gennemsnit tager  

 at udfylde hvert af de spørgeskemaer m.v., der udsendes i henhold til  

 loven.
Efter beregningen af det antal årsværk, de  

 indberetningspligtige virksomheder anvender i forbindelse med opfyldelse af  

 deres indberetningsforpligtelser i henhold til loven, fastsættes en  

 skønsmæssig ansættelse af omkostningerne pr.  

 årsværk.
Pr. den 1. maj 2000 ansættes årsværket  

 skønsmæssigt til kr. 400.000.
 Dette beløb pristalsreguleres årligt.
Endvidere bemyndiges økonomiministeren i stk. 2 til  

 at fastsætte regler om virksomhedernes tilmelding til ordningen.
Det  

 forudsættes, at denne tilmeldingsordning tilrettelægges på  

 en sådan måde, at de offentlige og private administrative byrder  

 bliver færrest mulige.
 Med ændringsforslag nr. 3 foreslås det, at  

 kompensationsordningen skal træde i kraft den 1. januar 2001.
Til nr. 2 Det foreslåede ikrafttrædelsestidspunkt vil  

 være passeret, inden lovforslaget kan vedtages af Folketinget.
Det  

 foreslås derfor, at loven træder i kraft den 1. maj 2000.
