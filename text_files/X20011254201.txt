 Det udtaltes i forbindelse med besvarelsen, at aktier noteret på  

 FIBV børser kan udlånes på lige fod med aktier noteret  

 på Københavns Fondsbørs.  

 Ligningsrådet svarede yderligere, at det vederlag en aktiebaseret  

 udloddende investeringsforening modtager for udlån af aktier ikke er  

 omfattet af minimumsudlodningen i ligningslovens § 16 C.
Investeringsforeningers udlån af  

 aktier I en bindende forhåndsbesked besvarede Ligningsrådet to  

 spørgsmål i forbindelse med aktiebaserede udloddende  

 investeringsforeningers deltagelse i aktieudlån efter de af  

 Ligningsrådet godkendte ordninger.
Ligningsrådet svarede for det første, at en aktiebaseret  

 udloddende investeringsforening, der udlåner aktier skal medregne de  

 udlånte aktier til deres aktiebeholdning, jf.  

 aktieavancebeskatningslovens § 2 d, stk. 1, 2. punkt.
Ligningsrådet  

 svarede for det andet, at det vederlag en aktiebaseret udloddende  

 investeringsforening modtager for udlån af aktier, ikke er omfattet af  

 minimumsudlodningen efter ligningslovens § 16 C.
 Generelt:
Anmodningen om bindende forhåndsbesked vedrørte  

 aktielåneordninger omfattet af de standardvilkår, der behandledes  

 af Ligningsrådet i bindende forhåndsbesked offentliggjort i TfS  

 1999.408. Ligningsrådet svarede bl.a. i TfS 1999.408, at et  

 aktieudlån af denne type skulle anses for et udlån og ikke som  

 realisation af aktierne.
Standardvilkårene omfatter i følge  

 vilkårenes pkt. 2.1 udelukkende aktier noteret på  

 Københavns Fondsbørs A/S.
I forbindelse med behandlingen af sagen indhentedes en orientering om  

 eventuelle regnskabsmæssige regler for investeringsforeninger i  

 forbindelse med aktielån fra Finanstilsynet.
Finanstilsynet svarede  

 bl.a. at investerings- og specialforeninger kan deltage i  

 værdipapirudlån.
Det vil af foreningernes regnskaber  

 fremgå, at værdipapirerne er udlånte, selvom de stadig vil  

 være opført som i behold.
 Følgende fremgår af Styrelsens indstilling til  

 Ligningsrådet:
 Første spørgsmål:
For at være omfattet af den særlige beskatning for  

 aktiebaserede udloddende investeringsforeninger, er det et krav til den  

 udloddende forening, at den kun anbringer foreningens aktivmasse i  

 foreningens administrationsbygninger og aktier omfattet af  

 aktieavancebeskatningsloven (med visse begrænsninger). Der må dog  

 anbringes op til 25% af aktivmassen i kontanter og anbringelser på  

 sikret basis i aktiver som nævnt i kursgevinstloven §§ 29-33 og  

 kontanter i tilknytning hertil.
Disse krav skal ud over at være  

 nedfældet i foreningens vedtægter overholdes i praksis.
Opfylder investeringsforeningen ikke kravene, falder beskatningen af  

 foreningens medlemmer ved afståelse af investeringsbeviser tilbage til  

 hovedreglen om investeringsbeviser i udloddende investeringsforeninger, jf.§  

 2 d, stk. 1, 1. pkt.
Klassificering som ikke aktiebaseret udloddende  

 investeringsforening betyder, at gevinst og tab medregnes til den  

 skattepligtige indkomst som kapitalindkomst uanset ejertid,  

 børsnotering og beholdningsstørrelse.
Det må derfor fastlægges, om de udlånte aktier skal  

 opgøres indenfor eller uden for 25% grænsen eller om  

 udlånte aktier eventuelt er en type aktiver, som en aktiebaseret  

 forening slet ikke må besidde.
Tilhører de udlånte aktier  

 den sidste gruppe, mister foreningen helt sin karakter af at være  

 aktiebaseret.
Muligheden for at anbringe aktivmasse i andet end aktier indsattes i  

 aktieavancebeskatningslovens § 2 d, stk. 1 ved lov nr. 399 af 22. maj 1996,  

 jf. § 7, nr. 2. Aktiebaserede investeringsforeninger kan efter denne  

 bestemmelse investere op til 25% af aktivmassen i kontanter,  

 indestående på anfordringskonti og kurssikringsinstrumenter.
Den  

 resterende aktivmasse skal placeres i værdipapirer omfattet af  

 aktieavancebeskatningsloven (med visse begrænsninger) og foreningens  

 administrationsbygninger.
Det fremgår af bemærkningerne til ændringsloven (fremsat  

 som L 117 1995/96), at ændringen blev foretaget for at bringe  

 overensstemmelse mellem realrenteafgiftslovens § 3e og  

 aktieavancebeskatningslovens § 2 d.
Svar på spørgsmål 1a  

 vil derfor skulle gives på baggrund af de hensyn, der lå bag  

 indførelsen af 25% grænsen i realrenteafgiftsloven.
Dette skete  

 ved lov nr. 425 af 14. juni 1995. Ændringen, der fremkom under  

 udvalgsarbejdet, indførtes ved lovforslag L 241 fremsat den 26. april  

 1995 (FTB 1994/95, spalte 878ff.).
Ved indførelsen af 25% grænsen i realrenteafgiftsloven  

 står følgende i bemærkningerne (FTB 94/95, spalte 882):  

 "Investeringsforeningerne har fremsat ønske om i rene aktieafdelinger  

 at få mulighed for at afdække risikoen ved især udenlandske  

 aktier via anvendelse af finansielle instrumenter.
Endvidere ønsker  

 investeringsforeningerne at have mulighed for i kortere perioder at have  

 kontante beløb stående.
På denne baggrund foreslås det i § 3 e, stk. 1, at  

 fastsætte, at investeringsforeninger omfattet af denne bestemmelse  

 ifølge vedtægterne maksimalt må anbringe 25% af  

 aktivmassen i kontanter samt afgiftspligtige finansielle instrumenter  

 omfattet af § 3, stk. 1, nr. 2 a.
For så vidt angår de  

 finansielle instrumenter, skal der være tale om aktiver, der har til  

 hensigt at sikre en kursrisiko." Det fremgår altså, at man indførte muligheden for at  

 besidde andet end aktier, fordi foreningerne skulle have mulighed for at  

 kurssikre de foretagne investeringer.
Udlån af aktier er en mulighed  

 for at opnå en større indtjening end det almindelige udbytte  

 på en aktieinvestering og har derfor ingen direkte relation til  

 kursrisikoen af investeringen.
Det er derfor styrelsens opfattelse, at de  

 udlånte aktier ikke henhører under de aktiver, der maksimalt  

 må udgøre 25% af aktivmassen.
Det bliver herefter afgørende, om udlånet af aktierne  

 betyder, at aktierne skifter karakter, så de heller ikke længere  

 indgår i foreningens aktiebeholdning, med den konsekvens, at foreningen  

 besidder andet end aktiver nævnt i § 2d, stk. 1, 2.pkt og dermed skal  

 beskattes efter 1. pkt.
Det er styrelsens opfattelse, at aktieposten ikke ved  

 udlån mister sin egenskab af at være aktier efter  

 aktieavancebeskatningsloven.
Der henvises til TfS 1999.408.
 Det tillægges vægt, at Finanstilsynets har oplyst, at aktier,  

 der udlånes, jf. § 2, stk. 3 i bekendtgørelse om  

 investeringsforeningers og specialforeningers anvendelse af afledte  

 finansielle instrumenter, bekg. nr. 818 af 23. november 1998, fortsat  

 opføres i udlånerens balance og at aktierne således heller  

 ikke regnskabsmæssigt anses for at være afståede.
 Dermed kan en investeringsforening udlåne aktier, uden at foreningen  

 mister sin karakter af at være aktiebaseret i § 2 d's forstand.
 Endelig skal styrelsen i forbindelse med spørgsmål 1  

 gøre opmærksom på, at standardvilkårene, som disse  

 er godkendt af Ligningsrådet, udelukkende omfatter udlån af  

 danske aktier noteret på Københavns Fondsbørs, jf.  

 vilkårenes punkt 2.1. De foreliggende spørgsmål omfatter  

 imidlertid aktier, der er noteret på Københavns  

 Fondsbørs, såvel som aktier noteret på udenlandske  

 fondsbørser.
I den bindende forhåndsbesked, der godkender vilkårene,  

 tilsluttede Ligningsrådet sig idet hele styrelsens indstilling med den  

 anførte begrundelse.
I indstillingen lagdes der afgørende  

 vægt på, at de omfattede aktier var børsnoterede,  

 sådan at der "er sikret en vis mængde og handelsaktivitet med de  

 pågældende aktier." Det var dermed ikke bestemmende for  

 afgørelsen, om aktierne er noteret på dansk eller udenlandsk  

 børs.
Aktier noterede på en børs inden for EU eller  

 EØS området såvel som aktier noteret på en  

 børs, der er medlem eller associeret medlem af Federation  

 Internationale des Bourses de Valeur (FIBV) vil derfor kunne indgå i  

 aktielån på lige fod med aktier noteret på  

 Københavns Fondsbørs, jf. princippet i  

 aktieavancebeskatningslovens § 4, stk.2. Se ligningsvejledningen 2000 S.G  

 3.2.1 for en liste af børser, der pt. er medlem eller associeret  

 medlem af FIBV.
 Andet spørgsmål:
 Investeringsforeningerne modtager som långiver et vederlag for  

 udlånet i medfør af standardvilkårenes pkt. 11.1.  

 Herudover modtager långiver refusioner af det udbytte, der måtte  

 være udbetalt fra selskabet i den periode aktierne er udlånt.
 Det er styrelsens opfattelse, at ligningslovens § 16 C, stk. 3 ikke  

 indeholder hjemmel til at henregne, hverken vederlag eller udbytte-refusioner  

 til minimumsudlodningen.
 Ligningslovens § 16 C blev indført ved lov nr. 399 af 22. maj 1996  

 (lovforslag L 117 1995/96). Af bemærkningerne til bestemmelsen  

 fremgår det, at denne tilsigter at omfatte alle de indtægter, som  

 en investeringsforening vil kunne opnå ved sin investeringsvirksomhed.  

 Det fremgår dog samtidigt klart, at opregningen af udlodningspligtige  

 indtægter i stk. 3 er udtømmende.
 I minimumsudlodningen indgår bl.a. renter, indtjente udbytter efter  

 ligningslovens § 16 A og gevinst på finansielle kontrakter som  

 omhandlet i kursgevinstlovens §§ 29-33. Det er ifølge  

 bemærkningerne til ligningslovens § 16 C et fælles træk for  

 disse indtægter, at de vil være kapitalindkomst for personer ved  

 direkte investering.
Af Ligningsrådets afgørelse i TfS 2001.146 fremgår det,  

 at overført udbytte fra låntager til långiver vil  

 være skattepligtigt for personer som personlig indkomst.
Selve  

 vederlaget for aktieudlånet vil ligeledes være skattepligtigt som  

 personlig indkomst.
 Det er derfor styrelsens opfattelse, at der ikke er grundlag for at  

 kvalificere betalingerne som udbytte i relation til ligningslovens § 16 C,  

 stk. 3, da overført udbytte fra låntager til långiver ikke  

 kvalificeres som udbytte i relation til beskatningen af låntager.
Betalingerne kan heller ikke kvalificeres som renteindtægter.
Efter  

 fast praksis om fradrag for renteudgifter anerkendes renteudgifter kun som  

 beløb, der er sædvanlige periodiske vederlag til kreditor -  

 beregnet som en bestemt procentdel af den til enhver tid værende  

 gæld - for at stille kapital til disposition, jf.
Ligningsvejledningen  

 2000, afsnit A.E.1. Hverken vederlaget eller udbytteoverførslerne kan  

 efter styrelsens opfattelse henføres til denne definition.
 Endelig kan betalingerne efter styrelsen opfattelse ikke betragtes som  

 gevinst på finansielle kontrakter som omhandlet i kursgevinstlovens §§  

 29-33. Styrelsen er enig med forespørgerens repræsentant i, at  

 der i nærværende aktielåneordning er tale om et almindeligt  

 udlån, hvor låntager til gengæld herfor betaler  

 långiver et på forhånd aftalt fast beløb.
 Ligningsrådet tiltrådte styrelsens indstilling og begrundelse.
