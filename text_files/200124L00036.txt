Betænkning afgivet af Skatteudvalget den  

 12. december 2001 Betænkning over Forslag til lov om ændring af  

 pensionsafkastbeskatningsloven, selskabsskatteloven og andre skattelove (Livsforsikringsselskabers fradrag,  

 pensionsafkastbeskatning af livsforsikringsbestande under administration,  

 friholdelse for pensionsafkastskat, ejendomsdatterselskaber, akkumulerende  

 investeringsforeninger, opdeling af udloddende investeringsforeninger m.v.) [af  

 skatteministeren (Svend Erik Hovmand)] 1. Ændringsforslag Der er af skatteministeren stillet 3 ændringsforslag  

 til lovforslaget.
2. Udvalgsarbejdet Lovforslaget blev fremsat den 5. december 2001 og var til  

 1. behandling den 7. december 2001. Lovforslaget blev efter 1. behandling  

 henvist til behandling i Skatteudvalget.
Dispensation fra 30-dages-reglen Skatteministeren har i den skriftlige fremsættelse  

 anbefalet, at Folketingets behandling af lovforslaget gennemføres  

 hurtigst muligt, og at der dispenseres fra reglen i Folketingets  

 forretningsorden om, at der skal gå 30 dage fra lovforslagets  

 fremsættelse til dets vedtagelse, samt begrundet anbefalingen.
 Et flertal i udvalget (udvalget med undtagelse af  

 EL) indstiller, at lovforslaget kommer til 3. behandling tidligere end 30  

 dage efter lovforslagets fremsættelse.
 Et mindretal i udvalget (EL) er imod dispensation  

 fra 30-dages-reglen.
Møder Udvalget har behandlet lovforslaget i 2 møder.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Forsikring & Pension.
 Skatteministeren har over for udvalget kommenteret den  

 skriftlige henvendelse til udvalget.
Deputationer Endvidere har Forsikring & Pension mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 10 spørgsmål til  

 skatteministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (udvalget med undtagelse af  

 EL) indstiller lovforslaget til vedtagelse med de stillede  

 ændringsforslag.
Et mindretal i udvalget (EL) indstiller  

 lovforslaget til forkastelse ved 3. behandling.
Mindretallet vil  

 stemme for de under nr. 1 og 2 stillede ændringsforslag og imod det  

 under nr. 3 stillede ændringsforslag.
Enhedslisten medvirker gerne til at sikre pensionisterne  

 en god og tryg alderdom på lige vilkår.
Derfor er Enhedslisten  

 modstander af at basere alderdomspensionen på et system, hvor  

 pensionernes størrelse er afhængig af aktiernes himmelflugt  

 eller det modsatte.
I stedet har vi peget på en forbedret folkepension.  

 Enhedslisten stemmer imod dette lovforslag, fordi vi ikke ønsker at  

 give yderligere tilskud til en i forvejen statssubsidieret opsparingsform,  

 som medvirker til at skabe øget ulighed i alderdommen.
Enhedslisten stemmer imod det af skatteministeren under  

 nr. 3 stillede ændringsforslag.
Det skyldes, at Enhedslisten er imod  

 den særstilling, som en vedtagelse af det foreslåede § 7, stk. 6,  

 vil give livsforsikringsselskaberne.
 Det Republikanske Parti, Inuit Ataqatigiit og Siumut var  

 på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	skatteministeren, tiltrådt af udvalget:
Til § 2 1) Nr. 4 affattes således:
 »4. § 13, stk. 12, affattes således:
»Stk. 12. Hvis summen af udbytter og avancer opgjort efter stk. 8,  

 10 og 11 for et livsforsikringsselskab overstiger udbetalinger,  

 hensættelser og skat efter pensionsafkastbeskatningsloven som  

 nævnt i stk. 8, 1. pkt., medregnes det overskydende beløb til  

 selskabets skattepligtige indkomst.
Hvis summen er negativ for  

 livsforsikringsselskabet, fradrages beløbet ved opgørelse af  

 selskabets skattepligtige indkomst.
Fradraget foretages før  

 fremførsel af eventuelle uudnyttede underskud vedrørende  

 tidligere indkomstår og kan ikke gøre selskabets skattepligtige  

 indkomst negativ.
Et eventuelt resterende negativt sumbeløb  

 fragår i udbytter og avancer som opgjort efter stk. 8, 10 og 11 for  

 efterfølgende indkomstår.
Ved undtagelse fra beskatning efter §  

 3 kan selskabet få udbetalt skatteværdien beregnet med den i §  

 17, stk. 1, nævnte procent af et resterende negativt sumbeløb  

 efter 4. pkt. vedrørende det sidste indkomstår, hvor selskabet  

 er skattepligtigt.
Det udbetalte beløb er ikke skattepligtigt. 5. og  

 6. pkt. finder tilsvarende anvendelse på livsforsikringsselskaber for  

 det indkomstår, hvor selskabet får taget livsforsikringsbestanden  

 under administration efter kapitel 15 i lov om forsikringsvirksomhed, idet et  

 resterende negativt sumbeløb efter 4. pkt. dog tillægges  

 uudnyttede fradragsberettigede tab, som efter stk. 8, 3. pkt., har  

 påvirket opgørelsen af sumbeløbet.
Disse uudnyttede tab  

 kan herefter ikke anvendes efter reglerne i aktieavancebeskatningsloven eller  

 ejendomsavancebeskatningsloven.«« [1. og 2. pkt. om skadesforsikringsselskaber udgår  

 af bestemmelsen] Til § 7 2) I stk. 5 ændres »4.-6. pkt.« til: »2.-4.  

 pkt.«.
[Konsekvensrettelse som følge af  

 ændringsforslag nr. 1] Af	skatteministeren, tiltrådt af et flertal  

 (udvalget med undtagelse af EL):
 3) Efter stk. 5 indsættes som nyt stykke:
»Stk. 6. Livsforsikringsselskaber kan få tilbagebetalt  

 frivillige indbetalinger af acontoskat vedrørende indkomståret  

 2001, der er sket efter den 20. marts 2001, men senest den 20. november 2001.  

 Det er en forudsætning, at der anmodes herom senest den 1. marts 2002.  

 Tilbagebetalingen sker uden beregning af tillæg efter  

 selskabsskattelovens § 29 B, stk. 6.« [Tilbagebetaling af livsforsikringsselskabers acontoskat  

 for 2001] Bemærkninger Til nr. 1 og 2 Med ændringsforslaget under nr. 1 foreslås en  

 ny affattelse af selskabsskattelovens § 13, stk. 12. I forhold til den  

 foreslåede affattelse i lovforslaget er 1. og 2. pkt. fjernet.
Formuleringen af 1. og 2. pkt. i lovforslaget indebar, at  

 gældende regler for negative fradragsbegrænsningsbeløb og  

 overskydende positive fradragsbegrænsningsbeløb skulle  

 gælde for skadesforsikringsselskaber.
Det skulle understrege, at  

 reglerne vedrørende skadesforsikringsselskaber er uændrede.
Det  

 er imidlertid misvisende at tale om negative og positive  

 fradragsbegrænsningsbeløb i relation til  

 skadesforsikringsselskaber, der fradragsbegrænses ved, at sammenholde  

 en driftskonto og en finanskonto efter reglerne i selskabsskattelovens § 13,  

 stk. 9. Saldiene på driftskontoen og finanskontoen overføres til  

 efterfølgende indkomstår, hvad enten de er positive eller  

 negative, jf. stk. 9, sidste punktum.
Med ændringsforslaget fjernes uklarheden  

 vedrørende skadesforsikringsselskaber.
Det fremgår herefter, at  

 bestemmelsen kun har betydning for livsforsikringsselskaber.
 Den ændrede affattelse af bestemmelsen  

 medfører en konsekvensændring af henvisningen i  

 overgangsbestemmelsen i lovforslagets § 7, stk. 5, jf.  

 ændringsforslaget under nr. 2.
Til nr. 3 Livsforsikringsselskaberne har frivilligt indbetalt  

 betydelige beløb i acontoskat vedrørende indkomståret  

 2001, inden indbetalingsfristen udløb den 20. november 2001.  

 Indbetalingerne er sket med baggrund i de gældende  

 fradragsbegrænsningsregler i selskabsskatteloven.
 Det er i bemærkningerne til lovforslagets § 7, stk.  

 5, anført, at livsforsikringsselskaberne   når loven er vedtaget  

   kan få tilbagebetalt den del af de indbetalte beløb reguleret  

 for tillæg, der overstiger indkomstårets skat, efter reglerne i  

 selskabsskattelovens § 29 D.
I henhold til selskabsskattelovens § 29 D skal eventuelle  

 frivillige indbetalinger af acontoskat pr. 20. november 2001 reduceres med 1  

 pct., jf. selskabsskattelovens § 29 B, stk. 6, inden de tilbagebetales til  

 selskaberne.
Selskaberne vil i så fald kun få tilbagebetalt 99  

 pct. af det indbetalte beløb.
 En sådan reduktion er ikke rimelig i betragtning af,  

 at indbetalingerne skyldes uhensigtsmæssige konsekvenser af de  

 gældende regler ved kraftige kursfald på aktiemarkedet   regler,  

 som med stor sandsynlighed ville være foreslået ændret  

 inden 20. november 2001, hvis der ikke var udskrevet valg.
Det foreslås på den baggrund, at  

 livsforsikringsselskaber kan få tilbagebetalt frivillige indbetalinger  

 af acontoskat pr. 20. november 2001, uden at indbetalingen reduceres med 1  

 pct.
Det er en forudsætning, at selskaberne har anmodet herom senest  

 den 1. marts 2002.
Med ændringsforslaget undgås et utilsigtet  

 merprovenu som følge af, at der ved fristen for frivillig indbetaling  

 var usikkerhed om eventuelle ændringer i den skattemæssige  

 behandling af livsforsikringsselskabernes aktiekurstab.
Endvidere  

 medfører forslaget i højere grad en ligestilling af selskaber,  

 der har indbetalt frivillig acontoskat til november 2001, med selskaber, der  

 har undladt at foretage frivillig indbetaling, blandt andet i forventning om,  

 at der ville blive gennemført en ændring af skattereglerne for  

 deres aktiekurstab.
I modsætning til en tilbagebetaling efter reglerne i  

 selskabsskattelovens § 29 D er tilbagebetalingen ikke afhængig af den  

 skønnede indkomstskat for 2001. Selskaberne afgør selv, hvor  

 stor en del af indbetalingerne pr. 20. november 2001 der ønskes  

 tilbagebetalt.
Henset til den specielle situation giver dette den smidigste  

 tilbagebetalingsordning.
Den foreslåede bestemmelse omfatter udelukkende  

 frivillige indbetalinger af acontoskat pr. 20. november 2001. Indbetalte  

 ordinære acontoskatterater og frivillige acontoskattebetalinger pr. 20.  

 marts 2001 omfattes ikke, men følger de almindelige regler.
Det samme  

 gælder frivillige acontoskattebetalinger pr. 20. november 2001, som  

 selskaberne ikke har anmodet om at få tilbagebetalt inden 1. marts  

 2002.
Sven Buhrkall (V)  

  Peter Christensen (V)  Freddy Dam (V)  

  Kristian Jensen (V) nfmd.  

  Colette L.
Brix (DF)  Mikkel Dencker (DF)  

 Charlotte Dyremose (KF)  

  Else Theill Sørensen (KF)  

  Ole M.
Nielsen (KRF)  Erik Mortensen (S)  

  Henrik Sass Larsen (S)  Jacob Buksti (S)  

 Jens Peter Vernersen (S) fmd.  

  Morten Bødskov (S)  Aage Frandsen (SF)  

  Anders Samuelsen (RV)  

  Pernille Rosenkrantz-Theil (EL) Det Republikanske Parti, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Det Republikanske Parti (REP) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 11 Bilagsnr.
Titel 1 Meddelelse om tidspunkt for betænkningsafgivelse og frist for  

 spørgsmål m.v.
