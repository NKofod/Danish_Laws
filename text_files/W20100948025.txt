Krav om at også en arbejdsgiver skal sikres mod at styrte ned fra et tag Arbejdsmiljøklagenævnet har på møde den 29. juni 2010 behandlet klagen over Arbejdstilsynets afgørelse af 10. september 2009. Arbejdstilsynet har givet påbud om, at virksomheden [virksomhedens navn udeladt] straks skal sikre arbejde ved gavlende mod nedstyrtning.
Nævnet traf følgende A F G Ø R E L S E Arbejdsmiljøklagenævnet er enig i, at der var grundlag for Arbejdstilsynets påbud om straks at sikre arbejde på hustag ved gavl mod nedstyrtning.
 Det betyder, at Arbejdsmiljøklagenævnet fastholder Arbejdstilsynets afgørelse af 10. september 2009.
B E G R U N D E L S E Arbejdsmiljøklagenævnet vurderer, at arbejdet på hustaget, der foregik mindre end 2 meter fra gavlen ikke var sikret mod nedstyrtning.
Der var hverken stillads eller rækværk ved gavlen i den ende af bygningen, og der blev ikke benyttet anden faldsikring.
Ved kip var der ca. 6 meter til det omgivende terræn, og underlaget ved gavlen var af beton.
At lægterne var længere end taget, kunne ikke forhindre nedstyrtning.
Dels var disse uens i længden, og kunne derfor ikke alle tage fra, hvis uheldet var ude.
Dels var de ikke fastgjort i den enden, der vendte væk fra taget, og var derfor ikke egnede til at holde til vægten af en voksen mand.
Virksomhedens mester er omfattet af arbejdsmiljølovgivningens regler om sikring mod nedstyrtning.
Det er derfor uden betydning, at arbejdet blev udført af mester selv og ikke af en, der var ansat i virksomheden.
R E G L E R Arbejdsmiljøklagenævnet har ved afgørelsen benyttet følgende regler:
 Om sikring mod nedstyrting:
 § 38, stk. 1, og § 39, stk. 1, nr. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008  § 22, stk. 1, i Arbejdstilsynets bekendtgørelse nr. 589 af 22. juni 2006 om indretning af byggepladser og lignende arbejdssteder.
 Om de personer, som arbejdsmiljølovningen omfatter:
 § 2, stk. 3, nr. 2, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008  § 1, stk. 1, i Arbejdstilsynets bekendtgørelse nr. 589 af 22. juni 2006 om indretning af byggepladser og lignende arbejdssteder.
 Om Arbejdstilsynets ret til at give strakspåbud:
  § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008.
O P L Y S N I N G E R N E I S A G E N Sagen er afgjort på grundlag af de dokumenter, som klagenævnet har modtaget fra Arbejdstilsynet.
På klagenævnets vegne [navn udeladt] Kopi til  Arbejdstilsynet, Tilsynscenter, Postboks 1228, 0900 København C J.nr.
 [Adressat udeladt] Afgørelsens retlige grundlag kan læses på de følgende sider.
Regler Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008 Kapitel 1 Formål og område § 2. Loven omfatter arbejde for en arbejdsgiver.
Stk. 2. Undtaget er 1) arbejde i arbejdsgiverens private husholdning, jf. dog § 59, 2) arbejde, der udelukkende udføres af de medlemmer af arbejdsgiverens familie, som hører til hans husstand, jf. dog § 59, 3) arbejde, der udføres af militære, og som kan henregnes til egentlig militærtjeneste.
 Stk. 3. Følgende bestemmelser omfatter også arbejde, der ikke udføres for en arbejdsgiver, samt det arbejde, der er nævnt i stk. 2:
1) § 20 om flere arbejdsgivere m.v. på samme arbejdssted, §§ 30-36 om leverandører m.fl. og § 37 om bygherrer m.v., 2) §§ 38 og 39, for så vidt angår de i § 39, stk. 1, nr. 1 og 2, omhandlede arbejder, samt § 41, 3) §§ 45-47 om tekniske hjælpemidler m.v., 4) kapitel 8 om stoffer og materialer, 5) § 58 om vejtransport.
Kapitel 5 Arbejdets udførelse § 38. Arbejdet skal planlægges, tilrettelægges og udføres således, at det sikkerheds- og sundhedsmæssigt er fuldt forsvarligt.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
§ 39. Beskæftigelsesministeren kan fastsætte nærmere regler om, hvilke krav der skal være opfyldt, for at arbejdet kan anses for fuldt forsvarligt planlagt, tilrettelagt og udført, herunder om 1) sikkerheds- og sundhedsmæssige foranstaltninger vedrørende arbejder, arbejdsprocesser og -metoder, f.eks. for at undgå sammenstyrtning, nedstyrtning, sammenskridning, rystelser, stråling, støj eller eksplosions-, brand- eller sundhedsfare ved luftarter, dampe, støv og røg, hede, kulde eller lugt, sygdomssmitte eller forkerte arbejdsstillinger, bevægelser eller belastninger, 2) forbud mod særligt farlige arbejder, arbejdsprocesser og -metoder, 3) opslag eller egnet markering.
 Stk. 2. Beskæftigelsesministeren kan endvidere fastsætte regler om særligt arbejdstøj og personlige værnemidler, herunder om hvem der skal afholde udgifterne hertil.
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Stk. 2.
Arbejdstilsynets bekendtgørelse nr. 589 af 22. juni 2006 om indretning af byggepladser og lignende arbejdssteder Kapitel 1 Område § 1. Bekendtgørelsen gælder for indretningen af arbejdssteder for bygge- og anlægsarbejde (byggepladser), hvad enten arbejdet udføres af ansatte, arbejdsgiver selv eller af selvstændige uden ansatte.
 Stk. 2. Dog gælder bestemmelserne i kapitel 9, om velfærdsforanstaltninger, ikke ved arbejde, hvor der ikke beskæftiges ansatte, eller som omfattes af § 2, stk. 2, i lov om arbejdsmiljø.
Stk. 3. Bestemmelserne i kapitel 9, om velfærdsforanstaltninger, gælder desuden ikke ved arbejde, 1) hvor arbejdsgiverens arbejdsopgaver på byggepladsen er af en varighed på højst 3 hele arbejdsdage, og de ansattes samlede beskæftigelser er på højst 6 manddage, eller 2) hvor de ansatte under beskæftigelsen på byggepladsen begynder og afslutter den daglige arbejdstid på et andet sted end byggepladsen.
 Ved sådanne arbejder skal den ansatte have velfærdsforanstaltninger efter reglerne om skiftende arbejdssteders indretning.
Stk. 4. Ved bygge- og anlægsarbejde forstås i denne bekendtgørelse 1) arbejde, der udføres i forbindelse med opførelse og ændring af bygninger og konstruktioner, herunder montagearbejder, 2) opførelse og ændring af veje, tunneler, broer, havne og lignende anlæg, 3) grave- og jordarbejde i forbindelse med ovennævnte, 4) rør- og kabellægning, 5) reparations- og vedligeholdelsesarbejder af ovennævnte og 6) nedbrydning og demontering af ovennævnte eller dele heraf.
Kapitel 4 Nedstyrtnings- og nedskridningsfare § 22. Hvor der i øvrigt under arbejde og færdsel i højden kan være fare for fald, skal der, hvis faldhøjden er mere end 2 meter, træffes sikkerhedsforanstaltninger efter § 23.
 Stk. 2. Der skal tillige træffes sikkerhedsforanstaltninger, hvor der er mindre fald højde, hvis der på grund af arbejdets art er særlig fare for nedstyrtning, eller hvis nedstyrtning på det omgivende underlag er forbundet med særlig fare.
Stk. 3. Sikkerhedsforanstaltninger kan dog undlades ved kortvarige arbejdsopgaver, hvor faren ved sikkerhedsforanstaltningernes etablering, brug og fjernelse er større end den fare, de skal afværge.
Dette gælder fx ved visse arbejdsoperationer i forbindelse med elementmontage.
