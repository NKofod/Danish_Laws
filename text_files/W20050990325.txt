Ret  

 til refusion, ej selvforskyldt ledig, karantæne, undskyldelig  

  

 forglemmelse A F G Ø R E L S E A-kassen har ret til refusion for dagpenge udbetalt i perioden 4.  

 maj 2004 til 24. maj 2004.
 xxx anses ikke for selvforskyldt ledig fra den 4. maj 2004.
 Dagpenge udbetalt i perioden 4. maj 2004 til 24. maj 2004  

 (karantæneperioden) til xxx er således udbetalt med rette.
B E G R  

 U N D E L S E Ankenævnet har lagt til grund, at   

 	  

 xxx den 22. april 2004  

 deltog i informationsmøde på AF,   

 	  

 xxx den 28. april 2004  

 skulle deltage i et møde om udarbejdelse af en jobplan,   

 	  

 xxx på mødet den 22.  

 april 2004 oplyste til en AF-medarbejder, at hun forventede arbejde den 1.  

 juni  

 2004,   

 	  

 AF-medarbejderen i  

 tilknytning hertil havde oplyst, at xxx kunne melde afbud til mødet den 28.  

 april 2004,   

 	  

 xxx udeblev fra mødet  

 den 28. april 2004 og ikke meldte afbud.
  

 	  

 xxx oplyste om årsagen  

 til det manglende afbud, at hun dels havde glemt aftalen dels havde set  

 forkert  

 på datoen, og   

 	  

 xxx først blev  

 opmærksom på mødet, da hun modtog a-kassens brev af 3. maj 2004 om forklaring  

 på sin udeblivelse.
 Vedrørende spørgsmålet om  

 a-kassens ret til refusion for udbetalte dagpenge i perioden 4. maj 2004 til  

 24. maj 2004.
 Ifølge lovens § 86, stk. 4, fremgår at hvis dagpenge eller andre  

 ydelser, jf. stk. 1 og 15, er udbetalt med urette, har kassen ikke krav på  

 refusion fra statskassen og skal betale udbetalt refusionsbeløb for den  

 fejludbetale ydelse tilbage fuldt ud, medmindre den fejlagtige udbetaling  

 skyldes medlemmets svigagtige forhold.
 Af § 3 i bekendtgørelse om a-kassernes ret til refusion for  

 udbetalte ydelser fremgår, at en a-kasse ikke har ret til refusion, hvis den  

 med urette har udbetalt ydelser.
 Ankenævnet finder, at a-kassen har ret til refusion for udbetalte  

 dagpenge i perioden 4. maj 2004 til 24. maj 2005.
Ankenævnet har lagt til grund, at   

 	  

 xxx ikke anses for  

 selvforskyldt ledig med 3 ugers karantæne som en følge heraf, og   

 	  

 dagpenge udbetalt for  

 karantæneperioden derfor er udbetalt med rette.
 Vedrørende spørgsmålet om  

 selvforskyldt ledighed.
 Dagpenge må ifølge lovens § 63, stk. 1, nr. 4, ikke udbetales til  

 et medlem, hvis ledighed skyldes, at medlemmet uden fyldestgørende grund  

 afslår  

 at medvirke til udarbejdelse eller revision af en jobplan, afslår eller  

 afbryder et tilbud i henhold til en jobplan efter lov om en aktiv  

 beskæftigelsesindsats  

 eller afslår eller afbryder en uddannelse, som arbejdsformidlingen vurderer  

 vil  

 øge mulighederne for beskæftigelse.
Det fremgår videre af bekendtgørelsens § 11, at et medlem er  

 selvforskyldt ledig, hvis medlemmet afslår at være med til at udarbejde eller  

 revidere en jobplan uden gyldig grund.
Dette gælder også situationer, der kan  

 sidestilles med afslag, hvis et medlem melder afbud til eller udebliver fra  

 en  

 samtale om udarbejdelse eller revision af en jobplan eller et tilbud efter en  

 jobplan.
 Ankenævnet finder ikke, at xxx udeblivelse fra mødet den 28. april  

 2004 skal sidestilles med afslag på udarbejdelse af en jobplan.
 Ankenævnet har i denne forbindelse lagt vægt på, at medlemmet  

 havde fået arbejde pr. 1. juni 2004.
 Ankenævnet har videre lagt vægt på, at hun ikke tidligere er  

 udeblevet fra et indkaldt møde.
 Ankenævnet finder på baggrund af, at xxx havde fået arbejde pr. 1.  

 juni 2004, at der er tale om en undskyldelig forglemmelse.
 Ankenævnet finder hermed, at det ikke kan anses for godtgjort, at  

 xxx ikke har haft vilje til at møde frem til mødet den 28. april 2004.
 Ankenævnet henviser til § 63, stk. 1, nr. 4 og stk. 5 samt § 86,  

 stk. 4 i lov om arbejdsløshedsforsikring m.v., jf. lovbekendtgørelse nr. 708  

 af  

 13. august 2003, § 11, stk. 1, 2 og 3, nr. 1 og 2 i direktoratets  

 bekendtgørelse nr.514 af 17. juni 2003 om selvforskyldt ledighed §§ 3 og 5.
 Ankenævnet ændrer således direktoratets afgørelse af 29. september  

 2004.
På ankenævnets vegne De kan læse om afgørelsens faktiske og retlige grundlag på de  

 følgende sider.
 Kopi til:
xxx xxx 1. Sagsforløb Arbejdsdirektoratet fremstillede sagen på denne måde:
De var den 28. april 2004 indkaldt til en samtale om udarbejdelse  

 af en jobplan.
De mødte ikke op til samtalen.
 A-kassen oplyste Dem i brev af 3. maj 2004 om, at AF havde meddelt  

 a-kassen, at De var udeblevet fra samtalen den 28. april 2004.
Den 4. maj 2004 kontaktede De a-kassen og forklarede, at De dels  

 havde glemt samtalen og dels havde set forkert på datoen.
Dette hang sammen  

 med, at AF havde oplyst Dem om, at De kunne melde afbud til samtalen, såfremt  

 De fik varigt arbejde.
De har oplyst, at De fik arbejde med start den 1. juni  

 2004, men De glemte at melde afbud til samtalen.
 A-kassen traf den 4. juni 2004 afgørelse om, at De skulle  

 udelukkes fra dagpenge i perioden 28. april 2004 til 3. maj 2004.
 A-kassen sendte sagen til direktoratet den 16. juni 2004.
 Direktoratet har i brev af 13. august 2004 oplyst Dem, at  

 direktoratet vil undersøge Deres sag vedrørende selvforskyldt ledighed, og at  

 De kunne komme med eventuelle bemærkninger inden 14 dage.
Direktoratet har ikke modtaget yderligere bemærkninger fra Dem. Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 29. september 2004 denne afgørelse over for  

 medlemmet:
 De er selvforskyldt ledig den 28. april 2004, og De skal have en  

 karantæne på 3 uger.
 Karantænen har virkning fra den 28. april 2004.
 De skal ikke betale de dagpenge, der er udbetalt i  

 karantæneperioden, tilbage.
Begrundelse Et medlem er selvforskyldt ledig, hvis medlemmet afslår at være  

 med til at udarbejde eller revidere en jobplan uden gyldig grund.
Dette  

 gælder  

 også situationer, der kan sidestilles med afslag, herunder hvis et medlem  

 udebliver  

 fra en samtale om udarbejdelse eller revision af en jobplan.
 Dette fremgår af § 11, stk. 1 og stk. 3, nr. 1, i bekendtgørelse  

 nr. 514 af 17. juni 2003 om selvforskyldt ledighed.
 Det er ikke en gyldig grund at udeblive fra en samtale om  

 udarbejdelse/revision af en jobplan på grund af forglemmelse, jf. ovennævnte  

 bekendtgørelse.
 De gyldige grund er vedlagt til orientering.
 A-kassen kan dog altid konkret vurdere, at et medlems udeblivelse  

 fra en indkaldt samtale ikke skal sidestilles med et afslag.
 Dette forudsætter, at medlemmet havde vilje til at møde til  

 samtalen, samt at der var tale om en undskyldelig forglemmelse.
 Ved vurderingen heraf kan blandt andet indgå, om der i forbindelse  

 med forglemmelsen er opstået forhold, som medlemmet ikke har haft indflydelse  

 på.
Direktoratet har lagt vægt på Deres oplysning om, at De dels havde  

 glemt samtalen og dels havde set forkert på datoen.
Direktoratet har desuden  

 lagt vægt på Deres oplysning om, at AF havde fortalt Dem, at De kunne melde  

 afbud til samtalen, såfremt De fik varigt arbejde.
De har oplyst, at De fik  

 varigt arbejde fra 1. juni 2004, men De glemte at melde afbud til AF.
 Der er således ikke opstået forhold, som De ikke havde indflydelse  

 på, der gør forglemmelsen undskyldelig.
 Deres udeblivelse fra samtalen på AF må derfor sidestilles med  

 afslag på at medvirke til at udarbejde/revidere en jobplan.
 De blev derfor selvforskyldt ledig, og De skal have en karantæne  

 på 3 uger fra den 28. april 2004, jf. § 36, stk. 1 og § 37, stk. 1, i  

 bekendtgørelsen.
 Der henvises i øvrigt til § 63, stk. 1, nr. 4, i lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003.
 De har i forbindelse med behandlingen af hændelsen ikke afgivet  

 urigtige oplysninger eller fortiet omstændigheder, der er af betydning for  

 retten til ydelser, jf. § 86, stk. 1, i lov om arbejdsløshedsforsikring.
De skal derfor ikke betale udbetalte dagpenge i karantæneperioden  

 tilbage. Arbejdsdirektoratet traf den 29. september 2004 denne afgørelse  

 over for a-kassen:
 Direktoratet bemærker, at a-kassen som følge af direktoratets  

 afgørelse ikke har ret til refusion af udbetalte dagpenge i  

 karantæneperioden,  

 jf. § 86, stk. 4 i lov om arbejdsløshedsforsikring m.v.
 Direktoratet skal anmode a-kassen om at oplyse om beløbets  

 størrelse.
Direktoratet skal bemærke, at a-kassen vil blive registreret for  

 en fejl. 3. Klagen til ankenævnet A-kassen skrev bl.a. i klagen af 21. oktober 2004 således:
 Vi vil hermed klage over Arbejdsdirektoratets afgørelse om, at vi  

 ikke har ret til refusion af de udbetalte dagpenge på i alt brutto kr.  

 7890,00  

 i karantæneperioden fra den 04.05.2004  24.05.2004.
 Vi mener fortsat, at vi har vurderet sagen om medlemmets  

 udeblivelse helt korrekt.
 Vi vurderer sagen ud fra følgende:
   

 	  

 medlemmets udeblivelse  

 skal ikke sidestilles med et afslag, da hun udebliver fra mødet på grund af  

 en  

 undskyldelig forglemmelse.
   

 	  

 medlemmet er ikke  

 tidligere udeblevet fra møder/samtaler på grund af forglemmelser.
   

 	  

 medlemmet havde viljen  

 og hensigten til at møde op og ville være mødt op, hvis ikke hun havde glemt  

 det.
   

 	  

 medlemmet udebliver  

 ikke fordi hun forventer at starte arbejde ud i fremtiden.
 Ved vores vurdering henviser vi til afsnittet om udeblivelse i vejledningen  

 til bekendtgørelse nr. 514 af 17. juni 2003 om selvforskyldt ledighed:
Udeblivelse Det følger af reglerne i bekendtgørelsen, at det som udgangspunkt  

 altid skal sidestilles med et afslag, hvis et medlem ikke møder til en  

 indkaldt  

 samtale eller aktivitet, jf. dog afsnittene om Vedvarende  

 adresseændring,  

 Postproblemer, Sygdom og Ferie.
A-kassen kan konkret vurdere, at et medlems udeblivelse fra en  

 indkaldt samtale eller aktivitet ikke skal sidestilles med et afslag.
Dette  

 forudsætter dog, at medlemmet har haft vilje til at møde til samtalen eller  

 aktiviteten, og at der er tale om en undskyldelig forglemmelse.
Ved  

 vurderingen  

 heraf kan indgå, om der i forbindelse med forglemmelsen er opstået forhold,  

 som  

 medlemmet ikke har haft indflydelse på, og om medlemmet tidligere har glemt  

 eller er udeblevet fra aktiviteter eller møder på AF.
 En udeblivelse skal altid sidestilles med et afslag, hvis et  

 medlem ikke har haft vilje til at møde til den indkaldte samtale eller  

 aktivitet.
 Ved vurderingen af, om medlemmet har haft vilje til at møde til en  

 samtale eller aktivitet, kan a-kassen bl.a. lægge vægt på:
 1)  

 	  

 Medlemmets forklaring  

 om årsagen til udeblivelsen.
 2)  

 	  

 Om medlemmet tidligere  

 er udeblevet fra indkaldte samtaler eller aktiviteter på AF eller i a-kassen,  

 herunder med hvilken begrundelse.
 3)  

 	  

 Om den efterfølgende  

 kontakt til AF eller a-kassen sker på medlemmets initiativ.
Et medlem kan ikke få dagpenge fra tidspunktet for udeblivelsen og  

 frem til medlemmet henvender sig til AF eller a-kassen vedrørende  

 udeblivelsen,  

 jf. § 30 i bekendtgørelse om rådighed.
Dette gælder også, selv om medlemmets  

 udeblivelse ikke skal sidestilles med et afslag efter bekendtgørelsen.
 A-kassen skal altid vurdere, om et medlem står til rådighed for  

 arbejdsmarkedet, når medlemmet udebliver fra en samtale eller aktivitet.
 Vi fastholder således, at vi i første omgang har vurderet sagen  

 korrekt.
 I afgørelsen til medlemmet skriver I følgende:
Direktoratet har lagt vægt  

 på Deres oplysning om, at De dels havde glemt samtalen og dels havde set  

 forkert på datoen.
Direktoratet har desuden lagt vægt på Deres oplysning om,  

 at  

 AF havde fortalt Dem, at De kunne melde afbud til samtalen, såfremt De fik  

 varigt arbejde.
De har oplyst, at De fik varigt arbejde fra 1. juni 2004, men  

 De glemte at melde afbud til AF.
 I jeres vurdering mener vi, at I også burde lægge vægt på om hun  

 tidligere har glemt at melde afbud eller tidligere er udeblevet på grund af  

 en  

 forglemmelse.
 I skriver til hende, at I har lagt vægt på, at hun af AF havde  

 fået oplyst, at hun kunne melde afbud til samtalen, såfremt hun fik varigt  

 arbejde.
Dette har ikke betydning for om hun ville komme til samtalen.  

 Havde hun husket at kontakte AF om mødet ville hun være kommet, hvis hun  

 havde  

 fået oplyst af AF, at hun skulle møde op. 4. Arbejdsdirektoratets  

 bemærkninger til klagen Ved sagens oversendelse den 25. oktober 2004 anførte direktoratet:
 Der er ikke kommet nye oplysninger, der giver direktoratet  

 anledning til at ændre afgørelsen.
 Direktoratet har følgende bemærkninger til a-kassens klage af 21.  

 oktober 2004:
 A-kassen har anført, at medlemmets udeblivelse ikke skal  

 sidestilles med et afslag, da hun udebliver fra mødet på grund af  

 undskyldelig  

 forglemmelse.
Der foreligger efter direktoratets opfattelse intet i sagen, der  

 gør medlemmets forglemmelse undskyldelig.
Der er ikke opstået forhold, som  

 medlemmet  

 ikke har indflydelse på, og det forhold, at medlemmet ikke tidligere er  

 udeblevet fra møder/samtaler, gør ikke i sig selv en forglemmelse  

 undskyldelig.
 A-kassen har anført, at medlemmet havde viljen og hensigten til at  

 møde op og ville være mødt op, hvis ikke hun havde glemt det.
 Direktoratet bemærker, at spørgsmålet om medlemmet havde vilje  

 eller ej i dette tilfælde bliver uden betydning, idet medlemmets forglemmelse  

 under alle omstændigheder ikke er undskyldelig.
Medlemmets udeblivelse skal således sidestilles med et afslag. 5. Nyt efter klagen Ingen yderligere oplysninger.
6. Regler Lov om  

 arbejdsløshedsforsikring m.v., lovbekendtgørelse nr. 708 af 13. august 2003 § 63. Dagpenge må ikke  

 udbetales, jf. stk. 4, til et medlem, hvis ledighed skyldes, 4) at medlemmet uden fyldestgørende grund afslår at medvirke til  

 udarbejdelse eller revision af en jobplan, afslår eller afbryder et tilbud i  

 henhold til en jobplan efter lov om en aktiv beskæftigelsesindsats eller  

 afslår  

 eller afbryder en uddannelse, som arbejdsformidlingen vurderer vil øge  

 mulighederne  

 for beskæftigelse.
 Stk. 5. Direktøren for  

 Arbejdsdirektoratet fastsætter efter forhandling med Beskæftigelsesrådet  

 nærmere  

 regler for anvendelsen af bestemmelserne i stk. 1-4.
 § 86.
Stk. 4.  

  

 Hvis dagpenge  

 eller andre ydelser, jf. stk. 1 og 15, er udbetalt med urette, har kassen  

 ikke  

 krav på refusion fra statskassen og skal betale udbetalt refusionsbeløb for  

 den  

 fejludbetalte ydelse tilbage fuldt ud, medmindre den fejlagtige udbetaling  

 skyldes medlemmets svigagtige forhold.
Tilbagebetaling skal ske, uanset om  

 staten har lidt økonomisk tab.
Direktøren for Arbejdsdirektoratet kan dog i  

 ganske særlige tilfælde give tilladelse til, at kassen helt eller delvis får  

 ret til refusion, hvis staten ikke har lidt et økonomisk tab af samme  

 størrelse  

 som det fejludbetalte beløb.
Direktørens afgørelse herom kan ikke indbringes  

 for anden administrativ myndighed.
Arbejdsdirektoratets bekendtgørelse  

 nr. 514 af 17. juni 2003 om selvforskyldt ledighed § 11.  

  

 Et medlem er selvforskyldt ledig, hvis  

 medlemmet afslår at være med til at udarbejde eller revidere en jobplan uden  

 en  

 gyldig grund, jf. kap. 3.
 Stk. 2. Et medlem er  

 også selvforskyldt ledig, hvis medlemmet afslår et tilbud efter en jobplan  

 uden  

 en gyldig grund, jf. kap. 3.
 Stk. 3.  

  

 Stk. 1 og 2  

 gælder også situationer, der kan sidestilles med et afslag, herunder hvis et  

 medlem:
1)  

 	  

 melder afbud til eller  

 udebliver fra en samtale om udarbejdelse eller revision af en jobplan eller  

 et  

 tilbud efter en jobplan, 2)  

 	  

 melder afbud til eller  

 ikke møder til en samtale om afgivelse af et tilbud efter en jobplan, Arbejdsdirektoratets  

 bekendtgørelse nr. 587 af 26. juni 2003 om a-kassernes ret til refusion for  

 udbetalte ydelser § 3.  

  

 En a-kasse har  

 ikke ret til refusion, hvis den med urette har udbetalt ydelser.
Er der  

 udbetalt refusion, skal a-kassen betale den tilbage.
 Stk. 2. A-kassen har dog  

 ret til refusion i de i §§ 4-7 anførte tilfælde.
 § 5.  

  

 Hvis udbetalingen  

 skyldes en skønsmæssig afgørelse, har a-kassen ret til refusion, hvis  

 a-kassen  

 har sikret sig et tilstrækkeligt grundlag for det udøvede skøn, og skønnet  

 kan  

 anses for forsvarligt.
