Nr LSF 73 Forslag til Lov om ændring af ligningsloven m.v. (Beskatning af lønarbejde  

 i udlandet m.v.) Fremsat af skatteministeren (Carsten Koch) den 23. november 1994 Vedtaget ved tredjebehandling den 16. december 1994 Lov nr. 1115 af 21/12/1994 § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994,  

 foretages følgende ændringer:
 1. I § 7, litra r , indsættes som 2. pkt.:
»Beløb, der af EU-Kommissionen er udbetalt til personer, der af den  

 danske stat er udstationeret til midlertidig tjeneste ved EU-Kommissionen til  

 dækning af merudgifter i forbindelse med udstationeringen.« 2. I § 7 indsættes som litra u:
»u) Statslig godtgørelse til HIV-smittede personer eller disses  

 efterladte, når godtgørelsen ydes i sammenhæng med, at de pågældende er  

 blevet behandlet ved danske sygehuse eller er smittet af personer, der er  

 blevet behandlet ved danske sygehuse.« 3. I § 7 K indsættes som stk. 9:
»Stk. 9. Legater er skattefri, når de ydes til en stipendiat under  

 midlertidigt ophold her i landet, såfremt stipendiaten, når denne påbegynder  

 opholdet her i landet, både var statsborger og hjemmehørende i et  

 udviklingsland.
Ligningsrådet fastsætter, hvilke lande der efter denne  

 bestemmelse skal anses for udviklingslande.« 4. § 33 A, stk. 1, affattes således:
»Har en person, der er skattepligtig efter kildeskattelovens § 1,  

 under ophold uden for riget i mindst 6 måneder uden andre afbrydelser af  

 opholdet end nødvendigt arbejde her i riget i direkte forbindelse med  

 udlandsopholdet, ferie eller lignende af en sammenlagt varighed på højst 42  

 dage, erhvervet lønindkomst ved personligt arbejde i tjenesteforhold,  

 nedsættes den samlede indkomstskat med det beløb, der forholdsmæssigt falder  

 på den udenlandske indkomst.
Nedsættelsen omfatter ikke den del af  

 lønindkomsten, der kan henføres til arbejde her i landet.
Ved opgørelsen af  

 den nævnte 6-måneders-periode anses ophold om bord på et dansk skib, der er  

 registreret i Dansk Internationalt Skibsregister, jf. § 33 C, for at være  

 ophold uden for riget.« 5. § 33 A, stk. 2 , affattes således:
»Stk. 2. Stk. 1 finder ikke anvendelse for lønindkomst ved  

 tjeneste uden for riget for den danske stat eller anden dansk offentlig  

 myndighed, såfremt erhververen af den nævnte lønindkomst modtager ydelser  

 efter § 7, litra r, § 9, stk. 8, eller statsskattelovens § 5, litra d.« 6. § 33 A, stk. 3 , ophæves.
 Stk. 4 og 5 bliver herefter stk. 3 og 4.
 7. § 33 A, stk. 4 , der bliver stk. 3, affattes således:
»Stk. 3. Har en dobbeltbeskatningsoverenskomst for en person,  

 der ikke er udsendt af den danske stat eller en anden offentlig myndighed,  

 tillagt Danmark beskatningsretten til indkomsten, nedsættes den samlede  

 indkomstskat med halvdelen af det beløb, der forholdsmæssigt falder på den  

 udenlandske indkomst.
Tilsvarende gælder for personer udsendt til udførelse  

 af systemeksport for den danske stat eller anden dansk offentlig  

 myndighed.« 8. § 33 A, stk. 5, der bliver stk. 4, affattes således:
»Stk. 4. Skatteministeren kan fastsætte regler om henstand  

 med opkrævning af skatten.« § 2 I lov om energiafgift af mineralolieprodukter m.v., jf. lovbekendtgørelse  

 nr. 543 af 22. juni 1994, foretages følgende ændring:
 I § 9 indsættes efter stk. 7 som nyt stykke:
»Stk. 8. Der ydes afgiftsfritagelse af varer, der  

 midlertidigt indføres eller modtages fra andre EF-lande, til de i toldlovens  

 § 5, nr. 3, nævnte formål.« Stk. 8 og 9 bliver herefter stk. 9 og 10.
§ 3 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Lovens § 1, nr. 1, 3, 6 og 8, har virkning for  

 indkomståret 1995.
 Stk. 3. Lovens § 1, nr. 4, har virkning for indkomståret 1995. I  

 beregningen af, om man i 1995 har opholdt sig i Danmark i mere end 42 dage  

 inden for en 6-måneders-periode, medregnes ikke ophold i Danmark i 1994 i  

 forbindelse med udførelse af nødvendigt arbejde i forbindelse med  

 udlandsopholdet.
 Stk. 4. Lovens § 1, nr. 5 og 7, har virkning for indkomståret  

 1995. 1. pkt. finder dog ikke anvendelse for lønindkomst oppebåret fra den  

 danske stat eller anden offentlig myndighed, hvis lønnen er fastsat i henhold  

 til en kollektiv aftale indgået inden den 1. januar 1995. I så fald finder  

 den hidtidige affattelse af ligningslovens § 33 A anvendelse.
 Stk. 5 . Tekstanmærkningerne nr. 51, nr. 51 J og nr. 51 K til § 38  

 i finansloven for 1994 finder fortsat anvendelse for kontrakter indgået inden  

 1. januar 1995.
 Stk. 6. Lovens § 2 har virkning fra 1. januar 1995.
Oprindeligt fremsat forslag § 1 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994,  

 foretages følgende ændringer:
 1. I § 7, litra r , indsættes som 2. pkt.:
 »Beløb der af EU-Kommissionen er udbetalt til personer, der af den  

 danske stat er udstationeret til midlertidig tjeneste ved EU-Kommissionen til  

 dækning af merudgifter i forbindelse med udstationeringen.«.
 2. I § 7, indsættes som litra u):
 »u). Statslig godtgørelse til HIV smittede personer eller disses  

 efterladte, når godtgørelsen ydes i sammenhæng med, at de pågældende er  

 blevet behandlet ved danske sygehuse eller er smittet af personer, der er  

 blevet behandlet ved danske sygehuse.«.
 3. I § 7 K , indsættes som stk. 9:
»Stk. 9. Legater er skattefri, når de ydes til en stipendiat  

 under midlertidigt ophold her i landet, såfremt stipendiaten, når denne  

 påbegynder opholdet her i landet, både var statsborger og hjemmehørende i et  

 udviklingsland.
Ligningsrådet fastsætter hvilke lande, der efter denne  

 bestemmelse skal anses for udviklingslande.«.
 4. § 33 A, stk. 1, affattes således:
»Har en person, der er skattepligtig efter kildeskattelovens § 1,  

 under ophold uden for riget i mindst 6 måneder uden andre afbrydelser af  

 opholdet end nødvendigt arbejde her i riget i direkte forbindelse med  

 udlandsopholdet, ferie eller lignende, af en sammenlagt varighed på højst 42  

 dage, erhvervet lønindkomst ved personligt arbejde i tjenesteforhold,  

 nedsættes den samlede indkomstskat med det beløb, der forholdsmæssigt falder  

 på den udenlandske indkomst.
Nedsættelsen omfatter ikke den del af  

 lønindkomsten der kan henføres arbejde her i landet.
Ved opgørelsen af den  

 nævnte 6 måneders periode anses ophold om bord på et dansk skib, der er  

 registreret i Dansk Internationalt Skibsregister, jf. § 33 C, for at være  

 ophold udenfor riget.«.
 5. § 33 A, stk. 2 , affattes således:
 » Stk. 2. Stk. 1, finder ikke anvendelse for lønindkomst ved  

 tjeneste uden for riget for den danske stat eller anden dansk offentlig  

 myndighed, såfremt erhververen af den nævnte lønindkomst modtager ydelser  

 efter § 7, litra r, § 9, stk. 8, eller statsskattelovens § 5, litra d.«.
 6. § 33 A, stk. 3 , ophæves.
 Stk. 4-5, bliver herefter til stk. 3-4.
 7. § 33 A, stk. 4 , der bliver til stk. 3, affattes  

 således:
» Stk. 3. Har en dobbeltbeskatningsoverenskomst for en person,  

 der ikke er udsendt af den danske stat eller en anden offentlig myndighed,  

 tillagt Danmark beskatningsretten til indkomsten, nedsættes den samlede  

 indkomstskat med halvdelen af det beløb, der forholdsmæssigt falder på den  

 udenlandske indkomst.
Tilsvarende gælder for personer udsendt til udførelse  

 af systemeksport for den danske stat eller anden dansk offentlig  

 myndighed.«.
 8. § 33 A, stk. 5, der bliver til stk. 4, affattes  

 således:
 » Stk. 4. Skatteministeren kan fastsætte regler om henstand  

 med opkrævning af skatten.«.
§ 2 I lov om energiafgift af mineralolieprodukter m.v., jf. lovbekendtgørelse  

 nr. 543 af 22. juni 1994, foretages følgende ændring:
 I § 9 , indsættes efter stk. 7:
 » Stk. 8. Der ydes afgiftsfritagelse af varer, der  

 midlertidigt indføres eller modtages fra andre EF-lande, til de i toldlovens  

 § 5, nr. 3, nævnte formål.«.
 Stk. 8-9, bliver herefter stk. 9-10.
§ 3 Stk. 1. Loven træder i kraft dagen efter bekendtgørelse i  

 lovtidende.
 Stk. 2. Lovens § 1, nr. 1, 3, 6 og 8, har virkning for  

 indkomståret 1995.
 Stk. 3. Lovens § 1, nr. 4, har virkning for indkomståret 1995. I  

 beregningen af, om man i 1995 har opholdt sig i Danmark i mere end 42 dage  

 inden for en 6 måneders periode, medregnes ikke ophold i Danmark i 1994 i  

 forbindelse med udførelse af nødvendigt arbejde i forbindelse med  

 udlandsopholdet.
 Stk. 4. Lovens § 1, nr. 5 og 7, har virkning for indkomståret  

 1995. 1. pkt. finder dog ikke anvendelse for lønindkomst oppebåret fra den  

 danske stat eller anden offentlig myndighed, hvis lønnen er fastsat i henhold  

 til en kollektiv aftale indgået inden den 1. januar 1995. I så fald finder  

 den hidtidige affattelse af ligningslovens § 33 A, anvendelse.
 Stk. 5 . Teksanmærkningerne nr. 51, nr. 51 J, og 51 K, til § 38 i  

 finansloven for 1994, finder fortsat anvendelse for kontrakter indgået inden  

 1. januar 1995.
 Stk. 6. Lovens § 2, har virkning fra 1. januar 1995.
Bemærkninger til lovforslaget Almindelige bemærkninger 1. Indledning Det primære formål med lovforslaget er at sikre ensartede regler for alle  

 personer bosiddende i Danmark, der udfører arbejde i udlandet.
Der tilstræbes  

 en ligestilling, såvel mellem offentlige og privat ansatte, som inden for  

 hver af disse 2 grupper.
Det foreslås derfor, at alle fuldt  

 skattepligtige personer bliver skattefritaget for lønindkomst optjent under  

 ophold i udlandet, når opholdet overstiger 6 måneder.
Herudover er formålet at ophæve en række tekstanmærkninger på finansloven.  

 Der er tale om ophævelse af nr. 50, (stipendiater fra udviklingslandene), nr.  

 51, (personer udsendt til udførelse af udviklingsbistand i udviklingslande),  

 nr. 51 F, (godtgørelse til HIV-positive blødere), nr. 51. G, (danske  

 nationaleksperter ansat ved EUKommissionen eller internationale  

 organisationer m.m.), nr. 51 J, (personer udsendt fra Demokratifonden til det  

 tidligere Sovjetunionen m.m.), nr. 51 K, (FN-vagter i Irak) og nr. 57 (visse  

 told- og afgiftsfri indførelser) til finanslovens § 38. Hovedparten af disse  

 tekstanmærkninger har eksisteret gennem flere år, tekstanmærkning nr. 51,  

 således siden midten af 1960-erne.
Lovgivning via tekstanmærkninger bør udfra  

 en principiel synsvinkel begrænses til tidsbegrænsede og konkrete formål.  

 Administrationen af tekstanmærkningerne, specielt nr. 51, der udmøntes over  

 de årlige ligningsvejledninger giver endvidere anledning til unødige  

 administrative vanskeligheder.
Er begge disse forudsætninger ikke opfyldt bør  

 reguleringen ske ved en inkorporering af tekstanmærkningerne i den  

 almindelige materielle skattelovgivning.
2. Gældende regler Efter de gældende regler er nogle men ikke alle udsendte  

bistandsarbejdere fritaget for beskatning af den i udlandet oppebårne  

 lønindkomst.
Udtrykket »bistandsarbejder« skal i denne forbindelse forstås  

 meget bredt, som omfattende alle personer der udfører arbejde i  

 tjenesteforhold i forbindelse med ikke-kommercielle aktiviteter.
Det være sig  

 fx. teknisk/faglig bistand, humanitær katastrofebistand, hjælp til opbygning  

 af et demokratisk samfund, hjælp til uddannelse, beskyttelse, overvågning,  

 vagttjeneste m.m., i enten et udviklingsland eller i det tidligere  

 Østeuropa/Sovjetunionen, herunder specielt ex-Jugoslavien.
Begrebet omfatter  

 både personer udsendt af det offentlige, herunder som led i dansk  

 udviklingsbistand i henhold til lov om internationalt udviklingssamarbejde og  

 personer udsendt af private bistandsorganisationer, fx.
Mellemfolkelig  

 Samvirke, Folkekirkens Nødhjælp, Dansk Røde Kors m.fl.
Efter tekstanmærkning nr. 51, er Danida-rådgivere udsendt af  

 Udenrigsministeriet som et led i dansk udviklingsbistand til et  

 udviklingsland altid skattefritaget, uanset længden af udsendelsen.
Det er  

 således også uden betydning om der udføres teknisk/faglig eller humanitær  

 bistand.
Personer udsendt af private bistandsorganisationer er på tilsvarende måde  

 skattefritaget, hvis der udføres teknisk/faglig bistand og udsendelsen  

 financieres af danske statsmidler som et led i dansk udviklingsbistand i  

 henhold til lov om internationalt udviklingssamarbejde.
Udfører en privat  

 udsendt person derimod humanitær katastrofebistand eller er udsendelsen fx.  

 financieret via indsamlinger gives der ikke skattefritagelse efter  

 tekstanmærkningen, men dog evt. efter ligningslovens § 33 A.
 Der gives efter tekstanmærkningen aldrig skattefritagelse for udsendelser  

 til ex-Jugoslavien eller det tidligere Sovjetunionen, da disse lande ikke har  

 status som udviklingslande.
Der er endvidere mulighed for skattefritagelse efter tekstanmærkning nr.  

 51 J, og K.
Tekstanmærkning nr. 51 J, omfatter personer udsendt af  

 Demokratifonden til Østeuropa og giver skattefritagelse, såfremt længden af  

 udsendelsen overstiger 3 måneder.
Tekstanmærkning nr. 51 K, omfatter personer  

 ansat på en civil kontrakt med forsvaret til udførelse af vagttjeneste i  

 Irak.
Skattefritagelsen gives uanset længden af udsendelsen.
Bistandsarbejdere der ikke falder ind under en tekstanmærkning, herunder  

 specielt nr. 51, er som nævnt eventuelt omfattet af ligningslovens § 33 A.
En  

 væsentlig forskel på denne bestemmelse og tekstanmærkningerne er at der kun  

 gives skattefritagelse, såfremt udsendelsen overstiger 6 måneder.
Offentligt  

 ansatte er endvidere ikke omfattet.
Offentligt udsendte bistandsarbejdere,  

 fx. soldater og offentligt udsendte nødhjælpschauffører udsendt til  

 exJugoslavien er således på forhånd afskåret fra at benytte bestemmelsen.
I tillæg til ovenstående bemærkes, at skattefritagelsesmetoden efter  

 tekstanmærkningerne er eksemption uden progressionsforbehold.
Dette giver de  

 udsendte bistandsarbejdere mulighed for at kumulere et fremførselsberetigget  

 (rente)underskud under udsendelsen med den virkning, at der heller ikke skal  

 svares skat de første år efter udsendelsen afsluttes.
Skattefritagelsen efter  

 ligningslovens § 33 A, er eksemption med progressionsforbehold efter ny  

 metode og indebærer at lempelsen gives som et nedslag i den beregnede skat.  

 Dermed kan der ikke opsamles underskud.
Offentligt ansatte, der ikke udfører bistandsarbejde, er også  

 afskåret fra skattefritagelse efter ligningslovens § 33 A.
Personer udsendt  

 til udførsel af systemeksport er dog omfattet af bestemmelsen, forudsat de  

 ikke modtager et skattefrit udetillæg til dækning af merudgifter i  

 forbindelse med udsendelsen.
 Den gældende bestemmelse omfatter hovedparten af lønmodtagere ansat i den  

private sektor , dog ikke lønindkomst ved tjeneste om bord på skibe,  

 herunder skibe, der ligger ved land under bygning, reparation eller  

 midlertidig oplægning, luftfartøjer eller fartøjer og installationer, der  

 anvendes i tilknytning til efterforskning og udnyttelse af  

 kulbrinteforekomster.
Efter retspraksis kan en person efter ligningslovens § 33 A, udføre  

 kortvarigt nødvendigt arbejde i Danmark, der står i direkte forbindelse  

 med udlandsopholdet . Der er ikke lagt en absolut begrænsning på omfanget  

 af det nødvendige arbejde udført i Danmark.
Efter praksis medregnes  

 arbejdsdagene heller ikke ved opgørelsen af de 42 dages ferie eller lignende  

 (indenfor 6 måneder), som en person kan opholde sig i Danmark under opholdet  

 i udlandet.
Skattefritagelsen omfatter efter praksis ikke vederlag, der er  

 optjent under det nødvendige arbejdsophold i Danmark.
3. Lovforslagets indhold Med udgangspunkt i den nuværende udformning af ligningslovens § 33 A, (og  

 § 7, litra r,) foreslås følgende ændringer af retstilstanden:
a) Udvidelse til alle offentlige ansatte Det foreslås at reglen skal gælde generelt for alleoffentlige ansatte.  

 Dermed ligestilles private og offentlige ansatte.
Endvidere ligestilles  

 gruppen af offentligt udsendte.
Afgørende for om der er mulighed for  

 skattefritagelse skal alene være om udsendelsen overstiger 6 måneder eller  

 ej.
Personer udsendt af den danske stat eller en offentlig myndighed til  

 systemeksport vil fortsat kunne få skattefritagelse.
I lighed med de nuværende regler for udsendte systemeksportmedarbejdere  

 foreslås det at offentligt ansatte dog ikke skal kunne få skattefritagelse,  

 såfremt de oveni deres almindelige løn oppebærer et skattefrit udetillæg  

 efter § 7, litra r, til dækning af ekstra omkostninger i forbindelse med  

 udsendelsen.
Som et alternativ til udetillæg udsendes offentligt ansatte i et  

 vist omfang på dagpengevilkår efter statsskattelovens § 5, litra d, jf.  

 ligningslovens § 9, stykke 8. Dagpengene skal som udetillægget dække  

 ekstraomkostninger i forbindelse med udsendelsen.
Det foreslås derfor  

 endvidere at betinge skattefritagelsen af, at der ikke udbetales sådanne  

 skattefrie dagpengeydelser.
Lønningerne for offentligt ansatte fastsættes ved kollektiv overenskomst.  

 Størrelsen på lønnen efter de gældende overenskomster er aftalt under  

 forudsætning af at den beskattes i Danmark.
For at sikre den nødvendige  

 sammenhæng mellem skattefrihed og løn, betinges skattefritagelsen af at  

 ansættelsesforholdet ikke uden videre fortsætter på de gældende  

 overenskomstvilkår aftalt inden lovforslagets ikrafttræden.
Er det tilfældet  

 vil den eksisterende bestemmelse finde anvendelse.
b) Udvidelse til alle bistandsarbejdere Med den ovennævnte udvidelse af § 33 A, vil alle grupper af  

 bistandsarbejdere have mulighed for skattefritagelse efter ligningslovens §  

 33 A, såfremt de er udsendt mere end 6 måneder.
Dette gælder uanset om de er  

 offentligt eller privat udsendt, om der udføres teknisk, humanitær eller  

 anden form for bistand, om udsendelsen sker til et udviklingsland eller fx.  

 borgerkrigsramte områder eller om udsendelsen er financieret af danske  

 statsmidler eller ej.
Der vil endvidere ske en ligestilling inden for gruppen  

 af skattefritagne personer.
Skattefritagelsen vil i alle situationer blive  

 givet som et nedslag i den beregnede skat.
c) Udvidelse til også at omfatte piloter, søfolk og lønmodtagere der  

 gør tjeneste i forbindelse med olieudvinding Den nuværende regel gælder ikke for lønindkomst ved tjeneste om bord på  

 skibe, herunder skibe, der ligger ved land under bygning, reparation eller  

 midlertidig oplægning, luftfartøjer eller fartøjer der anvendes i tilknytning  

 til efterforskning og udnyttelse af kulbrinteforekomster.
Danske søfolk vil dog ofte være skattefritaget efter ligningslovens § 33  

 C, om skibe der er indregistreret i Dansk Internationalt Skibsregister.
Denne  

 gruppe skattefritages uanset omfanget af opholdet på skibet og uanset om  

 skibet eventuelt (delvist) sejler i dansk territorialfarvand.
En ingeniør der finder arbejde i udlandet vil således kunne blive  

 skattefritaget, mens en tilsvarende pilot på forhånd vil være afskåret fra  

 skattefritagelse.
Det foreslås at udvide bestemmelsen således at ovennævnte  

 restgruppe ikke på forhånd afskæres fra skattefritagelse.
d) Regulering af adgangen til under opholdet i udlandet at udføre  

 arbejde i Danmark Det foreslås at adgangen til at udføre arbejde i Danmark under opholdet  

 udenfor riget, reguleres direkte i bestemmelsen.
Efter de nuværende regler kan fx. en udstationeret lønmodtager opholde sig  

 i gennemsnit 7 dage pr. måned i forbindelse med ferie eller lignende.  

 Herudover kan lønmodtageren opholde sig i Danmark i forbindelse med  

 nødvendigt arbejde direkte i forbindelse med udenlandsopholdet.
Såfremt en  

 person under ophold i udlandet, i væsentligt eller eventuelt overvejende  

 omfang, opholder sig i Danmark bør der ikke gives skattefritagelse.
Det  

 foreslås derfor at fastlægge en absolut grænse for omfanget af det nødvendige  

 arbejde der kan udføres i Danmark og i forlængelse heraf at arbejdsdagene  

 skal indgå i beregningen af de 42 dage.
Dermed bliver det samlede antal dage  

 der kan tilbringes i Danmark under en udsendelse på fx. 6 måneder, 42 dage.
e) Danmark har beskatningsretten i henhold til en indgået  

 dobbeltbeskatningsoverenskomst Efter de gældende regler gives der kun halv lempelse såfremt Danmark i  

 henhold til en indgået dobbeltbeskatningsoverenskomst har beskatningsretten  

 til lønindkomsten.
Reglen har et meget begrænset anvendelsesområde.
I praksis  

 finder den hovedsageligt anvendelse på håndværkere m.m., udsendt af danske  

 entreprenører, til udførelse af arbejde i forbindelse med bygnings-, anlægs-  

 eller intallationsarbejde, der ikke etablerer fast driftssted.
Endvidere  

 finder den anvendelse for personer der udfører systemeksport.
Formålet med reglen er at imødegå kritik fra aftalepartnere (og eventuelt  

 også tredjelande) der kunne bebrejde Danmark for ikke at udnytte  

 beskatningsretten, med henblik på at give private danske arbejdsgivere en  

 konkurrencefordel i forhold til udenlandske arbejdsgivere.
I relation til  

 systemeksportfolk er formålet endvidere at undgå at det offentlige, der i  

 denne forbindelse udfører en form for erhvervsvirksomhed, stilles bedre end  

 private danske arbejdsgivere.
For offentligt udsendte vil Danmark stort set altid have  

 beskatningsretten.
Da den almindelige offentlige sektor imidlertid ikke  

 befinder sig i nogen form for konkurrencesituation vil man ikke kunne udsætte  

 sig for kritik ved at give denne gruppe fuld skattefritagelse, selvom  

 beskatningsretten i henhold til en indgået dobbeltbeskatningsaftale tilfalder  

 Danmark.
Lønnen vil endvidere være fastsat under hensyn til, at den hverken  

 beskattes i arbejdslandet eller i Danmark.
Endvidere foreslås § 7, litra r, udvidet.
Efter tekstanmærkning nr. 51 G,  

 medregnes tillæg udbetalt af EUKommissionen (stk. 1,) eller af en  

 international organisation (stk. 2) til dækning af meromkostninger i  

 forbindelse med udsendelse fra den danske stat, til EU-Kommissionen eller ved  

 den internationale organisation, ikke i den skattepligtige indkomst.
Det  

 foreslås at overføre indholdet i stk. 1, til § 7, litra r, mens stk. 2, udgår  

 som værende uden nogen betydning i praksis.
4) Provenumæssige konsekvenser Lovforslaget indebærer, at korttidsudsendte (perioder under 6 måneder)  

 blive indkomstskattepligtige, hvilket skønnes at medføre et årligt merprovenu  

 på ca. 25 mill.
Heraf skønnes den kommunale andel at udgøre cirka halvdelen.  

 For finansåret skønnes forslaget ligeledes at medføre et merprovenu på ca. 25  

 mill.
 Den modsvarende merudgift på ca. 25 mill. kr til aflønning af de udsendte,  

 afholdes indenfor u-landsrammen.
 Overførslen af de tekstanmærkninger som ikke vedrører bistandsarbejdere  

 samt justeringerne af § 33 A, skønnes ikke at have provenumæssige  

 konsekvenser.
5) Administrative konsekvenser Forslaget skønnes ikke at medføre nævneværdige administrative konsekvenser  

 for Told & Skat.
 For kommunerne skønnes forslaget at medføre en mindre administrativ  

 besparelse.
6) Erhvervsøkonomiske konsekvenser Forslaget har ingen erhvervsøkonomiske konsekvenser.
7) EU-retlige konsekvenser Forslaget har ingen EU-retlige konsekvenser.
Bemærkninger til lovforslagets enkelte bestemmelser Til § 1 Til nr. 1 Der er alene tale om at indholdet af tekstanmærkning nr. 51 G, stk. 1,  

 overføres til § 7, litra r.
Såfremt den udsendte person modtager sådanne  

 tillæg til dækning af meromkostninger fra EU-Kommissionen kan der ikke gives  

 skattefritagelse efter § 33 A, for den grundløn der betales af den danske  

 arbejdsgiver.
Den tilsvarende adgang til skattefrihed for personer ansat ved  

 internationale organisationer efter tekstanmærkning nr. 51, stk. 2, anvendes  

 ikke i praksis.
Denne del af tekstanmærkningen foreslås derfor helt at udgå.
Til nr. 2 Efter en gældende tekstanmærkning til finansloven »medregnes  

 godtgørelser til HIV-positive transfusionssmittede, HIV-positive blødere  

 m.fl. ikke ved opgørelse af den skattepligtige indkomst«.
Denne regel  

 fremgår af tekstanmærkning nr. 51 F, til finanslovens § 38. Skattefriheden  

 vedrører nogle statslige godtgørelser, som ydes i henhold til tekstanmærkning  

 nr. 67, ad § 16.51.41.30. Det må anses for uhensigtmæssigt, at skatteregler  

 af varig karakter findes som tekstanmærkninger i finansloven.
Det foreslås  

 derfor at overføre reglen til ligningsloven.
Forslaget indeholder rent  

 redaktionelle ændringer i teksten i forhold til den gældende tekstanmærkning.
Til nr. 3 Efter en gældende tekstanmærkning til finansloven er »stipendiater  

 fra udviklingslandene fritaget for ved opgørelsen af deres skattepligtige  

 indkomst at medregne modtagne stipendier.« Denne regel fremgår af  

 tekstanmærkning nr. 50, til finanslovens § 38. Det må anses for  

 uhensigtmæssigt, at skatteregler af varig karakter findes som  

 tekstanmærkninger i finansloven.
Det foreslås derfor at overføre reglen til  

 ligningsloven.
I forbindelse hermed foreslås en tydeliggørelse af reglen.
Forslaget vedrører legater, der blandt andet ydes af Danida til  

 stipendiater fra udviklingslandene.
Skattefriheden omfatter dog ikke bare  

 legater, der ydes af disse midler, men også legater, der ydes af andre danske  

 offentlige midler, og legater, der ydes af private fonds o.l.
Skattefriheden  

 gælder både danske og udenlandske midler.
Det svarer ganske til gældende ret  

 efter tekstanmærkningen.
Ved en stipendiat forstås en person, der er her i landet for at udvikle  

 sin viden og færdigheder med henblik på udnyttelse i hjemlandet, og som i alt  

 overvejende grad får finansieret sit ophold gennem legatmidler.
Kravet om, at  

 den pågældende skal være her i landet med henblik på at udvikle sin viden og  

 færdigheder, betyder, at f.eks. flygtninge med asyl eller lignende her i  

 landet normalt ikke er omfattet af stipendiatdefinitionen.
 Skattefriheden omfatter kun stipendiatens legater og ikke evt. andre  

 indtægter.
Det er en forudsætning for skattefrihed, at den pågældende inden opholdet  

 her i landet, er statsborger i et udviklingsland.
Skattefriheden gælder altså  

 ikke f.eks. danske statsborgere, der er bosat i et udviklingsland.
Inden  

 opholdet her i landet skal den pågældende også være hjemmehørende i et  

 udviklingsland.
Det behøver ikke at være det samme udviklingsland, som han er  

 statsborger i.
Ligningsrådet bemyndiges til at fastsætte, hvad der nærmere skal forstås  

 ved et udviklingsland.
Den eksisterende tekstanmærkning indeholder ikke nogen  

 definition af, hvad der skal forstås ved et udviklingsland.
I  

 »ligningsvejledningen« anføres, at begrebet udviklingsland efter  

 fast praksis omfatter »Hele Latinamerika, hele Oceanien bortset fra  

 Australien og New Zealand, hele Asien bortset fra Japan, Israel og den  

 asiatiske del af Sovjetunionen og hele Afrika med undtagelse af  

 Sydafrika.« Det er ikke hensigten i realiteten at fravige, at et  

 udviklingsland skal være et fattigt land, men i betragtning af, at der er  

 tale om en varig skattefritagelsesregel, er det ikke hensigtsmæssigt i loven  

 at binde skattefritagelsen til en konkret opremsning af lande, der kun  

 afspejler situationen lige nu.
Det er derfor hensigten, at udnytte  

 bemyndigelsen således, at udviklingslande afgrænses, svarende til den  

 afgrænsning, der ligger til grund for administrationen af lov om  

 internationalt udviklingssamarbejde.
Til nr. 4 Ændringen er vidt omfang udtryk for en kodificering af gældende praksis.
Fritagelse er fortsat betinget af, at eventuelt udført arbejde i Danmark  

 er nødvendigt for at kunne varetage arbejdet i udlandet.
Der må i den  

 forbindelse anlægges en streng vurdering af, hvad der anses for  

 »nødvendigt arbejde«.
Sådant nødvendigt arbejde kan fx. bestå i  

 afrapportering, deltagelse i møder eller kurser.
Er der derimod tale om  

 ikke-nødvendigt arbejde i direkte forbindelse med udlandsopholdet bortfalder  

 adgangen til skattefritagelsen, uanset varigheden af opholdet i forbindelse  

 hermed.
Med »direkte forbindelse til udlandsopholdet« stills der  

 krav om at arbejdsopholdet i Danmark skal vedrøre hovedbeskæftigelsen i  

 udlandet.
Har en person således et bijob, vil et arbejdsforhold i forbindelse  

 hermed ikke stå i direkte forbindelse med udlandsopholdet.
 Det tilladte ophold i Danmark begrænses til i gennemsnit 7 dage pr. måned.  

 Om der afholdes ferie eller udføres nødvendigt arbejde i direkte forbindelse  

 med udlandsopholdet er uden betydning.
 Er der udført nødvendigt arbejde i Danmark foreslås det at denne del af  

 lønnen ikke kan henføres til den lempelsesberettigede udenlandske indkomst,  

 hvilket er en kodificering af gældende praksis.
 Det anførte gælder såvel privat som offentligt ansatte.
 Forslaget tilsigter ikke i øvrigt at ændre praksis omkring bestemmelsen.
Til nr. 5 og § 3, stk. 3 Alle offentligt ansatte får mulighed for skattefritagelse.  

 Skattefritagelsen forudsætter, at man er udsendt mere end 6 måneder, at der  

 ikke udbetales skattefrie ydelser efter § 7, litra r, § 9, stk. 8, jf.  

 statsskattelovens § 5, litra d, og at lønnen ikke er fastsat i henhold til en  

 kollektiv aftale indgået før 1. januar 1995.
 Den sidste betingelse medfører, at lønnen ikke automatisk bliver skattefri  

 pr. 1. januar 1995. Den udsendte og arbejdsgiveren skal indgå et individuelt  

 tillæg til arbejdsaftalen, hvoraf det udtrykkeligt fremgår at lønnen er  

 aftalt under hensyn til at den er skattefri.
 For så vidt angår bistandsarbejdere vil de langtidsudsendte  

 Danida-rådgivere udsendt af Udenrigsministeriet blive skattefri efter § 33 A.  

 Der udbetales ikke udetillæg eller dagpenge og lønnen er individuelt  

 aftalt . Tilsvarende gælder de miljørådgivere der skal udsendes af  

 Miljøministeriet.
 Langtidsrådgivere udsendt af private bistandsorganisationer vil være  

 skattefritaget, blot udsendelsen overstiger 6 måneder.
 Personel udsendt af forsvaret i mere end 6 måneder vil ikke få  

 skattefritagelse, idet der udbetales udetillæg eller dagpenge og idet lønnen  

 er fastsat i henhold til en kollektiv overenskomst fra før 1995.
 Alle typer af korttidsudsendte rådgivere vil ikke få skattefritagelse.
Øvrige offentlige ansatte udsendes efter de gældende regler på  

 udetillægsvilkår eller på dagpengevilkår idet den overenskomstmæssige løn er  

 fastsat under hensyn til at den er skattepligtig.
Det forventes at disse  

 personer fortsat vil blive udsendt på almindelige udetillægsvilkår eller  

 dagpengevilkår.
Til nr. 6 Med ophævelsen har alle personer i den private sektor mulighed for  

 at få skattefritagelse, såfremt betingelserne i øvrigt er opfyldt.
Der vil stadig blive stillet krav om »ophold« udenfor riget.  

 Betingelsen indebærer i dag, at fx. langturschauffører, der kører ud og ind  

 af Danmark, ikke kan få skattefritagelse selvom betingelserne i øvrigt skulle  

 være opfyldt.
På tilsvarende måde vil en pilot der arbejder for et dansk  

 flyselskab og derfor flyver frem og tilbage mellem Danmark og udenlandske  

 destinationer ikke kunne få skattefritagelse.
For søfolk vil betingelsen kun  

 være opfyldt, såfremt personen opholder sig uden for riget, hvilket i den  

 situation vil sige uden for dansk territorialfarvand, uden afbrydelse i 6  

 måneder.
Tilsvarende må personer der udfører arbejde på fartøjer og  

 installationer der anvendes i tilknytning til efterforskning og udnyttelse af  

 kulbrinteforekomster opholde sig udenfor den danske kontinentalsokkel uden  

 afbrydelse i 6 måneder.
 Udvidelsen må på den baggrund antages primært at få betydning for  

 personer, der selv finder et job i udlandet for en udenlandsk arbejdsgiver.
Til nr. 7 Ændringen er en konsekvensændring af ændringen i nr. 5 og har ingen  

 materiel betydning.
Til nr. 8 Ændringen er en konsekvensændring uden materiel betydning.
Til § 2 Forslaget giver afgiftsfritagelse af varer, der midlertidigt oplægges i  

 Danmark til forsvarsformål m.v. i overensstemmelse med de forpligtelser, der  

 følger af NATOsamarbejdet.
Afgiftsfritagelse har hidtil været fastsat som  

 tekstanmærkning nr. 57, til finanslovens nr. 38.
Til § 3 Bestemmelserne i forslaget om stipendiater fra udviklingslande, om  

 HIV-smittede blødere og om personer der er udsendt til at udføre arbejde for  

 EU-Kommissionen foreslås at få virkning fra indkomståret 1995.
 For så vidt adgangen til at opholde sig her i riget uden at opholdet i  

 udlandet anses for afbrudt i henhold til ligningslovens § 33 A, foreslås  

 justeringen at få virkning fra indkomståret 1995. For indkomståret 1995  

 indføres der dog en adgang til ikke at medregne ophold i 1994 i Danmark i  

 forbindelse med udførelse af nødvendigt arbejde i Danmark.
 Udvidelsen af persongruppen for så vidt angår lønindkomst ved tjeneste om  

 bord på skibe, herunder skibe, der ligger ved land under bygning, reparation  

 eller midlertidig oplægning, luftfartøjer eller fartøjer der anvendes i  

 tilknytning til efterforskning og udnyttelse af kulbrinteforekomster, har  

 virkning for indkomståret for 1995.
Offentligt udsendte personer (herunder bistandsarbejdere) vil efter den 1.  

 januar 1995 som udgangspunkt være omfattet af § 33 A, forudsat at  

 betingelserne i øvrigt er opfyldt.
Er lønnen imidlertid fastsat efter en  

 kollektiv overenskomst indgået inden 1. januar 1995 finder den eksisterende  

 affatning af § 33 A, fortsat anvendelse for disse personer.
 Bistandsarbejdere udsendt før 1. januar 1995 på en tidsbegrænset kontrakt  

 vil fortsat være omfattet af de relevante tekstanmærkninger efter 1. januar  

 1995. Ved forlængelse af kontrakten ved eller indgåelse af en ny kontrakt  

 bortfalder denne adgang.
 Reglen om afgiftsfritagelse for visse varer foreslås at få virkning fra 1.  

 januar 1995.
Bilag 1 I dette bilag er (med mindre skrift) indsat den gældende formulering af de bestemmelser, der berøres af lovforslaget § 1 I lov om påligningen af indkomst- og formueskat, jf. lovbekendtgørelse nr.  

 851 af 30. september 1994, foretages følgende ændringer:
 1. I § 7, litra r, indsættes som 2. pkt.:
 »Beløb der af EU-Kommissionen er udbetalt til personer, der af den  

 danske stat er udstationeret til midlertidig tjeneste ved EU-Kommissionen til  

 dækning af merudgifter i forbindelse med udstationeringen.«.
 2. I § 7, litra u, indsættes som ny litra u):
 »u). Statslig godtgørelse til HIV smittede personer eller disses  

 efterladte, når godtgørelsen ydes i sammenhæng med, at de pågældende er  

 blevet behandlet ved danske sygehuse eller er smittet af personer, der er  

 blevet behandlet ved danske sygehuse.«.
 3. I § 7 K , indsættes som stk. 9:
»Stk. 9. Legater er skattefri, når de ydes til en stipendiat  

 under midlertidigt ophold her i landet, såfremt stipendiaten, når denne  

 påbegynder opholdet her i landet, både var statsborger og hjemmehørende i et  

 udviklingsland.
Ligningsrådet fastsætter hvilke lande, der efter denne  

 bestemmelse skal anses for udviklingslande.«.
 4. § 33 A, stk. 1, affattes således:
»Har en person, der er skattepligtig efter kildeskattelovens § 1,  

 under ophold uden for riget i mindst 6 måneder uden andre afbrydelser af  

 opholdet end nødvendigt arbejde her i riget i direkte forbindelse med  

 udlandsopholdet, ferie eller lignende, af en sammenlagt varighed på højst 42  

 dage, erhvervet lønindkomst ved personligt arbejde i tjenesteforhold,  

 nedsættes den samlede indkomstskat med det beløb, der forholdsmæssigt falder  

 på den udenlandske indkomst.
Nedsættelsen omfatter ikke den del af  

 lønindkomsten der kan henføres til arbejde her i landet.
Ved opgørelsen af  

 den nævnte 6 måneders periode anses ophold om bord på et dansk skib, der er  

 registreret i Dansk Internationalt Skibsregister, jf. § 33 C, for at være  

 ophold udenfor riget.«.
»§ 33 A.
Har en person, der er skattepligtig efter  

 kildeskattelovens § 1, under ophold uden for riget i mindst 6 måneder uden  

 andre afbrydelser af opholdet end ferie eller lignende af en sammenlagt  

 varighed på højst 42 dage erhvervet lønindkomst ved personligt arbejde i  

 tjenesteforhold, nedsættes den samlede indkomstskat med det beløb, der  

 forholdsmæssigt falder på den udenlandske lønindkomst.
Ved opgørelsen af den  

 nævnte 6 måneders periode anses ophold om bord på et dansk skib, der er  

 registreret i Dansk Internationalt Skibsregister, jf. § 33 C, for at være  

 ophold uden for riget.«.
 5. § 33 A, stk. 2 , affattes således:
 » Stk. 2. Stk. 1, finder ikke anvendelse for lønindkomst ved  

 tjeneste uden for riget for den danske stat eller anden dansk offentlig  

 myndighed, såfremt erhververen af den nævnte lønindkomst modtager ydelser  

 efter § 7, litra r, § 9, stk. 8, eller statsskattelovens § 5, litra d.«.
»Stk. 2. Stk. 1 gælder ikke for lønindkomst ved tjeneste uden  

 for riget for den danske stat eller anden dansk offentlig myndighed.
Stk. 1  

 finder dog anvendelse for lønindkomst erhvervet som led i den danske stats  

 eller den offentlige myndigheds deltagelse i systemeksport. 2. pkt. finder  

 ikke anvendelse, såfremt erhververen af den nævnte lønindkomst modtager  

 udetillæg eller andre lignende ydelser, der tjener til dækning af merudgifter  

 som følge af tjenesten i udlandet, og som ikke skal medregnes til den  

 skattepligtige indkomst, jf. § 7, litra r.«.
 6. § 33 A, stk. 3 , ophæves.
 Stk. 4-5, bliver herefter til stk. 3-4.
 »Stk. 3. Stk. 1 gælder ikke for lønindkomst ved tjeneste om  

 bord på skibe, herunder skibe, der ligger ved land under bygning, reparation  

 eller midlertidig oplægning, luftfartøjer eller fartøjer og installationer,  

 der anvendes i tilknytning til efterforskning og udnyttelse af  

 kulbrinteforekomster.«.
 7. § 33 A, stk. 4 , der bliver til stk. 3, affattes  

 således:
» Stk. 3. Har en dobbeltbeskatningsoverenskomst for en person,  

 der ikke er udsendt af den danske stat eller en anden offentlig myndighed,  

 tillagt Danmark beskatningsretten til indkomsten, nedsættes den samlede  

 indkomstskat med halvdelen af det beløb, der forholdsmæssigt falder på den  

 udenlandske indkomst.
Tilsvarende gælder for personer udsendt til udførelse  

 af systemeksport for den danske stat eller anden dansk offentlig  

 myndighed.«.
 »Stk. 4. Har en dobbeltbeskatningsoverenskomst tillagt  

 Danmark beskatningsretten til den i stk. 1 eller stk. 2, 2. punktum, nævnte  

 lønindkomst, nedsættes den samlede indkomstskat med halvdelen af det beløb,  

 der forholdsmæssigt falder på den udenlandske lønindkomst.«.
 8. § 33 A, stk. 5, der bliver til stk. 4, affattes  

 således:
 »Stk. 4. Skatteministeren kan fastsætte regler om henstand  

 med opkrævning af skatten.«.
 »Stk. 5. Skatteministeren kan fastsætte regler om henstand  

 med opkrævning af skatten i tilfælde, hvor det må anses for godtgjort, at  

 stk. 1, stk. 2, 1. punktum, eller stk. 4, skal anvendes.«.
§ 2 I lov om energiafgift af mineralolieprodukter m.v., jf. lovbekendtgørelse  

 nr. 543 af 22. juni 1994, foretages følgende ændring:
 I § 9 , indsættes efter stk. 7:
»Stk. 8. Der ydes afgiftsfritagelse af varer, der  

 midlertidigt indføres eller modtages fra andre EF-lande, til de i toldlovens  

 § 5, nr. 3, nævnte formål.« Stk. 8-9, bliver herefter stk. 9-10.
Bilag 2 I dette bilag er indsat tekstanmærkningerne nr. 50, 51, 51 F, 51 G, 51  

 J, og 51 K, til finanslovens § 38 for 1994 Nr. 50. Skatteministeren bemyndiges til at  

 fritage stipendiater fra udviklingslandene for ved opgørelsen af deres  

 skattepligtige indkomst at medregne modtagne stipendier.
 Nr. 51. Skatteministeren bemyndiges til at fritage personer, der  

 som led i Danmarks deltagelse i det internationale udviklingsarbejde -  

 finansieret af danske statsmidler eller af Landsindsamlingens Fond for  

 Udviklingslandene - arbejder i disse lande, for ved opgørelsen af den  

 skattepligtige indkomst at medregne det for nævnte arbejde oppebårne  

 vederlag.
 Tilsvarende skattefritagelse vil efter indstilling fra udenrigsministeren  

 kunne gives personer udsendt til udviklingsarbejde af private internationale  

 organisationer, der yder faglig bistand til sådanne lande.
 Skattefritagelse kan i samme omfang ligeledes FNfrivillige som  

 FN-frivillige under FN's program for udsendelse af frivillige til  

 bistandsarbejde i udviklingslandene.
Nr. 51 F.
Godtgørelse til HIV-smittede blødere m.fl. og  

 HIV-positive tranfusionssmittede m.fl. medregnes ikke ved opgørelse af den  

 skattepligtige indkomst, jf. statsskatteloven.
Der henvises til  

 tekstanmærkning til § 16. Sundhedsministeriet.
Nr. 60 ad 51.41.30 og 40.
Nr. 51 G.
Skatteministeren bemyndiges til at fritage personer, der  

 af den danske stat udstationeres til midlertidig tjeneste ved  

 EF-Kommissionen, for ved opgørelsen af den skattepligtige indkomst at  

 medregne beløb, der af EFKommissionen udbetales til dækning af merudgifter i  

 forbindelse med udstationeringen.
 Tilsvarende skattefrihed vil efter indstilling fra finansministeren kunne  

 gives personer, der af den danske stat udstationeres til midlertidig tjeneste  

 ved andre internationale organisationer.
Nr. 51 J.
Skatteministeren bemyndiges til at fritage personer, der  

 som rådgivere udsendes af Demokratifonden til Øst-og Centraleuropa, Baltikum  

 og den tredje verden, for ved opgørelsen af den skattepligtige indkomst at  

 medregne det for denne deltagelse oppebårne vederlag.
Nr. 51 K.
Skatteministeren bemyndiges til at fritage personer der  

 deltager i FN's humanitære vagtkorps i Irak, og som er udsendt under civil  

 kontrakt med Forsvarsministeriet, for ved opgørelsen af den skattepligtige  

 indkomst at medregne det for denne deltagelse oppebårne vederlag.
 Nr. 57. Skatteministeren bemyndiges til at indrømme told- og  

 afgiftsfri indførsel af materiel, der af udenlandske NATO-magter efter aftale  

 med den danske regering midlertidigt oplægges i depoter i Danmark.
