Nr BSF 51 Folketingsbeslutning om ratifikation af Europaaftale om oprettelse af en  

 associering mellem De Europæiske Fællesskaber og deres medlemsstater, der  

 optræder inden for rammerne af Den Europæiske Union, på den ene side og  

 Republikken Slovenien på den anden side af den 10. juni 1996 Fremsat af udenrigsministeren (Niels Helveg Petersen) den 30. oktober 1996 Vedtaget ved anden (sidste) behandling den 19. december 1996 Folketinget meddeler sit samtykke til, at regeringen på Danmarks vegne  

 ratificerer den i Luxembourg den 10. juni 1996 undertegnede Europaaftale om  

 oprettelse af en associering mellem De Europæiske Fællesskaber og deres  

 medlemsstater, der optræder inden for rammerne af Den Europæiske Union, på  

 den ene side og Republikken Slovenien på den anden side.
Bilag Den aftale, som er omtalt i folketingsbeslutningen, er optrykt som bilag  

 til det fremsatte forslag.
Oprindelig fremsat forslag Folketinget meddeler sit samtykke til, at regeringen på Danmarks vegne  

 ratificerer den i Luxembourg den 10. juni 1996 undertegnede Europaaftale om  

 oprettelse af en associering mellem De Europæiske Fællesskaber og deres  

 medlemsstater, der optræder inden for rammerne af Den Europæiske Union, på  

 den ene side og Republikken Slovenien på den anden side.
INDHOLDSFORTEGNELSE 1. Europaaftale om oprettelse af en associering mellem de Europæiske  

 Fællesskaber og deres medlemsstater, der optræder inden for rammerne af den  

 Europæiske Union, på den ene side, og Republikken Slovenien på den anden  

 side Præambel Formålsbestemmelse Slutakt 2. Bemærkninger til forslaget Europaaftale om oprettelse af en associering mellem De Europæiske Fællesskaber og deres medlemsstater, der optræder inden for rammerne af Den Europæiske Union, på den ene side, og Republikken Slovenien på den anden side EUROPAAFTALE OM OPRETTELSE AF EN ASSOCIERING MELLEM DE EUROPÆISKE FÆLLESSKABER OG DERES MEDLEMSSTATER, DER OPTRÆDER INDEN FOR RAMMERNE AF DEN EUROPÆISKE UNION, PÅ DEN ENE SIDE, OG REPUBLIKKEN SLOVENIEN PÅ DEN ANDEN SIDE KONGERIGET BELGIEN, KONGERIGET DANMARK, FORBUNDSREPUBLIKKEN TYSKLAND, DEN HELLENSKE REPUBLIK, KONGERIGET SPANIEN, DEN FRANSKE REPUBLIK, IRLAND, DEN ITALIENSKE REPUBLIK, STORHERTUGDØMMET LUXEM- BOURG, KONGERIGET NEDERLANDENE, REPUBLIKKEN ØSTRIG, DEN PORTUGISISKE REPUBLIK, REPUBLIKKEN FINLAND, KONGERIGET SVERIGE, DET FORENEDE KONGERIGE STORBRITANNIEN OG NORDIRLAND, som er kontraherende parter i traktaten om oprettelse af Det Europæiske  

 Fællesskab, traktaten om oprettelse af Det Europæiske Kul- og Stålfællesskab,  

 traktaten om oprettelse af Det Europæiske Atomenergifællesskab og traktaten  

 om Den Europæiske Union, i det følgende benævnt »medlemsstater« og, DET EUROPÆISKE FÆLLESSKAB, DET EUROPÆISKE KUL- OG STÅLFÆLLESSKAB OG DET  

 EUROPÆISKE ATOMENERGIFÆLLESSKAB, i det følgende benævnt  

 »Fællesskabet«, der optræder inden for rammerne af Den Europæiske Union, på den ene side og REPUBLIKKEN SLOVENIEN, i det følgende benævnt »Slovenien«, på den anden side, SOM MINDER OM betydningen af de bestående bånd mellem parterne og de  

 fælles værdier, som de deler, SOM ERKENDER, at Fællesskabet og Slovenien ønsker at styrke disse bånd og  

 etablere nære og varige forbindelser på grundlag af gensidighed og  

 interessefællesskab, som kan gøre det muligt for Slovenien at deltage i den  

 europæiske integrationsproces og således styrke og udvide de forbindelser,  

 der er etableret tidligere, særlig ved samarbejdsaftalen og protokollen om  

 finansielt samarbejde mellem Det Europæiske Økonomiske Fællesskab og  

 Republikken Slovenien, som blev undertegnet den 5. april 1993 og trådte i  

 kraft den 1. september 1993, og aftalen mellem Det Europæiske Kul- og  

 Stålfællesskabs medlemsstater og Det Europæiske Kul- og Stålfællesskab på den  

 ene side og Republikken Slovenien på den anden side, som blev undertegnet den  

 5. april 1993, SOM TAGER I BETRAGTNING, at forbindelserne mellem parterne med hensyn til  

 landtransport fortsat bør reguleres på grundlag af aftalen mellem Det  

 Europæiske Økonomiske Fællesskab og Republikken Slovenien på  

 transportområdet, undertegnet den 5. april 1993, som trådte i kraft den 29.  

 juli 1993, SOM TAGER HENSYN TIL de muligheder for et forhold af nye dimensioner, som  

 det nye demokrati i Slovenien byder på, SOM TAGER I BETRAGTNING, at parterne går ind for at styrke de politiske og  

 økonomiske friheder, som udgør selve grundlaget for associeringen, SOM ERKENDER, at der i Slovenien er indført en ny politisk orden, der  

 respekterer retsstatens principper og menneskerettighederne, herunder for  

 personer, som tilhører mindretal, og bygger på et flerpartisystem med frie og  

 demokratiske valg, SOM ERKENDER Fællesskabets beredvillighed til at bidrage til en styrkelse  

 af denne nye demokratiske orden og støtte indførelsen i Slovenien af en ny  

 økonomisk orden baseret på principperne for fri markedsøkonomi, SOM TAGER HENSYN TIL det faste tilsagn fra parterne, om en fuldstændig  

 implementering af alle CSCE-processens principper og bestemmelser, som især  

 er indeholdt i slutakten fra Konferencen om Sikkerhed og Samarbejde i Europa  

 (CSCE), Helsinki-dokumentet af 1992 og dokumenterne fra Budapest-topmødet i  

 1994 og Parischarteret om et nyt Europa, SOM ER KLAR OVER betydningen af denne Europaaftale, i det følgende benævnt  

 »aftalen«, for opbygning af grundlaget for et stabilt Europa  

 baseret på samarbejde og med Den Europæiske Union som en af hjørnestenene, SOM MENER, at der bør skabes forbindelse mellem på den ene side en  

 fuldstændig gennemførelse af associeringen og på den anden side de faktiske  

 resultater, der er nået som led i Sloveniens politiske, økonomiske og retlige  

 reformer, samt indførelsen af de faktorer, der er nødvendige for samarbejdet  

 og tilnærmelsen mellem parternes systemer, navnlig i lyset af konklusionerne  

 af CSCE-konferencen i Bonn, SOM ØNSKER at etablere en regelmæssig politisk dialog om bilaterale og  

 internationale spørgsmål af fælles interesse, SOM ERKENDER, hvilket bidrag pagten om stabilitet i Europa kan yde til at  

 fremme stabiliteten og de gode naboskabsforbindelser i regionen, og som  

 bekræfter, at de er besluttede på at arbejde sammen for, at dette initiativ  

 kan blive en succes, SOM TAGER HENSYN TIL, at Fællesskabet er rede til at yde afgørende støtte  

 til gennemførelse af reformerne og til at hjælpe Slovenien til at imødegå de  

 økonomiske og sociale følger af strukturtilpasningen, SOM DESUDEN TAGER HENSYN TIL, at Fællesskabet er rede til at oprette  

 instrumenter for samarbejde og for økonomisk, faglig og finansiel bistand på  

 et globalt og flerårigt grundlag, SOM TAGER I BETRAGTNING, at parterne tilslutter sig frihandel på grundlag  

 af principperne i den almindelige overenskomst om told og udenrigshandel  

 1994, i det følgende benævnt »GATT 1994«, som ændret ved  

 handelsforhandlingerne under Uruguay-runden og under hensyntagen til  

 oprettelsen af Verdenshandelsorganisationen, i det følgende benævnt  

 »WTO«, SOM TAGER HENSYN TIL Fællesskabets og Sloveniens tilslutning til  

 principperne i det europæiske energicharter af 17. december 1991 og i  

 erklæringen fra Lucerne-konferencen i april 1993, SOM ERINDRER SIG de økonomiske og sociale forskelle mellem Fællesskabet og  

 Slovenien og således erkender, at denne associerings mål skal virkeliggøres  

 på grundlag af passende bestemmelser i aftalen, SOM ERINDRER SIG målene i aftalerne undertegnet i Osimo i november 1975 af  

 Den Italienske Republik og Den Socialistiske Føderative Republik Jugoslavien  

 og efterfulgt af Slovenien, særlig aftalen om fremme af det økonomiske  

 samarbejde mellem de to lande, SOM ER OVERBEVIST OM, at aftalen vil skabe et nyt klima for deres  

 økonomiske forbindelser og i særdeleshed for udviklingen af handel og  

 investeringer, som er en forudsætning for økonomisk omstrukturering og  

 teknologisk modernisering i Slovenien, SOM ØNSKER at etablere et kulturelt samarbejde og udvikle  

 informationsudveksling, SOM ERKENDER, at Sloveniens endelige mål er at tiltræde Fællesskabet, og  

 at denne associering efter parternes opfattelse vil hjælpe Slovenien til at  

 virkeliggøre dette mål, SOM TAGER HENSYN TIL den strategi for forberedelse af tiltrædelse, der  

 blev vedtaget af Det Europæiske Råd i Essen i december 1994, og som  

 gennemføres politisk ved etablering mellem de associerede stater og Den  

 Europæiske Unions institutioner af strukturerede forbindelser, der kan fremme  

 gensidig tillid og danne ramme for behandling af emner af fælles interesse, ER BLEVET ENIGE OM FØLGENDE BESTEMMELSER:
Artikel 1 1. Der oprettes en associering mellem Fællesskabet og dets medlemsstater  

 på den ene side og Slovenien på den anden side.
 2. Det er formålet med denne associering:
- at skabe passende rammer for den politiske dialog mellem parterne, som  

 gør det muligt at udvikle nære politiske forbindelser, - at udvikle handelen og harmoniske økonomiske forbindelser mellem  

 parterne for at fremme en dynamisk økonomisk udvikling og velstand i  

 Slovenien, - gradvis at oprette et frihandelsområde mellem Fællesskabet og Slovenien  

 omfattende i det væsentlige al samhandel mellem de to parter, - at støtte Sloveniens bestræbelser for at udvikle landets økonomi og  

 fuldføre overgangen til markedsøkonomi, - at skabe passende rammer for Sloveniens gradvise integration i Den  

 Europæiske Union.
Slovenien bestræber sig i den forbindelse på at opfylde de  

 nødvendige betingelser herfor.
Afsnit I Almindelige principper Artikel 2 Respekten for de demokratiske principper og menneskerettighederne som  

 proklameret ved verdenserklæringen om menneskerettighederne og nedfældet i  

 slutakten fra Helsingfors og i Paris-charteret om et nyt Europa, såvel som de  

 markedsøkonomiske principper som omhandlet i dokumentet fra CSCE-konferencen  

 i Bonn om økonomisk samarbejde ligger til grund for parternes indenrigs- og  

 udenrigspolitik og udgør væsentlige elementer i denne aftale.
Artikel 3 1. Associeringen omfatter en overgangsperiode på højst seks år, opdelt i  

 to på hinanden følgende etaper, hvoraf den første i princippet varer fire år  

 og den anden to år.
Første etape påbegyndes, når aftalen træder i kraft.
 2. Det i henhold til artikel 110 nedsatte Associeringsråd foretager  

 jævnligt en undersøgelse af aftalens anvendelse og Sloveniens gennemførelse  

 af økonomiske reformer på grundlag af de principper, der er nævnt i  

 præamblen.
3. I løbet af de tolv måneder forud for udløbet af første etape træder  

 Associeringsrådet sammen for at træffe beslutning om overgangen til anden  

 etape samt om eventuelle ændringer af indholdet af bestemmelserne vedrørende  

 anden etape.
Det tager i denne forbindelse hensyn til resultaterne af den i  

 stk. 2 nævnte undersøgelse.
 4. De i stk. 1, 2 og 3 omhandlede to etaper gælder ikke for afsnit III.
Afsnit II Politisk dialog Artikel 4 Den politiske dialog mellem Den Europæiske Union og Slovenien skal  

 udvikles og intensiveres.
Den skal ledsage og konsolidere tilnærmelsen mellem  

 Den Europæiske Union og Slovenien, støtte de politiske og økonomiske  

 forandringer, der finder sted eller allerede har fundet sted i dette land, og  

 bidrage til etablering af snævre solidaritetsforbindelser og nye former for  

 samarbejde mellem parterne.
Den politiske dialog skal især fremme:
- Sloveniens fuldstændige integration i samfundet af demokratiske nationer  

 og dets gradvise tilnærmelse til Den Europæiske Union; - øget konvergens i parternes holdningerne til internationale spørgsmål,  

 særlig anliggender, som vil kunne få væsentlige følger for parterne; - et bedre samarbejde på områder, der er omfattet af Den Europæiske Unions  

 fælles udenrigs- og sikkerhedspolitik; - et fælles syn på sikkerhed og stabilitet i Europa.
Artikel 5 Den politiske dialog finder sted inden for de multilaterale rammer og i  

 overensstemmelse med de former og fremgangsmåder, der er etableret med de  

 associerede lande i Centraleuropa.
Artikel 6 1. På ministerplan finder den bilaterale dialog sted i Associeringsrådets  

 regi, som har det generelle ansvar for ethvert spørgsmål, parterne måtte  

 forelægge det.
 2. Efter aftale mellem parterne iværksættes der andre fremgangsmåder for  

 politisk dialog, især:
- møder på højeste officielle plan (politiske direktører) mellem slovenske  

 embedsmænd på den ene side og formandskabet for Rådet for Den Europæiske  

 Union og Kommissionen på den anden side - fuldstændig udnyttelse af alle diplomatiske kanaler mellem parterne,  

 herunder passende kontakter i tredjelande og inden for FN, OSCE og andre  

 internationale fora - Slovenien inddrages i den gruppe lande, der regelmæssigt modtager  

 underretning om de spørgsmål, der behandles som led i den fælles udenrigs- og  

 sikkerhedspolitik, og der udveksles oplysninger med henblik på at nå de mål,  

 der er fastlagt i artikel 4 - alle andre fremgangsmåder, som kan bidrage til at konsolidere, udvikle  

 og udvide denne dialog.
Artikel 7 Den politiske dialog på parlamentarikerplan finder sted i Det  

 Parlamentariske Udvalg for associeringen, som er nedsat i henhold til artikel  

 116.
Afsnit III Frie varebevægelser Artikel 8 1. Fællesskabet og Slovenien opretter gradvis et frihandelsområde i en  

 overgangsperiode af en varighed på højst seks år begyndende på tidspunktet  

 for aftalens ikrafttræden i overensstemmelse med aftalens bestemmelser og med  

 bestemmelserne i GATT 1994 og WTO.
 2. Den kombinerede varenomenklatur anvendes til tarifering af varer i  

 samhandelen mellem de to parter.
 3. For hver vare udgør basistolden, ud fra hvilken de gradvise  

 nedsættelser, der er fastsat i aftalen, skal foretages, den told, der faktisk  

 blev anvendt generelt på dagen forud for denne aftales undertegnelse.
 4. Foretages der efter aftalens ikrafttræden toldnedsættelser på et  

 generelt grundlag, særlig nedsættelser, som følger af den toldaftale, der  

 indgås med afslutningen af GATT-forhandlingerne under Uruguay-runden, træder  

 denne nedsatte told i stedet for den i stk. 3 omhandlede basistold på det  

 tidspunkt, hvor disse nedsættelser foretages.
 5. Fællesskabet og Slovenien meddeler hinanden deres respektive  

 basistoldsatser.
Kapitel I Industrivarer Artikel 9 1. Bestemmelserne i dette kapitel finder anvendelse på de varer med  

 oprindelse i Fællesskabet og i Slovenien, der er opført i kapitel 25 til 97 i  

 Den Kombinerede Nomenklatur, med undtagelse af de i bilag I opførte varer.
 2. Bestemmelserne i artikel 10-14 finder ikke anvendelse på de i artikel  

 16 og 17 omhandlede tekstilvarer og varer, der henhører under traktaten om  

 oprettelse af Det Europæiske Kul- og Stålfællesskab.
 3. Handelen mellem parterne med varer, der er omfattet af traktaten om  

 oprettelse af Det Europæiske Atomenergifællesskab, sker i overensstemmelse  

 med denne traktats bestemmelser.
Artikel 10 1. Gældende importtold i Fællesskabet på andre varer med oprindelse i  

 Slovenien end de i bilag II anførte afskaffes ved aftalens ikrafttræden.
2. For de varer med oprindelse i Slovenien, der er anført i bilag II,  

 indrømmes der suspension af importtolden i Fællesskabet inden for rammerne af  

 Fællesskabets årlige toldlofter.
Disse hæves gradvis i overensstemmelse med  

 de i bilaget fastlagte betingelser, således at importtolden på de pågældende  

 varer er fuldstændig afskaffet den 1. januar 2000.
 3. Kvantitative restriktioner og foranstaltninger med tilsvarende virkning  

 afskaffes på tidspunktet for aftalens ikrafttræden, for så vidt angår varer  

 med oprindelse i Slovenien.
Artikel 11 1. Gældende importtold i Slovenien på andre varer med oprindelse i  

 Fællesskabet end dem, der er opført i bilag III og IV, afskaffes på  

 tidspunktet for denne aftales ikrafttræden.
 2. Gældende importtold i Slovenien på varer med oprindelse i Fællesskabet,  

 som er opført i bilag III, nedsættes gradvis efter følgende tidsplan:
- den 1. januar 1996 nedsættes alle toldsatser til 80% af basistolden - den 1. januar 1997 nedsættes alle toldsatser til 55% af basistolden - den 1. januar 1998 nedsættes alle toldsatser til 30% af basistolden - den 1. januar 1999 nedsættes alle toldsatser til 15% af basistolden - den 1. januar 2000 afskaffes resterende told.
 3. Gældende importtold i Slovenien på varer med oprindelse i Fællesskabet,  

 som er opført i bilag IV, nedsættes gradvis efter følgende tidsplan:
- den 1. januar 1996 nedsættes alle toldsatser til 90% af basistolden - den 1. januar 1997 nedsættes alle toldsatser til 70% af basistolden - den 1. januar 1998 nedsættes alle toldsatser til 45% af basistolden - den 1. januar 1999 nedsættes alle toldsatser til 35% af basistolden - den 1. januar 2000 nedsættes alle toldsatser til 20% af basistolden - den 1. januar 2001 afskaffes resterende told.
 4. Kvantitative restriktioner på import i Slovenien af varer med  

 oprindelse i Fællesskabet og foranstaltninger med tilsvarende virkning  

 afskaffes ved denne aftales ikrafttræden.
Artikel 12 Bestemmelserne om afskaffelse af importtold finder også anvendelse på  

 finanstold.
Artikel 13 Ved aftalens ikrafttræden afskaffer Fællesskabet og Slovenien i deres  

 samhandel alle afgifter med tilsvarende virkning som importtold.
Artikel 14 1. Fællesskabet afskaffer ved denne aftales ikrafttræden al eksporttold og  

 alle afgifter med tilsvarende virkning.
 Slovenien afskaffer ved denne aftales ikrafttræden al eksporttold og alle  

 afgifter med tilsvarende virkning, undtagen for de varer, der er anført i  

 bilag XII, for hvilke afskaffelsen sker i overensstemmelse med den i dette  

 bilag fastsatte tidsplan.
 2. Fællesskabet og Slovenien afskaffer hver især ved aftalens ikrafttræden  

 alle kvantitative restriktioner på eksport til Slovenien og alle  

 foranstaltninger med tilsvarende virkning.
Artikel 15 Slovenien erklærer sig rede til at nedsætte sin told over for Fællesskabet  

 hurtigere end fastsat i artikel 11, hvis den generelle økonomiske situation  

 og forholdene i den berørte erhvervssektor tillader det.
 Under samme omstændigheder erklærer Fællesskabet sig rede til at foretage  

 en større forhøjelse eller en hurtigere afskaffelse af de i artikel 10, stk.  

 2, omhandlede toldlofter.
 Associeringsrådet kan fremsætte henstillinger med henblik herpå.
Artikel 16 Protokol nr. 1 fastsætter de ordninger, der gælder for de deri omhandlede  

 tekstilvarer.
Artikel 17 Protokol nr. 2 fastsætter de ordninger, der gælder for varer henhørende  

 under traktaten om oprettelse af Det Europæiske Kul- og Stålfællesskab.
Artikel 18 1. Bestemmelserne i dette kapitel er ikke til hinder for, at Fællesskabet  

 opretholder et landbrugselement i den gældende told for de i bilag V opførte  

 varer, for så vidt angår varer med oprindelse i Slovenien.
 2. Bestemmelserne i dette kapitel er ikke til hinder for, at Slovenien  

 indfører et landbrugselement for de i bilag V opførte varer, for så vidt  

 angår varer med oprindelse i Fællesskabet.
Kapitel II Landbrug Artikel 19 1. Bestemmelserne i dette kapitel finder anvendelse på landbrugsprodukter  

 med oprindelse i Fællesskabet og i Slovenien.
 2. Ved »landbrugsprodukter« forstås de varer, der er opført i  

 kapitel 1 til 24 i Den Kombinerede Nomenklatur, og de varer, der er opført i  

 bilag I, men ikke fiskerivarer som defineret i forordning (EØF) nr. 3759/92.
Artikel 20 Protokol nr. 3 fastsætter handelsordningerne for de forarbejdede  

 landbrugsprodukter, der er opført deri.
Artikel 21 1. Fællesskabet afskaffer på tidspunktet for aftalens ikrafttræden de  

 kvantitative importrestriktioner og foranstaltninger med tilsvarende virkning  

 for landbrugsprodukter med oprindelse i Slovenien.
 2. Fra tidspunktet for denne aftales ikrafttræden anvender Fællesskabet  

 for indførsel på sit marked af landbrugsprodukter med oprindelse i Slovenien  

 de indrømmelser, der er opført i bilag VI.
 3. Slovenien afskaffer på tidspunktet for aftalens ikrafttræden de  

 kvantitative importrestriktioner og foranstaltninger med tilsvarende virkning  

 for landbrugsprodukter med oprindelse i Fællesskabet.
 4. Fra tidspunktet for denne aftales ikrafttræden anvender Slovenien for  

 indførsel i Slovenien af landbrugsprodukter med oprindelse i Fællesskabet de  

 indrømmelser, der er opført i bilag VII.
 5. Fællesskabet og Slovenien undersøger i Associeringsrådet under  

 hensyntagen til omfanget af deres gensidige handel med landbrugsprodukter,  

 disses særlige følsomhed, reglerne for Fællesskabets fælles landbrugspolitik  

 og reglerne for Sloveniens landbrugspolitik samt følgerne af de multilaterale  

 handelsforhandlinger i henhold til GATT 1994 og WTO, mulighederne for at  

 indrømme hinanden yderligere lempelser for hvert enkelt produkt på et ordnet  

 og gensidigt grundlag.
Artikel 22 Uanset andre bestemmelser i aftalen, særlig artikel 31, indleder parterne,  

 hvis importen af varer med oprindelse i den ene part, som er genstand for de  

 i henhold til artikel 21 indrømmede lempelser, i betragtning af  

 landbrugsmarkedernes særlige følsomhed giver anledning til alvorlige  

 forstyrrelser af den anden parts markeder, omgående konsultationer med  

 henblik på at finde en passende løsning.
Den berørte part kan, indtil en  

 sådan løsning foreligger, træffe sådanne foranstaltninger, som den skønner  

 nødvendige.
Kapitel III Fiskeri Artikel 23 Bestemmelserne i dette kapitel finder anvendelse på fiskerivarer med  

 oprindelse i Fællesskabet og i Slovenien, som er omfattet af forordning (EØF)  

 nr. 3759/92 om den fælles markedsordning for fiskerivarer og  

 akvakulturprodukter.
Artikel 24 1. Fiskerivarer med oprindelse i Slovenien, som er opført i bilag VIIIa,  

 er fra datoen for denne aftales ikrafttræden omfattet af de nedsatte  

 toldsatser, der er fastsat i nævnte bilag.
Bestemmelserne i artikel 21 og 22  

 finder tilsvarende anvendelse på fiskerivarer.
2. Fiskerivarer med oprindelse i Fællesskabet, som er opført i bilag  

 VIIIb, er fra datoen for denne aftales ikrafttræden omfattet af de nedsatte  

 toldsatser, der er fastsat i nævnte bilag.
Bestemmelserne i artikel 21 og 22  

 finder tilsvarende anvendelse på fiskerivarer.
Kapitel IV Fælles bestemmelser Artikel 25 Bestemmelserne i dette kapitel finder anvendelse på handelen med alle  

 varer, medmindre andet er fastsat heri eller i protokol nr. 1, 2 og 3.
Artikel 26 Standstill 1. Ingen ny import- eller eksporttold eller afgifter med tilsvarende  

 virkning må indføres, og allerede gældende told eller afgifter må ikke  

 forhøjes i samhandelen mellem Fællesskabet og Slovenien fra tidspunktet for  

 aftalens ikrafttræden.
 2. Ingen nye kvantitative import- eller eksportrestriktioner eller  

 foranstaltninger med tilsvarende virkning må indføres, og de bestående må  

 ikke gøres mere restriktive i samhandelen mellem Fællesskabet og Slovenien  

 fra tidspunktet for aftalens ikrafttræden.
 3. Med forbehold af de indrømmede lempelser i henhold til artikel 21 må  

 bestemmelserne i denne artikels stk. 1 og 2 på ingen måde medføre nogen  

 begrænsning af Sloveniens og Fællesskabets respektive landbrugspolitik eller  

 af vedtagelsen af foranstaltninger i henhold til denne politik, for så vidt  

 den i bilag VI og VII vedtagne importordning ikke berøres.
Artikel 27 Ikke-forskelsbehandling på det fiskale område 1. De to parter afholder sig fra enhver foranstaltning eller intern  

 praksis af fiskal art, der direkte eller indirekte bevirker en  

 forskelsbehandling mellem varer fra en af parterne og lignende varer, der har  

 oprindelse på den anden parts område.
 2. Varer, der udføres til en af de to parters område, må ikke få fordele i  

 form af intern afgiftsgodtgørelse, der er højere end den afgift, de indirekte  

 er pålagt.
Artikel 28 Toldunioner, frihandelsområder og grænsetrafikordninger 1. Aftalen er ikke til hinder for opretholdelsen eller oprettelsen af  

 toldunioner, frihandelsområder eller grænsetrafikordninger, for så vidt disse  

 ikke medfører ændring af den samhandelsordning, der er fastlagt ved denne  

 aftale.
Denne aftale berører specielt ikke gennemførelsen af særlige  

 ordninger for varebevægelserne i tidligere indgåede grænsetrafikaftaler  

 mellem en eller flere medlemsstater og Den Socialistiske Føderative Republik  

 Jugoslavien efterfulgt af Republikken Slovenien.
2. Der finder konsultationer sted mellem parterne i Associeringsrådet om  

 aftaler om oprettelse af sådanne toldunioner eller frihandelsområder og om  

 fornødent om andre vigtige spørgsmål vedrørende deres respektive  

 handelspolitik over for tredjelande.
I tilfælde af, at et tredjeland  

 tiltræder Fællesskabet, skal der i særdeleshed afholdes sådanne  

 konsultationer for at sikre, at der tages hensyn til Fællesskabets og  

 Sloveniens gensidige interesser som fastlagt i aftalen.
Artikel 29 Ekstraordinære toldforanstaltninger Slovenien kan træffe ekstraordinære foranstaltninger af begrænset  

 varighed, som afviger fra bestemmelserne i artikel 11 og artikel 26, stk. 1,  

 i form af forhøjet told.
 Disse foranstaltninger må kun vedrøre industrier i deres vorden eller  

 visse sektorer, som undergår omstrukturering eller er udsat for alvorlige  

 vanskeligheder, særlig når disse vanskeligheder forvolder alvorlige sociale  

 problemer.
Den importtold, der anvendes i Slovenien på varer med oprindelse i  

 Fællesskabet som følge af disse foranstaltninger, må højst udgøre 25% ad  

 valorem og skal omfatte et præferenceelement for varer med oprindelse i  

 Fællesskabet.
Den samlede værdi af importen af varer, som omfattes af disse  

 foranstaltninger, må højst udgøre 15% af den samlede import fra Fællesskabet  

 af industrivarer som defineret i kapitel I, i det sidste år, for hvilket der  

 foreligger statistikker.
Disse foranstaltninger må højst anvendes i fem år, medmindre  

 Associeringsrådet tillader en længere varighed.
De skal ophøre med at gælde  

 senest på tidspunktet for udløbet af overgangsperioden.
 Der må ikke indføres sådanne foranstaltninger for en vare, hvis der er  

 forløbet mere end tre år siden afskaffelsen af al told og alle kvantitative  

 restriktioner eller afgifter eller foranstaltninger med tilsvarende virkning  

 for den pågældende vare.
Slovenien underretter Associeringsrådet om alle ekstraordinære  

 foranstaltninger, det agter at træffe, og der afholdes på anmodning af  

 Fællesskabet konsultationer i Associeringsrådet om sådanne foranstaltninger  

 og de sektorer, de gælder, før de bringes i anvendelse.
Slovenien forelægger,  

 når det træffer sådanne foranstaltninger, Associeringsrådet en tidsplan for  

 afskaffelsen af den told, der er indført i henhold til denne artikel.  

 Tidsplanen skal omfatte en gradvis afvikling i lige store årlige rater af  

 denne told begyndende senest to år efter dens indførelse.
Associeringsrådet  

 kan træffe afgørelse om en anden tidsplan.
Artikel 30 Dumping Fastslår en af parterne, at der finder dumping sted i samhandelen med den  

 anden part efter artikel VI i GATT 1994, kan den pågældende part træffe  

 passende foranstaltninger over for denne praksis i overensstemmelse med  

 aftalen om anvendelse af artikel VI i GATT 1994 sammen med dertil knyttet  

 national lovgivning, på de betingelser og ifølge de procedurer, der er  

 fastsat i artikel 34.
Artikel 31 Almindelig beskyttelsesklausul Når en vare indføres i så store mængder og på sådanne vilkår, at der  

 forvoldes eller opstår trussel om:
- væsentlig skade for indenlandske producenter af samme eller direkte  

 konkurrerende varer på en af parternes område, eller - alvorlige forstyrrelser inden for en sektor i økonomien eller  

 vanskeligheder, der kan give sig udtryk i en alvorlig ændring af den  

 økonomiske situation i en region, kan Fællesskabet eller Slovenien, alt efter hvilken af parterne der er  

 berørt, træffe passende foranstaltninger på de betingelser og ifølge de  

 procedurer, der er fastsat i artikel 34.
Artikel 32 Knaphedsklausul Fører overholdelse af bestemmelserne i artikel 14 og 26 til - genudførsel til et tredjeland, over for hvilket den eksporterende part  

 for den pågældende vare opretholder kvantitative eksportrestriktioner,  

 udførselstold eller foranstaltninger eller afgifter med tilsvarende virkning,  

 eller - alvorlig knaphed eller trussel herom på en vare af væsentlig betydning  

 for den eksporterende part, og giver ovennævnte situation eller kan give anledning til større  

 vanskeligheder for den eksporterende part, kan denne træffe passende  

 foranstaltninger på de betingelser og ifølge de procedurer, der er fastsat i  

 artikel 34. Foranstaltningerne skal være ikke-diskriminerende og afskaffes,  

 når betingelserne for deres opretholdelse ikke længere er til stede.
Artikel 33 Statslige monopoler Medlemsstaterne og Slovenien tilpasser gradvis eventuelle statslige  

 handelsmonopoler, således at der ved udløbet af det fjerde år efter aftalens  

 ikrafttræden ikke består nogen forskelsbehandling af statsborgere i  

 medlemsstaterne og Slovenien med hensyn til forsynings- og afsætningsvilkår.  

 Associeringsrådet underrettes om sådanne foranstaltninger, der vedtages til  

 virkeliggørelse af dette mål.
Artikel 34 Procedurer 1. Undergiver Fællesskabet eller Slovenien indførslen af varer, som vil  

 kunne medføre de vanskeligheder, der henvises til i artikel 31, en  

 administrativ procedure med henblik på hurtigt at skaffe oplysninger om  

 udviklingen i samhandelsmønstret, underrettes den anden part herom.
 2. I de tilfælde, der omhandles i artikel 30, 31 og 32, giver Fællesskabet  

 henholdsvis Slovenien, før det træffer de foranstaltninger, der er fastsat  

 heri, eller hurtigst muligt i de tilfælde, der omfattes af stk. 3, litra d),  

 Associeringsrådet alle relevante oplysninger med henblik på at nå en løsning,  

 der er acceptabel for begge parter.
 Foranstaltninger, der medfører færrest forstyrrelser i aftalens funktion,  

 bør foretrækkes.
 Beskyttelsesforanstaltningerne skal straks meddeles Associeringsrådet og  

 er der genstand for periodiske drøftelser, navnlig med henblik på at  

 fastsætte en tidsplan for deres afskaffelse, så snart omstændighederne  

 tillader det.
 3. For anvendelsen af stk. 2 gælder følgende bestemmelser:
 a) Med hensyn til artikel 31 forelægges vanskeligheder, som opstår i den  

 situation, der er omhandlet i nævnte artikel, til undersøgelse i  

 Associeringsrådet, der kan træffe enhver formålstjenlig beslutning for at  

 bringe dem til ophør.
 Har Associeringsrådet eller den eksporterende part ikke inden 30 dage  

 efter meddelelsen truffet nogen beslutning, der bringer vanskelighederne til  

 ophør, og er der ikke fundet nogen anden tilfredsstillende løsning, kan den  

 importerende part træffe passende foranstaltninger til at afhjælpe problemet.  

 Sådanne foranstaltninger må ikke gå ud over, hvad der er nødvendigt til at  

 afhjælpe de vanskeligheder, der er opstået.
b) Med hensyn til artikel 30 underrettes Associeringsrådet om  

 dumpingsagen, så snart den importerende parts myndigheder har indledt en  

 undersøgelse.
Bringes den pågældende dumpingpraksis, jf. artikel VI i GATT  

 1994, ikke til ophør, eller er der ikke inden 30 dage efter sagens  

 indbringelse for Associeringsrådet fundet nogen anden tilfredsstillende  

 løsning, kan den importerende part træffe passende foranstaltninger.
 c) Med hensyn til artikel 32 forelægges vanskeligheder, som opstår i den  

 situation, der er omhandlet i denne artikel, til undersøgelse i  

 Associeringsrådet.
Associeringsrådet kan træffe enhver formålstjenlig beslutning for at  

 bringe vanskelighederne til ophør.
Har det ikke inden 30 dage efter sagens  

 indbringelse truffet en sådan beslutning, kan den eksporterende part anvende  

 passende foranstaltninger på eksporten af den pågældende vare.
 d) Når ekstraordinære omstændigheder, der nødvendiggør et øjeblikkeligt  

 indgreb, udelukker forudgående underretning henholdsvis undersøgelse, kan  

 Fællesskabet henholdsvis Slovenien i de situationer, der er omhandlet i  

 artikel 30, 31 og 32, straks indføre sådanne forebyggende og midlertidige  

 foranstaltninger, som er strengt nødvendige for at afhjælpe situationen, og  

 Associeringsrådet underrettes straks herom.
Artikel 35 Protokol nr. 4 fastsætter oprindelsesreglerne med henblik på anvendelsen  

 af de i aftalen fastsatte toldpræferencer.
Artikel 36 Tilladte begrænsninger Denne aftale er ikke til hinder for sådanne forbud eller restriktioner  

 vedrørende indførsel, udførsel eller transit, som er begrundet i hensynet til  

 den offentlige sædelighed, den offentlige orden, den offentlige sikkerhed,  

 beskyttelse af menneskers og dyrs liv og sundhed, beskyttelse af planter,  

 beskyttelse af udtømmelige naturressourcer, beskyttelse af nationale skatte  

 af kunstnerisk, historisk eller arkæologisk værdi, eller beskyttelse af  

 intellektuel, industriel og kommerciel ejendomsret, eller bestemmelser  

 vedrørende guld og sølv.
Disse forbud eller restriktioner må dog hverken  

 udgøre et middel til vilkårlig forskelsbehandling eller en skjult begrænsning  

 af samhandelen mellem parterne.
Artikel 37 Anvendelsen af denne aftale berører ikke Rådets forordning (EØF) nr.  

 1911/91 af 26. juni 1991 om anvendelse af fællesskabsretten på De Kanariske  

 Øer.
Afsnit IV Arbejdskraftens bevægelighed, etableringsret og tjenesteydelser Kapitel I Arbejdskraftens bevægelighed Artikel 38 1. På de betingelser og efter de retningslinjer, der gælder i hver af  

 medlemsstaterne:
- behandles arbejdstagere af slovensk nationalitet, som er lovligt  

 beskæftiget på en medlemsstats område, på lige fod med medlemsstatens egne  

 statsborgere uden nogen i nationaliteten begrundet forskelsbehandling, for så  

 vidt angår arbejdsvilkår, aflønning eller afskedigelse; - har den lovligt bosiddende ægtefælle og børn af en på en medlemsstats  

 område lovligt beskæftiget arbejdstager, med undtagelse af sæsonarbejdere og  

 arbejdstagere, der er omfattet af bilaterale aftaler som omhandlet i artikel  

 42, medmindre andet er fastsat ved sådanne aftaler, adgang til denne  

 medlemsstats arbejdsmarked i det tidsrum, hvor denne arbejdstager har  

 arbejdstilladelse.
 2. Slovenien indrømmer arbejdstagere, som er statsborgere i en medlemsstat  

 og lovligt beskæftiget på Sloveniens område, såvel som deres ægtefælle og  

 børn, som lovligt er bosiddende på nævnte område, den i stk. 1 omhandlede  

 behandling på de betingelser og efter de retningslinjer, der gælder i  

 Slovenien.
Artikel 39 1. Med henblik på koordinering af de sociale sikringsordninger for  

 arbejdstagere af slovensk nationalitet, som er lovligt beskæftiget på en  

 medlemsstats område, og for disses familiemedlemmer, som er lovligt  

 bosiddende der, samt på de betingelser og efter de retningslinjer, der gælder  

 i hver medlemsstat:
- sammenlægges alle tidsrum, i hvilke sådanne arbejdstagere har været  

 forsikret eller beskæftiget eller har haft ophold i de forskellige  

 medlemsstater, for så vidt angår pension og andre ydelser udbetalt på grund  

 af alderdom, invaliditet og dødsfald, såvel som sygeforsorg for sådanne  

 arbejdstagere og deres familiemedlemmer; - skal alle pensioner og andre ydelser, der udbetales på grund af  

 alderdom, død, arbejdsulykke eller erhvervssygdom, eller invaliditet som  

 følge heraf, frit kunne overføres til den sats, der anvendes efter  

 lovgivningen i debitormedlemsstaten eller -medlemsstaterne; - modtager de pågældende arbejdstagere familieydelser for medlemmerne af  

 deres familie som defineret ovenfor.
 2. Slovenien indrømmer arbejdstagere, som er statsborgere i en  

 medlemsstat, og som er lovligt beskæftiget på dets område, samt medlemmer af  

 deres familie, som er lovligt bosiddende der, en tilsvarende behandling, som  

 den, der er omhandlet i stk. 1, andet og tredje led.
Artikel 40 1. Associeringsrådet vedtager ved afgørelse passende bestemmelser til  

 virkeliggørelsen af de i artikel 39 fastsatte mål.
 2. Associeringsrådet vedtager ved afgørelse detaljerede regler for det  

 administrative samarbejde, som kan give den nødvendige garanti med hensyn til  

 forvaltning af og kontrol med anvendelsen af de i stk. 1 omhandlede  

 bestemmelser.
Artikel 41 De bestemmelser, som Associeringsrådet vedtager i overensstemmelse med  

 artikel 40, berører ikke de rettigheder og forpligtelser, der følger af  

 bilaterale aftaler mellem Slovenien og medlemsstaterne, når sådanne aftaler  

 fastsætter gunstigere behandling af statsborgere fra Slovenien eller  

 medlemsstaterne.
Artikel 42 1. Under hensyntagen til arbejdsmarkedssituationen i en medlemsstat og til  

 dens gældende lovgivning og regler vedrørende arbejdstagernes mobilitet:
- bør de bestående muligheder for adgang til beskæftigelse for slovenske  

 arbejdstagere, som medlemsstaterne indrømmer i henhold til bilaterale  

 aftaler, opretholdes og om muligt forbedres; - overvejer de andre medlemsstater velvilligt muligheden for at indgå  

 lignende aftaler.
 2. Associeringsrådet undersøger andre forbedringer omfattende mulighed for  

 adgang til erhvervsuddannelse i overensstemmelse med de gældende regler og  

 procedurer i medlemsstaterne og under hensyntagen til  

 arbejdsmarkedssituationen i medlemsstaterne og i Fællesskabet.
Artikel 43 I den anden etape, der er omtalt i artikel 3, eller tidligere, såfremt  

 dette skulle blive besluttet, undersøger Associeringsrådet yderligere  

 muligheder for at forbedre arbejdstagernes bevægelighed under hensyntagen til  

 bl.a. den sociale og økonomiske situation i Slovenien og  

 beskæftigelsessituationen i Fællesskabet.
Associeringsrådet retter  

 henstillinger med henblik herpå.
Artikel 44 Fællesskabet yder med henblik på at lette omstruktureringen af  

 arbejdskraftressourcerne som følge af den økonomiske omstrukturering i  

 Slovenien faglig bistand til oprettelse af et passende socialt sikringssystem  

 i Slovenien som omhandlet i aftalens artikel 89.
Kapitel II Etablering Artikel 45 1. Slovenien skal i den i artikel 3 omhandlede overgangsperiode lette  

 etableringen af virksomhed på sit område for fællesskabsvirksomheder og  

 -statsborgere.
Med henblik herpå skal Slovenien fra aftalens ikrafttræden, i) hvad angår fællesskabsvirksomheders etablering, indrømme en behandling,  

 der ikke er mindre gunstig end den, det indrømmer egne eller tredjelandes  

 virksomheder, afhængigt af hvilken er dens mest fordelagtige, med undtagelse  

 af de sektorer, der er omhandlet i bilag IXa, når en sådan behandling  

 indrømmes senest ved udgangen af den i artikel 3 omhandlede overgangsperiode,  

 og ii) hvad angår fællesskabsvirksomheders datterselskaber og filialer i  

 drift i Slovenien, når de først er etableret, indrømme en behandling, der  

 ikke er mindre gunstig end den, det indrømmer egne virksomheder eller  

 slovenske datterselskaber og filialer af tredjelandes virksomheder, afhængigt  

 af hvilken er den mest fordelagtige.
 2. Slovenien vedtager i de i stk. 1 nævnte overgangsperioder ingen nye  

 forskrifter eller foranstaltninger, hvorved der indføres forskelsbehandling  

 med hensyn til etablering på dets område af fællesskabsvirksomheder og  

 fællesskabsstatsborgere eller med hensyn til deres drift, når de først er  

 etableret på dets område, i forhold til egne virksomheder og statsborgere.
 3. Fællesskabets og dets medlemsstater indrømmer fra tidspunktet for  

 aftalens ikrafttræden:
- hvad angår slovenske virksomheders etablering, en behandling, der ikke  

 er mindre fordelagtig end den, medlemsstaterne indrømmer egne virksomheder  

 eller tredjelandes virksomheder, afhængigt af hvilken er den mest  

 fordelagtige, - hvad angår erhvervsvirksomhed udøvet af datterselskaber og filialer af  

 slovenske virksomheder etableret på deres område, en behandling, der ikke er  

 mindre fordelagtig end den, medlemsstaterne indrømmer egne virksomheder eller  

 filialer eller datterselskaber og filialer af tredjelandes virksomheder  

 etableret på deres område, afhængigt af hvilken er den mest fordelagtige.
 4. Den i stk. 1 og 3 beskrevne behandling gælder for statsborgeres  

 etablering og udøvelse af erhvervsvirksomhed fra udgangen af den i artikel 3  

 omhandlede overgangsperiode.
 5. Bestemmelserne vedrørende national behandling i forbindelse med  

 fællesskabsvirksomheders og fællesskabsstatsborgeres etablering og udøvelse  

 af erhvervsvirksomhed, der er omhandlet i denne artikels stk. 1, gælder ikke  

 for de områder eller anliggender, der er anført i bilag IXb.
 6. Associeringsrådet undersøger i den i stk. 1, nr. i), omtalte  

 overgangsperiode med regelmæssige mellemrum muligheden for at fremskynde  

 indrømmelsen af national behandling i de i bilag IXa nævnte sektorer og  

 inddragelsen af de områder eller anliggender, der er anført i bilag IXb, i  

 anvendelsesområdet for bestemmelserne i stk. 1 og 3. Associeringsrådet kan  

 ved afgørelse ændre disse bilag.
 Efter udløbet af den i stk. 1, nr. i), omtalte overgangsperiode kan  

 Associeringsrådet undtagelsesvis på anmodning af Slovenien om fornødent  

 beslutte at forlænge varigheden af udelukkelsen af visse områder eller  

 anliggender anført i bilag IXa i en begrænset periode.
7. Uanset denne artikels bestemmelser a) har fællesskabsstatsborgere og datterselskaber og filialer af  

 fællesskabsvirksomheder fra aftalens ikrafttræden ret til at benytte og leje  

 fast ejendom i Slovenien.
 b) har datterselskaber af fællesskabsvirksomheder også ret til at erhverve  

 og sælge fast ejendom og, for så vidt angår naturressourcer, landbrugsland og  

 skovbrug, samme rettigheder som slovenske statsborgere og virksomheder, når  

 dette er nødvendigt for udøvelsen af den erhvervsvirksomhed, med henblik på  

 hvilken de er etableret.
 c) indrømmer Slovenien fællesskabsstatsborgere og filialer af  

 fællesskabsvirksomheder de under litra b) nævnte rettigheder ved udgangen af  

 første fase af overgangsperioden.
Artikel 46 1. Bestemmelserne i dette kapitel finder ikke anvendelse på lufttransport,  

 transport ad indre vandveje og cabotagetjenesteydelser inden for søtransport.
 2. Associeringsrådet kan fremsætte henstillinger om forbedring af  

 betingelserne for etablering og udøvelse af erhvervsvirksomhed inden for de  

 områder, der er omfattet af stk. 1.
Artikel 47 I denne aftale forstås ved, a) henholdsvis »fællesskabsvirksomhed« og »slovensk  

 virksomhed«, en virksomhed, som er oprettet i overensstemmelse med  

 henholdsvis en medlemsstats eller Sloveniens lovgivning, og hvis  

 vedtægtsmæssige hjemsted, hovedkontor eller hovedvirksomhed er beliggende på  

 henholdsvis Fællesskabets eller Sloveniens område.
 Har en virksomhed, der er oprettet i overensstemmelse med henholdsvis en  

 medlemsstats eller Sloveniens lovgivning, alene sit vedtægtsmæssige hjemsted  

 på henholdsvis Fællesskabets eller Sloveniens område, betragtes den dog som  

 henholdsvis en fællesskabsvirksomhed eller en slovensk virksomhed, hvis dens  

 aktiviteter har en faktisk og vedvarende forbindelse til økonomien i  

 henholdsvis en af medlemsstaterne eller Slovenien.
 b) »Datterselskab« af et selskab, et selskab, som faktisk  

 kontrolleres af det første selskab.
 c) »Filial« af en virksomhed, et forretningssted, der ikke har  

 status som juridisk person, men som forekommer at have permanent karakter,  

 f.eks. i form af en underafdeling af et moderselskab, som har en ledelse og  

 er materielt udstyret til at indgå forretningsaftaler med tredjemand, så  

 denne, selv om vedkommende er vidende om, at der om nødvendigt vil være en  

 retlig tilknytning til moderselskabet, hvis hovedkontor befinder sig i  

 udlandet, ikke behøver at forhandle direkte med dette moderselskab, men kan  

 indgå forretninger på det forretningssted, som udgår underafdelingen.
 d) »Etablering«:
i) hvad angår statsborgere, retten til at optage og udøve selvstændig  

 erhvervsvirksomhed samt til at oprette virksomheder, herunder navnlig  

 selskaber, som de faktisk kontrollerer.
Statsborgere må i deres selvstændige  

 erhvervsvirksomhed eller forretningsvirksomhed ikke søge eller tage  

 beskæftigelse på den anden parts arbejdsmarked og kan ikke opnå nogen ret til  

 adgang til den anden parts arbejdsmarked.
Bestemmelserne i dette kapitel  

 finder ikke anvendelse på dem, der ikke udelukkende udøver selvstændig  

 erhvervsvirksomhed ii) hvad angår fællesskabsvirksomheder eller slovenske virksomheder,  

 retten til at påbegynde og udøve erhvervsvirksomhed ved oprettelse af  

 datterselskaber og filialer i henholdsvis Slovenien og Fællesskabet.
 e) »Erhvervsvirksomhed«, udøvelse af økonomiske aktiviteter.
 f) »Økonomiske aktiviteter« omfatter i princippet virksomhed  

 inden for industri, handel, håndværk og liberale erhverv.
 g) »Fællesskabsstatsborgere« og »slovenske  

 statsborgere«, fysiske personer, der er statsborgere i henholdsvis en af  

 medlemsstaterne eller Slovenien.
 h) Hvad angår international søtransport, herunder kombinerede  

 transportformer, der omfatter en deltransport ad søvejen og involverer  

 statsborgere i henholdsvis medlemsstaterne eller Slovenien, der er etableret  

 uden for henholdsvis Fællesskabet eller Slovenien, og rederier, som er  

 etableret uden for henholdsvis Fællesskabet og Slovenien, og som kontrolleres  

 af henholdsvis statsborgere i en medlemsstat eller slovenske statsborgere, er  

 også omfattet af bestemmelserne i kapitel II og III, hvis deres skibe er  

 registreret i henholdsvis den pågældende medlemsstat eller Slovenien i  

 overensstemmelse med deres respektive lovgivninger.
i) »Finansielle tjenesteydelser«, de i bilag IXc beskrevne  

 aktiviteter.
Associeringsrådet kan udvide eller ændre nævnte bilags  

 anvendelsesområde.
Artikel 48 1. Med forbehold af bestemmelserne i artikel 45 og med undtagelse af de i  

 bilag IXc beskrevne finansielle tjenesteydelser kan hver af parterne regulere  

 virksomheders og statsborgeres etablering og erhvervsvirksomhed på sit  

 område, for så vidt denne regulering ikke medfører nogen forskelsbehandling  

 af den anden parts virksomheder og statsborgere i forhold til egne  

 virksomheder og statsborgere.
2. Hvad angår finansielle tjenesteydelser forhindrer denne aftale uanset  

 eventuelle andre bestemmelser i aftalen ikke parterne i at træffe  

 foranstaltninger af forsigtighedsgrunde for at sikre beskyttelse af  

 investorer, sparere, forsikringstagere eller personer, som har betroet deres  

 midler til tredjemand, eller for at sikre det finansielle systems integritet  

 og stabilitet.
Parterne må ikke benytte disse foranstaltninger som et middel  

 til at undslå sig for deres forpligtelser i henhold til aftalen.
 3. Intet i aftalen må fortolkes som et krav til en part om at give  

 oplysninger om individuelle kunders forretningsanliggender og konti eller  

 eventuelle fortrolige oplysninger eller oplysninger om ejerforhold, der er i  

 offentlige organers varetægt.
Artikel 49 1. Bestemmelserne i artikel 45 og 48 udelukker ikke, at en part kan  

 anvende særlige regler vedrørende etablering og drift på sit område af  

 filialer af virksomheder fra den anden part, der ikke er oprettet i henhold  

 til lovgivningen på den første parts område, hvis disse regler er begrundet i  

 retlige eller tekniske forskelle mellem sådanne filialer sammenlignet med  

 filialer af virksomheder, der er oprettet i henhold til lovgivningen på dens  

 område, eller, hvad angår finansielle tjenesteydelser, hvis de er begrundet i  

 forsigtighedshensyn.
 2. Denne forskelsbehandling må ikke gå ud over, hvad der er strengt  

 nødvendigt dels som følge af sådanne retlige eller tekniske forskelle eller,  

 hvad angår finansielle tjenesteydelser, dels af forsigtighedshensyn.
Artikel 50 1. En fællesskabsvirksomhed eller en slovensk virksomhed, der er etableret  

 i henholdsvis Slovenien og Fællesskabet, har ret til i overensstemmelse med  

 gældende lovgivning i etableringsværtslandet på henholdsvis Sloveniens og  

 Fællesskabets område at beskæftige eller i et af deres datterselskaber eller  

 filialer at lade beskæftige ansatte, som er statsborgere i henholdsvis  

 Fællesskabets medlemsstater og Slovenien, forudsat at sådanne ansatte er  

 nøglepersonale som defineret i stk. 2, og at de udelukkende beskæftiges af  

 virksomheder, datterselskaber eller filialer.
 Opholds- og arbejdstilladelserne for sådant personale gælder kun for  

 tidsrummet for sådan beskæftigelse.
 2. Nøglepersonale i ovennævnte virksomheder, i det følgende benævnt  

 »organisationer«, er »virksomhedsinternt udstationerede  

 medarbejdere« (»intra-corporate transferees«), som defineret i  

 litra c) i dette stk., inden for følgende kategorier, forudsat at  

 organisationen er en juridisk person, og at de pågældende personer har været  

 beskæftiget af denne eller har været partnere i den (uden at være  

 flertalsaktionærer) i mindst et år forud for en sådan udstationering:
 a) Ledende personale i en organisation, som fortrinsvis varetager  

 organisationens administration og modtager generelle tilsyns- eller  

 ledelsesinstrukser hovedsagelig fra bestyrelsen eller virksomhedens  

 aktionærer eller tilsvarende, herunder:
- ledelse af organisationen eller en afdeling eller en underafdeling af  

 organisationen - tilsyn og kontrol med det arbejde, der udføres af andre tilsyns-, fag-  

 eller ledelsesmedarbejdere - personlig beføjelse til at ansætte og afskedige eller anbefale  

 ansættelse, afskedigelse eller foretage andre personaledispositioner.
b) Personer beskæftiget i en virksomhed, som besidder usædvanlig viden,  

 som er af væsentlig betydning for organisationens service, forskningsudstyr,  

 teknikker eller administration.
Vurderingen af sådan viden kan, bortset fra  

 organisationsspecifik viden, afspejle et højt kvalifikationsniveau med hensyn  

 til en type arbejde eller erhverv, der kræver specifik teknisk viden,  

 herunder medlemskab af en officielt anerkendt profession.
 c) En »virksomhedsintern udstationeret medarbejder« defineres  

 som en fysisk person, der arbejder i en organisation på en af parternes  

 område, og som midlertidigt udstationeres på den anden parts område med  

 henblik på udøvelse af erhvervsvirksomhed; den pågældende organisation skal  

 have sit hovedsæde på en af parternes område, og udstationeringen skal ske  

 til en afdeling (filial, datterselskab) af denne organisation, som reelt  

 udøver erhvervsvirksomhed på den anden parts område.
 3. Fællesskabsstatsborgeres henholdsvis slovenske statsborgeres indrejse  

 til og midlertidigt ophold på henholdsvis Sloveniens eller Fællesskabets  

 område kan tillades, når disse virksomhedsrepræsentanter er personer i  

 ledende stillinger i en virksomhed, jf. stk. 2, litra a) ovenfor, og er  

 ansvarlige for oprettelse af et datterselskab eller en filial af en slovensk  

 virksomhed på Fællesskabets område eller af et datterselskab eller en filial  

 af en fællesskabsvirksomhed på Sloveniens område, når:
- disse repræsentanter ikke er direkte involveret i salgs- eller  

 serviceaktiviteter, og - virksomheden har sin hovedvirksomhed uden for henholdsvis Fællesskabet  

 eller Slovenien og ikke har nogen anden repræsentant, kontor, filial eller  

 datterselskab i henholdsvis den pågældende medlemsstat eller Slovenien.
Artikel 51 For at lette fællesskabsstatsborgeres og slovenske statsborgeres adgang  

 til at optage og udøve reguleret erhvervsvirksomhed i henholdsvis Slovenien  

 og Fællesskabet undersøger Associeringsrådet, hvilke skridt der skal tages  

 for at sikre gensidig anerkendelse af kvalifikationsbeviser.
Det kan træffe  

 alle nødvendige foranstaltninger med henblik herpå.
Artikel 52 I de første fire år efter aftalens ikrafttræden eller, for så vidt angår  

 de i bilag IXa nævnte sektorer, i den i artikel 3 omhandlede overgangsperiode  

 kan Slovenien indføre foranstaltninger, som afviger fra bestemmelserne i  

 dette kapitel, hvad angår etableringen af fællesskabsvirksomheder og  

 -statsborgere, såfremt visse erhvervsgrene:
- undergår omstrukturering, eller - er udsat for alvorlige vanskeligheder, særlig hvor sådanne medfører  

 alvorlige sociale problemer i Slovenien, eller - er udsat for tab eller en drastisk nedskæring af den samlede  

 markedsandel for slovenske virksomheder eller statsborgere i en given sektor  

 eller erhvervsgren i Slovenien, eller - er nye erhvervsgrene under opståen i Slovenien.
 Sådanne foranstaltninger:
i) ophører med at gælde senest to år efter udgangen af det fjerde år efter  

 aftalens ikrafttræden eller ved udløbet af den i artikel 3 omhandlede  

 overgangsperiode for de i bilag IXa og bilag IXb anførte sektorer, og ii) skal være rimelige og nødvendige for at afhjælpe situationen, og iii) må kun vedrøre virksomheder i Slovenien, der oprettes efter sådanne  

 foranstaltningers ikrafttræden og ikke bevirke nogen forskelsbehandling af  

 aktiviteter udøvet af fællesskabsvirksomheder eller -statsborgere, som  

 allerede er etableret i Slovenien på tidspunktet for indførelsen af en given  

 foranstaltning, i forhold til slovenske virksomheder eller statsborgere.
 Associeringsrådet kan undtagelsesvis efter anmodning fra Slovenien, og  

 hvis behovet opstår, beslutte at forlænge de perioder, der er nævnt i nr. i)  

 ovenfor for en given sektor for en begrænset periode.
 Slovenien indrømmer ved udformningen og anvendelsen af sådanne  

 foranstaltninger så vidt muligt fællesskabsvirksomheder og -statsborgere  

 præferencebehandling og under ingen omstændigheder en behandling, der er  

 mindre gunstig end den, der indrømmes virksomheder eller statsborgere fra  

 tredjelande.
 Forud for indførelsen af disse foranstaltninger konsulterer Slovenien  

 Associeringsrådet og må ikke bringe dem i anvendelse før en måned efter  

 underretningen af Associeringsrådet, om de konkrete foranstaltninger, som  

 Slovenien vil indføre, medmindre en trussel om uoprettelig skade kræver  

 hastende foranstaltninger, i hvilket tilfælde Slovenien straks efter deres  

 indførelse konsulterer Associeringsrådet.
 Efter udløbet af det fjerde år efter aftalens ikrafttræden eller, for de i  

 bilag IXa anførte sektorer, efter udløbet af den i artikel 7 omhandlede  

 overgangsperiode må Slovenien kun indføre sådanne foranstaltninger med  

 Associeringsrådets tilladelse og på de af dette fastlagte betingelser.
Kapitel III Udveksling af tjenesteydelser mellem Fællesskabet og Slovenien Artikel 53 1. Parterne forpligter sig til i overensstemmelse med følgende  

 bestemmelser gradvis at tillade levering af tjenesteydelser foretaget af  

 fællesskabsvirksomheder eller -statsborgere eller slovenske virksomheder  

 eller statsborgere, som er etableret hos en anden part end den, hvor  

 modtageren af den pågældende ydelse er bosat.
 2. I takt med den i stk. 1 omhandlede liberaliseringsproces, jf. dog  

 artikel 57, stk. 1, tillader parterne midlertidig bevægelsesfrihed for  

 fysiske personer, som præsterer tjenesteydelser, eller som er beskæftiget hos  

 en sådan person som nøglepersonale, som defineret i artikel 50, stk. 2,  

 herunder fysiske personer, som repræsenterer en fællesskabsvirksomhed eller  

 -statsborger eller en slovensk virksomhed eller statsborger, og som søger  

 midlertidig adgang med henblik på at forhandle om salg af tjenesteydelser  

 eller indgåelse af aftaler om salg af tjenesteydelser for nævnte leverandør  

 af tjenesteydelser, når sådanne repræsentanter ikke er inddraget i direkte  

 salg til offentligheden eller selv præsterer tjenesteydelser.
 3. Senest otte år efter denne aftales ikrafttræden træffer  

 Associeringsrådet alle nødvendige foranstaltninger til gradvis gennemførelse  

 af bestemmelserne i denne artikels stk. 1. Der tages hensyn til de  

 fremskridt, parterne har gjort med hensyn til indbyrdes tilnærmelse af deres  

 lovgivning.
Artikel 54 1. Parterne træffer ikke nogen foranstaltninger eller iværksætter nogen  

 aktioner, som set i sammenligning med situationen på dagen forud for aftalens  

 ikrafttræden gør betingelserne for præstering af tjenesteydelser betydeligt  

 mere restriktive for fællesskabsvirksomheder og -statsborgere eller slovenske  

 virksomheder og statsborgere, som er etableret hos en anden part end den,  

 hvor modtageren af den pågældende ydelse er bosat.
 2. Hvis en af parterne er af den opfattelse, at foranstaltninger indført  

 af den anden part efter undertegnelsen af aftalen fører til en situation, som  

 er betydeligt mere restriktiv med hensyn til præstering af tjenesteydelser  

 set i sammenligning med situationen på dagen for undertegnelsen af aftalen,  

 kan den første part anmode den anden part om konsultationer.
Artikel 55 Uanset artikel 53 finder følgende bestemmelser anvendelse med hensyn til  

 udveksling af transporttjenesteydelser mellem Fællesskabet og Slovenien:
 1) Hvad angår landtransport reguleres forbindelserne mellem parterne af  

 aftalen mellem Det Europæiske Økonomiske Fællesskab og Slovenien på  

 transportområdet, som blev undertegnet den 5. april 1993. Parterne bekræfter  

 den betydning, de tillægger den korrekte anvendelse af denne aftale, og  

 fremhæver den særlige betydning, de tillægger fuldstændig frihed i  

 transittrafikken som defineret i aftalen, uden at dette berører betingelserne  

 for regulering af transittrafikken gennem Østrig efter Østrigs tiltrædelse af  

 Den Europæiske Union, ikke-forskelsbehandling og harmonisering af den  

 slovenske transportlovgivning med Fællesskabets.
 2) Hvad angår international søtransport, forpligter parterne sig til  

 effektivt at anvende princippet om ubegrænset adgang til markedet og  

 trafikken på et kommercielt grundlag.
a) Ovennævnte bestemmelse berører ikke rettighederne og forpligtelserne i  

 henhold til De Forenede Nationers adfærdskodeks for linjekonferencer som  

 anvendt af den ene eller den anden af parterne i denne aftale.
Fragtskibe i  

 linjefart, som ikke er part i nogen konference, kan frit operere i  

 konkurrence med en konference, så længe de tilslutter sig princippet om  

 redelig konkurrence på et kommercielt grundlag.
 b) Parterne bekræfter, at de tilslutter sig princippet om fri konkurrence  

 som værende et af de væsentlige kendetegn ved tør og våd bulk-fragt.
 3) Ved anvendelsen af principperne i stk. 1:
a) må parterne ikke indføre lastfordelingsklausuler i fremtidige  

 bilaterale aftaler med tredjelande undtagen under de ekstraordinære  

 omstændigheder, hvor linjerederier fra en af parterne i denne aftale ellers  

 ikke ville have nogen faktisk mulighed for at drive transportvirksomhed til  

 og fra det berørte tredjeland; b) skal parterne forbyde lastfordelingsarrangementer i fremtidige  

 bilaterale aftaler om tør og båd bulk-fragt; c) ved aftalens ikrafttræden afskaffe alle ensidige foranstaltninger og  

 administrative, tekniske og andre hindringer, som vil kunne få en restriktiv  

 eller diskriminerende indvirkning på den frie udveksling af tjenesteydelser  

 inden for international søtransport.
 4) Med henblik på at sikre en koordineret udvikling og en gradvis  

 liberalisering af transporten mellem parterne, afpasset efter deres gensidige  

 handelsbehov, vil betingelserne for gensidig markedsadgang inden for  

 lufttransport blive behandlet i en særlig transportaftale, som skal  

 forhandles mellem parterne efter denne aftales ikrafttræden.
 5) Forud for indgåelsen af de i stk. 4 nævnte aftaler træffer parterne  

 ingen foranstaltninger, som er mere restriktive eller diskriminerende end  

 dem, der fandtes på dagen forud for dagen for aftalens ikrafttræden.
 6) I overgangsperioden tilpasser Slovenien gradvis sin lovgivning,  

 omfattende administrative, tekniske og andre regler, til den til enhver tid  

 gældende fællesskabslovgivning på luft- og landtransportområdet, for så vidt  

 det tjener liberaliseringen og den gensidige adgang til parternes markeder og  

 letter person- og godstrafikken.
 7) I takt med de fælles fremskridt i virkeliggørelsen af målene i dette  

 kapitel undersøger Associeringsrådet midler til at skabe de nødvendige  

 betingelser for øget frihed til udveksling af luft- og  

 landtransporttjenesteydelser.
Kapitel IV Almindelige bestemmelser Artikel 56 1. Bestemmelserne i dette afsnit anvendes med forbehold af begrænsninger  

 begrundet i hensynet til den offentlige orden, den offentlige sikkerhed eller  

 den offentlige sundhed.
 2. De finder ikke anvendelse på virksomhed, som varigt eller lejlighedsvis  

 på den ene eller den anden parts område er forbundet med udøvelse af  

 offentlig myndighed.
Artikel 57 1. For så vidt angår dette afsnit, er intet i denne aftale til hinder for,  

 at parterne anvender deres love og forskrifter vedrørende indrejse og ophold,  

 arbejde, arbejdsvilkår, etablering af fysiske personer og udveksling af  

 tjenesteydelser, forudsat at de ikke anvender dem på en sådan måde, at  

 fordelene for nogen af parterne i henhold til en særlig bestemmelse i aftalen  

 reduceres til nul eller begrænses.
Denne bestemmelse berører ikke anvendelsen  

 af artikel 56.
 2. Udelukkelsen af fællesskabsvirksomheder og -statsborgere, der er  

 etableret i Slovenien i henhold til bestemmelserne i kapitel II, fra  

 offentlig støtte, som Slovenien yder inden for det offentlige  

 uddannelsessystem, inden for sundhedsvæsen og det sociale område og til  

 kulturtilbud, skal i den overgangsperiode, der er omhandlet i artikel 3,  

 anses for forenelig med bestemmelserne i dette afsnit og med  

 konkurrencereglerne i afsnit V.
Artikel 58 Virksomheder, som kontrolleres og udelukkende ejes i fællesskab af  

 slovenske virksomheder eller statsborgere og fællesskabsvirksomheder eller  

 -statsborgere, er også omfattet af bestemmelserne i dette afsnit.
Artikel 59 1. Den mestbegunstigelsesbehandling, der indrømmes i overensstemmelse med  

 dette afsnits bestemmelser, gælder ikke fiskale fordele, som parterne  

 indrømmer nu eller i fremtiden på grundlag af aftaler om hindring af  

 dobbeltbeskatning eller andre ordninger på skatteområdet.
 2. Ingen bestemmelse i dette afsnit må fortolkes på en sådan måde, at den  

 hindrer parterne i at vedtage eller anvende en foranstaltning til at hindre  

 skatteunddragelse i overensstemmelse med de fiskale bestemmelser i aftaler om  

 hindring af dobbeltbeskatning, andre ordninger på skatteområdet eller  

 national skattelovgivning.
 3. Ingen bestemmelse i dette afsnit må fortolkes på en sådan måde, at den  

 hindrer medlemsstaterne eller Slovenien i ved anvendelsen af de relevante  

 bestemmelser i deres skattelovgivning at sondre mellem skattepligtige, der  

 ikke befinder sig i samme situation, særlig hvad angår deres bopælssted.
Artikel 60 Bestemmelserne i dette afsnit tilpasses gradvis, navnlig på baggrund af  

 kravene i henhold til artikel V i den almindelige overenskomst om handel med  

 tjenesteydelser (GATS).
Artikel 61 Bestemmelserne i denne aftale må ikke hindre nogen af parterne i at  

 anvende de nødvendige foranstaltninger til at hindre omgåelse af deres  

 foranstaltninger vedrørende tredjelandes adgang til deres marked på grundlag  

 af denne aftales bestemmelser.
Afsnit V Betalinger, kapital, konkurrenceregler og andre økonomiske  

 bestemmelser, tilnærmelse af lovgivningerne Kapitel I Løbende betalinger og kapitalbevægelser Artikel 62 Parterne forpligter sig til at tillade alle betalinger på  

 betalingsbalancens løbende poster i frit konvertibel valuta, i det omfang de  

 løbende transaktioner, der ligger til grund for betalingerne, vedrører  

 sådanne bevægelser af varer, tjenesteydelser eller personer mellem parterne,  

 som er blevet liberaliseret i henhold til denne aftale.
Artikel 63 1. Hvad angår transaktioner på betalingsbalancens kapitalposter, sikrer  

 henholdsvis medlemsstaterne og Slovenien fra aftalens ikrafttræden frie  

 kapitalbevægelser i forbindelse med direkte investeringer i virksomheder, der  

 er oprettet i overensstemmelse med værtslandets lovgivning, og investeringer  

 foretaget i overensstemmelse med bestemmelserne i kapitel II i afsnit IV,  

 samt med afvikling eller hjemtagelse af disse investeringer og ethvert afkast  

 heraf.
 Uanset ovennævnte bestemmelse garanteres en sådan fri bevægelighed,  

 afvikling og hjemtagelse fra udløbet af det fjerde år efter aftalens  

 ikrafttræden for alle investeringer i forbindelse med statsborgere, der  

 etablerer sig i Slovenien som selvstændigt erhvervsdrivende i henhold til  

 kapitel II i afsnit IV.
Med hensyn til erhvervelse af over 25% af aktier med stemmeret, som er  

 udstedt i henhold til loven om ændring af ejendomsforhold i virksomheder, i  

 en virksomhed med en nominel aktiekapital på over 5 millioner ecu, kræves der  

 tilladelse fra den slovenske regering i en periode på tre år efter denne  

 aftales ikrafttræden.
Derefter bortfalder denne begrænsning.
 2. Med hensyn til transaktioner på betalingsbalancens kapitalbalance  

 sikrer henholdsvis Fællesskabet og Slovenien fra denne aftales ikrafttræden  

 frie kapitalbevægelser i forbindelse med kreditter til kommercielle  

 transaktioner eller med servicevirksomhed, hvori en hos en af parterne  

 bosiddende person deltager, og for finanslån.
 De sikrer tillige fra det fjerde år efter denne aftales ikrafttræden frie  

 kapitalbevægelser i forbindelse med porteføljeinvesteringer.
 Uden at dette berører artikel 62 og 63, kan henholdsvis Fællesskabet og  

 Slovenien i tilfælde, hvor kapitalbevægelser mellem valutaindlændinge i  

 Fællesskabet og i Slovenien forvolder eller truer med at forvolde alvorlige  

 vanskeligheder for valutakurs- eller pengepolitikken i Fællesskabet eller  

 Slovenien, træffe beskyttelsesforanstaltninger over for kapitalbevægelser  

 mellem Fællesskabet og Slovenien i en periode på højst seks måneder, hvis der  

 er et strengt behov for sådanne foranstaltninger.
 3. Uden at dette berører stk. 1, må medlemsstaterne og Slovenien fra  

 aftalens ikrafttræden ikke indføre nye valutarestriktioner for  

 kapitalbevægelser og dermed forbundne løbende betalinger mellem personer  

 bosat i Fællesskabet og i Slovenien og ikke gøre bestående ordninger mere  

 restriktive.
 4. Parterne konsulterer hinanden med henblik på at lette  

 kapitalbevægelserne mellem Fællesskabet og Slovenien for at fremme  

 virkeliggørelsen af målene i denne aftale.
Artikel 64 1. I de første fire år efter aftalens ikrafttræden træffer parterne  

 foranstaltninger til skabelse af de nødvendige betingelser for en videre  

 gradvis anvendelse af Fællesskabets regler om de frie kapitalbevægelser.
 2. Ved udløbet af det fjerde år efter aftalens ikrafttræden undersøger  

 Associeringsrådet, på hvilken måde Fællesskabets regler om kapitalbevægelser  

 kan anvendes i deres helhed.
Kapitel II Konkurrenceregler og andre økonomiske bestemmelser Artikel 65 1. Følgende er uforeneligt med aftalens rette funktion i det omfang, det  

 kan påvirke samhandelen mellem Fællesskabet og Slovenien:
i) alle aftaler mellem virksomheder, alle vedtagelser inden for  

 sammenslutninger af virksomheder og alle former for samordnet praksis, som  

 har til formål eller følge at hindre, begrænse eller fordreje konkurrencen; ii) en eller flere virksomheders misbrug af en dominerende stilling på  

 Fællesskabets eller Sloveniens område eller en væsentlig del heraf; iii) al offentlig støtte, som fordrejer eller truer med at fordreje  

 konkurrencevilkårene ved at begunstige visse virksomheder eller visse  

 produktioner.
 2. Alle former for praksis, der strider mod denne artikels bestemmelser,  

 skal vurderes på grundlag af kriterier, som udformes på basis af anvendelsen  

 af artikel 85, 86 og 92 i traktaten om oprettelse af Det Europæiske  

 Fællesskab.
3. Associeringsrådet vedtager inden tre år efter aftalens ikrafttræden ved  

 afgørelse de nødvendige regler for gennemførelsen af stk. 1 og 2. Indtil  

 gennemførelsesreglerne er vedtaget, vil sådanne former for praksis, som er  

 uforenelige med stk. 1, blive behandlet af parterne på deres respektive  

 territorier i overensstemmelse med deres respektive lovgivninger.
Denne  

 bestemmelse berører ikke stk. 6.
4. a) For så vidt angår anvendelsen af bestemmelserne i stk. 1, nr. iii),  

 anerkender parterne, at al offentlig støtte ydet af Slovenien i de første  

 fire år efter aftalens ikrafttræden skal vurderes under hensyntagen til, at  

 Slovenien betragtes som et område svarende til de områder i Fællesskabet, der  

 er beskrevet i artikel 92, stk. 3, litra a), i traktaten om oprettelse af Det  

 Europæiske Fællesskab.
Associeringsrådet træffer under hensyntagen til den  

 økonomiske situation i Slovenien afgørelse om, hvorvidt denne periode skal  

 forlænges med yderligere perioder på fire år.
b) Hver af parterne skal sikre gennemsigtighed på området offentlig  

 støtte, bl.a. ved årligt at meddele den anden part det samlede beløb af den  

 ydede støtte og fordelingen heraf og ved på anmodning at stille oplysninger  

 til rådighed om støtteordninger.
På anmodning af en af parterne stiller den  

 anden part oplysninger til rådighed om særlige enkelttilfælde af offentlig  

 støtte.
 5. Hvad angår de varer, der er omhandlet i kapitel II og III i afsnit III:
- finder bestemmelsen i stk. 1, nr. iii), ikke anvendelse, - skal alle former for praksis, der er i strid med stk. 1, nr. i),  

 vurderes på grundlag af de kriterier, som Fællesskabet har fastlagt på basis  

 af artikel 42 og 43 i traktaten om oprettelse af Det Europæiske Fællesskab,  

 særlig kriterierne i Rådets forordning nr. 26 af 1962.
6. Finder Fællesskabet eller Slovenien, at en særlig form for praksis er  

 uforenelig med denne artikels stk. 1, og - ikke kan behandles på passende måde på grundlag af de  

 gennemførelsesregler, der er nævnt i stk. 3, eller - sådan praksis i mangel af sådanne regler skader eller truer med at skade  

 den anden parts interesser i alvorlig grad eller påfører det indenlandske  

 erhvervsliv, herunder servicesektoren, væsentlig skade, kan henholdsvis Fællesskabet eller Slovenien træffe passende  

 foranstaltninger efter konsultation i Associeringsrådet eller efter 30  

 arbejdsdage, efter at sagen er indbragt med henblik på en sådan konsultation.
 I tilfælde af praksis, som er uforenelig med stk. 1, nr. iii), må sådanne  

 passende foranstaltninger, når WTO-overenskomsten finder anvendelse herpå,  

 kun træffes i overensstemmelse med de procedurer og på de betingelser, der er  

 fastlagt i deri og alle andre relevante instrumenter, som er forhandlet som  

 led i denne overenskomst og som gælder mellem parterne.
 7. Med forbehold af andre bestemmelser, der måtte blive vedtaget i  

 overensstemmelse med stk. 3, udveksler parterne oplysninger under hensyntagen  

 til de begrænsninger, som tavshedspligten og forretningshemmeligheden kræver.
 8. Denne artikel finder ikke anvendelse på varer, der henhører under  

 traktaten om oprettelse af Det Europæiske Kul- og Stålfællesskab, og som er  

 omfattet af protokol nr. 2.
Artikel 66 1. Parterne undgår så vidt muligt at træffe restriktive foranstaltninger,  

 også vedrørende indførsel, begrundet i betalingsbalanceovervejelser.
Træffer  

 en af parterne sådanne foranstaltninger, forelægger den så hurtigt som muligt  

 en tidsplan for den anden part for deres ophævelse.
2. Hvis en eller flere af medlemsstaterne eller Slovenien har  

 vanskeligheder eller alvorligt trues af vanskeligheder med hensyn til  

 betalingsbalancen, kan Fællesskabet eller Slovenien, alt efter tilfældet, i  

 overensstemmelse med de betingelser, der er fastlagt i henhold til  

 WTO-overenskomsten, for en begrænset periode vedtage restriktive  

 foranstaltninger, herunder foranstaltninger vedrørende import, som ikke må gå  

 ud over, hvad der er nødvendigt til at rette op på betalingsbalancens  

 stilling.
Fællesskabet eller Slovenien, alt efter omstændighederne,  

 underretter straks den anden part herom.
 3. Der må ikke anvendes restriktive foranstaltninger for overførsler i  

 forbindelse med investeringer, navnlig ikke for hjemtagelse af investerede  

 eller geninvesterede beløb og alle former for indtægter heraf.
Artikel 67 Hvad angår offentlige virksomheder og virksomheder, der er indrømmet  

 særlige eller eksklusive rettigheder, drager Associeringsrådet omsorg for, at  

 principperne i traktaten om oprettelse af Det Europæiske Fællesskab, særlig  

 artikel 90, overholdes fra det tredje år efter aftalens ikrafttræden.
Artikel 68 1. Parterne bekræfter i medfør af bestemmelserne i denne artikel og bilag  

 X den betydning, de tillægger en passende og effektiv beskyttelse og  

 håndhævelse af intellektuelle, industrielle og kommercielle  

 ejendomsrettigheder.
 2. Slovenien beskytter fra aftalens ikrafttræden intellektuelle,  

 industrielle og kommercielle ejendomsrettigheder på et niveau svarende til  

 det, der gælder i Fællesskabet, også hvad angår effektive midler til at  

 håndhæve sådanne rettigheder.
 3. Før aftalens ikrafttræden tiltræder Slovenien de multilaterale  

 konventioner om intellektuelle, industrielle og kommercielle  

 ejendomsrettigheder, der er omhandlet i bilag X, stk. 1.
 4. Hvis der opstår problemer med hensyn til intellektuel, industriel og  

 kommerciel ejendomsret, som påvirker handelsvilkårene, indbringes disse på  

 anmodning af en af parterne omgående for Associeringsrådet, således at der  

 kan findes gensidigt tilfredsstillende løsninger.
Artikel 69 1. Parter betragter en åbning med hensyn til tildeling af offentlige  

 kontrakter på et ikke-diskriminerende og gensidigt grundlag, særlig inden for  

 WTO, som et ønskeligt mål.
 2. Slovenske virksomheder indrømmes fra tidspunktet for aftalens  

 ikrafttræden adgang til udbudsprocedurerne i Fællesskabet i overensstemmelse  

 med Fællesskabets regler for offentlige indkøb, med undtagelse af kontrakter,  

 der er omfattet af direktiv 93/38/EØF, på betingelser, der ikke er mindre  

 gunstige end dem, der indrømmes fællesskabsvirksomheder.
De ovenfor anførte bestemmelser finder også anvendelse på kontrakter  

 omfattet af direktiv 93/38/EØF, så snart den slovenske regering har indført  

 passende lovgivning.
Fællesskabet undersøger med mellemrum, om Slovenien  

 faktisk har indført sådan lovgivning.
 Fællesskabsvirksomheder indrømmes senest ved udgangen af den  

 overgangsperiode, der er omhandlet i artikel 3, adgang til udbudsprocedurerne  

 i Slovenien på betingelser, der ikke er mindre gunstige end dem, der  

 indrømmes slovenske virksomheder.
 Fællesskabsvirksomheder etableret i Slovenien i henhold til bestemmelserne  

 i kapitel II i afsnit IV har fra aftalens ikrafttræden adgang til  

 udbudsprocedurerne på betingelser, der ikke er mindre gunstige end dem, der  

 indrømmes slovenske virksomheder.
 Associeringsrådet undersøger med regelmæssige mellemrum Sloveniens  

 muligheder for inden udgangen af overgangsperioden at give alle  

 fællesskabsvirksomheder adgang til udbudsprocedurerne i Slovenien.
 3. Hvad angår etablering, drift samt udveksling af tjenesteydelser mellem  

 Fællesskabet og Slovenien, såvel som beskæftigelse og arbejdskraftsbevægelser  

 i forbindelse med opfyldelsen af offentlige kontrakter, finder bestemmelserne  

 i artikel 38 til 61 anvendelse.
Kapitel III Tilnærmelse af lovgivningerne Artikel 70 Parterne anerkender, at det er en vigtig forudsætning for Sloveniens  

 økonomiske integration i Fællesskabet, at Sloveniens bestående og fremtidige  

 lovgivning tilnærmes Fællesskabets.
Slovenien udfolder særlige bestræbelser  

 for, at fremtidig lovgivning så vidt muligt er forenelig med Fællesskabets  

 lovgivning.
Artikel 71 1. Tilnærmelsen af lovgivningerne omfatter navnlig følgende områder:  

 toldlovgivning, selskabslovgivning, banklovgivning, forsikringslovgivning,  

 virksomhedsregnskaber og -beskatning, finansielle tjenesteydelser,  

 konkurrenceregler, offentlige kontrakter og offentlige indkøb, beskyttelse af  

 menneskers og dyrs liv og sundhed, beskyttelse af planter, indirekte  

 beskatning, tekniske forskrifter og standarder, lovgivning og forskrifter på  

 det nukleare område og transport og telekommunikation.
 2. Parterne mener især, at det i forbindelse med tilnærmelse af lovgivning  

 er vigtigt, at der hurtigt gøres fremskridt på områderne det indre marked,  

 konkurrence, beskyttelse af arbejdstagerne, forbrugerbeskyttelse og miljø.
Artikel 72 Fællesskabet yder Slovenien faglig bistand til gennemførelsen af disse  

 foranstaltninger, som bl.a. kan omfatte:
- udveksling af eksperter; - tilrådighedsstillelse af oplysninger i god tid, specielt oplysninger om  

 relevant lovgivning; - tilrettelæggelse af seminarer; - erhvervsuddannelsesaktiviteter; - støtte til oversættelse af fællesskabslovgivningen og den slovenske  

 lovgivning i de relevante sektorer.
Afsnit VI Økonomisk samarbejde Artikel 73 1. Fællesskabet og Slovenien etablerer et økonomisk samarbejde med sigte  

 på at bidrage til Sloveniens udvikling og vækstpotentiel.
Et sådan samarbejde  

 skal styrke de eksisterende økonomiske bånd på det bredest mulige grundlag  

 til fordel for begge parter.
2. Politiske og andre foranstaltninger vil blive udformet, så de  

 tilvejebringer en økonomisk og social udvikling af Slovenien, og vil blive  

 ledet af princippet om en bæredygtig udvikling.
Disse foranstaltninger bør  

 sikre, at også miljøovervejelser kommer til at indgå med fuld vægt fra  

 begyndelsen, og at de sammenkædes med behovet for en harmonisk social  

 udvikling.
 3. Til dette formål bør samarbejdet især fokusere på politiske og andre  

 foranstaltninger med sigte på erhvervslivet, herunder minesektoren,  

 investeringer, landbrug, energi, transport, regionaludvikling og turisme.
 4. Der skal lægges særlig vægt på foranstaltninger, der kan fremme  

 samarbejdet mellem Slovenien og landene i Central- og Østeuropa.
Artikel 74 Industrisamarbejde 1. Samarbejdet skal sigte mod at fremme moderniseringen og  

 omstruktureringen af Sloveniens industri inden for både den offentlige og den  

 private sektor samt det industrielle samarbejde mellem økonomiske  

 beslutningstagere fra begge sider med den særlige målsætning at styrke den  

 private sektor og på vilkår, der tilgodeser miljøet.
 2. Samarbejdet skal sigte imod i særdeleshed at fremme følgende:
- omstruktureringen af individuelle sektorer; i denne forbindelse vil  

 Associeringsrådet især undersøge de problemer, der berører kul- og  

 stålsektoren, - oprettelse af nye virksomheder på områder, der byder på et  

 vækstpotentiel.
3. I industrisamarbejdsinitiativerne tages der hensyn til de af Slovenien  

 fastlagte prioriteter.
Med initiativerne tilstræbes det i særdeleshed at  

 fastlægge egnede rammer for virksomhederne, at øge management knowhow og  

 gennemsigtigheden på markedet og hvad angår vilkårene for virksomhederne.  

 Initiativerne skal om fornødent indbefatte faglig bistand.
Artikel 75 Investeringsfremme og -beskyttelse 1. Ved samarbejdet mellem parterne sigtes der mod at skabe et gunstigt  

 klima for private investeringer, både indenlandske og udenlandske, som er af  

 afgørende betydning for den økonomiske og industrielle genopbygning i  

 Slovenien.
 2. Samarbejdet tager navnlig sigte på:
- at der i Slovenien skabes retlige rammer for fremme og beskyttelse af  

 investeringer; - at der om nødvendigt indgås bilaterale aftaler med medlemsstaterne om  

 fremme og beskyttelse af investeringer; - at der om nødvendigt indgås aftaler mellem medlemsstaterne og Slovenien  

 om hindring af dobbeltbeskatning; - at der gennemføres passende arrangementer for overførsel af kapital; - at reguleringsforanstaltninger ophæves; - at den økonomiske infrastruktur forbedres; - at udveksle oplysninger om investeringsmuligheder i forbindelse med  

 handelsmesser, udstillinger, handelsuger og andre begivenheder.
Artikel 76 Standarder og overensstemmelsesvurdering 1. Parterne samarbejder med henblik på at få bragt Slovenien i fuld  

 overensstemmelse med Fællesskabets tekniske forskrifter og europæiske  

 procedurer for standardisering og overensstemmelsesvurdering.
 2. Med henblik herpå tager samarbejdet sigte på:
- at befordre anvendelsen af Fællesskabets tekniske forskrifter og  

 europæiske standarder samt overensstemmelsesvurderingsprocedurer, - om fornødent at forhandle om aftaler om gensidig anerkendelse på disse  

 områder, - at anspore de relevante slovenske organisationer til at deltage i  

 arbejdet i specialiserede organisationer (CEN, CENELEC, ETSI, EOTC).
 3. Fællesskabet stiller om fornødent faglig bistand til rådighed for  

 Slovenien.
Artikel 77 Samarbejde om videnskab og teknologi 1. Parterne fremmer samarbejdet inden for forskning og teknologisk  

 udvikling.
De retter i særdeleshed opmærksomheden mod følgende områder:
- udveksling af oplysninger om politikken på de videnskabelige og  

 teknologiske områder - tilrettelæggelse af fælles møder om videnskabelige spørgsmål (seminarer  

 og workshops) - fælles FoU-aktiviteter rettet mod at anspore til videnskabelig udvikling  

 og overførsel af teknologi og knowhow - uddannelsesaktiviteter og mobilitetsprogrammer for forskere og  

 specialister fra begge parter - udvikling af et miljø, der kan befordre forskning og anvendelse af nye  

 teknologier samt passende beskyttelse af intellektuel ejendomsret til  

 forskningsresultater - slovensk deltagelse i Fællesskabets programmer i overensstemmelse med  

 stk. 3.
 Der stilles i fornødent omfang faglig bistand til rådighed.
 2. Associeringsrådet fastlægger de relevante procedurer for udviklingen af  

 samarbejdet.
 3. Samarbejdet i henhold til Fællesskabets rammeprogram for forskning og  

 teknologisk udvikling gennemføres på grundlag af særlige arrangementer, der  

 skal forhandles og indgås i overensstemmelse med hver parts lovfastsatte  

 procedurer.
Artikel 78 Uddannelse 1. Parterne samarbejder med henblik på at højne det generelle  

 uddannelsesniveau og de faglige kvalifikationer i Slovenien under hensyntagen  

 til Sloveniens prioriterede mål.
Der vil blive opstillet institutionelle  

 rammer og samarbejdsplaner, der bygger på Den Europæiske  

 Erhvervsuddannelsesfond og TEMPUS-programmet.
Sloveniens deltagelse i  

 fællesskabsprogrammer inden for uddannelse og ungdomsanliggender også  

 overvejes inden for rammerne af artikel 106.
 2. Samarbejdet skal især fokusere på følgende områder i overensstemmelse  

 med de nærmere retningslinjer, der fastlægges af parterne i fællesskab:
- udvikling af uddannelses- og undervisningssystemet i Slovenien, - erhvervsmæssig grunduddannelse, videre- og efteruddannelse og omskoling,  

 herunder uddannelse af ledere i (offentlige og private) virksomheder og  

 administrationen, især inden for prioriterede områder, der vil blive nærmere  

 fastlagt, - samarbejde mellem universiteter og andre højere læreanstalter indbyrdes,  

 samarbejde mellem universiteter og andre højere læreanstalter og  

 virksomheder, og mobilitet for lærere, unge videnskabsfolk, administratorer  

 (TEMPUS), - fremme af undervisningen i europæiske anliggender på de relevante  

 institutioner, - initiativer til at fremme gensidig anerkendelse af studieperioder og  

 eksamensbeviser, - fremme af læreruddannelse.
 3. På oversættelsesområdet vil samarbejdet fokusere på uddannelse af  

 oversættere og tolke og fremme af Fællesskabets sproglige normer og  

 terminologi.
Artikel 79 Landbrug og agroindustri 1. Samarbejdet på dette område tager sigte på modernisering af landbruget  

 og agroindustrien.
Det rettes navnlig mod:
- at udvikle og modernisere private bedrifter og distributionskanaler,  

 oplagringsmetoder, afsætning osv., - at modernisere infrastrukturerne i landdistrikter (transport,  

 vandforsyning, telekommunikation), - at forbedre den fysiske planlægning, herunder byggeri og byplanlægning, - at forbedre produktiviteten og kvaliteten ved anvendelse af passende  

 metoder og produkter, at tilrettelægge undervisning i og tilsyn med  

 anvendelsen af ikke-forurenende metoder i forbindelse med input, - at fremme komplementariteten i landbruget, - at fremme industrisamarbejdet inden for landbruget og udvekslingen af  

 knowhow, særlig mellem den private sektor i Fællesskabet og Slovenien, - at udvikle et samarbejde på dyre- og plantesundhedsområdet med henblik  

 på en gradvis harmonisering med Fællesskabets standarder, med bistand til  

 uddannelse og tilrettelæggelse af kontrol.
 2. Fællesskabet yder i passende omfang faglig bistand med henblik herpå.
Artikel 80 Energi 1. Parterne samarbejder på grundlag af markedsøkonomiske principper og  

 principperne i traktaten om det europæiske energicharter for at fremme den  

 gradvise integration af energimarkederne i Europa.
 2. Samarbejdet skal bl.a. omfatte faglig bistand, hvor dette er  

 hensigtsmæssigt, inden for følgende områder:
- formulering og planlægning af en energipolitik, både på nationalt og  

 regionalt niveau, også på længere sigt - en større åbning af energimarkedet, herunder lettere adgang for  

 transmission af gas og elektricitet - en undersøgelse af moderniseringen af energiinfrastrukturen - forbedring af distributionen samt forbedring og diversificering af  

 udbuddet - ledelse og uddannelse inden for energisektoren - udvikling af energiressourcerne - en indsats for at fremme energibesparelser og energieffektivitet - de miljømæssige virkninger af energiproduktion og -forbrug - kerneenergisektoren - el- og gassektoren, herunder overvejelser om muligheden af at forbinde  

 forsyningsnettene indbyrdes - opstilling af rammebetingelser for samarbejde mellem virksomheder inden  

 for denne sektor, som kunne omfatte incitamenter til fællesforetagender  

 (joint ventures) - overførsel af teknologi og knowhow, som efter omstændighederne kan  

 omfatte fremme og kommerciel udnyttelse af effektive energiteknologier - anvendelse og støtte af nye og vedvarende energikilder.
Artikel 81 Nuklear sikkerhed 1. Samarbejdet inden for nuklear sikkerhed tager i første række sigte på  

 at sikre et højt niveau inden for nuklear sikkerhed.
 2. Samarbejdet omfatter afpasset efter Sloveniens særlige situation  

 følgende emner:
- nuklear sikkerhed, herunder de forskrifts- og driftsmæssige aspekter, og  

 forvaltning af alvorlige ulykker, - strålingsbeskyttelse, herunder overvågning af stråling i miljøet, - problemer vedrørende brændselskredsløb, sikkerhedskontrol med nukleare  

 materialer, herunder foranstaltninger til at modvirke smugleri med nukleare  

 materialer, - forvaltning af radioaktivt affald, - hurtig udveksling af information i tilfælde af strålingsulykker, - nedlukning af nukleare anlæg, - tredjepartsansvar i nukleare forhold.
 3. Samarbejdet omfatter udveksling af oplysninger og erfaringer samt  

 FoU-aktiviteter i overensstemmelse med artikel 77.
Artikel 82 Miljø og beskyttelse mod naturkatastrofer 1. Parterne udvikler og styrker deres samarbejde om bekæmpelse af  

 miljøforringelse, som de betragter som et prioriteret område.
 2. Samarbejdet skal vedrøre følgende prioriterede områder:
- effektiv overvågning af forureningsniveauerne; informationssystemer om  

 miljøets tilstand - bekæmpelse af lokal, regional og grænseoverskridende luftforurening  

 (luft, vand, herunder drikkevand) - en bæredygtig, effektiv og ikke-forurenende fremstilling og anvendelse  

 af energi; sikkerhed på industrianlæg, herunder atomkraftværker - klassificering og sikker behandling af kemikalier - effektiv forebyggelse og mindskelse af vandforureningen, især  

 grænseoverskridende vandløb - nedbringelse af affaldsmængder, genvinding og sikker  

 affaldsbortskaffelse (herunder radioaktivt affald) og gennemførelse af  

 Basel-konventionen - landbrugets miljømæssige virkninger; jorderosion og forurening med  

 kemikalier, der benyttes i landbruget - beskyttelse af skove og flora og fauna og bevarelse af biodiversiteten - genoprettelse af den økologiske balance i naturen - fysisk planlægning, herunder byggeri og byplanlægning - anvendelse af økonomiske og skattemæssige instrumenter - globale klimaforandringer og forebyggelse heraf - forvaltning af kystområder og forebyggelse af havforurening - internationale konventioner på miljøområdet - forbedring af automobilers miljøstandarder - miljøkonsekvensanalyser af koncepter og infrastrukturprojekter inden for  

 trafik/transport - korrekt vurdering af omkostninger og internationalisering af eksterne  

 omkostninger.
 3. Samarbejdet skal foregå ved:
- udveksling af information og eksperter, herunder information og  

 eksperter, som beskæftiger sig med overførsel af rene teknologier og sikker  

 anvendelse af bioteknologi, der respekterer miljøet - uddannelsesprogrammer og praktikophold - fælles forskningsaktiviteter - tilnærmelse af lovgivning (fællesskabsstandarder) - samarbejde på regionalt plan (herunder samarbejde inden for Det  

 Europæiske Miljøagentur) og på internationalt plan - udvikling af strategier, særlig med hensyn til globale og klimatiske  

 spørgsmål - miljøuddannelse og bevidstgørelse om miljøproblemer - miljøkonsekvensundersøgelser.
 4. Inden for beskyttelse mod naturkatastrofer er målet med samarbejdet at  

 sikre beskyttelse af mennesker, dyr, ejendom og miljøet mod naturkatastrofer  

 eller menneskeskabte katastrofer.
 Samarbejdet omfatter med dette sigte følgende områder:
- udveksling af resultater af forsknings- og udviklingsprojekter - gensidig hurtig information om risiko for katastrofer og deres følger - beredskabsplaner i katastrofetilfælde - udveksling af erfaringer om rehabilitering og genopbygning efter  

 katastrofer - uddannelse i beskyttelse mod naturkatastrofer og menneskeskabte  

 katastrofer - redningsøvelser.
Artikel 83 Transport 1. Parterne udvikler og styrker samarbejdet med henblik på at sætte  

 Slovenien i stand til:
- at omstrukturere og modernisere sin transportsektor - at forbedre bevægeligheden for rejsende og gods og adgangen til  

 transportmarkedet ved at fjerne administrative, tekniske og andre hindringer - at opnå driftsstandarder svarende til dem, der findes i Fællesskabet - at udvikle et transportsystem, der er foreneligt med og svarer nært  

 overens med Fællesskabets.
 2. Samarbejdet omfatter navnlig følgende:
- uddannelsesprogrammer inden for økonomi, jura og teknik - faglig bistand, rådgivning og informationsudveksling.
 3. De prioriterede områder er som følger:
- vejtransport, herunder beskatning, de sociale og miljømæssige aspekter - kombineret transport (vej/jernbane) - administration af jernbaner og lufthavne, herunder samarbejde mellem de  

 relevante nationale myndigheder - udvikling - på hovedruter af fælles interesse og på transeuropæiske  

 forbindelser - af vej-, jernbane-, havne- og lufthavnsinfrastruktur - harmonisering af statistikker vedrørende international transport - fornyelse af transportteknisk udstyr efter fællesskabsstandarder, særlig  

 hvad angår kombineret transport, multimodal transport og omladning - udvikling af fælles teknologi- og forskningsprogrammer i  

 overensstemmelse med de fastlagte procedurer - udformning af en transportpolitik, som er forenelig med Fællesskabets  

 transportpolitik.
Artikel 84 Posttjenester og telekommunikation 1. Parterne udvider og styrker samarbejdet inden for posttjenester og  

 telekommunikation og skal med henblik herpå navnlig:
- udveksle informationer om telekommunikations- og  

 postbefordringspolitikker - udveksle teknisk og anden information og tilrettelægge seminarer,  

 workshops og konferencer for eksperter fra begge sider - varetage uddannelses- og rådgivningsaktiviteter - overføre teknologi - lade relevante instanser hos begge parter gennemføre fælles projekter - fremme anvendelsen af europæiske standarder, certificeringssystemer og  

 forskriftsfremgangsmåder - befordre nye kommunikationsfaciliteter, særlig sådanne som har  

 kommercielle anvendelsesformål.
 2. Aktiviteterne skal rette sig mod følgende prioriterede områder:
- modernisering af Sloveniens telekommunikationsnet og postvæsen og  

 integration heraf i de europæiske og verdensomspændende net - samarbejde inden for de europæiske standardiseringsorganer - integration af transeuropæiske systemer, de retlige og regulatoriske  

 aspekter af telekommunikation - forvaltning af telekommunikationstjenester i det nye økonomiske miljø:  

 organisatoriske strukturer, strategi og planlægning, indkøbsprincipper - fysisk planlægning, herunder byggeri og byplanlægning.
Artikel 85 Bank- og forsikringsvæsen og andre finansielle tjenesteydelser 1. Parterne samarbejder med henblik på at skabe og udvikle egnede rammer  

 for fremme af bank- og forsikringsvæsenet samt sektoren for finansielle  

 serviceydelser i Slovenien.
 a) Samarbejdet skal fokusere på:
- indførelse af et fælles regnskabssystem, der er foreneligt med  

 europæiske standarder - styrkelse og omstrukturering af bankvæsenet og den finansielle sektor - forbedring af overvågning og regulering af bankmæssige og finansielle  

 serviceydelser og faglig bistand til oprettelse af et forsikringstilsynsorgan  

 i Slovenien og dets funktion - forberedelse af oversættelser af fællesskabslovgivning og slovensk  

 lovgivning - udarbejdelse af terminologiglosarer - udveksling af oplysninger især med hensyn til foreslået lovgivning.
 b) Til dette formål skal samarbejdet omfatte faglig bistand og uddannelse.
 2. Parterne samarbejder med henblik på at udvikle effektive  

 revisionssystemer i Slovenien på basis af standardmetoder og -fremgangsmåder  

 i Fællesskabet.
 a) Samarbejdet skal fokusere på:
- faglig bistand til rigsrevisionen i Slovenien, - oprettelse af interne revisionsenheder i den offentlige forvaltning, - udveksling af relevante revisionsoplysninger, - standardisering af revisionsdokumentation, - uddannelse og rådgivningsvirksomhed.
 b) Til dette formål vil der, hvor det er hensigtsmæssigt, blive stillet  

 faglig bistand til rådighed i Fællesskabet.
Artikel 86 Monetær politik På anmodning af de slovenske myndigheder stiller Fællesskabet faglig  

 bistand til rådighed til støtte af Sloveniens bestræbelser på at nå  

 fuldstændig konvertibilitet for tolaren og den gradvise tilnærmelse af dets  

 politik til Det Europæiske Monetære System.
Samarbejdet omfatter uformel  

 udveksling af oplysninger om principperne for Det Europæiske Monetære System,  

 Det Europæiske Monetære Institut og Det Europæiske System af Centralbanker og  

 deres funktion.
Artikel 87 Hvidvaskning af penge 1. Parterne er enige om nødvendigheden af at gøre enhver indsats for at  

 forhindre, at deres finansielle systemer benyttes til hvidvaskning af  

 indtægter fra kriminelle aktiviteter i almindelighed og narkotikakriminalitet  

 i særdeleshed.
 2. Samarbejdet på dette område omfatter administrativ og faglig bistand  

 med henblik på at befordre anvendelsen af forskrifter og egnede standarder og  

 mekanismer til at modvirke hvidvaskning af penge svarende til dem, der er  

 vedtaget i Fællesskabet og internationale fora på dette område, navnlig  

 Financial Action Task Force (FATF).
Artikel 88 Regionaludvikling 1. Parterne styrker deres indbyrdes samarbejde om regionaludvikling og  

 fysisk planlægning.
 2. Til dette formål kan der træffes følgende foranstaltninger:
- informationsudveksling mellem nationale, regionale eller lokale  

 myndigheder om regionalpolitik og fysisk planlægningspolitik - bistand til Slovenien til fastlæggelse af en sådan politik - fælles indsats fra regionale og lokale myndigheder inden for økonomisk  

 udvikling - undersøgelse af samordnede metoder til udvikling af grænseområderne  

 mellem Fællesskabet og Slovenien samt andre områder i Slovenien med alvorlige  

 regionale uligheder - udvekslingsbesøg med henblik på at undersøge mulighederne for samarbejde  

 og bistand - udveksling af embedsmænd eller eksperter - faglig bistand - fastlæggelse af programmer for udveksling af information og erfaringer,  

 også gennem seminarer.
Artikel 89 Samarbejde på det sociale område på arbejdspladsen 1. Hvad angår sundhed og sikkerhed på arbejdspladsen, udvikler parterne et  

 indbyrdes samarbejde med det sigte at øge beskyttelsen af arbejdstagernes  

 sundhed og sikkerhed og med udgangspunkt i det bestående beskyttelsesniveau i  

 Fællesskabet.
Samarbejdet skal især omfatte følgende:
- faglig bistand - udveksling af eksperter - samarbejde mellem virksomheder - udveksling af oplysninger og administrativ og anden relevant bistand til  

 virksomheder, uddannelsesinitiativer.
 2. Med hensyn til beskæftigelsen skal samarbejdet mellem parterne navnlig  

 fokusere på en opnormering af arbejdsformidling og karriererådgivning,  

 opbakningsforanstaltninger og fremme af den lokale udvikling for at  

 fremhjælpe den industrielle omstrukturering.
 Samarbejdet omfatter bl.a. foranstaltninger som gennemførelse af  

 undersøgelser, ekspertydelser samt oplysning og uddannelse.
 3. Hvad angår social sikring skal parterne gennem deres samarbejde søge at  

 tilpasse det slovenske socialsikringssystem til de nye økonomiske og sociale  

 krav, hovedsagelig gennem ekspertbistand, information og uddannelse.
Artikel 90 Turisme Parterne udbygger og udvikler deres indbyrdes samarbejde, navnlig med  

 henblik på:
- at lette turismen - at forøge informationsstrømmen gennem internationale netværk,  

 databanker, osv.
- at overføre knowhow gennem erhvervsuddannelse, udvekslinger og seminarer - at gennemføre regionale turistprojekter såsom grænseoverskridende  

 projekter, venskabsbyer, osv.
- at udveksle synspunkter og passende udveksling af information om  

 væsentlige spørgsmål af fælles interesse, der er af betydning for  

 turistsektoren - at tilskynde til udvikling af infrastruktur, der vil kunne stimulere  

 investeringerne i turistsektoren - i Slovenien at indføre et edb-reservationssystem og informationssystemer  

 samt normer for beskyttelse af turister som forbrugere.
Artikel 91 Små og mellemstore virksomheder 1. Parterne sigter på at udvikle og styrke små og mellemstore virksomheder  

 inden for den private sektor og samarbejdet mellem små og mellemstore  

 virksomheder i Fællesskabet og Slovenien.
 2. De tilskynder til udveksling af oplysninger og knowhow på følgende  

 områder:
- fastlæggelse af de retlige, administrative, tekniske, beskatningsmæssige  

 og finansielle betingelser, der er nødvendige for etableringen og udbygningen  

 af små og mellemstore virksomheder og grænseoverskridende samarbejde - tilrådighedsstillelse af specialiserede tjenester, som små og  

 mellemstore virksomheder har brug for (management-uddannelse, regnskabsvæsen,  

 marketing, kvalitetskontrol osv.) og styrkelse af organer, der yder en sådan  

 service - etablering af passende forbindelser til fællesskabsoperatører med  

 henblik på at forbedre informationsstrømmen til små og mellemstore  

 virksomheder og fremme grænseoverskridende samarbejde, f.eks.
Business  

 Corporation Network (BC-NET), EuroInfo Centre, konferencer, osv.
 3. Samarbejdet omfatter:
- faglig bistand specielt til tilvejebringelse af relevant institutionel  

 støtte til små og mellemstore virksomheder på nationalt og regionalt plan  

 inden for finansielle tjenesteydelser, teknologi og kommercielle forhold - uddannelse og rådgivning.
Artikel 92 Information og kommunikation 1. Fællesskabet og Slovenien tager passende skridt til at stimulere en  

 effektiv gensidig udveksling af information.
Programmer, der sigter på at  

 give den brede offentlighed en grundlæggende information om Fællesskabet og  

 Slovenien og mere specifikke kredse i Slovenien mere specialiseret  

 information og om muligt adgang til EF-databaser, prioriteres.
 2. Parterne samordner og om fornødent harmoniserer deres politik for  

 regulering af grænseoverskridende udsendelser, tekniske standarder og fremme  

 af den europæiske audiovisuelle teknologi.
 3. Samarbejdet vil bl.a. kunne omfatte udveksling af programmer,  

 stipendier og faciliteter for uddannelse af journalister og andre fagfolk  

 inden for medierne.
Artikel 93 Forbrugerbeskyttelse 1. Parterne samarbejder med henblik på at nå frem til, at slovensk  

 lovgivning bliver helt forenelig med Fællesskabets  

 forbrugerbeskyttelsessystem.
Der bør opnås en effektiv beskyttelse af  

 forbrugerne for at sikre, at markedsøkonomien fungerer korrekt.
 2. Med henblik herpå tilskynder parterne i betragtning af deres fælles  

 interesser til og sikrer:
- en aktiv forbrugerbeskyttelsespolitik i overensstemmelse med  

 fællesskabslovgivningen og relevante FN-retningslinjer for  

 forbrugerbeskyttelse - tilnærmelse af lovgivningen og en tilpasning af forbrugerbeskyttelsen i  

 Slovenien, så den bringes på linje med forbrugerbeskyttelsen i Fællesskabet - en effektiv retsbeskyttelse af forbrugerne for at forbedre  

 forbrugsgodernes kvalitet og opretholde passende sikkerhedsstandarder.
 3. Samarbejde kan bl.a. omfatte:
- udveksling af oplysninger om farlige produkter - uddannelse af eksperter i forbrugerbeskyttelse, både i regeringen og i  

 ikke-statslige organisationer - støtte til udvikling af uafhængige organisationer, der har til formål at  

 gøre forbrugerne mere bevidste, især i kraft af information - oprettelse af informations- og rådgivningscentre til bilæggelse af  

 tvister og juridisk og anden rådgivning af forbrugerne; samarbejde mellem  

 slovenske centre med tilsvarende centre i Fællesskabet - adgang til Fællesskabets databaser - udveksling af repræsentanter for forbrugerinteresser.
Artikel 94 Toldområdet 1. Formålet med samarbejdet vedrørende told er at sikre overholdelse af  

 alle bestemmelser, der forudses vedtaget på handelsområdet, og at opnå en  

 tilnærmelse af Sloveniens toldsystem til Fællesskabets og således medvirke  

 til at bane vejen for de liberaliseringsforanstaltninger, der planlægges i  

 henhold til aftalen 2. Samarbejdet omfatter især følgende:
- udveksling af information, også om efterforskningsmetoder - udvikling af grænseoverskridende infrastruktur mellem parterne - sammenkobling af Fællesskabets og Sloveniens forsendelsessystemer - forenkling af kontrol og formaliteter i forbindelse med godstransport - tilrettelæggelse af seminarer og udstationeringer.
 Der ydes om fornødent faglig bistand.
 3. Uden at dette berører det yderligere samarbejde i henhold til aftalen,  

 særlig artikel 97, ydes den gensidige bistand i toldspørgsmål mellem  

 parternes administrative myndigheder i overensstemmelse med bestemmelserne i  

 protokol nr. 5.
Artikel 95 Statistisk samarbejde 1. Samarbejde inden for statistik tager sigte på at udvikle et effektivt  

 statistisk system, der hurtigt og rettidigt kan give de fornødne pålidelige  

 statistiske oplysninger til at planlægge og styre reformprocessen og bidrage  

 til udvikling af privat foretagsomhed i Slovenien.
 2. Samarbejdet rettes navnlig mod:
- at fremme udviklingen af et effektivt statistisk system og de dermed  

 forbundne institutioner - at bevirke en harmonisering med internationale (og særlig Fællesskabets)  

 metoder, standarder og klassifikationer - at stille de fornødne data til rådighed til at opretholde og føre tilsyn  

 med de økonomiske reformer - at stille de relevante makroøkonomiske og mikroøkonomiske data til  

 rådighed for virksomheder i den private sektor - at garantere personoplysningers fortrolighed - at sætte Slovenien i stand til at overtage Fællesskabets statistiske  

 systems principper og standarder.
 3. Samarbejdet gennemføres ved:
- overdragelse af information om metode - et program for faglig bistand, der kan omfatte:
- seminarer og kurser og teknisk konsultation - uddannelse - pilotundersøgelser - deltagelse i udvalgte arbejdsgrupper i De Europæiske Fællesskabers  

 Statistiske Kontor - udveksling af statistiske oplysninger.
Artikel 96 Økonomi 1. Fællesskabet og Slovenien befordrer den økonomiske reform- og  

 integrationsproces ved at samarbejde om en bedre forståelse af de  

 grundlæggende elementer i deres respektive økonomier og om udformning og  

 gennemførelse af økonomisk politik i en markedsøkonomi.
 2. Med henblik herpå skal Fællesskabet og Slovenien:
- udveksle oplysninger om makroøkonomiske resultater og udsigter og  

 udviklingsstrategier - sammen undersøge økonomiske spørgsmål af gensidig interesse, herunder  

 fastlæggelse af rammer for økonomisk politik og midlerne til gennemførelse  

 heraf - særlig på grundlag af handlingsprogrammet for samarbejde om økonomiske  

 aspekter (A.C.E.) anspore til et bredt samarbejde mellem økonomer og  

 erhvervsledere i Fællesskabet og Slovenien med henblik på at fremme  

 overførslen af knowhow til udarbejdelse af økonomiske politikker og sikre vid  

 udbredelse af resultaterne af den relevante forskning.
Artikel 97 Bekæmpelse af narkotika 1. Parterne samarbejder inden for rammerne af deres respektive beføjelser  

 og kompetence om at øge effektiviteten af narkotikabekæmpelsespolitik og  

 foranstaltninger til at modvirke ulovlig tilførsel af og handel med narkotika  

 og psykotrope stoffer og nedbringe misbruget af disse stoffer.
2. Parterne enes om de nødvendige samarbejdsmetoder til at virkeliggøre  

 disse mål, herunder retningslinjerne for gennemførelse af fælles aktioner.
De  

 baserer sig i denne forbindelse på konsultationer om og nær koordination af  

 målene og foranstaltningerne på det område, der er omhandlet i stk. 1.
 3. Samarbejdet mellem parterne omfatter faglig og administrativ bistand,  

 navnlig på følgende områder: udarbejdelse og gennemførelse af national  

 lovgivning, oprettelse af institutioner og informationscentre og social- og  

 sundhedscentre, personaleuddannelse og forskning, modvirkning af anvendelse  

 af prækursorer til ulovlig fremstilling af narkotika og psykotrope stoffer.  

 Parterne kan aftale at inddrage andre områder.
Afsnit VII Bekæmpelse af ulovlige aktiviteter Artikel 98 1. Parterne fastlægger inden for rammerne af deres respektive beføjelser  

 og kompetence et samarbejde om at bekæmpe ulovlige aktiviteter, som f.eks.:
- ulovlig indvandring og deres statsborgers ulovlige ophold på den anden  

 parts område under hensyntagen til principperne og praksis for fornyet  

 indrejse - ulovlige aktiviteter på det økonomiske område, navnlig korruption - ulovlige transaktioner med forskellige varer, herunder industriaffald og  

 forfalskede varer - ulovlig handel med narkotika og psykotrope stoffer - ulovlig overførsel af motorkøretøjer - organiseret kriminalitet - tyveri af og ulovlig handel med radioaktive og nukleare materialer.
2. Samarbejdet om de i stk. 1 omhandlede anliggender baseres på gensidige  

 konsultationer og snæver koordination.
Det omfatter faglig og administrativ  

 bistand:
- udformning af national lovgivning vedrørende bekæmpelse af ulovlige  

 aktiviteter - oprettelse af informationscentre - effektivisering af de institutioner, der har til opgave at bekæmpe  

 ulovlige aktiviteter - uddannelse af personale og udvikling af undersøgelsesmuligheder - udformning af gensidigt acceptable foranstaltninger til at bekæmpe  

 ulovlige aktiviteter.
Afsnit VIII Kulturelt samarbejde Artikel 99 1. Parterne forpligter sig til at fremme det kulturelle samarbejde.
Hvor  

 det er hensigtsmæssigt, kan Fællesskabets bestående samarbejdsprogrammer på  

 det kulturelle område eller sådanne programmer i en eller flere medlemsstater  

 udvides til også at omfatte Slovenien, og der kan udvikles yderligere  

 aktiviteter af interesse for begge parter.
 Samarbejdet kan navnlig omfatte:
- oversættelse af litterære værker - udveksling af kunstværker og kunstnere på et ikke-kommercielt grundlag - bevarelse og restaurering af monumenter og historiske steder  

 (arkitektonisk og kulturel arv) - uddannelse af personer, der varetager kulturelle anliggender - tilrettelæggelse af europæisk orienterede kulturbegivenheder - udbredelse af information om markante kulturelle præstationer.
2. Parterne kan samarbejde om at fremme den audiovisuelle industri i  

 Europa.
Specielt vil den audiovisuelle sektor i Slovenien kunne ansøge om at  

 deltage i aktiviteter, der iværksættes af Fællesskabet som led i  

 MEDIA-programmet, i overensstemmelse med de procedurer, der fastlægges af de  

 ansvarlige organer for de forskellige aktiviteter, og Rådets afgørelse nr.  

 90/685/EØF om indførelse af programmet.
 Parterne foretager en koordinering og, hvis det er hensigtsmæssigt, en  

 harmonisering af deres politik vedrørende regulering af grænseoverskridende  

 radio- og fjernsynsspredning, idet der lægges særlig vægt på spørgsmål  

 vedrørende erhvervelse af intellektuelle ejendomsrettigheder til programmer,  

 der udsendes pr. satellit eller kabel, tekniske standarder på det  

 audiovisuelle område og fremme af europæisk audiovisuel teknologi.
 Samarbejdet kan bl.a. omfatte udveksling af programmer, stipendier og  

 faciliteter for uddannelse af journalister og andre, der er beskæftiget inden  

 for medierne.
Afsnit IX Finansielt samarbejde Artikel 100 Med henblik på at virkeliggøre aftalens målsætninger modtager Slovenien i  

 overensstemmelse med artikel 101, 102 og 104, jf. dog artikel 103,  

 midlertidig finansiel bistand fra Fællesskabet i form af gavebistand og lån,  

 herunder lån fra Den Europæiske Investeringsbank i overensstemmelse med  

 bestemmelserne i artikel 18 i Bankens vedtægter.
Artikel 101 Denne finansielle bistand tager form af:
- PHARE-foranstaltninger i henhold til Rådets forordning (EØF) nr.  

 3906/89, som ændret, så længe de gælder; derefter stiller Fællesskabet  

 gavebistand til rådighed enten inden for rammerne af PHARE-aktionen på et  

 flerårigt grundlag eller inden for nye finansielle flerårige rammer, som  

 Fællesskabet fastlægger efter konsultationer med Slovenien og under  

 hensyntagen til betragtningerne i denne aftales artikel 104 og 105 - lån fra Den Europæiske Investeringsbank indtil tidspunktet for udløbet  

 af den periode, i hvilken de er til rådighed; derefter fastsætter  

 Fællesskabet efter konsultationer med Slovenien maksimumsbeløbet og perioden  

 for adgang til lån fra Den Europæiske Investeringsbank til Slovenien i de  

 følgende år.
Artikel 102 Målsætningerne og områderne for Fællesskabets finansielle bistand  

 fastlægges i indikativprogrammer, der skal vedtages af de to parter.
Parterne  

 underretter Associeringsrådet herom.
Artikel 103 1. Fællesskabet undersøger i tilfælde af særlige behov under hensyntagen  

 til de samlede finansielle ressourcer, der står til rådighed, på anmodning af  

 Slovenien og i koordination med de internationale finansieringsinstitutter  

 inden for rammerne af G-24 muligheden for at yde midlertidig finansiel  

 bistand:
- til i givet fald at støtte foranstaltninger, der sigter på at sikre en  

 bæredygtig stilling på Sloveniens betalingsbalance og at opretholde  

 konvertibiliteten for den slovenske valuta - til at støtte den slovenske økonomis stabiliserings- og  

 strukturtilpasningsbestræbelser på mellemlang sigt, herunder  

 betalingsbalancestøtte.
 2. Denne finansielle bistand er betinget af, at Slovenien forelægger  

 programmer for stabilisering af sin økonomi, der er godkendt af IMF, at  

 Fællesskabet kan acceptere dem, at Slovenien fortsat følger disse programmer  

 og at der som endeligt mål arbejdes mod en hurtig omstilling til et system  

 for finansiering baseret på private finansieringskilder.
 3. Associeringsrådet underrettes om, på hvilke betingelser denne bistand  

 ydes, og om, hvorledes Slovenien overholder de forpligtelser, det påtager sig  

 i forbindelse med sådan bistand.
Artikel 104 Fællesskabets finansielle bistand vurderes på baggrund af de behov, der  

 opstår, og Sloveniens udviklingsniveau under hensyntagen til de fastlagte  

 prioriteter og absorptionskapaciteten i den slovenske økonomi, evnen til at  

 tilbagebetale lån og fuldførelsen af et markedsøkonomisk system og en  

 omstrukturering i Slovenien.
Artikel 105 For at sikre den bedst mulige anvendelse af de disponible midler drager  

 parterne omsorg for, at Fællesskabets bidrag ydes i nær koordination med  

 bidragene fra andre kilder, såsom medlemsstaterne, andre lande, herunder  

 G-24, og internationale finansieringsinstitutter, såsom Den Internationale  

 Valutafond, Den Internationale Bank for Genopbygning og Udvikling og Den  

 Europæiske Bank for Genopbygning og Udvikling.
Artikel 106 Slovenien deltager i rammeprogrammer, særprogrammer, projekter eller andre  

 aktiviteter, der iværksættes af Fællesskabet på de områder, der er fastsat i  

 bilag XI.
Uden at det berører Sloveniens nuværende deltagelse i de i bilag XI  

 omhandlede aktiviteter, fastlægger Associeringsrådet vilkårene for Sloveniens  

 deltagelse i disse aktiviteter.
Sloveniens finansielle bidrag til de i bilag  

 XI omhandlede aktiviteter baseres på det princip, at Slovenien selv afholder  

 udgifterne i forbindelse med sin deltagelse.
Om nødvendigt kan Fællesskabet  

 ud fra en vurdering af omstændighederne i det enkelte tilfælde og i  

 overensstemmelse med de regler, der gælder for De Europæiske Fællesskabers  

 almindelige budget, beslutte at betale et supplement til Sloveniens bidrag.
Afsnit X Bestemmelser vedrørende Osimo-aftalerne og det økonomiske samarbejde  

 mellem Slovenien og Italien Artikel 107 Med henblik på at fremme det regionale samarbejde lægger Fællesskabet og  

 Slovenien som led i gennemførelsen af deres samarbejde særlig vægt på  

 aktiviteter, som henhører under aftalerne undertegnet i Osimo den 10.  

 november 1975 af Den Italienske Republik og Den Socialistiske Føderative  

 Republik Jugoslavien og på samarbejdsinitiativer over grænsen, som indgår i  

 de generelle rammer for det økonomiske samarbejde mellem Italien og  

 Slovenien.
 Parterne tager navnlig hensyn til deres gensidige interesser i  

 realiseringen af de i stk. 1 nævnte mål, når de udvælger projekter med  

 henblik på finansieringsbistand som led i samarbejdet.
Artikel 108 Uanset artikel 31 skal Fællesskabet på grundlag af  

 fællesskabsbestemmelserne om frizoner og Slovenien indrømme fri adgang til  

 deres markeder for varer, der har opnået oprindelsesstatus efter  

 bestemmelserne i protokollen om varers oprindelse i grænsefrizoner, der måtte  

 blive oprettet ved aftale mellem Den Italienske Republik og Republikken  

 Slovenien som omhandlet i aftalen om fremme af det økonomiske samarbejde  

 undertegnet i Osimo i 1975.
Artikel 109 Med henblik på gennemførelsen af artikel 107 og 108 samarbejder  

 Fællesskabet og Slovenien i overensstemmelse med de samarbejdsmål, der er  

 omhandlet i artikel 107.
Afsnit XI Institutionelle, almindelige og afsluttende bestemmelser Artikel 110 Der oprettes et Associeringsråd, som skal føre tilsyn med aftalens  

 gennemførelse.
Det træder sammen på ministerplan en gang om året og tillige,  

 når omstændighederne kræver det.
Det undersøger alle større spørgsmål, som  

 opstår inden for rammerne af aftalen, og alle andre bilaterale eller  

 internationale spørgsmål af gensidig interesse.
Artikel 111 1. Associeringsrådet består af medlemmerne af Rådet for Den Europæiske  

 Union og medlemmer af Kommissionen for De Europæiske Fællesskaber på den ene  

 side og medlemmer af den slovenske regering på den anden.
 2. Medlemmerne af Associeringsrådet kan lade sig repræsentere i  

 overensstemmelse med de betingelser, der fastsættes i dets forretningsorden.
 3. Associeringsrådet fastsætter sin forretningsorden.
 4. Formandshvervet i Associeringsrådet udøves på skift af et medlem af  

 Rådet for Den Europæiske Union og et medlem af den slovenske regering i  

 overensstemmelse med de bestemmelser, der fastsættes i forretningsordenen.
 5. Den Europæiske Investeringsbank deltager med hensyn til spørgsmål, der  

 henhører under dens kompetence, som observatør i arbejdet i  

 Associeringsrådet.
Artikel 112 Associeringsrådet har med henblik på virkeliggørelsen af aftalens mål  

 beføjelse til at træffe afgørelser i de deri fastsatte tilfælde.
Afgørelserne  

 er bindende for parterne, som træffer de nødvendige foranstaltninger til at  

 gennemføre de trufne afgørelser.
Associeringsrådet kan også fremsætte  

 passende henstillinger.
 Det udfærdiger sine afgørelser og henstillinger efter aftale mellem de to  

 parter.
Artikel 113 1. Hver af de to parter kan indbringe alle tvister vedrørende anvendelsen  

 eller fortolkningen af aftalen for Associeringsrådet.
 2. Associeringsrådet kan bilægge tvisten ved en afgørelse.
 3. Hver af parterne har pligt til at træffe de foranstaltninger, som  

 gennemførelsen af den i stk. 2 nævnte afgørelse indebærer.
4. Er det ikke muligt at bilægge tvisten i overensstemmelse med stk. 2,  

 kan hver af parterne meddele den anden part, at den har udpeget en  

 voldgiftsmand; den anden part har derefter pligt til inden to måneder at  

 udpege en anden voldgiftsmand.
Med henblik på anvendelsen af denne procedure  

 betragtes Fællesskabet og dets medlemsstater som en enkelt part i tvisten.
 Associeringsrådet udpeger en tredje voldgiftsmand.
 Voldgiftskendelserne afsiges med flertal.
 Hver part i tvisten skal tage de nødvendige skridt til at efterkomme  

 voldgiftskendelsen.
Artikel 114 1. Associeringsrådet bistås i udøvelsen af sine opgaver af et  

 Associeringsudvalg bestående af repræsentanter for medlemmerne af Rådet for  

 Den Europæiske Union og medlemmer af Kommissionen for De Europæiske  

 Fællesskaber på den ene side og repræsentanter for den slovenske regering på  

 den anden side, normalt på højtstående embedsmandsplan.
 Associeringsrådet fastsætter i sin forretningsorden Associeringsudvalgets  

 opgaver, som omfatter forberedelse af Associeringsrådets møder, og hvorledes  

 Associeringsudvalget skal fungere.
2. Associeringsrådet kan uddelegere enhver af sine beføjelser til  

 Associeringsudvalget.
I så fald træffer Associeringsudvalget sine afgørelser  

 i overensstemmelse med artikel 112.
Artikel 115 Associeringsrådet kan beslutte at nedsætte særlige udvalg eller instanser  

 til at bistå det i udførelsen af dets hverv.
 Associeringsrådet fastsætter i sin forretningsorden de nærmere  

 retningslinjer for sådanne udvalgs og arbejdsgruppers sammensætning og  

 opgaver samt for deres funktionsmåde.
Artikel 116 Der nedsættes et parlamentarisk associeringsudvalg.
Det skal være forum  

 for medlemmerne af det slovenske parlament og EuropaParlamentet med henblik  

 på møder og udveksling af synspunkter.
Det mødes med mellemrum, som det selv  

 fastsætter.
Artikel 117 1. Det Parlamentariske Associeringsudvalg består af medlemmer af  

 Europa-Parlamentet på den ene side og medlemmer af det slovenske parlament på  

 den anden side.
 2. Det Parlamentariske Associeringsudvalg fastsætter sin forretningsorden.
 3. Formandshvervet i Det Parlamentariske Associeringsudvalg udøves på  

 skift af Europa-Parlamentet og det slovenske parlament i overensstemmelse med  

 de bestemmelser, der fastsættes i dets forretningsorden.
Artikel 118 Det Parlamentariske Associeringsudvalg kan anmode Associeringsrådet om  

 relevante oplysninger vedrørende aftalens gennemførelse.
Associeringsrådet  

 forelægger udvalget de ønskede oplysninger.
 Det Parlamentariske Associeringsudvalg underrettes om Associeringsrådets  

 afgørelser.
 Det Parlamentariske Associeringsudvalg kan rette henstillinger til  

 Associeringsrådet.
Artikel 119 Hver af parterne forpligter sig inden for aftalens anvendelsesområde at  

 sikre, at fysiske og juridiske personer fra den anden part har adgang uden  

 forskelsbehandling i forhold til egne statsborgere til parternes kompetente  

 domstole og administrative organer for at kunne forsvare deres individuelle  

 rettigheder og deres ejendomsrettigheder, herunder intellektuel, industriel  

 og kommerciel ejendomsret.
Artikel 120 Ingen bestemmelse i aftalen forhindrer en af parterne i at træffe  

 foranstaltninger, som:
a) den finder nødvendige for at forhindre udbredelsen af oplysninger, der  

 kan skade dens væsentlige sikkerhedsinteresser, b) vedrører produktion af og handel med våben, ammunition og krigsmateriel  

 eller forskning, udvikling og produktion, der er uundværlig i forsvarsøjemed,  

 såfremt disse foranstaltninger ikke ændrer konkurrencevilkårene for de varer,  

 der ikke er beregnet til specifikt militært formål, c) den anser for væsentlige for sin sikkerhed i tilfælde af alvorlige  

 interne forstyrrelser, som påvirker opretholdelsen af lov og orden, krig  

 eller alvorlig international spænding, som udgør en krigstrussel, eller for  

 indfrielsen af forpligtelser, den har påtaget sig med henblik på bevarelse af  

 fred og international sikkerhed.
Artikel 121 1. Inden for de områder, der omfattes af aftalen, og uden at dette berører  

 særlige bestemmelser heri:
- må de ordninger, der anvendes af Slovenien over for Fællesskabet ikke  

 føre til nogen form for forskelsbehandling mellem medlemsstaterne, deres  

 statsborgere eller deres virksomheder eller filialer - må de ordninger, der anvendes af Fællesskabet over for Slovenien, ikke  

 føre til nogen form for forskelsbehandling mellem slovenske statsborgere  

 eller virksomheder eller filialer.
 2. Bestemmelserne i stk. 1 berører ikke parternes ret til at anvende de  

 relevante bestemmelser i deres skattelovgivning på skattepligtige, som ikke  

 befinder sig i samme situation med hensyn til bopæl.
Artikel 122 Varer med oprindelse i Slovenien må ikke nyde en gunstigere behandling,  

 når de indføres i Fællesskabet, end den, medlemsstaterne indrømmer hinanden  

 indbyrdes.
 Den behandling, der indrømmes Slovenien i henhold til afsnit IV og kapitel  

 I i afsnit V, må ikke være gunstigere end den, medlemsstaterne indrømmer  

 hinanden indbyrdes.
Artikel 123 1. Parterne træffer alle fornødne almindelige eller særlige  

 foranstaltninger til at indfri deres forpligtelser i henhold til aftalen.
De  

 drager omsorg for, at aftalens målsætning virkeliggøres.
2. Finder en part, at den anden part har tilsidesat sin forpligtelse i  

 henhold til aftalen, kan den træffe passende foranstaltninger.
Den meddeler  

 forud herfor, undtagen i særlig hastende tilfælde, Associeringsrådet alle  

 nødvendige oplysninger for at muliggøre en grundig undersøgelse af  

 situationen med henblik på at nå frem til en for parterne acceptabel løsning.
De foranstaltninger, der medfører færrest forstyrrelser i aftalens  

 funktion, skal foretrækkes.
Disse foranstaltninger meddeles straks  

 Associeringsrådet og vil der på anmodning af den anden part blive genstand  

 for konsultationer.
Artikel 124 Denne aftale berører, indtil der er opnået lige rettigheder for  

 enkeltpersoner og virksomheder i henhold til denne aftale, ikke rettigheder,  

 der er dem sikret på grundlag af bestående aftaler mellem en eller flere  

 medlemsstater på den ene side og Slovenien på den anden side.
Artikel 125 I denne aftale forstås ved »parter« på den ene side Fællesskabet  

 eller dets medlemsstater eller Fællesskabet og dets medlemsstater i  

 overensstemmelse med deres respektive beføjelser og på den anden side  

 Slovenien.
Artikel 126 Protokol nr. 1, 2, 3, 4, 5 og 6 og bilag I til XIII udgør en integrerende  

 del af aftalen.
Artikel 127 Aftalen indgås på ubestemt tid.
Hver af parterne kan opsige aftalen ved notifikation herom til den anden  

 part.
Aftalen ophører med at være i kraft seks måneder efter datoen for denne  

 notifikation.
Artikel 128 Generalsekretæren for Rådet for Den Europæiske Union er depositar for  

 aftalen.
Artikel 129 Aftalen gælder på den ene side for de områder, hvor traktaterne om  

 oprettelse af Det Europæiske Fællesskab, Det Europæiske Atomenergifællesskab  

 og Det Europæiske Kul- og Stålfællesskab finder anvendelse, og på de i disse  

 traktater fastsatte betingelser, og på den anden side for Republikken  

 Sloveniens område.
Artikel 130 Aftalen er udfærdiget i to eksemplarer, på dansk, engelsk, finsk, fransk,  

 græsk, italiensk, nederlandsk, portugisisk, spansk, svensk, tysk og slovensk,  

 idet hver af disse tekster har samme gyldighed.
Artikel 131 Aftalen skal godkendes af parterne i overensstemmelse med deres egne  

 procedurer.
 Aftalen træder i kraft den første dag i den anden måned efter det  

 tidspunkt, på hvilket parterne giver hinanden notifikation om afslutningen af  

 de procedurer, der er nævnt i stk. 1.
 Aftalen træder på tidspunktet for sin ikrafttræden i stedet for aftalen  

 mellem Det Europæiske Økonomiske Fællesskab og Republikken Slovenien,  

 undertegnet den 5. april 1993 i Luxembourg, og aftalen mellem Det Europæiske  

 Kul- og Stålfællesskabs medlemsstater og Det Europæiske Kul- og  

 Stålfællesskab på den ene side og Republikken Slovenien på den anden side,  

 undertegnet i Luxembourg den 5. april 1993.
Artikel 132 I tilfælde af, at bestemmelserne i visse dele af denne aftale, særlig  

 bestemmelserne vedrørende varebevægelser, i afventning af afslutning af de  

 for aftalens ikrafttræden nødvendige procedurer sættes i kraft i 1996 ved  

 hjælp af en interimsaftale mellem Fællesskabet og Slovenien, vedtager  

 parterne, at der ved »tidspunktet for denne aftales ikrafttræden«  

 under disse omstændigheder, hvad angår afsnit III, artikel 65, 67 og 68 i  

 denne aftale og protokol nr. 1, 2, 3, 4, 5 og 6 hertil, forstås:
- tidspunktet for interimsaftalens ikrafttræden, hvad angår forpligtelser,  

 der får virkning på dette tidspunkt, og - den 1. januar 1996, hvad angår forpligtelser, der får virkning efter  

 ikrafttrædelsestidspunktet, og som refererer til ikrafttrædelsestidspunktet.
Liste over bilag Bilag IXa Etablering: sektorer med berøring til overgangsperioden i artikel 45  

 og 52 Forbehold med hensyn til national behandling (disse forhold må ikke gøres  

 gældende på en måde, der er i strid med mestbegunstigelsesbehandlingen):
 1. Indtil to år efter aftalens ikrafttræden:
- direkte forsikring (herunder co-assurance) undtagen livsforsikring - reassurance og retrocession 2. Indtil fire år efter aftalens ikrafttrædelse:
- børsmægleres finansielle tjenesteydelser - porteføljeforvaltningsselskaber - livsforsikring 3. Indtil fire år efter aftalens ikrafttræden:
- Autoriserede porteføljeforvaltningsselskaber (oprettet i henhold til  

 loven af marts 1994 om investeringsfonde og  

 porteføljeforvaltningsselskaber)1) 4. Indtil udgangen af overgangsperioden:
- Efterforsknings- og sikkerhedstjenesteydelser - Udnyttelse af naturressourcer (mod en indrømmelse) - Transporttjenesteydelser via rørledninger af gas mod et gebyr eller på  

 aftalebasis - Handel eller agenturvirksomhed med fast ejendom.
 1) Begræsning med hensyn til erhvervelse af over 10% af aktierne i disse  

 selskaber.
Bilag IXb Etablering: udelukkende sektorer omhandlet i artikel 45 I.
Organisering af hasardspil, totalisatorspil, lotterier og lignende.
II.
Handel og agenturvirksomhed med kulturelle eller historiske monumenter  

 og bygninger og naturresserver.
 Disse forhold må ikke gøres gældende på en måde, der er i strid med  

 mestbegunstigelsesbehandlingen.
Bilag IXc Etablering: Finansielle tjenesteydelser omhandlet i afsnit IV, kapitel  

 II Finansielle tjenesteydelser: Definitioner En finansiel tjenesteydelse er enhver tjenesteydelse af finansiel art, der  

 tilbydes af en finansiel servicevirksomhed.
 Finansielle tjenesteydelser omfatter følgende aktiviteter:
A.
Alle former for forsikringsydelser og dermed beslægtede 1. Direkte livsforsikring (inklusive co-assurance) i) livsforsikring ii) andre former for forsikring 2. Genforsikring og retrocession 3. Forsikringsmægling 4. Tjenesteydelser i tilknytning til forsikring, såsom rådgivning,  

 aktuarbistand, risikovurdering og skaderegulering.
B.
Bankmæssige og andre finansielle tjenesteydelser (eksklusive  

 forsikring) 1. Modtagelse af indskud og andre midler på anfordring fra offentligheden 2. Alle former for udlån, herunder bl.a. forbrugerkredit, hypotekkredit,  

 factoring og finansiering af kommercielle transaktioner 3. Finansiel leasing 4. Alle tjenesteydelser i tilknytning til betalings- og pengeoverførsel,  

 herunder kreditkort, rejsechecks og bankanvisninger 5. Garantier og engagementer 6. Handel for egen regning eller for kunders regning, på fondsbørsen, uden  

 for fondsbørsen eller på anden måde, med følgende papirer:
a) pengemarkedspapirer (checks, veksler, indlånsbeviser osv.) b) udenlandsk valuta c) afledte produkter, herunder, men ikke alene, terminsforretninger og  

 optioner d) kurs- og rentearbitragepapirer, herunder produkter såsom swaps, aftaler  

 om terminskurser osv.
e) omsættelige værdipapirer f) andre negotiable dokumenter og finansielle aktiver, herunder  

 guldbarrer.
 7. Deltagelse i emissioner af enhver art af værdipapirer, herunder  

 emissionsgarantier og placering som agent (enten offentlig eller privat) og  

 servicevirksomhed i tilknytning til sådanne emissioner.
 8. Låneformidling på pengemarkedet.
 9. Investeringspleje, såsom likviditets- og porteføljeforvaltning, alle  

 former for kollektiv investeringspleje, administration af pensionsfonde,  

 forvaring og forvaltning af betroede midler.
 10. Afregning og clearing i forbindelse med finansielle aktiver, herunder  

 værdipapirer, afledte produkter og andre negotiable dokumenter.
 11. Rådgivning og formidling samt andre medfølgende tjenesteydelser i  

 forbindelse med de under punkt 1 til 10 nævnte aktiviteter, herunder  

 kreditvurdering og -analyse, undersøgelser og rådgivning i tilknytning til  

 investeringer og porteføljer, rådgivning om erhvervelser og omstrukturering  

 af virksomheder samt virksomhedsanalyse.
 12. Andre finansielle servicevirksomheders tilvejebringelse og overførsel  

 af finansielle oplysninger og programmel til finansiel databehandling og  

 dermed beslægtet programmel.
 Følgende aktiviteter er ikke omfattet af definitionen af finansielle  

 tjenesteydelser:
a) Aktiviteter udført af centralbanker eller enhver anden offentlig  

 institution med et penge- eller valutakurspolitisk sigte b) Aktiviteter udført af centralbanker, statslige organer eller offentlige  

 institutioner på regeringens vegne eller med dennes garanti, undtagen hvor  

 disse aktiviteter kan udføres af finansielle servicevirksomheder i  

 konkurrence med sådanne offentlige organer c) Aktiviteter, der indgår i lovfæstede sociale sikringsordninger eller  

 pensionsordninger, undtagen hvor disse aktiviteter kan udføres af finansielle  

 servicevirksomheder i konkurrence med offentlige eller private institutioner.
Bilag X Beskyttelse af intellektuel, industriel og kommerciel ejendomsret  

 omhandlet i artikel 68 1. De multilaterale konventioner, der er omhandlet i artikel 68, stk. 3,  

 er følgende:
- Den internationale konvention om beskyttelse af udøvende kunstnere,  

 fremstillere af fonogrammer samt radio- og fjernsynsforetagender (Rom 1961) - Protokollen til Madrid-arrangementet om international registrering af  

 varemærker (Madrid 1989) - Budapest-traktaten om international anerkendelse af deponering af  

 mikroorganismer med henblik på patentprocedurer (1977, som ændret i 1979) - Den internationale konvention om beskyttelse af plantenyheder (UPOV)  

 (Geneve-akten 1991).
 Associeringsrådet kan beslutte, at artikel 68, stk. 3, finder anvendelse  

 på andre multilaterale konventioner.
 2. Parterne bekræfter den betydning, de tillægger overholdelsen af de  

 forpligtelser, der følger af følgende multilaterale konventioner:
- Pariserkonventionen om beskyttelse af industriel ejendomsret  

 (Stockholm-akten 1967, som ændret i 1979) - Madrid-arrangementet om international registrering af varemærker  

 (Stockholm-akten 1967, som ændret i 1979) - Nice-arrangementet vedrørende international klassificering af varer og  

 tjenesteydelser til brug ved registrering af varemærker (Geneve 1977, som  

 ændret i 1979) - patentsamarbejdstraktaten (Washington 1970, som ændret i 1979 og 1984) - Bernerkonventionen til værn for litterære og kunstneriske værker  

 (Paris-akten 1971).
 3. Fra denne aftales ikrafttræden indrømmer Slovenien, hvad angår  

 anerkendelse og beskyttelse af intellektuel, industriel og kommerciel  

 ejendomsret, EF-selskaber og -statsborgere en behandling, der ikke er mindre  

 gunstig end den, det indrømmer tredjelande i henhold til bilaterale aftaler.
Bilag XI Sloveniens deltagelse i fællesskabsprogrammer omhandlet i artikel  

 106 Slovenien kan deltage i Fællesskabets rammeprogrammer, særprogrammer,  

 projekter eller andre aktioner inden for følgende områder:
- forskning - informationstjenester - miljø - undervisning, uddannelse og ungdomsanliggender - socialpolitik og sundhed - forbrugerbeskyttelse - små og mellemstore virksomheder - turisme - kultur - den audiovisuelle sektor - civilbeskyttelse - handelslettende foranstaltninger - energi - transport - bekæmpelse af narkotika og narkomani.
 Associeringsrådet kan indvillige i, at der tilføjes andre  

 EF-aktivitetsområder til ovenfor anførte, hvis det anses for at være i fælles  

 interesse eller bidrage til realiseringen af Europaaftalens målsætninger.
Bilag XII Eksporttold og afgifter med tilsvarende virkning omhandlet i artikel  

 14, stk. 1 Slovenien nedsætter gradvis eksporttolden og afgifterne med tilsvarende  

 virkning i overensstemmelse med følgende tidsplan:
Bilag XIII BREVVEKSLING MELLEM PÅ DEN ENE SIDE DET EUROPÆISKE FÆLLESSKAB OG DETS MEDLEMSSTATER OG PÅ DEN ANDEN SIDE REPUBLIKKEN SLOVENIEN VEDRØRENDE ASSOCIERINGSAFTALENS ARTIKEL 64, STK. 2 A.
Brev fra Republikken Sloveniens regering Hr. , Hvad angår associeringsaftalens artikel 64, stk. 2, der vedrører  

 Fællesskabets regler om kapitalbevægelser, vil jeg med henblik på Sloveniens  

 tiltrædelse af Den Europæiske Union gerne bekræfte, at Republikken Sloveniens  

 regering forpligter sig til:
I. at træffe de nødvendige foranstaltninger til på gensidigt grundlag at  

 tillade statsborgere i Den Europæiske Unions medlemsstater at købe fast  

 ejendom i Slovenien på ikkediskriminerende grundlag ved udløbet af det fjerde  

 år efter associeringsaftalens ikrafttræden; II. på gensidigt grundlag at give statsborgere i Den Europæiske Unions  

 medlemsstater, der har opholdt sig fast på Republikken Sloveniens nuværende  

 område i en periode på tre år, ret til at købe fast ejendom fra  

 associeringsaftalens ikrafttræden.
 Jeg ville være Dem taknemmelig, såfremt De vil bekræfte, at De Europæiske  

 Fællesskaber er indforstået med det ovenfor anførte.
På vegne af Republikken Sloveniens Regering B.
Brev fra Det Europæiske Fællesskab og dets medlemsstater Hr. , Jeg har den ære hermed at anerkende modtagelsen af Deres brev vedrørende  

 associeringsaftalens artikel 64, stk. 2, om Fællesskabets regler om  

 kapitalbevægelser med følgende ordlyd:
»Hr. , Hvad angår associeringsaftalens artikel 64, stk. 2, der vedrører  

 Fællesskabets regler om kapitalbevægelser, vil jeg med henblik på Sloveniens  

 tiltrædelse af Den Europæiske Union gerne bekræfte, at Republikken Sloveniens  

 regering forpligter sig til:
I. at træffe de nødvendige foranstaltninger til på gensidigt grundlag at  

 tillade statsborgere i Den Europæiske Unions medlemsstater at købe fast  

 ejendom i Slovenien på ikkediskriminerende grundlag ved udløbet af det fjerde  

 år efter associeringsaftalens ikrafttræden; II. på gensidigt grundlag at give statsborgere i Den Europæiske Unions  

 medlemsstater, der har opholdt sig fast på Republikken Sloveniens nuværende  

 område i en periode på tre år, ret til at købe fast ejendom fra  

 associeringsaftalens ikrafttræden.
Jeg ville være Dem taknemmelig, såfremt De vil bekræfte, at De Europæiske  

 Fællesskaber er indforstået med det ovenfor anførte.« Det Europæiske Fællesskab og dets medlemsstater har den ære hermed at  

 bekræfte, at de er indforstået med det, som Deres regering på gensidigt  

 grundlag har forpligtet sig til i dette brev.
På vegne af Det Europæiske Fællesskab og dets medlemsstater PROTOKOL NR. 1 OM TEKSTILVARER OG BEKLÆDNINGSGENSTANDE Artikel 1 Denne protokol finder anvendelse på de tekstilvarer og  

 beklædningsgenstande (i det følgende benævnt »tekstilvarer«), der  

 er anført afsnit XI (kapitel 50 til 63) i Fællesskabets kombinerede  

 nomenklatur.
Artikel 2 1. De toldsatser, der anvendes ved indførsel i Fællesskabet af  

 tekstilvarer, som henhører under afsnit XI (kapitel 50 til 63) i den  

 kombinerede nomenklatur, og som har oprindelse i Slovenien som defineret i  

 protokol nr. 4 til denne aftale, med undtagelse af de i bilag I til denne  

 protokol anførte (bilag V til aftalen mellem Det Europæiske Økonomiske  

 Fællesskab og Slovenien om handelen med tekstilvarer, paraferet den 23. juli  

 1993), afskaffes på datoen for denne aftales ikrafttræden.
 2. De toldsatser, der anvendes ved indførsel i Fællesskabet af de varer  

 med oprindelse i Slovenien, der er anført i bilag I til denne protokol,  

 suspenderes inden for de årlige fællesskabstoldlofter med en gradvis stigning  

 med henblik på fuldstændig afskaffelse af tolden på indførslen af de  

 pågældende varer ved udgangen af det andet år efter aftalens ikrafttræden.
 3. De toldsatser, der anvendes direkte ved indførsel i Slovenien af  

 tekstilvarer, som henhører under afsnit XI (kapitel 50 til 63) i den  

 kombinerede nomenklatur, og som har oprindelse i Fællesskabet som defineret i  

 protokol nr. 4 til denne aftale, afskaffes på datoen for denne aftales  

 ikrafttræden, med undtagelse af de i bilag IIa og IIb til denne protokol, for  

 hvilke toldsatserne nedsættes gradvis som fastsat i disse bilag.
4. De toldsatser, der anvendes ved indførsel i Fællesskabet på  

 forædlingsprodukter, som har oprindelse i Slovenien efter protokol nr. 4 til  

 denne aftale, og som er forædlet i Slovenien i overensstemmelse med Rådets  

 forordning (EØF) nr. 3036/94, afskaffes på datoen for denne aftales  

 ikrafttræden.
Sådanne varer skal dog ikke henføres under de ordninger eller  

 særlige foranstaltninger, der er omhandlet i artikel 1, stk. 3, eller de  

 årlige lofter, der er omhandlet i artikel 2, stk. 2, i nævnte forordning.
 5. Bestemmelserne i aftalen, særlig artikel 12 og 13, anvendes med  

 forbehold af denne protokol på handelen med tekstilvarer mellem parterne.
Artikel 3 Den kvantitative ordning og andre dermed forbundne anliggender vedrørende  

 udførsel til Fællesskabet af tekstilvarer med oprindelse i Slovenien og til  

 Slovenien af tekstilvarer med oprindelse i Fællesskabet fastsættes i en  

 tillægsprotokol til denne aftale mellem Det Europæiske Økonomiske Fællesskab  

 og Slovenien om handelen med tekstilvarer, der skal indgås inden den 31.  

 december 1995. Foreligger der ikke en tillægsprotokol, finder bestemmelserne  

 i aftalen om handelen med tekstilvarer, der blev paraferet den 23. juli 1993,  

 ændret ved aftale af 15. december 1994 for at tage hensyn til udvidelsen af  

 De Europæiske Fællesskaber, fortsat anvendelse.
Artikel 4 Fra og med tidspunktet for denne aftales ikrafttræden må der ikke indføres  

 andre nye kvantitative restriktioner eller foranstaltninger med tilsvarende  

 virkning end som omhandlet i aftalen og dens protokoller.
Bilag I DIREKTE IMPORT FÆLLESSKABSTOLDLOFTER Bilag IIa Told som omhandlet i artikel 2, stk. 3 Tolden ved indførsel i Republikken Slovenien af de tekstilvarer, der er  

 anført i dette bilag, og som har oprindelse i Fællesskabet, nedsættes gradvis  

 efter følgende tidsplan:
- den 1. januar 1996 til 80% af basistolden - den 1. januar 1997 til 55% af basistolden - den 1. januar 1998 til 30% af basistolden - den 1. januar 1999 til 15% af basistolden - den 1. januar 2000 afskaffes den resterende told.
Bilag IIb Told som omhandlet i artikel 2, stk. 3 Tolden ved indførsel i Republikken Slovenien af de tekstilvarer, der er  

 anført i dette bilag, og som har oprindelse i Fællesskabet, nedsættes gradvis  

 efter følgende tidsplan:
- den 1. januar 1996 til 90% af basistolden - den 1. januar 1997 til 70% af basistolden - den 1. januar 1998 til 45% af basistolden - den 1. januar 1999 til 35% af basistolden - den 1. januar 2000 til 20% af basistolden - den 1. januar 2001 afskaffes den resterende told.
PROTOKOL NR. 2 OM VARER OMFATTET AF TRAKTATEN OM OPRETTELSE AF DET EUROPÆISKE KUL- OG STÅLFÆLLESSKAB (EKSF) Artikel 1 Denne protokol finder anvendelse på de produkter, der er anført i bilag I  

 til EKSF-traktaten som nærmere defineret i den fælles toldtarif.1) Kapitel 1 EKSF-stålprodukter Artikel 2 1. EKSF-stålprodukter med oprindelse i Slovenien indføres i Fællesskabet  

 med importafgiftsfritagelse fra aftalens ikrafttræden.
 2. EKSF-stålprodukter med oprindelse i Slovenien indføres i Fællesskabet  

 med importafgiftsfritagelse fra aftalens ikrafttræden (med undtagelse af de  

 varer, der er anført i bilag I til denne protokol, for hvilke tolden ved  

 indførsel gradvis nedsættes efter følgende tidsplan:
- den 1. januar 1996 til 80% - den 1. januar 1997 til 55% - den 1. januar 1998 til 30% - den 1. januar 1999 til 15% - den 1. januar 2000 afskaffes den resterende told.
Artikel 3 1. Kvantitative importrestriktioner i Fællesskabet for EKSF-stålprodukter  

 med oprindelse i Slovenien og foranstaltninger med tilsvarende virkning  

 afskaffes på tidspunktet for denne aftales ikrafttræden.
 2. Kvantitative importrestriktioner i Slovenien for EKSF-stålprodukter med  

 oprindelse i Fællesskabet og foranstaltninger med tilsvarende virkning  

 afskaffes på tidspunktet for denne aftales ikrafttræden.
Kapitel II EKSF-kulprodukter Artikel 4 EKSF-produkter med oprindelse i Slovenien indføres i Fællesskabet med  

 importafgiftsfritagelse fra aftalens ikrafttræden.
Artikel 5 EKSF-produkter med oprindelse i Fællesskabet indføres i Slovenien med  

 importafgiftsfritagelse fra aftalens ikrafttræden.
Artikel 6 1. Kvantitative importrestriktioner i Fællesskabet for EKSF-kulprodukter  

 med oprindelse i Slovenien og foranstaltninger med tilsvarende virkning  

 afskaffes på tidspunktet for denne aftales ikrafttræden.
 Republikken Østrig kan dog indtil den 31. december 1996 over for Slovenien  

 opretholde de importrestriktioner, som det anvendte den 1. januar 1994, for  

 brunkul henhørende under kode 2702 10 00 i den kombinerede nomenklatur.
 2. Kvantitative importrestriktioner i Slovenien for EKSF-kulprodukter med  

 oprindelse i Fællesskabet og foranstaltninger med tilsvarende virkning  

 afskaffes på tidspunktet for denne aftales ikrafttræden.
Kapitel III Fælles bestemmelser Artikel 7 1. Følgende er uforeneligt med aftalens rette funktion, i det omfang det  

 påvirker samhandelen mellem Fællesskabet og Slovenien:
i) alle aftaler, som bevirker et samarbejde eller en koncentration mellem  

 virksomheder, og alle vedtagelser inden for sammenslutninger af virksomheder  

 og alle former for samordnet praksis mellem virksomheder, som har til formål  

 eller til følge at hindre, begrænse eller fordreje konkurrencen ii) en eller flere virksomheders misbrug af en dominerende stilling på  

 Fællesskabets eller Sloveniens marked eller en væsentlig del heraf iii) statsstøtte under enhver tænkelig form, med de undtagelser, der  

 tillades i henhold til EKSF-traktaten.
 2. Al praksis, der strider mod denne artikel, skal vurderes på grundlag af  

 de kriterier, der følger af anvendelsen af reglerne i artikel 65 og 66 i  

 EKSF-traktaten, artikel 85 i EF-traktaten og reglerne om statsstøtte,  

 herunder den afledte ret.
 3. Associeringsrådet vedtager senest tre år efter denne aftalens  

 ikrafttræden de nødvendige gennemførelsesbestemmelser til stk. 1 og 2.
------------------- 1) EFT nr.
L 345 af 31.12.1994 4. De kontraherende parter anerkender, at Slovenien i løbet af de første  

 fem år efter aftalens ikrafttræden som en afvigelse fra stk. 1, nr. i),  

 undtagelsesvis, hvad angår EKSF-stålprodukter, kan yde offentlig støtte til  

 strukturomlægningsformål, forudsat at - støtten medfører, at de begunstigede virksomheder kan overleve under  

 normale markedsvilkår ved udgangen af strukturomlægningsperioden - støttebeløbet og -intensiteten er strengt begrænset til, hvad der er  

 nødvendigt for at genskabe virksomhedernes konkurrenceevne, og at støtten  

 nedsættes gradvis - strukturomlægningsprogrammet er knyttet til en generel rationalisering  

 og indskrænkning af kapaciteten i Slovenien.
 5. Hver af parterne skal sikre gennemsigtighed på området offentlig støtte  

 gennem en fuldstændig og løbende informationsudveksling med en anden part,  

 omfattende oplysninger og støttebeløb, støtteintensitet og støtteformål og en  

 detaljeret strukturomlægningsplan.
6. Hvis Fællesskabet eller Slovenien mener, at en særlig form for praksis  

 er uforenelig med stk. 1, som ændret ved stk. 4, og - ikke kan behandles på passende måde på grundlag af de  

 gennemførelsesbestemmelser, der er nævnt i stk. 3, eller - sådan praksis i mangel af sådanne regler skader eller truer med at skade  

 den anden parts interesser eller påfører det indenlandske erhvervsliv  

 væsentlig skade, kan den berørte part træffe passende foranstaltninger, hvis der ikke inden  

 30 dage er fundet nogen løsning ved konsultation.
En sådan konsultation skal  

 finde sted senest 30 dage efter indgivelsen af en officiel anmodning herom.
 I tilfælde af praksis, der er uforenelig med stk. 1, nr. iii), må sådanne  

 foranstaltninger kun træffes efter de procedurer og på de betingelser, der er  

 fastlagt i den almindelige overenskomst om told og udenrigshandel (GATT) og  

 alle andre relevante instrumenter, som er forhandlet som led i denne  

 overenskomst, og som gælder mellem parterne.
Artikel 8 Bestemmelserne i artikel 12, 13, 14 og 15 i aftalen finder anvendelse på  

 samhandelen mellem parterne med EKSF-produkter.
Artikel 9 Parterne vedtager, at et af de særlige organer, der nedsættes af  

 Associeringsudvalget, skal være en kontaktgruppe for drøftelse af spørgsmål  

 vedrørende gennemførelsen af denne protokol.
Bilag 1 LISTE OVER DE VARER, DER ER OMHANDLET I ARTIKEL 2, STK. 2 PROTOKOL NR. 3 OM SAMHANDELEN MELLEM SLOVENIEN OG FÆLLESSKABET MED FORARBEJDEDE LANDBRUGSPRODUKTER Artikel 1 1. Den Europæiske Union og Slovenien anvender på et gensidigt grundlag de  

 toldsatser, der er omhandlet i bilag I og II, i samhandelen med forarbejdede  

 landbrugsprodukter på de deri fastsatte betingelser, uanset om de er  

 begrænset med kontingenter.
 2. Associeringsrådet kan:
- udvide listen over de i denne protokol nævnte forarbejdede  

 landbrugsprodukter, - ændre de i bilaget anførte toldsatser - forhøje eller afskaffe toldkontingenter.
3. Associeringsrådet kan erstatte de toldsatser, der er fastsat ved denne  

 protokol, med en ordning baseret på de respektive markedspriser i  

 Fællesskabet og Slovenien for landbrugsprodukter, der faktisk medgår til  

 fremstillingen af de forarbejdede landbrugsprodukter, der er omfattet af  

 denne protokol.
Associeringsrådet fastsætter en liste over de varer, som  

 undergives sådanne priser, og en liste over basisprodukterne.
Det fastsætter  

 med henblik herpå almindelige gennemførelsesbestemmelser.
Artikel 2 De i henhold til artikel 1 anvendte toldsatser kan ved afgørelse truffet  

 af Associeringsrådet nedsættes:
- når de anvendte toldsatser på basisprodukterne nedsættes i samhandelen  

 mellem Fællesskabet og Slovenien, eller - som svar på nedsættelser, der følger af gensidige indrømmelser i  

 forbindelse med forarbejdede landbrugsprodukter.
 Nedsættelserne i henhold til første led beregnes på basis af den del af  

 tolden, der betegnes som landbrugselementet, som svarer til de  

 landbrugsprodukter, der faktisk medgår ved fremstillingen af de pågældende  

 forarbejdede landbrugsprodukter, og fratrækkes den told,disse produkter  

 pålægges ved indførsel i uforandret stand.
Artikel 3 Fællesskabet og Slovenien meddeler hinanden de administrative ordninger,  

 der vedtages for varer omfattet af denne protokol.
 Disse ordninger skal sikre ligebehandling af alle berørte parter og være  

 så enkle og smidige som muligt.
 1) Landbrugselementet som tariferet under Uruguay-runden.
 1) Henførsel under denne position sker på de betingelser, der er fastlagt  

 ved de relevante fællesskabsbestemmelser.
Bilag 1 Gældende told ved indførsel i Fællesskabet på varer med oprindelse i  

 Slovenien PROTOKOL Nr. 4 OM DEFINITIONEN AF BEGREBET »VARER MED OPRINDELSESSTATUS« OG OM METODERNE FOR ADMINISTRATIVT SAMARBEJDE Afsnit I Almindelige bestemmelser Artikel 1 Definitioner I denne protokol forstås ved:
a) »fremstilling« alle former for bearbejdning eller  

 forarbejdning, herunder også samling eller specifikke processer b) »materialer« alle former for bestanddele, råstoffer,  

 komponenter eller dele osv., der er anvendt i fremstillingen af varen c) »vare« den vare, der fremstilles, også når den senere er  

 bestemt til anvendelse i en anden fremstillingsproces d) »produkter« både materialer og varer e) »toldværdi« den værdi, der er fastlagt i overensstemmelse med  

 aftalen om anvendelsen af artikel VII i den almindelige overenskomst om told  

 og udenrigshandel, udfærdiget i Geneve den 12. april 1979 f) »prisen ab fabrik« den pris, der betales for varen ab fabrik  

 til den producent, i hvis virksomhed den sidste bearbejdning eller  

 forarbejdning har fundet sted, eller til den, som foranstaltede den sidste  

 bearbejdning eller forarbejdning uden for de kontraherende parters område,  

 såfremt prisen indbefatter værdien af alle anvendte materialer, minus alle  

 interne afgifter, der er refunderet eller kan refunderes ved den fremstillede  

 vares udførsel g) »materialernes værdi« toldværdien på indførselstidspunktet af  

 de benyttede materialer uden oprindelsesstatus eller, såfremt denne ikke er  

 kendt og ikke kan opgøres, den første registrerede pris, der er betalt for  

 disse materialer i de pågældende områder h) »værdien af materialerne med oprindelsesstatus« toldværdien  

 af de materialer, som er defineret i litra g) anvendt med de fornødne  

 ændringer i) »kapitler« og »positioner« de kapitler og  

 positioner (firecifrede koder), der benyttes i den nomenklatur, som udgør det  

 harmoniserede varebeskrivelses- og varenomenklatursystem, i denne protokol  

 benævnt »det harmoniserede system« eller »HS« j) »tariferet« en vares eller et materiales tarifering under en  

 bestemt position k) »sending« varer, som enten sendes samtidig fra en bestemt  

 eksportør til en bestemt modtager eller er omfattet af et enkelt  

 transportdokument, der dækker transporten fra eksportøren til modtageren,  

 eller, såfremt et sådant dokument ikke foreligger, af en enkelt faktura.
Afsnit II Definition af begrebet »varer med oprindelsesstatus« Artikel 2 Oprindelseskriterier For anvendelsen af aftalen gælder følgende, jf. dog artikel 3 i denne  

 protokol:
 1. Som varer med oprindelse i Fællesskabet anses:
a) varer, der fuldt ud er fremstillet i Fællesskabet i den i artikel 4 i  

 denne protokol fastlagte betydning b) varer, der er fremstillet i Fællesskabet, og som indeholder materialer,  

 der ikke fuldt ud er fremstillet i Fællesskabet, dog på betingelse af, at  

 disse materialer har undergået en tilstrækkelig bearbejdning eller  

 forarbejdning i Fællesskabet i den i artikel 5 i denne protokol fastlagte  

 betydning.
 2. Som varer med oprindelse i Slovenien anses:
a) varer, der fuldt ud er fremstillet i Slovenien i den i artikel 4 i  

 denne protokol fastlagte betydning b) varer, der er fremstillet i Slovenien, og som indeholder materialer,  

 der ikke fuldt ud er fremstillet i Slovenien, dog på betingelse af, at disse  

 materialer har undergået en tilstrækkelig bearbejdning eller forarbejdning i  

 Slovenien i den i artikel 5 i denne protokol fastlagte betydning.
Artikel 3 Bilateral kumulation 1. Uanset artikel 2, stk. 1, litra b), anses materialer med oprindelse i  

 Slovenien i henhold til denne protokol som materialer med oprindelse i  

 Fællesskabet, og det kræves ikke, at disse materialer der har undergået en  

 tilstrækkelig bearbejdning eller forarbejdning, dog på betingelse af, at de  

 har undergået en mere vidtgående bearbejdning eller forarbejdning end den,  

 der er omhandlet i artikel 6 i denne protokol.
 2. Uanset artikel 2, stk. 2, litra b), anses materialer med oprindelse i  

 Fællesskabet i henhold til denne protokol som materialer med oprindelse i  

 Slovenien, og det kræves ikke, at disse materialer der har undergået en  

 tilstrækkelig bearbejdning eller forarbejdning, dog på betingelse af, at de  

 har undergået en mere vidtgående bearbejdning eller forarbejdning end den,  

 der er omhandlet i artikel 6 i denne protokol.
Artikel 4 Fuldt ud fremstillede varer 1. Som varer, der fuldt ud er fremstillet i Fællesskabet eller i  

 Slovenien, anses følgende:
a) mineralske produkter, som er udvundet af deres jord eller havbund b) vegetabilske produkter, der er høstet der c) levende dyr, som er født og opdrættet der d) produkter fra levende dyr, som er opdrættet der e) produkter fra jagt og fiskeri, som drives der f) produkter fra havfiskeri og andre produkter fra havet, som er optaget  

 af deres fartøjer g) produkter, som er fremstillet på deres flydende fabrikker udelukkende  

 på grundlag af de i litra f) nævnte produkter h) brugte artikler, som indsamles der og kun anvendes til genindvinding af  

 råmaterialer, herunder brugte dæk, der kun kan anvendes til vulkanisering  

 eller som spildprodukt i) affald og skrot, der hidrører fra fremstillingsvirksomhed, som udøves  

 der j) varer, som er udvundet af havbunden eller - undergrunden beliggende  

 uden for deres søterritorium, for så vidt de har eneret på udnyttelsen af  

 denne havbund eller - undergrund k) varer, som er fremstillet der udelukkende på grundlag af de i litra a)  

 til j) nævnte produkter.
 2. Udtrykket »deres fartøjer« og »deres fabriksskibe«  

 i stk. 1, litra f) og g), omfatter kun de fartøjer og fabriksskibe:
- som er registreret eller anmeldt i Slovenien eller i en af Fællesskabets  

 medlemsstater - som fører Sloveniens flag eller en af Fællesskabets medlemsstaters flag - som mindst for halvdelens vedkommende ejes af statsborgere i Slovenien  

 eller Fællesskabets medlemsstater eller af et selskab, hvis hovedsæde ligger  

 i en af disse stater eller i Slovenien, hvis administrerende direktør eller  

 direktører, hvis formand for bestyrelsen eller tilsynsrådet samt flertallet  

 af disse organers medlemmer er statsborgere i Slovenien eller Fællesskabets  

 medlemsstater, og hvis kapital desuden, når det drejer sig om  

 interessentskaber eller selskaber med begrænset ansvar, for mindst halvdelens  

 vedkommende tilhører disse medlemsstater, Slovenien, offentlige institutioner  

 eller statsborgere i disse lande - hvis officersbesætning er sammensat af statsborgere i Slovenien eller  

 Fællesskabets medlemsstater - og hvis øvrige besætning er sammensat således, at mindst 75% er  

 statsborgere i Slovenien eller Fællesskabets medlemsstater.
 3. Udtrykket »Slovenien« og »Fællesskabet« dækker  

 ligeledes Sloveniens og Fællesskabets medlemsstaters søterritorium.
 Skibe, der befinder sig på det åbne hav, herunder »flydende  

 fabrikker«, om bord på hvilke der foretages en bearbejdning eller  

 forarbejdning af fangsterne, anses som dele af Fællesskabets eller Sloveniens  

 område, forudsat at de opfylder de i stk. 2 angivne betingelser.
Artikel 5 Tilstrækkeligt bearbejdede eller forarbejdede varer 1. Med henblik på anvendelsen af artikel 2 anses materialer uden  

 oprindelsesstatus for at have undergået tilstrækkelig bearbejdning eller  

 forarbejdning, når den fremstillede vare henføres under en anden toldposition  

 end dem, hvorunder alle de materialer, der ikke har oprindelsesstatus, og som  

 er blevet anvendt til fremstillingen, tariferes, jf. dog bestemmelserne i  

 stk. 2 og artikel 6.
 2. For en vare, der er anført i kolonne 1 og 2 i listen i bilag II,  

 opfyldes de for varen i kolonne 3 angivne betingelser i stedet for reglen i  

 stk. 1.
 Når der i listen i bilag II anvendes en procentregel ved bestemmelsen af  

 oprindelsesstatus for en vare, der er fremstillet i Fællesskabet eller  

 Slovenien, skal merværdien som følge af bearbejdningen eller forarbejdningen  

 svare til prisen ab fabrik for den fremstillede vare med fradrag af  

 toldværdien af de materialer fra tredjelande, der er indført til Fællesskabet  

 eller Slovenien.
3. Disse betingelser angiver for alle varer, der er omfattet af aftalen,  

 hvilken bearbejdning eller forarbejdning der skal være foretaget af de  

 materialer uden oprindelsesstatus, der anvendes til fremstillingen af de  

 pågældende varer, og gælder kun for disse materialer.
Det følger heraf, at  

 hvis en vare, som har opnået oprindelsesstatus, fordi de på listen angivne  

 betingelser vedrørende den pågældende vare er opfyldt, anvendes til  

 fremstilling af en anden vare, gælder de betingelser, som er angivet  

 vedrørende den vare, i hvilken den indarbejdes, ikke for den, og der skal  

 ikke tages hensyn til de materialer uden oprindelsesstatus, som eventuelt er  

 blevet anvendt ved fremstillingen af den.
Artikel 6 Utilstrækkelige bearbejdninger eller forarbejdninger Følgende bearbejdninger eller forarbejdninger betragtes som  

 utilstrækkelige til at give varerne oprindelsesstatus, uanset om  

 betingelserne i artikel 5 er opfyldt:
a) behandlinger, som har til formål at sikre, at varernes tilstand ikke  

 forringes under transport og oplagring (lufttilførsel, strækning, tørring,  

 afkøling, anbringelse i saltvand, svovlholdigt vand eller i vand, der er  

 tilsat andre stoffer, fjernelse af beskadigede eller fordærvede dele og  

 lignende) b) enkle foranstaltninger som afstøvning, sigtning, sortering,  

 klassificering, sammenstilling (herunder samling af varesæt), vask, maling og  

 tilskæring c) i) udskiftning af emballage og adskillelse og samling af kolli ii) enkel aftapning, påfyldning af flakoner, anbringelse i sække, etuier,  

 æsker, på bræt, plader eller bakker mv. samt alle andre enkle  

 emballeringsarbejder d) anbringelse af mærker, etiketter eller andre lignende kendetegn på  

 selve varerne eller deres emballage e) enkel blanding af varer, også af forskellige arter, når en eller flere  

 af bestanddelene i blandingen ikke opfylder betingelserne i denne protokol  

 for at kunne anses som varer med oprindelsesstatus i Fællesskabet eller  

 Slovenien f) enkel samling af dele for at kunne danne en komplet artikel g) kombination af to eller flere af de i litra a) til f) nævnte  

 foranstaltninger h) slagtning af dyr.
Artikel 7 Kvalificerende enhed 1. Den kvalificerende enhed for anvendelsen af bestemmelserne i denne  

 protokol er den vare, der anses for at være basisenheden ved tarifering i det  

 harmoniserede systems nomenklatur.
 Heraf følger, at:
a) når en vare, der består af en gruppe eller samling af artikler, i  

 henhold til det harmoniserede system tariferes under en og samme position,  

 udgør helheden den kvalificerende enhed b) når en sending består af et antal identiske varer, der tariferes under  

 samme position i det harmoniserede system, tages hver vare for sig ved  

 anvendelsen af bestemmelserne i denne protokol.
 2. Når emballagen i henhold til punkt 5 i de almindelige bestemmelser i  

 det harmoniserede system er indbefattet i varen ved tariferingen, skal dette  

 også være tilfældet ved bestemmelsen af oprindelsen.
Artikel 8 Tilbehør, reservedele og værktøj Tilbehør, reservedele og værktøj, der leveres som standardudstyr til  

 materiel, maskiner eller køretøjer, og hvis pris er indbefattet i varens pris  

 eller ikke faktureret særskilt, betragtes som værende en del af dette  

 materiel eller disse maskiner eller køretøjer.
Artikel 9 Varer i sæt Varer i sæt i henhold til punkt 3 i de almindelige bestemmelser i det  

 harmoniserede system betragtes som varer med oprindelsesstatus, når alle dele  

 har oprindelsesstatus.
Når et sæt består af varer med og uden  

 oprindelsesstatus, anses sættet som helhed dog for at have oprindelsesstatus,  

 forudsat at værdien af varerne uden oprindelsesstatus ikke overstiger 15% af  

 sættets pris ab fabrik.
Artikel 10 Neutrale elementer Ved bestemmelse af, om en vare har oprindelse i Fællesskabet eller  

 Slovenien, undersøges det ikke, om elenergi, brændstof, anlæg og udstyr,  

 maskiner og værktøj, der er anvendt ved fremstillingen af varen, samt  

 produkter, der er anvendt ved fremstillingen, men som ikke indgår og ikke er  

 bestemt til at indgå i den pågældende vares endelige sammensætning, har  

 oprindelsesstatus.
Afsnit III Territoriale betingelser Artikel 11 Territorialitetsprincip Betingelserne i afsnit II vedrørende opnåelse af oprindelsesstatus skal  

 opfyldes uden afbrydelse i Fællesskabet eller Slovenien.
Artikel 12 Genindførsel af produkter Såfremt varer med oprindelsesstatus, der er udført fra Fællesskabet eller  

 Slovenien til et andet land, genindføres, anses de som varer uden  

 oprindelsesstatus, jf. dog bestemmelserne i artikel 3 eller 4, medmindre det  

 over for toldmyndighederne kan godtgøres, at a) de genindførte varer er de samme varer som dem, der blev udført, og at b) de ikke har undergået nogen behandling, ud over hvad der var nødvendigt  

 for deres bevarelse, medens de befandt sig i det pågældende land, eller  

 medens de udførtes.
Artikel 13 Direkte forsendelse 1. Den præferencebehandling, der er fastsat i henhold til aftalen, gælder  

 kun for varer eller materialer, som transporteres mellem Fællesskabets og  

 Sloveniens område, uden passage af andre områder.
Dog kan transport af varer  

 med oprindelse i Slovenien eller Fællesskabet som en enkelt forsendelse ske  

 med passage af andre områder end Fællesskabets eller Sloveniens område,  

 eventuelt med omladning eller midlertidig oplagring på disse områder, såfremt  

 varerne er forblevet under tilsyn af toldmyndighederne i transit- eller  

 oplagringslandet og ikke der har undergået anden behandling end losning og  

 ladning eller enhver behandling, der skal sikre, at deres tilstand ikke  

 forringes.
 Varer med oprindelse i Slovenien eller Fællesskabet kan transporteres i  

 rørledninger gennem andre områder end Fællesskabets eller Sloveniens område.
 2. Som dokumentation for, at betingelserne i stk. 1 er opfyldt, skal der  

 for de ansvarlige toldmyndigheder fremlægges:
a) enten et gennemgående transportdokument, der er udstedt i  

 udførselslandet som grundlag for passagen gennem transitlandet, b) eller en erklæring fra toldmyndighederne i transitlandet, der  

 indeholder:
i) en nøjagtig beskrivelse af varerne, ii) datoen for varernes losning og ladning, og hvis det er relevant med  

 angivelse af de anvendte skibes navne, iii) dokumenterede oplysninger om de omstændigheder, under hvilke varerne  

 har henligget i transitlandet, c) eller i mangel heraf enhver anden dokumentation.
Artikel 14 Udstillinger 1. Varer, som afsendes fra en af de kontraherende parter til en udstilling  

 i et tredjeland, og som efter udstillingen sælges til indførsel i en anden  

 kontraherende part, opnår ved indførslen de fordele, som følger af aftalens  

 bestemmelser, forudsat at de opfylder de i denne protokol fastsatte  

 betingelser for at kunne anerkendes som varer med oprindelse i Fællesskabet  

 eller Slovenien, og det over for toldmyndighederne kan godtgøres:
a) at en eksportør har sendt disse varer fra en af de kontraherende parter  

 til udstillingslandet og har ladet dem udstille der, b) at denne eksportør har solgt varerne eller overdraget dem til en  

 modtager i en anden kontraherende part, c) at varerne under udstillingen eller umiddelbart efter er afsendt til  

 den sidstnævnte kontraherende part i den stand, i hvilken de blev afsendt til  

 udstillingen, og d) at varerne fra det tidspunkt, da de blev afsendt til udstillingen, ikke  

 har været benyttet til andre formål end til fremvisning på den pågældende  

 udstilling.
2. Der skal udstedes eller udfærdiges et bevis for oprindelse i henhold  

 til bestemmelserne i afsnit IV, og dette bevis skal fremlægges for  

 indførselslandets toldmyndigheder på de normale betingelser.
Udstillingens  

 betegnelse og adresse skal anføres derpå.
Om fornødent kan der kræves  

 supplerende dokumentation for varernes art og for de omstændigheder, under  

 hvilke de har været udstillet.
 3. Stk. 1 gælder for alle udstillinger, messer eller tilsvarende  

 offentlige arrangementer af kommerciel, industriel, landbrugsmæssig eller  

 håndværksmæssig karakter, som ikke er tilrettelagt med privat formål i  

 forretninger eller handelslokaler med henblik på salg af udenlandske varer,  

 og under hvilke varerne er under konstant toldkontrol.
Afsnit IV Bevis for oprindelse Artikel 15 Varecertifikat EUR.1 Bevis for varers oprindelsesstatus i henhold til denne protokol gives ved  

 fremlæggelse af et varecertifikat EUR.1. Modellen hertil findes i bilag III  

 til denne protokol.
Artikel 16 Normal fremgangsmåde for udstedelse af et varecertifikat EUR.1 1. Udførselslandets toldmyndigheder udsteder et varecertifikat EUR.1 efter  

 skriftlig anmodning fra eksportøren eller, på eksportørens ansvar, fra dennes  

 befuldmægtigede repræsentant.
 2. I dette øjemed udfylder eksportøren eller dennes befuldmægtigede  

 repræsentant både varecertifikat EUR.1 og anmodningsformularen, der er vist i  

 bilag III.
Disse formularer skal udfyldes på et af de sprog, på hvilke aftalen er  

 affattet, i overensstemmelse med bestemmelserne i udførselslandets  

 lovgivning.
Hvis de udfyldes i hånden, skal det være med blæk og med  

 blokbogstaver.
Varebeskrivelsen skal anføres i den relevante rubrik uden  

 mellemrum mellem linjerne.
Såfremt rubrikken ikke udfyldes fuldstændigt, skal  

 der trækkes en vandret streg under varebeskrivelsens sidste linje, og den  

 ikke udfyldte del skal udstreges.
 3. Den eksportør, der anmoder om at få udstedt et varecertifikat EUR.1,  

 skal når som helst på begæring af toldmyndighederne i udførselslandet, hvor  

 varecertifikatet er udstedt, kunne fremlægge alle egnede dokumenter, som  

 beviser, at de pågældende varer har oprindelsesstatus, og at de øvrige  

 betingelser i denne protokol er opfyldt.
 Eksportøren skal opbevare de i foregående afsnit nævnte dokumenter i  

 mindst tre år.
 Anmodninger om varecertifikater EUR.1 skal opbevares i mindst tre år af  

 udførselslandets toldmyndigheder.
4. Varecertifikat EUR.1 udstedes af toldmyndighederne i en af Det  

 Europæiske Fællesskabs medlemsstater, hvis de varer, der skal udføres, kan  

 anses som varer med oprindelse i Fællesskabet i den i artikel 2, stk. 1, i  

 denne protokol fastsatte betydning.
Varecertifikat EUR.1 udstedes af  

 toldmyndighederne i Slovenien, hvis de varer, der skal udføres, kan anses som  

 varer med oprindelse i Slovenien i den i artikel 2, stk. 2, i denne protokol  

 fastsatte betydning.
 5. I tilfælde, hvor bestemmelserne i artikel 3 finder anvendelse, kan  

 toldmyndighederne i Fællesskabets medlemsstater eller Slovenien udstede  

 varecertifikater EUR.1 på de betingelser, der er fastsat i denne protokol,  

 hvis de varer, der skal udføres, kan anses som varer med oprindelsesstatus i  

 Fællesskabet eller Slovenien i den i denne protokol fastsatte betydning, og  

 forudsat at de varer, som varecertifikaterne EUR.1 vedrører, befinder sig i  

 Fællesskabet eller Slovenien.
I disse tilfælde kan der udstedes varecertifikater EUR.1, forudsat at der  

 fremlægges et tidligere udstedt eller udfærdiget bevis for varernes  

 oprindelse.
Oprindelsesbeviset opbevares mindst tre år af toldmyndighederne i  

 udførselslandet.
6. De udstedende toldmyndigheder træffer alle nødvendige foranstaltninger  

 til at efterprøve, at varerne har oprindelsesstatus, og at de øvrige  

 betingelser i denne protokol er opfyldt.
De har i dette øjemed ret til at  

 kræve enhver form for dokumentation og at foretage enhver kontrol af  

 eksportørens regnskaber eller enhver anden kontrol, som de måtte finde  

 hensigtsmæssig.
De udstedende toldmyndigheder påser desuden, at de i stk. 2 omhandlede  

 formularer er korrekt udfyldt.
De skal navnlig kontrollere, at den rubrik,  

 der er beregnet til varebeskrivelsen, er udfyldt på en sådan måde, at det  

 ikke er muligt at foretage svigagtige tilføjelser.
 7. Datoen for udstedelsen af varecertifikat EUR.1 skal anføres i den del  

 af certifikatet, der er forbeholdt toldmyndighederne.
8. Varecertifikat EUR.1 udstedes af udførselslandets toldmyndigheder ved  

 udførslen af de varer, som det vedrører.
Certifikatet stilles til rådighed  

 for eksportøren, så snart udførslen faktisk har fundet sted eller er sikret.
Artikel 17 Efterfølgende udstedelse af varecertifikat EUR.1 1. Uanset artikel 16, stk. 8, kan varecertifikat EUR.1 undtagelsesvis  

 udstedes efter udførslen af de varer, som det vedrører, såfremt a) det på grund af fejltagelser, uforsætlige undladelser eller særlige  

 omstændigheder ikke er blevet udstedt ved den pågældende udførsel, b) eller det over for toldmyndighederne godtgøres, at varecertifikat EUR.1  

 er blevet udstedt, men af tekniske årsager ikke er blevet godtaget ved  

 indførslen.
 2. Ved anvendelsen af stk. 1 skal eksportøren i anmodningen anføre sted og  

 dato for udførslen af de varer, som varecertifikat EUR.1 vedrører, og  

 årsagerne til sin anmodning.
 3. Toldmyndighederne må kun udstede et varecertifikat EUR.1 efterfølgende,  

 når de har sikret sig, at oplysningerne i eksportørens anmodning er i  

 overensstemmelse med oplysningerne i de tilsvarende dokumenter.
 4. På varecertifikater EUR.1, der udstedes efterfølgende, skal anføres en  

 af følgende påtegninger:
»EXPEDIDO A POSTERIORI«, »UDSTEDT EFTERFØLGENDE«, »NACHTRAGLICH AUSGESTELLT«, »   EKDPHEN EK UZN YSUERZN« »ISSUED RETROSPECTIVELY«, »DELIVRE A POSTERIORI«, »RILASCIATO A POSTERIORI«, »AFGEGEVEN A POSTERIORI«, »EMITADO A POSTERIORI«, »ANNETTU JALKIKATEEN«, »UTFARDAT I EFTERHAND«, »IZDANO NAKNADNO«.
 5. Den i stk. 4 omhandlede påtegning anføres i rubrikken  

 »Bemærkninger« på varecertifikat EUR.1.
Artikel 18 Udstedelse af et duplikateksemplar af varecertifikat EUR.1 1. I tilfælde af tyveri, bortkomst eller ødelæggelse af et varecertifikat  

 EUR.1 kan eksportøren henvende sig til den toldmyndighed, der udstedte dette,  

 og anmode om udstedelse af et duplikateksemplar på grundlag af de hos  

 myndigheden beroende udførselsdokumenter.
 2. På duplikateksemplaret, der bliver udstedt på denne måde, skal anføres  

 en af følgende påtegninger:
 »DUPLICADO«, »DUPLIKAT«, »  
ANUIURAHP«, »DUPLICATE«, »DUPLICATA«,  

 »DUPLICATO«, »DUPLICAAT«, »SEGUNDA VIA«,  

 »KAKSOISKAPPALE«, »DVOJNIK«.
 3. Den i stk. 2 omhandlede påtegning samt udstedelsesdato og serienummer  

 for det oprindelige certifikat, anføres i rubrikken »Bemærkninger«  

 på duplikateksemplaret af varecertifikat EUR.1.
 4. Duplikateksemplaret, der skal påføres samme udstedelsesdato som det  

 oprindelige varecertifikat EUR.1, får virkning fra den pågældende dato.
Artikel 19 Erstatning af certifikater 1. Det skal til enhver tid være muligt at erstatte et eller flere  

 varecertifikater EUR.1 med et andet eller andre certifikater, forudsat at  

 dette foretages af de toldmyndigheder eller andre myndigheder, der er  

 ansvarlige for at kontrollere varerne.
 2. Erstatningscertifikatet betragtes som et endeligt varecertifikat EUR.1  

 med henblik på anvendelsen af denne protokol, herunder også bestemmelserne i  

 denne artikel.
3. Erstatningscertifikatet udstedes på grundlag af en skriftlig anmodning  

 fra den eksportør, der står for genudførslen, efter at de berørte myndigheder  

 har kontrolleret oplysningerne i ansøgerens anmodning.
Dato og serienummer  

 for det oprindelige varecertifikat EUR.1 anføres i rubrik 7.
Artikel 20 Forenklet procedure for udstedelse af certifikater 1. Som undtagelse fra artikel 16, 17 og 18 i denne protokol anvendes en  

 forenklet procedure for udstedelse af varecertifikat EUR.1 i overensstemmelse  

 med nedenstående regler.
 2. Udførselslandets toldmyndigheder kan fritage en eksportør, i det  

 følgende benævnt »godkendt eksportør«, som ofte udfører varer, for  

 hvilke der kan udstedes varecertifikater EUR.1 og som over for  

 toldmyndighederne kan tilbyde tilfredsstillende garanti for kontrollen med  

 varernes oprindelsesstatus, for ved udførslen at frembyde varen ved  

 toldstedet i udførselslandet samt for at indgive den anmodning om certifikat  

 EUR.1, der gælder for disse varer, i forbindelse med udstedelsen af et  

 certifikat EUR.1 på de vilkår, der er fastsat i artikel 16 i denne protokol.
 3. Den i stk. 2 omhandlede tilladelse skal, efter toldmyndighedernes valg,  

 indeholde bestemmelse om, at rubrik 11 »Toldvæsenets påtegninger«  

 på certifikat EUR.1:
a) enten forud af toldmyndighederne i udførselslandet forsynes med det  

 kompetente toldsteds stempel samt håndskrevet eller påtrykt underskrift af en  

 toldembedsmand ved det pågældende toldsted b) eller af den autoriserede eksportør forsynes med et særligt stempel,  

 som er godkendt af udførselslandets toldmyndigheder, og som er i  

 overensstemmelse med det i bilag V til denne protokol afbildede  

 stempelaftryk.
Sådanne stempler kan være påtrykt formularen.
 4. I de i stk. 3, litra a), omhandlede tilfælde skal rubrik 7  

 »Bemærkninger« i varecertifikat EUR.1 forsynes med en af følgende  

 påtegninger:
 »PROCEDIMIENTO SIMPLIFICADO«, »FORENKLET PROCEDURE«,  

 »VEREINFACHTES VERFAHREN«, »   AQLPVSUEVMENG  

 DIADIKIKASIA«, »SIMPLIFIED PROCEDURE«, »PROCEDURE  

 SIMPLIFIEE«, »PROCEDURA SEMPLIFICATA«, »VEREENVOUDIGDE  

 PROCEDURE«, »PROCEDIMENTO  

 SIMPLIFICADO«,»YKSINKERTAISTETTU MENETTELY«, »FORENKLAD  

 PROCEDUR«, »POENOSTAVJEN POSTOPEK«.
 5. Rubrik 11 »Toldvæsenets påtegninger« i varecertifikat EUR.1  

 udfyldes i givet fald af den godkendte eksportør.
 6. Den godkendte eksportør skal i rubrik 13 »Anmodning om  

 undersøgelse« i varecertifikat EUR.1 i givet fald anføre navn og adresse  

 på de toldmyndigheder, der er kompetente til at kontrollere certifikatet.
 7. Udførselslandets toldmyndigheder kan, i tilfælde hvor den forenklede  

 procedure benyttes, foreskrive anvendelse af varecertifikater EUR.1 forsynet  

 med et mærke, der gør det muligt at identificere disse certifikater.
 8. I de i stk. 2 omhandlede tilladelser skal de kompetente myndigheder  

 navnlig angive:
a) hvilke betingelser der skal overholdes ved udfærdigelsen af anmodninger  

 om varecertifikater EUR.1 b) bestemmelser om opbevaring i mindst tre år af anmodningerne c) i de stk. 3, litra b), nævnte tilfælde, hvilke myndigheder der er  

 kompetente til at foretage den i artikel 30 i denne protokol omhandlede  

 efterfølgende kontrol.
 9. Udførselslandets toldmyndigheder kan udelukke visse varekategorier fra  

 den i stk. 2, omhandlede særlige behandling.
10. Toldmyndighederne skal nægte at give den i stk. 2 omhandlede  

 tilladelse til eksportører, som ikke tilbyder de garantier, der skønnes  

 nødvendige.
De kompetente myndigheder kan til enhver tid tilbagekalde  

 tilladelsen.
Tilbagekaldelse skal ske, når en godkendt eksportør ikke længere  

 opfylder betingelserne for meddelelsen af tilladelsen eller ikke længere  

 tilbyder nævnte garantier.
 11. For at give de kompetente myndigheder mulighed for eventuelt at  

 foretage en kontrol, før varen afsendes, kan det pålægges den godkendte  

 eksportør at holde disse myndigheder underrettet om de forsendelser, han  

 agter at foretage; de nærmere bestemmelser herom fastlægges af disse  

 myndigheder.
12. Udførselslandets toldmyndigheder kan kontrollere de godkendte  

 eksportører, hvis de finder det nødvendigt.
De pågældende eksportører skal  

 tillade dette.
 13. Bestemmelserne i denne artikel berører ikke anvendelsen af  

 Fællesskabets, medlemsstaternes og Sloveniens forskrifter vedrørende  

 toldformaliteter og brugen af tolddokumenter.
Artikel 21 Gyldigheden af beviset for oprindelse 1. Varecertifikat EUR.1 skal være gyldigt i fire måneder fra den dato,  

 hvor det er blevet udstedt af udførselslandet, og skal i samme periode  

 fremlægges for indførselslandets toldmyndigheder.
 2. Varecertifikater EUR.1, som fremlægges for indførselslandets  

 toldmyndigheder efter udløbet af den i stk. 1 nævnte frist, kan godtages som  

 grundlag for præferencebehandling, såfremt overskridelsen af fristen skyldes  

 force majeure eller ekstraordinære omstændigheder.
 3. I andre tilfælde af forsinket fremlæggelse kan indførselslandets  

 toldmyndigheder godtage varecertifikater EUR.1, forudsat at varerne er blevet  

 fremlagt for dem inden udløbet af den nævnte frist.
Artikel 22 Fremlæggelse af bevis for oprindelse Varecertifikater EUR.1 fremlægges for toldmyndighederne i indførselslandet  

 i henhold til det pågældende lands bestemmelser.
Disse myndigheder er  

 berettiget til at forlange en oversættelse af et varecertifikat EUR.1. De kan  

 desuden kræve, at indførselsanmeldelsen suppleres med importørens angivelse  

 af, at varerne opfylder de betingelser, der er nødvendige, for at aftalen kan  

 finde anvendelse.
Artikel 23 Indførsel i form af delforsendelser Når varer henhørende under afsnit XVI og XVII eller pos. 7308 og 9406 i  

 Det Harmoniserede System på importørens anmodning og på de af  

 indførselslandets toldmyndigheder fastsatte vilkår indføres i demonteret  

 eller ikke-monteret stand i henhold til punkt 2a i de almindelige  

 bestemmelser i Det Harmoniserede System, og denne indførsel finder sted i  

 form af delforsendelser, skal der ved indførslen af første delforsendelse  

 fremlægges et enkelt bevis for disse varers oprindelse for toldmyndighederne.
Artikel 24 Certifikat EUR.2 1. Uanset bestemmelserne i artikel 15 kan dokumentationen for  

 oprindelsesstatus i den i denne protokol fastsatte betydning for  

 forsendelser, som udelukkende indeholder varer med oprindelsesstatus, og hvis  

 værdi ikke overstiger 5 110 ecu, ske ved fremlæggelse af et certifikat EUR.2,  

 som er vist i bilag IV til denne protokol.
 2. Certifikat EUR.2 udfyldes og undertegnes af eksportøren eller dennes  

 bemyndigede repræsentant på førstnævntes ansvar i overensstemmelse med denne  

 protokol.
 3. Der udfyldes et certifikat EUR.2 for hver forsendelse.
 4. Eksportører, der anmoder om et certifikat EUR.2, skal på anmodning af  

 toldmyndighederne i udførselslandet forelægge alle støttedokumenter  

 vedrørende anvendelsen af dette certifikat.
 5. Artikel 22, 23 og 27 finder tilsvarende anvendelse for certifikater  

 EUR.2.
Artikel 25 Undtagelser fra formelt bevis for oprindelse 1. Varer i småforsendelser fra private afsendere til private modtagere  

 eller varer, der medbringes af rejsende som personlig bagage, betragtes som  

 varer med oprindelsesstatus, for hvilke det ikke er nødvendigt at fremlægge  

 et formelt bevis for oprindelse, såfremt det drejer sig om indførsel helt  

 uden erhvervsmæssig karakter, og det erklæres, at varerne opfylder  

 betingelserne i denne protokol, og der ikke er nogen tvivl om denne  

 erklærings rigtighed.
For så vidt angår varer sendt pr. post, kan denne  

 erklæring afgives på toldangivelse C2/CP3 eller på et ark papir, der  

 vedlægges det nævnte dokument.
 2. Som indførsel helt uden erhvervsmæssig karakter betragtes lejlighedsvis  

 indførsel, der udelukkende består af varer bestemt til personlig brug for  

 modtagerne eller de rejsende eller deres familie, og hvis beskaffenhed og  

 mængde ikke giver anledning til tvivl om, at indførslen sker i  

 ikke-erhvervsmæssigt øjemed.
 3. Desuden må den samlede værdi af disse varer ikke overstige 365 ecu, for  

 så vidt angår småforsendelser, eller 1 025 ecu, for så vidt angår varer, der  

 indgår i de rejsendes personlige bagage.
Artikel 26 Uoverensstemmelser og formelle fejl 1. Konstateres der mindre uoverensstemmelser mellem påtegningerne på et  

 varecertifikat EUR.1 eller et certifikat EUR.2 og påtegningerne på de  

 dokumenter, der forevises toldstedet med henblik på opfyldelse af  

 formaliteterne ved varernes indførsel, medfører dette i sig selv ikke, at  

 varecertifikat EUR.1 eller certifikat EUR.2 er ugyldigt, såfremt det på  

 fyldestgørende måde godtgøres, at det pågældende dokument svarer til de  

 frembudte varer.
 2. Klare formelle fejl såsom maskinskrivningsfejl på et varecertifikat  

 EUR.1 eller et certifikat EUR.2 bør ikke føre til, at det pågældende dokument  

 afvises, hvis fejlene ikke er af en sådan karakter, at de rejser tvivl om  

 rigtigheden af påtegningerne i dokumentet.
Artikel 27 Beløb udtrykt i ecu 1. Modværdien i udførselslandets nationale valuta af de beløb, der er  

 udtrykt i ecu, fastsættes af udførselslandet og meddeles de øvrige  

 kontraherende parter.
 Hvis beløbene er større end de tilsvarende beløb fastsat af  

 indførselslandet, skal sidstnævnte land godtage dem, hvis varerne er  

 faktureret i udførselslandets valuta.
 Hvis varerne er faktureret i en anden EF-medlemsstats valuta, skal  

 indførselslandet godtage det beløb, som meddeles af det pågældende land.
 2. Til og med den 30. april 2000 udgør de beløb, der skal benyttes i en  

 given national valuta, modværdien i den pågældende nationale valuta af de i  

 ecu udtrykte beløb pr. 1. oktober 1994.
 For hver efterfølgende periode af 5 års varighed undersøger  

 Associeringsrådet de i ecu udtrykte beløb og disses modværdi i landenes  

 nationale valutaer på grundlag af ecu-vekselkurserne den første hverdag i  

 oktober måned året før det år, i hvilket femårsperioden starter.
Som led i denne undersøgelse sikrer Associeringsrådet, at der ikke finder  

 nogen nedgang sted i de beløb, der skal benyttes i nogen national valuta, og  

 overvejer desuden, om det er ønskeligt at bevare de pågældende beløbsgrænsers  

 virkninger i faste priser.
Med henblik herpå kan det træffe beslutning om at  

 ændre de i ecu udtrykte beløb.
Afsnit V Metoder for administrativt samarbejde Artikel 28 Meddelelse af stempler og adresser Toldmyndighederne i medlemsstaterne og Slovenien skal gennem Kommissionen  

 for De Europæiske Fællesskaber forsyne hinanden med aftryk af de stempler,  

 der anvendes på toldstederne ved udstedelsen af varecertifikater EUR.1, og  

 med adresserne på de toldmyndigheder, der er ansvarlige for udstedelsen af  

 varecertifikater EUR.1 og for kontrollen af disse og certifikater EUR.2.
Artikel 29 Kontrol af varecertifikat EUR.1 og certifikat EUR.2 1. Efterfølgende kontrol af varecertifikater EUR.1 og certifikat EUR.2  

 skal udføres stikprøvevis og i øvrigt når indførselslandets toldmyndigheder  

 har rimelig tvivl, hvad angår sådanne dokumenters ægthed, de pågældende  

 varers oprindelsesstatus eller opfyldelsen af de øvrige betingelser i denne  

 protokol.
 2. Med henblik på gennemførelse af bestemmelserne i stk. 1 skal  

 indførselslandets toldmyndigheder tilbagesende varecertifikat EUR.1,  

 certifikat EUR.2 eller en genpart af de nævnte dokumenter til  

 udførselslandets toldmyndigheder, i givet fald med angivelse af de materielle  

 eller formelle elementer, der gør det berettiget at foretage en undersøgelse.
 Til støtte for anmodningen om efterfølgende kontrol fremsender de samtlige  

 dokumenter og oplysninger, som de er kommet i besiddelse af, og som tyder på,  

 at angivelserne i varecertifikat EUR.1 eller i certifikat EUR. 2 er  

 ukorrekte.
3. Selve kontrollen gennemføres af udførselslandets toldmyndigheder.
De er  

 i denne sammenhæng berettiget til at kræve alle oplysninger og foretage alle  

 former for kontrol af eksportørens regnskaber eller enhver anden kontrol, som  

 de finder hensigtsmæssig.
 4. Hvis indførselslandets toldmyndigheder træffer afgørelse om at  

 suspendere præferenceordningen for de pågældende varer, medens de afventer  

 resultatet af undersøgelsen, skal de tilbyde at frigive varerne til  

 importøren med forbehold af sådanne sikkerhedsforanstaltninger, de måtte  

 finde nødvendige.
5. De toldmyndigheder, der anmoder om undersøgelsen, skal underrettes om  

 resultaterne af denne undersøgelse inden ti måneder.
Det skal klart fremgå af  

 disse resultater, om dokumenterne er ægte, og om de pågældende varer kan  

 betragtes som varer med oprindelsesstatus og opfylder de øvrige betingelser i  

 denne protokol.
 6. Hvis der i tilfælde, hvor der foreligger begrundet tvivl, ikke  

 fremkommer svar inden ti måneder, eller hvis svaret ikke indeholder  

 tilstrækkelige oplysninger til at fastslå de pågældende dokumenters ægthed  

 eller varernes virkelige oprindelse, afslår de oplysningssøgende  

 toldmyndigheder at indrømme præferencebehandling, medmindre der foreligger  

 force majeure eller ekstraordinære omstændigheder.
Artikel 30 Bilæggelse af tvister Hvis der i forbindelse med den i artikel 29 fastsatte kontrolprocedure  

 opstår tvister, der ikke kan bilægges, mellem de toldmyndigheder, der anmoder  

 om en undersøgelse, og de toldmyndigheder, der er ansvarlige for  

 undersøgelsens gennemførelse, eller hvis der opstår tvister om fortolkningen  

 af denne protokol, forelægges disse for Associeringsrådet.
 Under alle omstændigheder bilægges tvister mellem importøren og  

 indførselslandets toldmyndigheder i henhold til indførselslandets lovgivning.
Artikel 31 Sanktioner Der iværksættes sanktioner mod enhver person, der udfærdiger eller lader  

 udfærdige et dokument med urigtige oplysninger for at opnå  

 præferencebehandling for en vare.
Artikel 32 Frizoner 1. Medlemsstaterne og Slovenien træffer alle nødvendige foranstaltninger  

 til at sikre, at varer, der udføres på grundlag af et varecertifikat EUR.1,  

 og som under transporten oplagres i en frizone beliggende i deres område,  

 ikke ombyttes med andre varer, og at de ikke der undergår andre behandlinger  

 end sådanne, der er bestemt til at sikre, at deres tilstand ikke forringes.
 2. Som undtagelse fra stk. 1 skal de berørte myndigheder på eksportørens  

 anmodning udstede et nyt certifikat EUR.1 for varer med oprindelse i  

 Fællesskabet eller i Slovenien, der er indført i en frizone på grundlag af et  

 certifikat EUR.1, og som underkastes behandling eller forarbejdning, såfremt  

 den behandling eller forarbejdning, varerne underkastes, er i  

 overensstemmelse med bestemmelserne i denne protokol.
Afsnit VI Ceuta og Melilla Artikel 33 Anvendelse af protokollen 1. Betegnelsen »Fællesskabet« som anvendt i denne protokol  

 omfatter ikke Ceuta og Melilla.
Udtrykket »varer med oprindelse i  

 Fællesskabet« omfatter ikke varer med oprindelse i disse områder.
 2. Denne protokol finder tilsvarende anvendelse på varer med oprindelse i  

 Ceuta og Melilla, jf. dog de særlige betingelser i artikel 34.
Artikel 34 Særlige betingelser 1. Følgende bestemmelser finder anvendelse i stedet for artikel 2 og 3, og  

 henvisninger til disse artikler betragtes som henvisninger til denne artikel.
 2. Forudsat at de er transporteret direkte i overensstemmelse med artikel  

 13, anses følgende varer:
 1) som varer med oprindelse i Ceuta og Melilla:
a) varer, der fuldt ud er fremstillet i Ceuta og Melilla b) varer, der er fremstillet i Ceuta og Melilla, til hvis fremstilling der  

 er anvendt andre varer end de under litra a) anførte, på betingelse af:
i) at disse materialer har undergået en tilstrækkelig bearbejdning eller  

 forarbejdning i den i artikel 5 i denne protokol fastlagte betydning, eller ii) at disse materialer har oprindelse i Slovenien eller Fællesskabet i  

 den i denne protokol fastlagte betydning, forudsat at de har undergået en  

 mere vidtgående bearbejdning eller forarbejdning end den, der er omhandlet i  

 artikel 6.
2) som varer med oprindelse i Slovenien a) varer, der fuldt ud er fremstillet i Slovenien b) varer, der er fremstillet i Slovenien, ved hvis fremstilling der er  

 anvendt andre varer end de under litra a) anførte, på betingelse af:
i) at disse materialer har undergået en tilstrækkelig bearbejdning eller  

 forarbejdning i den i artikel 5 i denne protokol fastlagte betydning, eller ii) at disse materialer har oprindelse i Ceuta og Melilla eller i  

 Fællesskabet i den i denne protokol fastlagte betydning, forudsat at de har  

 undergået en mere vidtgående bearbejdning eller forarbejdning end den, der er  

 omhandlet i artikel 6.
 3. Ceuta og Melilla betragtes som et enkelt område.
 4. Eksportøren eller dennes bemyndigede repræsentant skal anføre  

 betegnelsen »Slovenien« og »Ceuta og Melilla« i rubrik 2  

 i varecertifikat EUR.1. Hvad angår varer med oprindelsesstatus i Ceuta og  

 Melilla, skal denne oprindelse endvidere angives i rubrik 4 i certifikatet.
 5. Det påhviler de spanske toldmyndigheder at sikre anvendelsen af denne  

 protokol i Ceuta og Melilla.
Afsnit VII Afsluttende bestemmelser Artikel 35 Ændringer til protokollen Associeringsrådet kan beslutte at ændre bestemmelserne i denne protokol.
Artikel 36 Bilag Bilagene til denne protokol udgør en integrerende del af denne.
Artikel 37 Gennemførelse af protokollen Fællesskabet og Slovenien træffer hver for sig de foranstaltninger, som  

 gennemførelsen af denne protokol indebærer.
Bilag I NOTER Forord Disse noter finder ligeledes om fornødent anvendelse på alle varer, der er  

 fremstillet ved anvendelse af materialer uden oprindelsesstatus, selv når  

 disse ikke har undergået de særlige ændringer, der er nævnt i listen i bilag  

 II, og blot er undergivet reglen for positionsskifte i artikel 5, stk. 1.
Note 1 1.1. I de to første kolonner på listen beskrives den fremstillede vare.
I  

 første kolonne angives position eller kapitel i det harmoniserede system, og  

 i anden kolonne angives varebeskrivelsen i den bestemte position eller det  

 bestemte kapitel i dette system.
For hver angivelse i de to første kolonner  

 er en regel specificeret i kolonne 3. Når der i nogle tilfælde står et  

 »ex« før angivelsen i første kolonne, betyder det, at reglen i  

 kolonne 3 kun finder anvendelse på den del af den pågældende position eller  

 det pågældende kapitel, som er anført i kolonne 2.
 1.2. Når flere positioner er grupperet i kolonne 1, eller et kapitel er  

 angivet, og varebeskrivelsen i kolonne 2 derfor er angivet generelt, finder  

 den tilsvarende regel i kolonne 3 anvendelse på alle varer, der i henhold til  

 det harmoniserede system tariferes under positioner i kapitlet eller under en  

 af de positioner, der er grupperet i kolonne 1.
 1.3. Når der er forskellige regler i listen for forskellige varer inden  

 for en position, indeholder hver »indrykning« beskrivelsen af den  

 del af positionen, der er omfattet af den tilsvarende regel i kolonne 3.
Note 2 2.1. I tilfælde, hvor positioner ikke er på listen eller dele af den  

 position ikke er på listen, finder den i artikel 5, stk. 1, anførte regel om  

 positionsskifte anvendelse.
Når en positionsskiftebetingelse finder  

 anvendelse på en vare, der er opført på listen, er betingelsen anført i  

 kolonne 3.
2.2. Den bearbejdning eller forarbejdning, der er nødvendig i henhold til  

 en regel i kolonne 3, skal kun foretages i forbindelse med de anvendte  

 materialer, der ikke har oprindelsesstatus.
Begrænsningerne ifølge en regel i  

 kolonne 3 finder på samme måde kun anvendelse på anvendte materialer, der  

 ikke har oprindelsesstatus.
2.3. Såfremt en regel angiver »fremstilling på basis af alle  

 materialer«, kan også materialer, der henhører under samme position som  

 varen, anvendes, jf. dog eventuelle specifikke begrænsninger, som også kan  

 være indeholdt i reglen.
Ved »fremstilling på basis af alle materialer,  

 herunder andre materialer, der henhører under pos. ...«, forstås  

 imidlertid, at kun materialer, der tariferes under samme position som varen  

 med en anden beskrivelse end varebeskrivelsen i kolonne 2 på listen, kan  

 anvendes.
 2.4. Når en vare, der er fremstillet af materialer uden oprindelsesstatus,  

 som har fået oprindelsesstatus ved fremstillingen i henhold til reglen om  

 positionsskifte eller dens egen listeregel, anvendes som materiale i  

 fremstillingen af en anden vare, finder den regel, der gælder for den vare, i  

 hvilken den er indarbejdet, ikke anvendelse på den pågældende vare.
 F.eks.:
 En maskine, der henhører under pos. 8407, for hvilken det i reglen hedder,  

 at værdien af anvendte materialer uden oprindelsesstatus ikke må overstige  

 40% af prisen ab fabrik, fremstilles af »andet legeret stål groft  

 tildannet ved smedning«, der henhører under pos. 7224.
Hvis smedningen er foretaget i det pågældende land på grundlag af en barre  

 uden oprindelsesstatus, har smedningen allerede fået oprindelsesstatus i  

 henhold til reglen for pos. ex 7224 på listen.
Den betragtes så som en vare  

 med oprindelsesstatus ved beregningen af værdien af maskinen, uanset om den  

 er fremstillet på den samme fabrik eller på en anden.
Der tages således ikke  

 hensyn til værdien af barren uden oprindelsesstatus, når værdien af de  

 anvendte materialer uden oprindelsesstatus lægges sammen.
 2.5. Selv om reglen om positionsskifte eller reglen i listen er overholdt,  

 har en vare ikke oprindelsesstatus, når den foretagne bearbejdning eller  

 forarbejdning taget som helhed er utilstrækkelig i den i artikel 6 nævnte  

 forstand.
Note 3 3.1. Reglen i listen fastlægger den mindstebearbejdning eller  

 -forarbejdning, der er nødvendig, hvoraf følger, at yderligere bearbejdning  

 eller forarbejdning også giver oprindelsesstatus; omvendt kan en mindre grad  

 af bearbejdning eller forarbejdning ikke give oprindelsesstatus.
Når et  

 materiale uden oprindelsesstatus ifølge en regel kan anvendes på et vist  

 fremstillingstrin, er det tilladt at anvende sådant materiale på et tidligere  

 stadium i fremstillingen, hvorimod anvendelse af sådant materiale på et  

 senere stadium ikke er tilladt.
3.2. Når det i en regel på listen specificeres, at en vare kan fremstilles  

 af mere end et materiale, betyder det, at et eller flere af materialerne kan  

 anvendes.
Det kræves ikke, at alle materialerne anvendes.
 F.eks.:
I reglen for vævede stoffer hedder det, at naturlige fibre kan anvendes,  

 og at bl.a. kemikalier også kan anvendes.
Dette betyder ikke, at både  

 naturlige fibre og kemikalier skal anvendes, men at et af dem eller begge må  

 anvendes.
 Når en begrænsning gælder for et materiale, og andre begrænsninger gælder  

 for andre materialer i samme regel, finder de imidlertid kun anvendelse på de  

 materialer, der faktisk anvendes.
 F.eks.:
 I reglen for symaskiner hedder det, at den anvendte trådspændingsmekanisme  

 skal have oprindelsesstatus, og at den anvendte zig-zag-syningsmekanisme også  

 skal have oprindelsesstatus; disse to begrænsninger gælder kun, når de  

 pågældende mekanismer faktisk indsættes i symaskinen.
 3.3. Når det i en regel i listen hedder, at en vare skal være fremstillet  

 af et bestemt materiale, forhindrer betingelsen ikke, at der anvendes andre  

 materialer, som på grund af deres art ikke kan opfylde reglen.
 F.eks.:
 Reglen for pos. 1904, hvorefter anvendelse af korn og varer deraf uden  

 oprindelsesstatus udtrykkeligt er udelukket, er ikke til hinder for, at der  

 anvendes mineralsalte, kemiske og andre tilsætningsstoffer, som ikke er  

 fremstillet af korn.
 F.eks.:
Når en artikel er fremstillet af fiberdug, og det kun er tilladt at  

 anvende garn uden oprindelsesstatus til fremstilling af den slags varer, er  

 det ikke muligt at starte med fiberdug, selv om fiberdug normalt ikke kan  

 fremstilles af garn.
I sådanne tilfælde vil udgangsmaterialet normalt skulle  

 være stadiet inden garnet, dvs. fiberstadiet.
 Se også note 6.3. i forbindelse med tekstilvarer.
3.4. Når der i en regel i listen angives to eller flere procenter som  

 maksimalværdien af materialer uden oprindelsesstatus, der kan anvendes, må  

 disse procenter ikke lægges sammen.
Maksimalværdien af alle de anvendte  

 materialer uden oprindelsesstatus må aldrig være højere end den højeste af de  

 angivne procenter.
Endvidere må de enkelte procenter ikke overskrides i  

 forhold til de bestemte varer, de gælder for.
Note 4 4.1. »Naturlige fibre« anvendes i listen for alle andre fibre  

 end regenererede og syntetiske fibre og er begrænset til stadiet inden  

 spinding, herunder også affald, og medmindre andet er angivet, omfatter  

 »naturlige fibre« også fibre, der er kartede, kæmmede eller på  

 anden måde beredt, men ikke spundet.
 4.2. »Naturlige fibre« omfatter også hestehår henhørende under  

 pos. 0503 og natursilke henhørende under pos. 5002 og 5003, samt uld og fine  

 eller grove dyrehår under pos. 5101, 5102, 5103, 5104 og 5105, bomuld under  

 pos. 5201, 5202 og 5203 og andre vegetabilske fibre under pos. 5301, 5302,  

 5303, 5304 og 5305.
 4.3. »Spindeopløsninger«, »kemikalier« og  

 »materialer til papirfremstilling« anvendes i listen til  

 beskrivelse af materialer, der ikke tariferes i kapitel 50 til 63, og som kan  

 anvendes til fremstilling af regenererede eller syntetiske fibre eller  

 papirfibre eller -garn.
 4.4. »Korte kemofibre« anvendes i listen for syntetiske eller  

 regenererede bånd (tow), korte fibre eller affald henhørende under pos. 5501,  

 5502, 5503, 5504, 5505, 5506 og 5507.
Note 5 5.1. For så vidt angår varer tariferet under de positioner i listen, i  

 hvilke der er henvist til denne note, finder betingelserne i kolonne 3 ikke  

 anvendelse på basistekstilmaterialer, der er anvendt til fremstilling af dem,  

 og som sammenlagt udgør 10% eller derunder af den samlede vægt af alle  

 anvendte basistekstilmaterialer (jf. også note 5.3. og 5.4.).
 5.2. Denne tolerancemargen kan imidlertid kun anvendes på blandede varer,  

 der er fremstillet af to eller flere basistekstilmaterialer, uanset deres  

 andel af varen.
 Følgende materialer er basistekstilmaterialer:
- natursilke - uld - grove dyrehår - fine dyrehår - hestehår - bomuld - materialer til papirfremstilling og papir - hør - hamp - jute og andre bastfibre - sisal og andre agavefibre - kokos, abaca, ramie og andre vegetabilske tekstilfibre - endeløse syntetiske fibre - endeløse regenererede fibre - korte syntetiske fibre - korte regenererede fibre F.eks.:
Garn henhørende under pos. 5205, der er fremstillet af bomuldsfibre  

 henhørende under pos. 5203 og korte syntetiske fibre henhørende under pos.  

 5506, er blandet garn.
Derfor kan korte syntetiske fibre, som ikke opfylder  

 oprindelsesreglerne (der kræver anvendelse af kemikalier eller  

 spindeopløsninger), anvendes med op til 10% vægtprocent af garnet.
 F.eks.:
Vævet stof under pos. 5112, der er fremstillet af uldgarn henhørende under  

 pos. 5107 og garn af korte syntetiske fibre henhørende under pos. 5509, er et  

 blandet stof.
Derfor kan enten garn af syntetiske fibre, som ikke opfylder  

 oprindelsesreglerne (der kræver anvendelse af kemikalier eller  

 spindeopløsninger), eller uldgarn, som ikke opfylder oprindelsesreglerne (der  

 kræver anvendelse af naturlige fibre, ikke kartede eller kæmmede eller på  

 anden måde beredt til spinding), eller en kombination af disse to garntyper  

 anvendes med op til 10 vægtprocent af stoffet.
 F.eks.:
 Tuftet tekstilstof under pos. 5802, der er fremstillet af bomuldsgarn  

 henhørende under pos. 5205 og bomuldsstof henhørende under pos. 5210, er kun  

 en blandet vare, når bomuldsstoffet i sig selv er et blandet stof,  

 fremstillet af garner, der tariferes under to særskilte positioner, eller når  

 de anvendte bomuldsgarner selv er blandinger.
 F.eks.:
 Der er klart tale om to særskilte basistekstilmaterialer, når det  

 pågældende tuftede tekstilstof er fremstillet af bomuldsgarn henhørende under  

 pos. 5205 og stof af syntetiske fibre henhørende under pos. 5407, og det  

 tuftede tekstilstof er derfor en blandet vare.
 F.eks.:
Et tuftet tæppe, der er fremstillet af garn af regenererede fibre og  

 bomuldsgarn og med en bagbeklædning af jute, er en blandet vare, fordi der er  

 anvendt tre basistekstilmaterialer.
Således kan materialer uden  

 oprindelsesstatus, der indgår på et senere stadium i fremstillingen end  

 reglen tillader det, anvendes, forudsat at den samlede vægt ikke overstiger  

 10% af vægten af tæppets tekstilmaterialer.
Således kan både  

 jutebagbeklædningen og/eller garnet af regenererede fibre indføres på dette  

 fremstillingsstadium, forudsat at vægtbetingelserne er opfyldt.
 5.3. For stoffer, hvori der indgår »garn af fremstillet af  

 polyurethan opdelt af fleksible polyestersegmenter, også overspundet«,  

 er tolerancen 20% med hensyn til dette garn.
 5.4. For stoffer, hvori der indgår strimler bestående af en kerne af  

 aluminiumsfolie eller en kerne af plastfolie, også beklædt med  

 aluminiumspulver, af bredde på 5 mm og derunder, der ved hjælp af et  

 klæbemiddel er anbragt mellem to lag plastfolie, er tolerancen 30% med hensyn  

 til denne strimmel.
Note 6 6.1. For de tekstilvarer, der i listen er markeret med en fodnote med  

 henvisning til denne note, kan tekstilmaterialer med undtagelse af for og  

 mellemfor, som ikke opfylder reglen i listen i kolonne 3 for den fremstillede  

 vare, anvendes, forudsat at de er tariferet under en anden position end  

 varen, og at deres værdi ikke overstiger 8% af prisen ab fabrik for varen.
 6.2. Materialer, der ikke tariferes under kapitel 50 til 63, kan anvendes  

 frit, uanset om de indeholder tekstilmaterialer.
 Eksempel:
 Hedder det i en regel på listen, at der skal anvendes garn til en bestemt  

 tekstilgenstand som f.eks. benklæder, forhindrer dette ikke, at der kan  

 anvendes metalgenstande som f.eks. knapper, da knapper ikke tariferes under  

 kapitel 50 til 63. Af samme årsag forhindrer det heller ikke, at der kan  

 anvendes lynlåse, selv om lynlåse i almindelighed indeholder  

 tekstilmaterialer.
 6.3. Når der gælder en procentregel, skal der tages hensyn til værdien af  

 besætningsartikler og tilbehør ved beregningen af værdien af de medgåede  

 materialer, som ikke har oprindelsesstatus.
Note 7 7.1. Som »processer« (pos. ex 2707, 2713 til 2715, ex 2901, ex  

 2902 og ex 3403) betragtes:
a) vakuumdestillation b) gendestillation i videre fraktioner1) c) krakning d) reformning e) ekstraktion med selektive opløsningsmidler f) behandling med koncentreret svovlsyre, rygende svovlsyre eller  

 svovldioxid og efterfølgende naturalisering med alkalier samt blegning og  

 rensning med naturligt aktive jordarter, aktiverede jordarter, aktiveret kul  

 eller bauxit g) polymerisation h) alkylering i) isomerisation 7.2. Som »processer« (pos. 2710, 2711 og 2712) betragtes:
a) vakuumdestillation b) gendestillation i videre fraktioner c) krakning d) reformning e) ekstraktion med selektive opløsningsmidler f) behandling med koncentreret svovlsyre, rygende svovlsyre eller  

 svovldioxid og efterfølgende neutralisering med alkalier samt blegning og  

 rensning med naturligt aktive jordarter, aktiverede jordarter, aktiveret kul  

 eller bauxit g) polymerisation h) alkylering ij) isomerisation k) kun for tunge olier henhørende under pos. ex 2710: afsvovling ved  

 anvendelse af hydrogen, når varernes svovlindhold derved reduceres med mindst  

 85% (metode ASTM D 1266-59 T) l) kun for varer henhørende under pos. 2710: afparaffinering, dog ikke ved  

 simpel filtrering m) kun for tunge olie henhørende under pos. 2710: hydrogenbehandling - dog  

 ikke afsvovling - ved hvilken hydrogenen ved et tryk på over 20 bar og en  

 temperatur på over 250 grader C deltager aktivt i en kemisk reaktion ved  

 hjælp af en katalysator.
Efterfølgende hydrogenbehandling af smøreolier  

 henhørende under pos. ex 2710 (hydrofinishing, f.eks. affarvning) med henblik  

 på forbedring af farven eller stabiliteten betragtes ikke som processer n) kun for brændselsolier henhørende under pos. ex 2710: atmosfærisk  

 destillation, når der ved destillation efter ASTM D 86 op til 300 grader C  

 overdestilleres mindre end 30 rumfangsprocent (herunder tab ved destillation) o) kun for andre tunge olier end gasolier og brændselsolier henhørende  

 under pos. ex 2710: bearbejdning ved elektrisk højfrekvensudladning.
 7.3. For pos. ex 2707, 2713 til 2715, ex 2901, ex 2902 og ex 3403 giver  

 simple arbejdsprocesser, såsom rensning, klaring, udblødning, udskilning af  

 vand, filtrering, farvning, mærkning, opnåelse af et givet svovlindhold ved  

 blanding af varer med forskelligt svovlindhold og alle kombinationer af disse  

 arbejdsprocesser eller lignende arbejdsprocesser, ikke oprindelsesstatus.
------------------ 1) Der henvises til de forklarende bemærkninger, supplerende bestemmelse 4  

 b, til kapitel 27 i den kombinerede nomenklatur.
Bilag II Liste over bearbejdninger eller forarbejdninger som materialer uden  

 oprindelsesstatus skal undergå, for at den fremstillede vare kan få  

 oprindelsesstatus Bilag III Varecertifikat EUR.1 1. Varecertifikat EUR.1 skal udfærdiges på den formular, der er vist i  

 dette bilag.
Formularen trykkes på et eller flere af de sprog, hvorpå aftalen  

 er affattet.
Certifikatet udfærdiges på et af disse sprog og i  

 overensstemmelse med udførselslandets interne retsforskrifter.
Hvis det  

 udfyldes i hånden, skal det gøres med blæk og blokbogstaver.
2. Certifikatets format er 210 x 297 mm, idet en maksimal afvigelse på  

 minus 5 mm og plus 8 mm i længden kan tillades.
Der skal anvendes hvidt,  

 træfrit, skrivefast papir med en vægt på mindst 25 g pr. m2. Det skal  

 forsynes med grønt guillocheret bundtryk, som gør al forfalskning ved hjælp  

 af mekaniske eller kemiske midler synlig.
3. De kompetente myndigheder i Fællesskabets medlemsstater og Slovenien  

 kan forbeholde sig ret til selv at trykke certifikaterne eller overlade  

 trykningen til trykkerier, som de har godkendt.
I sidstnævnte tilfælde skal  

 hvert certifikat forsynes med en henvisning til godkendelsen.
Hvert  

 certifikat skal være forsynet med trykkeriets navn og adresse eller et mærke,  

 som gør det muligt at identificere dette.
Det skal endvidere forsynes med et  

 påtrykt eller på anden måde anført løbenummer, der tjener til identifikation.
1. Certifikatet må ikke indeholde raderinger eller overskrivelser.  

 Ændringer skal foretages ved overstregning af de fejlagtige oplysninger, og i  

 givet fald, ved tilføjelse af de ønskede oplysninger.
Enhver således  

 foretaget ændring skal bekræftes af den, der har udstedt certifikatet, og  

 påtegnes af toldmyndighederne.
2. Alle poster i certifikatet skal anføres uden mellemrum mellem de  

 enkelte poster, og foran hver post skal anføres et løbenummer.
Umiddelbart  

 under den sidste post trækkes en vandret afslutningsstreg.
Ikke udfyldte  

 felter skal ved overstregning gøres uanvendelige for tilføjelser.
 3. Varerne anføres med deres sædvanlige handelsbetegnelse og så udførligt,  

 at de kan identificeres.
-------------------- 1) For eksempel: indførselsdokumenter, varecertifikater, fakturaer,  

 erklæringer for producenten mv., vedrørende de anvendte materialer eller  

 varer, der reeksporteres i uforarbejdet stand.
Bilag IV 1. Certifikat EUR.2 skal udfærdiges på den formular, der er vist i dette  

 bilag.
Formularen trykkes på et eller flere af de sprog, hvorpå aftalen er  

 affattet.
Certifikatet udfærdiges på et af disse sprog og i overensstemmelse  

 med udførselslandets interne retsforskrifter.
Hvis det udfyldes i hånden,  

 skal det gøres med blæk og blokbogstaver.
2. Certifikatets format er 210 x 148 mm, idet en maksimal afvigelse på  

 minus 5 mm og plus 8 mm i længden kan tillades.
Der skal anvendes hvidt,  

 træfrit, skrivefast papir med en vægt på mindst 64 g pr. (m2).
3. De kompetente myndigheder i Fællesskabets medlemsstater og Slovenien  

 kan forbeholde sig ret til at trykke certifikaterne eller overlade trykningen  

 til trykkerier, som de har godkendt.
I sidstnævnte tilfælde skal hvert  

 certifikat forsynes med en henvisning til godkendelsen.
Hvert certifikat skal  

 være forsynet med trykkeriets navn og adresse eller et mærke, som gør det  

 muligt at identificere dette.
Det skal endvidere forsynes med et påtrykt  

 eller på anden måde anført løbenummer, der tjener til identifikation.
*) Efterfølgende undersøgelse af EUR.2 certifikaterne foretages ved  

 stikprøver, eller når toldmyndighederne i indførselslandet nærer begrundet  

 tvivl med hensyn til ægtheden og rigtigheden af oplysningerne om den  

 pågældende vares oprindelse.  Vejledning i udfyldelse af certifikat  

 EUR.2 1. Certifikat EUR.2 kan kun udstedes for varer, som i udførselslandet  

 opfylder betingelserne i henhold til bestemmelserne for den i rubrik 1  

 omhandlede samhandel.
Disse bestemmelser må nøje gennemgås, før certifikatet  

 udfyldes.
2. I tilfælde af forsendelse som postpakke vedhæfter eksportøren  

 certifikatet til adressekortet; i tilfælde af forsendelse som brevpost skal  

 eksportøren indlægge certifikatet i forsendelsen.
Desuden anfører han  

 betegnelsen »EUR.2« fulgt af certifikatets løbenummer enten på den  

 grønne C1-etikette eller på tolddeklarationen C2/CP3.
 3. Disse forskrifter fritager ikke eksportøren for at opfylde andre  

 formaliteter, der måtte kræves opfyldt i henhold til told- eller  

 postbestemmelserne.
 4. Anvendelsen af dette certifikat forpligter eksportøren til på de  

 kompetente myndigheders forlangende at fremlægge enhver yderligere  

 dokumentation, som disse måtte finde nødvendig, samt til at indvillige i  

 enhver undersøgelse ved de nævnte myndigheders foranstaltning af hans  

 bogføring og af fremstillingsforholdene for de i rubrik 11 i certifikatet  

 beskrevne varer.
Bilag V Det stempelaftryk, der er nævnt i artikel 21, stk. 3, litra b) (1) Udførselslandets kendingsbogstaver eller våbenmærke (2) Sådanne oplysninger, som er nødvendige for identificeringen af den  

 autoriserede eksportør.
Protokol nr. 5 om gensidig bistand mellem administrative myndigheder i toldspørgsmål Artikel 1 Definitioner I denne protokol forstås ved:
a) »toldlovgivning«: bestemmelser gældende i Det Europæiske  

 Fællesskab og Slovenien for indførsel, udførsel og forsendelse af varer og  

 henførsel heraf under en hvilken som helst toldprocedure, herunder forbuds-,  

 begrænsnings- og kontrolforanstaltninger; b) »told«: told og alle andre afgifter, skatter og gebyrer og  

 andre beløb, der opkræves på de kontraherende parters område i medfør af  

 toldlovgivningen, men ikke gebyrer og beløb, hvis størrelse nogenlunde svarer  

 til omkostningerne i forbindelse med de ydede tjenester; c) »bistandssøgende myndighed«: en kompetent administrativ  

 myndighed, som er udpeget af en kontraherende part til dette formål, og som  

 fremsætter anmodningen om bistand i toldspørgsmål; d) »bistandssøgte myndighed«: en kompetent administrativ  

 myndighed, som er udpeget af en kontraherende part til dette formål, og som  

 modtager anmodningen om bistand i toldspørgsmål; e) »personoplysninger«: alle oplysninger vedrørende en  

 identificeret eller identificerbar enkeltperson.
Artikel 2 Anvendelsesområde 1. De kontraherende parter yder inden for rammerne af deres beføjelser og  

 på den måde og de betingelser, der er fastsat i denne protokol, hinanden  

 bistand med henblik på at sikre, at toldlovgivningen anvendes korrekt, særlig  

 ved at forebygge, påvise og undersøge overtrædelser af denne lovgivning.
2. Bistand i toldspørgsmål i henhold til denne protokol ydes af enhver  

 administrativ myndighed hos de kontraherende parter, som er kompetent med  

 hensyn til anvendelsen af denne protokol.
Dette berører ikke reglerne for  

 gensidig bistand i strafferetlige anliggender.
Det omfatter heller ikke  

 oplysninger, der er indhentet ved anvendelse af beføjelser, som udøves på  

 retsmyndighedernes anmodning, medmindre de pågældende myndigheder er  

 indforstået hermed.
Artikel 3 Bistand efter anmodning 1. På anmodning af den bistandssøgende myndighed meddeler den  

 bistandssøgte myndighed denne alle sådanne oplysninger, som gør det muligt  

 for den bistandssøgende myndighed at sikre, at toldlovgivningen anvendes  

 korrekt, herunder fastslåede eller planlagte transaktioner, som udgør eller  

 vil kunne udgøre en overtrædelse af denne lovgivning.
 2. På anmodning af den bistandssøgende myndighed oplyser den bistandssøgte  

 myndighed, hvorvidt varer, der udføres fra en af de kontraherende parters  

 område, er blevet behørigt indført på den anden parts område, om fornødent  

 med angivelse af, hvilken toldprocedure varer er henført under.
 3. På anmodning af den bistandssøgende myndighed oplyser den bistandssøgte  

 myndighed, hvorvidt varer, der indføres på en af de kontraherende parters  

 område, er blevet behørigt udført fra den anden parts område, om fornødent  

 med angivelse af, hvilken toldprocedure varer er henført under.
 4. På anmodning af den bistandssøgende myndighed træffer den bistandssøgte  

 myndighed de nødvendige foranstaltninger til at sikre, at der udøves særlig  

 overvågning af:
a) fysiske eller juridiske personer, om hvem der er rimelig grund til at  

 antage, at de overtræder eller har overtrådt toldlovgivningen b) steder, hvor varer opbevares på en sådan måde, at der er grund til at  

 antage, at de er bestemt til at indgå i transaktioner, der er i strid med  

 toldlovgivningen c) varebevægelser, om hvilke det er oplyst, at de muligvis kan give  

 anledning til en overtrædelse af toldlovgivningen d) transportmidler, om hvilke der er rimelig grund til at antage, at de er  

 blevet benyttet, benyttes eller kan benyttes i forbindelse med overtrædelse  

 af toldlovgivningen.
Artikel 4 Uanmodet bistand De kontraherende parter yder inden for rammerne af deres kompetence  

 hinanden bistand, hvis de skønner, at en sådan er nødvendig for den korrekte  

 anvendelse af toldlovgivningen, særlig når de kommer i besiddelse af  

 oplysninger vedrørende:
- transaktioner, som krænker eller kan krænke denne lovgivning, og som kan  

 være af interesse af en anden kontraherende part - nye midler eller metoder, der er anvendt til at gennemføre sådanne  

 transaktioner - varer, som vides at være genstand for en væsentlig overtrædelse af  

 toldlovgivningen.
Artikel 5 Fremsendelse/meddelelse På anmodning af den bistandssøgende myndighed træffer den bistandssøgte  

 myndighed i overensstemmelse med sin lovgivning alle nødvendige  

 forholdsregler til - at fremsende alle dokumenter - at meddele alle beslutninger som er omfattet af denne protokols anvendelsesområde, til en adressat  

 bosat eller etableret på dens område.
I sådanne tilfælde finder artikel 6,  

 stk. 3, anvendelse.
Artikel 6 Bistandsanmodningernes form og indhold 1. Anmodninger i henhold til denne protokol fremsættes skriftligt.
Den  

 nødvendige dokumentation til efterkommelse af sådanne anmodninger skal  

 vedlægges anmodningen.
Om fornødent kan mundtlige anmodninger, når hastende  

 omstændigheder kræver det, accepteres, men de skal straks bekræftes  

 skriftligt.
 2. Anmodningerne i henhold til denne artikels stk. 1 skal omfatte følgende  

 oplysninger:
a) navn på den bistandssøgende myndighed b) den ønskede foranstaltning c) genstand og begrundelse for anmodningen d) love, regler og andre implicerede retsinstrumenter e) en så nøjagtig og udtømmende angivelse som muligt af de fysiske eller  

 juridiske personer, der er genstand for undersøgelserne f) et sammendrag af sagsomstændighederne, undtagen i de tilfælde, der er  

 omhandlet i artikel 5.
 3. Anmodningerne fremsættes på et af den bistandssøgte myndigheds  

 officielle sprog eller på et for denne myndighed acceptabelt sprog.
 4. Hvis anmodningen ikke opfylder de formelle krav, kan den begæres  

 korrigeret eller suppleret; dette berører dog ikke eventuelle  

 forsigtighedsforanstaltninger.
Artikel 7 Efterkommelse af anmodninger 1. Med henblik på at imødekomme bistandsanmodningen leverer den  

 bistandssøgte myndighed eller, når denne er forhindret i selv at handle, den  

 administrative tjenestegren, til hvilken denne myndighed henviser  

 anmodningen, inden for rammerne af sine beføjelser og sine disponible  

 ressourcer, som om den handlede for egen regning eller på anmodning af andre  

 myndigheder i samme kontraherende part, de oplysninger, den allerede er i  

 besiddelse af, og foretager passende undersøgelser eller lader sådanne  

 foretage.
 2. Anmodninger om bistand efterkommes i overensstemmelse med gældende  

 love, regler og andre retsinstrumenter hos den kontraherende part, som  

 anmodningen rettes til.
 3. Behørigt bemyndigede tjenestemænd fra en kontraherende part kan efter  

 aftale med den anden kontraherende part og på de af denne fastsatte  

 betingelser i kontorerne hos den bistandssøgte myndighed eller anden  

 myndighed, som den bistandssøgte myndighed har ansvaret for, indhente sådanne  

 oplysninger vedrørende overtrædelsen af toldlovgivningen, som den  

 bistandssøgende myndighed har brug for med henblik på anvendelsen af denne  

 protokol.
 4. Efter aftale med den anden kontraherende part kan tjenestemænd fra en  

 kontraherende part være til stede ved undersøgelser, der foretages på  

 førstnævntes område.
Artikel 8 Form for meddelelse af oplysninger 1. Den bistandssøgte myndighed meddeler den bistandssøgende myndighed  

 undersøgelsesresultater i form af dokumenter, bekræftede kopier af  

 dokumenter, rapporter og lignende.
 2. De i stk. 1 omhandlede dokumenter kan erstattes af edb-oplysninger i en  

 hvilken som helst form til samme formål.
Artikel 9 Undtagelser fra pligten til at yde bistand 1. De kontraherende parter kan afslå at yde den i denne protokol fastsatte  

 bistand, når en sådan bistand a) vil stride mod Sloveniens eller en af Fællesskabets medlemsstaters  

 suverænitet, hvor en sådan er blevet anmodet om bistand i henhold til denne  

 protokol, eller b) vil stride mod den offentlige orden, sikkerheden eller andre væsentlige  

 interesser eller c) berører andre valuta- eller beskatningsregler end toldforskrifterne  

 eller d) krænker forretnings- og embedshemmeligheden.
2. Når den bistandssøgende myndighed anmoder om bistand, som den ikke selv  

 ville være i stand til at yde, hvis den blev anmodet derom, skal den gøre  

 opmærksom herpå i sin anmodning.
Det overlades derefter til den bistandssøgte  

 myndighed at afgøre, hvorledes den vil reagere på en sådan anmodning.
 3. Hvis bistand tilbageholdes eller afslås, meddeles beslutningen herom og  

 grundene hertil straks den bistandssøgende myndighed.
Artikel 10 Tavshedspligt 1. De oplysninger, der under den ene eller den anden form meddeles i  

 medfør af denne protokol, er fortrolige.
De er omfattet af den tjenstlige  

 tavshedspligt og beskyttes af den nationale lovgivning i den kontraherende  

 part, som modtager dem, og de tilsvarende bestemmelser, der gælder for  

 fællesskabsmyndighederne.
2. Personoplysninger må kun sendes, hvis begge kontraherende parters  

 lovgivning yder samme beskyttelsesniveau.
De kontraherende parter skal drage  

 omsorg for, at der mindst ydes et beskyttelsesniveau svarende til  

 principperne i bilaget til denne protokol.
Artikel 11 Oplysningernes anvendelse 1. Indhentede oplysninger må udelukkende anvendes til de i denne protokol  

 fastsatte formål og må i en kontraherende part kun anvendes til andre formål  

 med forudgående skriftligt samtykke fra den administrative myndighed, der har  

 meddelt dem, og kun med de af denne myndighed fastsatte begrænsninger.
2. Stk. 1 er ikke til hinder for anvendelse af oplysningerne i retssager  

 eller administrative procedurer, som efterfølgende indledes på grund af  

 manglende overholdelse af toldlovgivningen.
Den kompetente myndighed, som  

 meddelte oplysningerne, skal straks underrettes om, at oplysningerne anvendes  

 til dette formål.
 3. De kontraherende parter kan i deres retsbøger, rapporter og  

 vidneerklæringer og i retssager indbragt for domstolene som bevis anvende  

 oplysninger, der er indhentet, og dokumenter, der er blevet fremlagt i  

 overensstemmelse med bestemmelserne i denne protokol.
Artikel 12 Eksperter og vidner En tjenestemand hos en bistandsansøgt myndighed kan bemyndiges til inden  

 for de i bemyndigelsen fastsatte grænser at optræde som ekspert eller vidne i  

 retssager eller administrative procedurer vedrørende spørgsmål, der er  

 omfattet af denne protokol, i en anden kontraherende parts jurisdiktion og at  

 fremlægge de genstande, dokumenter eller bekræftede kopier deraf, som måtte  

 være nødvendige for retssagen eller den administrative procedure.
I  

 anmodningen om fremmøde skal det specifikt angives, om hvilket spørgsmål og i  

 hvilken egenskab tjenestemanden vil blive afhørt.
Artikel 13 Bistandsudgifter De kontraherende parter afstår fra alle krav mod hinanden om refusion af  

 udgifter som følge af anvendelsen af denne protokol, undtagen i givet fald  

 udgifter til eksperter og vidner og til tolke og oversættere, som ikke  

 henhører under offentlige myndigheder.
Artikel 14 Gennemførelse 1. Forvaltningen af denne protokol varetages af den centrale  

 toldadministration i Slovenien på den ene side og de kompetente tjenestegrene  

 i Kommissionen for De Europæiske Fællesskaber og i givet fald  

 toldmyndighederne i medlemsstaterne på den anden side.
De træffer afgørelser  

 om alle praktiske foranstaltninger og arrangementer, der er nødvendige for  

 protokollens anvendelse, og tager hensyn til reglerne vedrørende  

 databeskyttelse.
 2. De kontraherende parter konsulterer hinanden og holder derefter  

 hinanden underrettet om de detaljerede gennemførelsesregler, som vedtages i  

 overensstemmelse med denne artikels bestemmelser.
Artikel 15 Komplementaritet 1. Denne protokol supplerer og hindrer ikke anvendelsen af eventuelle  

 aftaler om gensidig bistand, som er indgået eller som måtte blive indgået  

 mellem en eller flere af Det Europæiske Fællesskabs medlemsstater og  

 Slovenien.
Den er heller ikke til hinder for en mere vidtgående gensidig  

 bistand i henhold til sådanne aftaler.
 2. Disse aftaler berører ikke fællesskabsbestemmelserne om udveksling  

 mellem Kommissionens kompetente tjenestegrene og medlemsstaternes  

 toldmyndigheder af oplysninger indhentet i toldspørgsmål, som kunne være af  

 interesse for Fællesskabet, jf. dog artikel 11.
Bilag Grundlæggende principper, der skal anvendes i forbindelse med  

 databeskyttelse 1. Personoplysninger, der behandles elektronisk, skal a) indsamles og behandles loyalt og på lovlig vis b) opbevares til nøjagtigt angivne og lovlige formål og ikke benyttes på  

 en måde, der er uforenelig med disse formål c) være fyldestgørende, relevante og rimelige i forhold til  

 opbevaringsformålet d) være korrekte og om nødvendigt ajourføres e) opbevares på en måde, der gør det muligt at identificere den pågældende  

 person i et tidsrum, der ikke må være længere end, hvad der er nødvendigt for  

 den procedure, med henblik på hvilken oplysningerne opbevares.
2. Personoplysninger om racemæssig baggrund, politiske og religiøse  

 holdninger eller andre overbevisninger samt om helbredsforhold og seksuelle  

 forhold må ikke være genstand for edb-behandling, medmindre den nationale  

 lovgivning giver tilstrækkelige garantier.
Disse bestemmelser gælder  

 ligeledes personoplysninger om strafbare forhold.
 3. Der skal træffes egnede sikkerhedsforanstaltninger, for at  

 personoplysninger, der registreres elektronisk, beskyttes mod uberettiget  

 tilintetgørelse, hændeligt tab af oplysninger samt mod uberettiget adgang  

 til, ændring af og udbredelse af disse.
 4. Enhver person skal have ret til:
a) at fastslå, om personoplysninger om vedkommende er registreret  

 elektronisk, til hvilke formål disse oplysninger hovedsagelig anvendes, og  

 til at få oplysning om den for registeret ansvarlige persons identitet, bopæl  

 og arbejdsplads b) med rimelige mellemrum og uden større ventetid eller omkostninger at få  

 bekræftet, om der eventuelt findes et edb-register med personoplysninger om  

 vedkommende, og at få meddelt disse oplysninger i letforståelig form c) efter omstændighederne at kræve disse oplysninger berigtiget eller  

 slettet, hvis behandlingen af dem ikke er i overensstemmelse med den  

 nationale lovgivnings bestemmelser, som muliggør anvendelsen af de  

 grundlæggende principper, der er anført i stk. 1 og 2 til dette bilag d) at indbringe sagen for en domstol, hvis en anmodning om at få  

 meddelelse om personoplysninger eller om eventuelt at få disse oplysninger  

 berigtiget eller slettet, jf. litra b) og c) ovf., ikke imødekommes.
 5.1. Der må ikke fraviges fra bestemmelserne i stk. 1, 2 og 4 i dette  

 bilag undtagen i følgende tilfælde.
 5.2. Der kan fraviges fra bestemmelserne i stk. 1, 2 og 4 i dette bilag,  

 når det er forudset i den kontraherende parts lovgivning, og når denne  

 fravigelse er en nødvendig foranstaltning i et demokratisk samfund og sigter  

 mod:
a) at beskytte den nationale sikkerhed og den offentlige orden samt  

 statens finansielle interesser eller at bekæmpe strafferetsovertrædelser b) beskytte personer, hvem de pågældende oplysninger vedrører, eller  

 andres rettigheder og friheder.
 5.3. Loven kan fastsætte begrænsninger af de rettigheder, der er nævnt i  

 stk. 4, litra b), c), og d) i dette bilag, når det drejer sig om  

 edb-registre, der indeholder personoplysninger, der anvendes til statistiske  

 formål eller til videnskabelig forskning, når denne anvendelse helt klart  

 ikke indebærer en risiko for at gribe ind i privatlivets fred for de  

 personer, som de pågældende personoplysninger vedrører.
 6. Ingen af bestemmelserne i dette bilag må fortolkes som en begrænsning  

 eller indskrænkning i en kontraherende parts muligheder for at indrømme de  

 personer, som de pågældende personoplysninger vedrører, en mere omfattende  

 beskyttelse end den, der er forudset i dette bilag.
Protokol nr. 6 om indrømmelser inden for de årlige lofter Parterne er enige om, at alle indrømmelser inden for de årlige lofter  

 tilpasses pro rata, såfremt aftalen træder i kraft efter den 1. januar i et  

 givet år.
SLUTAKT De befuldmægtigede for:
KONGERIGET BELGIEN KONGERIGET DANMARK FORBUNDSREPUBLIKKEN TYSKLAND DEN HELLENSKE REPUBLIK KONGERIGET SPANIEN DEN FRANSKE REPUBLIK DEN ITALIENSKE REPUBLIK IRLAND STORHERTUGDØMMET LUXEM- BOURG KONGERIGET NEDERLANDENE REPUBLIKKEN ØSTRIG DEN PORTUGISISKE REPUBLIK REPUBLIKKEN FINLAND KONGERIGET SVERIGE DET FORENEDE KONGERIGE STORBRITANNIEN OG NORDIRLAND, som er kontraherende parter i traktaten om oprettelse af Det Europæiske  

 Fællesskab, traktaten om oprettelse af Det Europæiske Kul- og Stålfællesskab,  

 traktaten om oprettelse af Det Europæiske Atomenergifællesskab og traktaten  

 om Den Europæiske Union, i det følgende benævnt »medlemsstaterne« og for DET EUROPÆISKE FÆLLESSKAB, DET EUROPÆISKE KUL- OG STÅLFÆLLESSKAB OG DET  

 EUROPÆISKE ATOMENERGIFÆLLESSKAB, i det følgende benævnt »Fællesskabet«, på den ene side, og de befuldmægtigede for REPUBLIKKEN SLOVENIEN, i det følgende benævnt »Slovenien«, på den anden side, forsamlet i Luxembourg den 10.06.1996 med henblik på undertegnelsen af  

 Europaaftalen om oprettelse af en associering mellem De Europæiske  

 Fællesskaber og deres medlemsstater, der optræder inden for rammerne af Den  

 Europæiske Union, på den ene side og Republikken Slovenien på den anden side,  

 i det følgende benævnt »aftalen«, har vedtaget følgende tekster:
 Aftalen og følgende protokoller:
PROTOKOL Nr. 1 om tekstilvarer og beklædningsgenstande PROTOKOL Nr. 2 om varer omfattet af traktaten om oprettelse af Det  

 Europæiske Kul- og Stålfællesskab (EKSF) PROTOKOL Nr. 3 om samhandelen mellem Slovenien og Fællesskabet med  

 forarbejdede landbrugsprodukter PROTOKOL Nr. 4 om definitionen af begrebet »varer med  

 oprindelsesstatus« og om metoderne for administrativt samarbejde PROTOKOL Nr. 5 om gensidig bistand mellem administrative myndigheder i  

 toldspørgsmål PROTOKOL Nr. 6 om indrømmelser inden for de årlige lofter.
 De befuldmægtigede for medlemsstaterne og de befuldmægtigede for Slovenien  

 har vedtaget følgende erklæringer, der er knyttet til denne slutakt:
 Fælles erklæring ad artikel 11, ad artikel 14 sammenholdt med bilag XII,  

 artikel 2, stk. 3, i protokol nr. 1 sammenholdt med bilag IIa og IIb hertil  

 samt artikel 2, stk. 2, i protokol nr. 2.
Fælles erklæring vedrørende artikel 26, stk. 3, i aftalen Fælles erklæring vedrørende artikel 35 i aftalen Fælles erklæring vedrørende artikel 38 i aftalen Fælles erklæring vedrørende artikel 39 i aftalen Fælles erklæring vedrørende artikel 40 i aftalen Fælles erklæring vedrørende artikel 47, litra d), i aftalen Fælles erklæring vedrørende transportanliggender, artikel 55 i aftalen Fælles erklæring vedrørende artikel 55, stk. 1, i aftalen Fælles erklæring vedrørende artikel 55, stk. 3, litra c), i aftalen Fælles erklæring vedrørende artikel 57 i aftalen Fælles erklæring vedrørende artikel 57, stk. 1, i aftalen Fælles erklæring vedrørende artikel 68 i aftalen Fælles erklæring vedrørende artikel 81 i aftalen Fælles erklæring vedrørende artikel 94 i aftalen Fælles erklæring vedrørende artikel 101 i aftalen Fælles erklæring vedrørende artikel 115 i aftalen Fælles erklæring vedrørende artikel 123 i aftalen Fælles erklæring vedrørende protokol nr. 4 Fælles erklæring om en overgangsperiode for antagelse af dokumenter  

 vedrørende bevis for oprindelse Fælles erklæring vedrørende vinaftalen De befuldmægtigede for Slovenien har taget følgende erklæring, der er  

 knyttet til denne slutakt, til efterretning:
Ensidig erklæring fra Den Franske Republik De befuldmægtigede for medlemsstaterne og Fællesskabet har taget følgende  

 erklæring, der er knyttet til denne slutakt, til efterretning:
Ensidig erklæring fra Slovenien Fælles erklæringer Fælles erklæring ad artikel 11, artikel 14 sammenholdt med bilag XII,  

 artikel 2, stk. 3, i protokol nr. 1 sammenholdt med bilag IIa og IIb hertil  

 samt artikel 2, stk. 2, i protokol nr. 2 Da aftalen blev udarbejdet, var det meningen, at visse af dens  

 bestemmelser, herunder især bestemmelserne om varer, skulle bringes i  

 anvendelse pr. 1. januar 1996 ved hjælp af en interimsaftale.
 Parterne noterer sig, at det ikke mere er muligt at bringe disse  

 bestemmelser i anvendelse pr. 1. januar 1996.
 Parterne er enige om, at tidsplanen for de told- og afgiftsnedsættelser,  

 der omhandles i artikel 11, artikel 14 sammenholdt med bilag II, artikel 2,  

 stk. 3, i protokol nr. 1 sammenholdt med bilag IIa og IIb hertil samt artikel  

 2, stk. 2, i protokol nr. 2, skal overholdes som oprindeligt fastlagt, men at  

 disse bestemmelser ikke skal fortolkes således, at told- eller  

 afgiftsnedsættelser skal bringes i anvendelse inden datoen for  

 interimsaftalens ikrafttræden.
Fælles erklæring vedrørende artikel 26, stk. 3 Vilkårene for anvendelsen af artikel 26, stk. 3, i Europaaftalen og de  

 tilsvarende bestemmelser i de andre Europaaftaler vil blive drøftet mellem  

 Fællesskabet og de central- og østeuropæiske lande, som har undertegnet  

 Europaaftaler.
Slovenien vil deltage i drøftelserne.
 Når disse vilkår en gang er aftalt, vil de blive indarbejdet i aftalen på  

 passende måde.
Fælles erklæring vedrørende artikel 35 Hensigtserklæring fra de kontraherende parter om handelsarrangementer  

 mellem de stater, der er dannet ud fra den tidligere Socialistiske Føderative  

 Republik Jugoslavien.
 1. Det Europæiske Fællesskab og Slovenien finder det væsentligt, at det  

 økonomiske og handelsmæssige samarbejde mellem de stater, der er dannet ud  

 fra den tidligere Socialistiske Føderative Republik Jugoslavien, genoptages  

 så hurtigt som muligt, så snart det politiske og økonomiske forhold tillader  

 det.
 2. Fællesskabet er rede til at indrømme oprindelseskumulation for de  

 stater, der er dannet ud fra den tidligere Socialistiske Føderative Republik  

 Jugoslavien, som har genetableret et normalt økonomisk og handelsmæssigt  

 samarbejde, så snart det samarbejde, der er nødvendigt for, at  

 kumulationsordningen kan fungere korrekt, er etableret.
 3. Med dette for øje erklærer Slovenien, at det er rede til at indgå i  

 forhandlinger så snart som muligt for at etablere et samarbejde med de andre  

 stater, der er dannet ud fra den tidligere Socialistiske Føderative Republik  

 Jugoslavien.
Fælles erklæring vedrørende artikel 38 Der er enighed om, at begrebet »børn« defineres i  

 overensstemmelse med det pågældende værtslands nationale lovgivning.
Fælles erklæring vedrørende artikel 39 Der er enighed om, at begrebet »disses familiemedlemmer«  

 defineres i overensstemmelse med det pågældende værtslands nationale  

 lovgivning.
Fælles erklæring vedrørende artikel 40 Med forbehold af bestemmelserne i afsnit IV i aftalen giver Fællesskabets  

 medlemsstater og Slovenien, der handler på grundlag af brevvekslingen  

 vedrørende samarbejde på området arbejdstagere, der er knyttet til  

 samarbejdsaftalen af 1993, udtryk for, at de er indstillet på i  

 Associeringsrådet at tage stilling til retningslinjerne for implementeringen  

 af de i brevvekslingen omhandlede principper.
Fælles erklæring vedrørende artikel 47, litra d), nr. i) Uanset artikel 47 er parterne enedes om, at ingen bestemmelse i aftalen må  

 fortolkes således, at parterne nægtes ret til at kontrollere og regulere, at  

 fysiske personer, der indrømmes ret til etablering, faktisk udøver virksomhed  

 som selvstændige.
Fælles erklæring vedrørende transportanliggender (artikel 55) II.
Hvad angår transportaftalen mellem EF og Slovenien Under hensyntagen til den bekymring, den slovenske delegation har givet  

 udtryk for med hensyn til følgerne af Fællesskabets udvidelse ved Finlands,  

 Sveriges og Østrigs tiltrædelse, er parterne enedes om så hurtigt som muligt  

 at søge artikel 13 og 14 i transportaftalen mellem EF og Slovenien gennemført  

 ved hjælp af forhandlinger om en tillægsprotokol om bilateral markedsadgang  

 for vejgodstrafikservice og om vejafgifter.
Forhandlingerne om disse emner  

 vil om muligt blive indledt inden den 1. januar 1996.
II.
Hvad angår samarbejdet om udvikling af havne Parterne bekræfter, at de ønsker at anspore til grænseoverskridende  

 samarbejde gennem udvikling af Koper og Trieste havn som en joint venture for  

 samarbejde mellem de for disse havne ansvarlige myndigheder og organer.
I  

 denne sammenhæng bør vægten lægges på fælles toldprocedurer for trafikken  

 gennem alle disse havne.
Fælles erklæring vedrørende artikel 55, stk. 1 Parterne udtaler, at der så snart som muligt vil blive indledt  

 forhandlinger om en tillægsprotokol til transportaftalen for at tilpasse den  

 slovenske transittrafik gennem østrigsk område til de vilkår, der er  

 omhandlet i akten vedrørende Østrigs tiltrædelse af Den Europæiske Union.
Fælles erklæring vedrørende artikel 55, stk. 3, litra c) Parterne bekræfter, at de er indforstået med, at artikel 55, stk. 3, litra  

 c), bl.a. kræver, at parterne indrømmer skibe, der drives af statsborgere  

 eller virksomheder i den anden part, eller fører den anden parts flag, en  

 behandling, der ikke er mindre fordelagtig end den, de indrømmer egne skibe,  

 hvad angår adgang til havne, benyttelse af havneinfrastruktur og  

 søfartshjælpetjenester såvel som gebyrer og afgifter, toldfaciliteter og  

 anvisning af liggeplads og laste- og lossefaciliteter.
Fælles erklæring vedrørende artikel 57 Hvis Slovenien alene kræver visum for fysiske personer fra nogle af  

 medlemsstaterne og ikke for dem fra andre medlemsstater, eller hvis nogle  

 medlemsstater og ikke andre kræver visum for fysiske personer fra Slovenien,  

 skal dette betragtes som en begrænsning eller en fuldstændig tilsidesættelse  

 af fordele under en specifik forpligtelse.
Fælles erklæring vedrørende artikel 57, stk. 1 Uden at dette berører artikel 53, aftaler parterne, at artikel 50 er den  

 eneste bestemmelse i afsnit IV, kapitel II, III og IV, der kan fortolkes  

 således, - at EF-datterselskaber eller -filialer af slovenske virksomheder gives  

 ret til at beskæftige eller lade slovenske statsborgere beskæftige på  

 Fællesskabets område, - at slovenske datterselskaber eller filialer af fællesskabsvirksomheder  

 gives ret til at beskæftige eller lade fællesskabsstatsborgere beskæftige på  

 Sloveniens område.
Fælles erklæring vedrørende artikel 68 Parterne vedtager, at intellektuel, industriel og kommerciel ejendomsret  

 med henblik på anvendelsen af aftalen i særdeleshed omfatter beskyttelse af  

 ophavsret, herunder beskyttelse af ophavsret til edb-programmer, og  

 beslægtede rettigheder, rettigheder i forbindelse med patenter, industrielle  

 mønstre, geografiske betegnelser, herunder oprindelsesbetegnelser, varemærker  

 og servicevaremærker, integrerede kredsløbs topografi, samt beskyttelse mod  

 illoyal konkurrence som omhandlet i artikel 10a i Paris-konventionen om  

 industriel ejendomsret og beskyttelse af fortrolig information om knowhow.
Fælles erklæring vedrørende artikel 81 Fællesskabet og Slovenien er enige om indbyrdes at fastlægge de nødvendige  

 metoder og midler til at oprette et effektivt system for  

 informationsudveksling i tilfælde af strålingsulykker.
Fælles erklæring vedrørende artikel 94 Parterne vil i overensstemmelse med deres internationale forpligtelser  

 tage de nødvendige skridt til inden den 1. juli 1998 at gennemføre  

 Toldsamarbejdsrådets rekommandation af 16. juni 1960.
Fælles erklæring vedrørende artikel 101 Den Europæiske Union og Slovenien er enige om sammen at undersøge  

 mulighederne for fortsat fællesskabsstøtte efter aftalens ikrafttræden til  

 finansieringen af transportinfrastruktur af gensidig interesse i Slovenien.
 De er enige om at foretage denne undersøgelse i januar 1996 i  

 overensstemmelse med de kontraherende parters fælles erklæring nr. 2, der er  

 optaget i forhandlingsprotokollen vedrørende samarbejdsaftalen mellem EØF og  

 Slovenien af 1993.
Fælles erklæring vedrørende artikel 115 Parterne er enige om, at Associeringsrådet i overensstemmelse med artikel  

 115 i aftalen skal undersøge mulighederne for oprettelse af et  

 konsultationsforum bestående af medlemmer af Den Europæiske Unions Økonomiske  

 og Sociale Udvalg og tilsvarende slovenske partnere.
Fælles erklæring vedrørende artikel 123 a) Med henblik på fortolkningen og den praktiske anvendelse af denne  

 aftale er parterne enedes om, at der ved de særlig hastende tilfælde, der er  

 omtalt i artikel 123 i aftalen, forstås tilfælde af en af parternes  

 substantielle overtrædelse af aftalens bestemmelser.
En substantiel  

 overtrædelse af aftalens bestemmelser består i:
- tilsidesættelse af aftalen uden hjemmel i folkerettens almindelige  

 regler - overtrædelse af de væsentlige elementer i aftalen som omhandlet i  

 artikel 2.
b) Parterne er enedes om, at der ved »passende foranstaltninger«  

 som omhandlet i artikel 123 forstås foranstaltninger truffet i  

 overensstemmelse med folkeretten.
Træffer en af parterne en foranstaltning i  

 et særligt hastende tilfælde i henhold til artikel 123, kan den anden part  

 påberåbe sig tvistbilæggelsesproceduren.
Fælles erklæring vedrørende protokol nr. 4 Slovenien støtter fuldt ud Den Europæiske Unions strategi for  

 sammenlægning af oprindelsesreglerne for præferencehandelen mellem  

 Fællesskabet og de central- og østeuropæiske lande som omhandlet i  

 konklusionerne af Det Europæiske Råds møde i Essen i december 1994.
Fællesskabet og Slovenien er af den opfattelse, at en heldig anvendelse af  

 et system med diagonal kumulation mellem Fællesskabet og de associerede lande  

 i Central- og Østeuropa afhænger af, at alle de associerede lande enes om et  

 enkelt system og indgår en indbyrdes aftale herom.
Parterne vil søge at få  

 optaget Slovenien i systemet, når de grundlæggende betingelser herfor er  

 opfyldt.
Fælles erklæring vedrørende en overgangsperiode for antagelse af  

 dokumenter vedrørende bevis for oprindelse 1. De kompetente toldmyndigheder i Fællesskabet og Slovenien antager som  

 gyldigt bevis for oprindelse efter protokol nr. 4 a) varecertifikat EUR.1, på forhånd forsynet med udførselsstatens  

 kompetente toldkontors stempel, udstedt inden for rammerne af  

 samarbejdsaftalen mellem Det Europæiske Økonomiske Fællesskab og Republikken  

 Slovenien indtil fire måneder efter denne aftales ikrafttræden; b) langtidscertifikater, på forhånd forsynet med udførselsstatens  

 kompetente toldkontors stempel, udstedt inden for rammerne af  

 samarbejdsaftalen mellem Det Europæiske Økonomiske Fællesskab og Republikken  

 Slovenien indtil den 31. december 1995.
2. Anmodninger om efterfølgende kontrol af de ovenfor nævnte dokumenter  

 imødekommes af de kompetente toldmyndigheder i Fællesskabet og Slovenien i en  

 periode på to år efter udstedelsen og udfærdigelsen af det pågældende bevis  

 for oprindelse.
Kontrollen udføres i overensstemmelse med afsnit V i protokol  

 nr. 4 til denne aftale.
Fælles erklæring vedrørende vinaftalen Parterne er enedes om, at der vil blive forhandlet om og indgået en  

 særskilt vinaftale i så god tid, at den kan træde i kraft samtidig med  

 aftalen (interimsaftalen). Under disse forhandlinger vil parterne tage hensyn  

 til de præferencevilkår, der følger af samarbejdsaftalen.
Ensidige erklæringer ERKLÆRING FRA DEN FRANSKE REPUBLIK Frankrig mærker sig, at aftalen med Republikken Slovenien ikke finder  

 anvendelse på de oversøiske lande og territorier, der er associeret med Det  

 Europæiske Fællesskab i medfør af traktaten om oprettelse af det Europæiske  

 Fællesskab.
ERKLÆRING FRA SLOVENIEN Slovenien udtaler, at det agter at anvende alle egnede midler til at  

 fremme udviklingen af Koper havn.
Bemærkninger til forslaget 1. Den 10. juni 1996 undertegnedes i Luxembourg en aftale - en såkaldt  

 Europaaftale - om oprettelse af en associering mellem De Europæiske  

 Fællesskaber og deres medlemslande på den ene side og Slovenien på den anden  

 side.
Med aftalen er Slovenien sidestillet med de øvrige associerede lande i  

 Central- og Østeuropa, herunder for så vidt angår perspektivet om medlemskab  

 af Den Europæiske Union.
 2. De tekster, som Danmark skal ratificere, og hvortil Folketingets  

 samtykke med dette forslag til folketingsbeslutning søges indhentet, er  

 aftalen med bilag og tilknyttede protokoller samt slutakt.
3. Aftalens formål er bl.a. at skabe passende rammer for den politiske  

 dialog mellem parterne, som gør det muligt at udvikle nære politiske  

 forbindelser og forberede Slovenien på medlemskab af EU.
Ved aftalen udbygges  

 de forbindelser, der allerede er etableret ved EU's samarbejdsaftale med  

 Slovenien, der blev undertegnet den 5. april 1993 og trådte i kraft den 1.  

 september 1993. Hensigten er at skabe et frihandelsområde omfattende i det  

 væsentligste al samhandel mellem de to parter.
Ved på den måde at fremme  

 udviklingen i samhandlen og de økonomiske forbindelser mellem parterne ønsker  

 man ligeledes at fremme den dynamiske, økonomiske udvikling og velstanden i  

 Slovenien.
Aftalen skal skabe grundlaget såvel for økonomisk, finansielt,  

 kulturelt og socialt samarbejde og samarbejde om bekæmpelse af ulovlige  

 aktiviteter som for Unionens finansielle og faglige bistand til Slovenien.  

 Målet er videre at støtte Sloveniens bestræbelser på at udvikle sin økonomi  

 og skabe passende rammer for Sloveniens gradvise integration i Den Europæiske  

 Union.
I den forbindelse skal Slovenien bestræbe sig på at opfylde de  

 nødvendige betingelser herfor.
 4. Europaaftalen med Slovenien er i vid udstrækning baseret på indholdet  

 af de Europaaftaler, der allerede er indgået med de øvrige associerede lande  

 i Central- og Østeuropa.
Aftalen er uden tidsbegrænsning.
Associeringen omfatter en  

 overgangsperiode på højst seks år, opdelt i to på hinanden følgende etaper,  

 hvoraf den første i princippet varer fire år og den anden to år.
Første etape  

 påbegyndes, når aftalen træder i kraft.
Aftalen fastslår, at Sloveniens endelige mål er at blive medlem af Den  

 Europæiske Union.
Der institutionaliseres en regelmæssig politisk dialog i  

 henhold til konklusionerne fra Det Europæiske Råds møder i København og  

 Essen.
Dialogen skal især fremme Sloveniens fuldstændige integration i  

 samfundet af demokratiske nationer og dets gradvise tilnærmelse til EU,  

 herunder et bedre samarbejde på områder, der er omfattet af EU's fælles  

 udenrigs- og sikkerhedspolitik samt et fælles syn på sikkerhed og stabilitet  

 i Europa.
Efter aftale mellem parterne iværksættes andre fremgangsmåder for  

 politisk dialog, især fuldstændig udnyttelse af alle diplomatiske kanaler  

 mellem parterne, herunder passende kontakter i tredjelande og inden for FN,  

 OSCE og andre internationale fora.
Det bekræftes i aftalen, at respekten for de demokratiske principper og  

 menneskerettighederne samt de markedsøkonomiske principper udgør et  

 væsentligt element i associeringen.
Aftalen indeholder, som de andre  

 Europaaftaler med de associerede lande i Central- og Østeuropa, en  

 bestemmelse om ikke-opfyldelse, så aftalen i særligt hastende tilfælde kan  

 suspenderes med øjeblikkelig virkning.
5. Den politiske dialog skal foregå både multilateralt inden for de  

 rammer, der blev fastlagt på Det Europæiske Råds møde i København, og som  

 blev udbygget på Det Europæiske Råds møde i Essen, og bilateralt inden for  

 associeringsrådet.
På parlamentarikerplan skal den politiske dialog finde  

 sted i det parlamentariske associeringsudvalg.
Den politiske dialog vil give  

 Slovenien mulighed for at deltage i visse af Unionens initiativer inden for  

 den fælles udenrigs- og sikkerhedspolitik.
Aftalen forudser en gradvis etablering af et frihandelsområde, som skal  

 være tilendebragt senest seks år efter aftalens ikrafttræden.
I løbet af  

 denne periode skal parterne gensidigt liberalisere adgangen til deres  

 markeder.
Dog skal Fællesskabet i periodens første del liberalisere hurtigere  

 end Slovenien, idet der gives landet tid til konsolidering af dets økonomi.
 Aftalerne indeholder bestemmelser, der gør det muligt for parterne at  

 gribe ind over for markedsforstyrrelser og dumping, samt bestemmelser, som  

 under visse omstændigheder tillader Slovenien at træffe tidsbegrænsede,  

 særlige importforanstaltninger til beskyttelse af ny industri.
Der er til aftalen knyttet særlige protokoller for specielt følsomme  

 produkter, herunder navnlig for tekstiler og produkter omfattet af  

 EKSF-traktaten (kul og stål). Der er endvidere bestemmelser om gensidige  

 indrømmelser vedrørende handel med landbrugsprodukter, forarbejdede  

 landbrugsprodukter samt fisk.
Endelig findes der bestemmelser om oprindelse  

 og told-samarbejde i særlige protokoller.
Hvad angår arbejdskraftens bevægelighed, sigter aftalen, som de andre  

 Europaaftaler med de associerede lande i Central- og Østeuropa, mod at  

 forbedre vilkårene for arbejdere fra Slovenien, der legalt og i  

 overensstemmelse med nationale regler har fået arbejdstilladelse i EU's  

 medlemslande.
Desuden yder Fællesskabet Slovenien teknisk bistand til  

 oprettelse af et passende socialt sikringssystem.
Aftalen foreskriver  

 endvidere, at nationale regler skal anvendes i fuldt omfang for virksomheder  

 og erhvervsdrivende, der måtte etablere sig i et af aftalelandene.  

 Fællesskabets medlemslande skal således iagttage fuld national ligestilling  

 fra aftalens ikrafttræden, medens Slovenien skal indføre ligestilling efter  

 en overgangsperiode.
For så vidt angår udveksling af tjenesteydelser, findes der i aftalen  

 bestemmelser svarende til dem, der findes i de øvrige Europaaftaler, idet der  

 dog tages hensyn til resultaterne af Uruguay-runden.
Ligeledes på  

 transportområdet bygges der generelt på bestemmelserne i de tidligere  

 indgåede Europaaftaler.
Hvad angår landtransport, reguleres forbindelserne  

 mellem parterne fortsat af transportaftalen mellem Det Europæiske Økonomiske  

 Fællesskab og Slovenien af den 5. april 1993.
De generelle bestemmelser om løbende betalinger samt om kapitalbevægelser  

 svarer til de eksisterende Europaaftaler.
Der er imidlertid vedtaget visse  

 overgangsordninger som følge af Sloveniens særlige forhold, blandt andet med  

 hensyn til erhvervelse af fast ejendom samt erhvervelse af aktieposter med  

 stemmeret på over 25% af aktiekapitalen i store slovenske virksomheder.
 Fællesskabets konkurrenceregler skal gælde for alle parterne, og Slovenien  

 vil gennemføre lovgivning, der skal sikre dette.
 Ligeledes med hensyn til beskyttelse af intellektuel, industriel og  

 kommerciel ejendomsret forpligter Slovenien sig til at beskytte disse på et  

 niveau, der svarer til det, der gælder i Fællesskabet.
Bestemmelserne om adgang til offentlige kontrakter er de samme som i de  

 andre Europaaftaler med de associerede lande i Central- og Østeuropa.
De  

 indebærer navnlig adgang til offentlige kontrakter i EU for slovenske  

 virksomheder fra aftalens ikrafttræden samt gradvis adgang til Sloveniens  

 offentlige kontrakter for EU-virksomheder.
Tilnærmelse af Sloveniens lovgivning til Fællesskabets lovgivning  

 anerkendes som en vigtig betingelse for landets gradvise, økonomiske  

 integration i Fællesskabet.
Denne tilnærmelse skal omfatte flere områder, der  

 er specificeret i aftalen.
For at sikre, at dette arbejde går så hurtigt  

 fremad som muligt, stiller Fællesskabet faglig bistand til rådighed for  

 Slovenien.
Det økonomiske samarbejde bygger på princippet om bæredygtig udvikling,  

 også ud fra et miljømæssigt og et socialt synspunkt.
Der skal lægges særlig  

 vægt på foranstaltninger, der kan fremme samarbejdet med de øvrige  

 associerede central- og østeuropæiske lande.
Det økonomiske samarbejde  

 omfatter en række områder opregnet i aftalens art. 74 - 97.
I lighed med de tre senest indgåede Europaaftaler - med Estland, Letland  

 og Litauen - indeholder aftalen med Slovenien et tilsagn fra parterne om at  

 arbejde tæt sammen for at forebygge ulovlige aktiviteter.
Dette samarbejde  

 går navnlig på bekæmpelse af ulovlig indvandring, korruption, ulovlig  

 varehandel, ulovlig handel med narkotika og psykotrope stoffer samt  

 bekæmpelse af organiseret kriminalitet.
Samarbejdet skal foregå via gensidige  

 konsultationer og en tæt koordinering mellem parterne, idet Fællesskabet og  

 dets medlemsstater yder faglig og administrativ bistand.
 Parterne forpligter sig endvidere til at fremme det kulturelle samarbejde  

 på forskellige områder, herunder fremme af den audiovisuelle industri i  

 Europa samt harmonisering af politikken vedrørende grænseoverskridende radio-  

 og fjernsynsspredning.
På det finansielle område fastslår aftalen Sloveniens adgang til støtte på  

 gavevilkår fra EU's eksisterende fond til dette formål (PHARE), samt lån fra  

 Den Europæiske Investeringsbank, EIB.
Der er med aftalen endvidere åbnet  

 mulighed for, at Fællesskabet i visse situationer kan undersøge mulighederne  

 for at yde makroøkonomisk støtte (betalingsbalancestøtte). Endvidere åbnes  

 der mulighed for Sloveniens deltagelse i rammeprogrammer, særprogrammer og  

 projekter eller andre fællesskabsinitiativer på forskellige områder.  

 Slovenien påtager sig omkostningerne i forbindelse med sin deltagelse, idet  

 Fællesskabet dog under visse nærmere betingelser kan beslutte at yde et  

 supplerende bidrag.
 Med henblik på at fremme det regionale samarbejde lægger Fællesskabet og  

 Slovenien som led i gennemførelsen af deres samarbejde særlig vægt på  

 aktiviteter, som henhører under aftalerne undertegnet i Osimo den 10.  

 november 1975 mellem Den Italienske Republik og Den Socialistiske Føderative  

 Republik Jugoslavien og på samarbejdsinitiativer over grænsen, som indgår i  

 de generelle rammer for det økonomiske samarbejde mellem Italien og  

 Slovenien.
6. Aftalen indeholder endelig institutionelle, almindelige og afsluttende  

 bestemmelser, der er udformet som de øvrige Europaaftalers respektive  

 bestemmelser, herunder om oprettelse af et associeringsråd, et  

 associeringsudvalg og et parlamentarisk associeringsudvalg.
Associeringsrådet  

 skal dels føre tilsyn med aftalens gennemførelse og dels sikre, at aftalen  

 bliver implementeret.
Rådet består af medlemmerne af Rådet for De Europæiske  

 Fællesskaber og medlemmer af Europa Kommissionen på den ene side og medlemmer  

 af den slovenske regering på den anden side.
Associeringsrådet kan på visse  

 områder inden for Europaaftalen træffe beslutninger, som er bindende for  

 parterne.
Skriftlig fremsættelse (30. oktober 1996) Udenrigsministeren (Niels Helveg Petersen):
 Hermed tillader jeg mig for det høje Ting at fremsætte:
 Forslag til folketingsbeslutning om ratifikation af Europaaftale om  

 oprettelse af en associering mellem De Europæiske Fællesskaber og deres  

 medlemsstater, der optræder inden for rammerne af Den Europæiske Union, på  

 den ene side og Republikken Slovenien på den anden side af den 10. juni  

 1996.
(Beslutningsforslag nr.
B 51).
Med vedtagelsen af det fremsatte forslag til folketingsbeslutning vil  

 Danmark være blandt de første EU-lande, der ratificerer Europaaftalen med  

 Slovenien.
Der er ingen tvivl om, at Slovenien tillægger det meget stor  

 betydning, at aftalen kan træde i kraft så hurtigt som muligt.
Det gør  

 regeringen også.
Med Europaaftalen bliver Slovenien sidestillet med de øvrige  

 associerede lande i Central- og Østeuropa.
Europaaftalerne med Polen og  

 Ungarn trådte i kraft den 1. februar 1994, og Europaaftalerne med Tjekkiet,  

 Slovakiet, Bulgarien og Rumænien trådte i kraft den 1. februar 1995. Danmark  

 ratificerede Europaaftalerne med de baltiske lande den 28. november 1996.  

 Deres ikrafttræden afventer, at alle EU-landene får afsluttet  

 ratifikationsprocessen.
Europaaftalerne repræsenterer et vigtigt skridt hen imod en tættere  

 politisk og økonomisk integration af de central- og østeuropæiske lande i de  

 europæiske strukturer.
Europaaftalerne etablerer rammerne for en tæt  

 økonomisk og politisk tilknytning af de associerede lande til Unionen.
De  

 bidrager herved til at understøtte den igangværende og vanskelige  

 reformproces i de pågældende lande.
Europaaftalerne er således en af de  

 måder, hvorpå Den Europæiske Union kan støtte en fortsættelse af den positive  

 udvikling hen imod demokrati og en velfungerende markedsøkonomi i de  

 associerede lande.
Samtidig er Europaaftalerne af stor værdi for Unionen.
 Nøgleordene er øget samhandel, styrket politisk dialog og intensiveret  

 økonomisk, kulturelt og finansielt samarbejde.
 Den politiske dialog introduceres på alle niveauer om emner af fælles  

 interesse for EU og Slovenien.
Herudover etableres der et egentligt samarbejde om en bred vifte af emner,  

 ligesom der gradvis vil ske en tilpasning af Sloveniens lovgivning til  

 lovgivningen i Den Europæiske Union.
Der er redegjort nærmere herfor i  

 bemærkningerne til forslaget.
Det fremgår af aftalens præambel, at målet for Slovenien er medlemskab af  

 Unionen.
Perspektiverne for medlemskab af Unionen for de associerede central-  

 og østeuropæiske lande blev besluttet af Det Europæiske Råd i København.
Det  

 Europæiske Råd i Essen vedtog en strategi til forberedelse af de associerede  

 landes tiltrædelse til Unionen.
På Det Europæiske Råds møde i Cannes vedtog  

 man en procedure, hvorefter de associerede lande vil blive informeret om  

 drøftelserne under regeringskonferencen.
Det Europæiske Råd i Madrid  

 fastlagde en procedure for forberedelse af udvidelsen, der skal sikre at  

 landene behandles på lige fod.
Det Europæiske Råd i Firenze understregede  

 behovet for, at proceduren bliver fulgt, således at optagelsesforhandlinger  

 med de associerede central- og østeuropæiske lande kan indledes seks måneder  

 efter afslutningen af regeringskonferencen.
Alle de associerede central- og  

 østeuropæiske lande har nu ansøgt om medlemskab af Unionen.
Europaaftalerne  

 er således ikke endemålet, men et stort og vigtigt skridt hen imod de  

 central- og østeuropæiske landes medlemskab af Den Europæiske Union.
 Idet jeg i øvrigt henviser til bemærkningerne til forslaget, og idet jeg  

 kan tilføje, at ratifikationen ikke vil medføre udgifter, skal jeg tillade  

 mig at anbefale det til det høje Tings velvillige behandling.
