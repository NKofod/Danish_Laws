Resumé A klagede over sammensætningen af Det Danske Filminstituts  

 (DDF's) importudvalg i forbindelse med, at han havde fået meddelt afslag på  

 importstøtte.
Han gjorde bl.a. gældende, at et af udvalgets daværende  

 medlemmer, biografdirektør B, var generel inhabil, jf. § 6 i filmloven.  

 Importudvalget var nedsat af DDF's bestyrelse som et rådgivende udvalg  

 bestående af tre repræsentanter for forskellige relevante brancheinteresser.
Ombudsmanden udtalte, at filmlovens § 6 alene vedrører de ansatte  

 filmkonsulenter, og at der ikke efter hans opfattelse var mulighed for at  

 anvende bestemmelsen analogt på medlemmer af importudvalget.
Ombudsmanden  

 udtalte endvidere, at B's stilling som biografdirektør ikke kunne forventes  

 at  

 føre til, at han i et større antal af enkeltsager måtte afstå fra at deltage  

 i  

 udvalgsarbejdet på grund af speciel inhabilitet.
Der var derfor heller ikke  

 ud  

 fra almindelige forvaltningsretlige synspunkter grundlag for at antage, at B  

 var udelukket fra at være medlem af udvalget.
Ombudsmanden bemærkede, at  

 udvalgets sammensætning af repræsentanter for brancheinteresser var  

 tilsigtet,  

 og at B's tilknytning til biografinteresser således var kendt for DDF's  

 bestyrelse.
Ombudsmanden anså det imidlertid for betænkeligt, at DDF før 1.  

 januar 1991 havde fulgt den praksis, at behandlingen i importudvalget i en  

 del  

 støttesager i realiteten var den eneste sagsbehandling forud for bestyrelsens  

 støtteafgørelse.
Det måtte anses for tvivlsomt, om den tidligere praksis var  

 forenelig med officialprincippet.
Da denne praksis imidlertid efter det  

 oplyste  

 var ændret, fandt ombudsmanden ikke at burde foretage videre vedrørende  

 spørgsmålet. (J. nr. 1992-1234-75).
Det Danske Filminstituts importudvalg.
Habilitet og  

 sagsoplysning.
 A klagede til mig over  

 sammensætningen af Det Danske Filminstituts importudvalg i forbindelse med et  

 afslag, han havde fået på importstøtte.
 Det fremgik af sagens  

 oplysninger, at A den 7. januar 1991 klagede til filminstituttet over  

 sagsbehandlingen af hans ansøgning om importstøtte til filmen  

 "...".
 Filminstituttet svarede A i  

 skrivelse af 8. januar 1991 bl.a. følgende:
 "Da bestyrelsen  

 tidligere har truffet afgørelse i denne sag, og da henvendelsen ikke  

 indeholder  

 nye momenter, vil sagen ikke blive optaget påny på det foreliggende grundlag.
Med hensyn til dine  

 kommmentarer om importudvalgets funktion skal jeg gøre opmærksom på, at  

 bestyrelsen i forbindelse med dens behandling af importansøgninger pr. 1. 7.  

 1989 har nedsat et rådgivende - ikke indstillende eller besluttende - udvalg,  

 bestående af repræsentanter indstillet af Sammmenslutningen af Danske  

 Filmkritikere, Sammenslutningen af Danske Filmklubber og Danmarks Biografers  

 Fællesforening." Herefter klagede A den 31.  

 marts 1991 til Kulturministeriet over filminstituttets afslag på importstøtte  

 og over sammensætningen af importudvalget.
A henviste bl.a. til, at  

 filmloven,  

 som ikke opererer med et importudvalg, kræver, at beslutningstagere og  

 indstillende personer skal være uafhængige af den kommercielle filmbranche,  

 og  

 at et af udvalgets medlemmer, B, ikke opfyldte denne betingelse, idet han var  

 biografdirektør og varetog tillidsposter i biografbranchen.
B skulle  

 endvidere  

 i branchebladet Biografnyt have gjort sig til talsmand for, at der i det  

 aktuelle filmbillede ikke var plads til form- og stileksperimenter.
Kulturministeriet henviste i  

 skrivelser af 17. april og 30. juli 1991 til, at ministeriet på grund af  

 filmlovens § 4, hvoraf det fremgår, at filminstituttets bestyrelse har den  

 endelige administrative afgørelse vedrørende tildeling af importstøtte, var  

 afskåret fra at prøve filminstituttets vurderinger.
Vedrørende importudvalget  

 udtalte ministeriet i skrivelsen af 30. juli 1991:
 "...
 Af vilkårene fremgår  

 endvidere, at importudvalgets medlemmer hver især vurderer den enkelte films  

 støtteværdighed, og at filminstituttets medarbejdere på baggrund af  

 importudvalgsmedlemmernes udtalelser foretager en indstilling til  

 filminstituttets bestyrelse, som træffer den endelige administrative  

 afgørelse.
 På denne baggrund skal man  

 meddele, at ministeriet ikke finder, at der er grund til at antage, at der  

 ved  

 behandlingen af ansøgningen om importstøtte til "(...)" skulle have  

 forekommet inhabilitet.
..." Derudover henviste  

 ministeriet til en udtalelse fra filminstituttet i skrivelse af 2. maj 1991,  

 hvori filminstituttet bl.a. anførte følgende:
 "Importudvalget er et  

 rådgivende, ikke indstillende udvalg, hvor de enkelte medlemmer på baggrund  

 af  

 deres professionelle position afgiver individuel vurdering af filmene.  

 Filminstituttets filmfaglige afdeling indstiller på grundlag af udvalgets  

 vurdering ansøgninger til bestyrelsens bevilling/afslag.
Denne model for behandling af  

 importstøtteansøgninger har fungeret siden 1.juli 1989 uden, at (A) tidligere  

 har stillet spørgsmål ved udvalgets sammensætning og kompetence." Den 26. oktober 1991 rettede  

 A på ny henvendelse til Kulturministeriet, idet A ikke mente, at skrivelsen  

 af  

 30. juli 1991 indeholdt en dækkende besvarelse af hans klagepunkter.
A gentog  

 de tidligere klagepunkter.
Derudover klagede A over det konkrete afslag på  

 importstøtte til filmen "..." samt over, at importudvalget i sin  

 helhed var ukvalificeret.
Til støtte herfor pegede A endvidere på udvalgets  

 negative indstilling til C's film "...".
 Kulturministeren svarede A i skrivelse  

 af 12. december 1991 bl.a. følgende:
 "Jeg er uforstående  

 overfor din påstand om, at du ikke har fået svar på kritikpunkterne i dit  

 brev  

 af 31. marts 1991.
 I mit brev af 17. april 1991  

 synes jeg, at jeg med henvisningen til filmlovens § 4 ganske klart beskriver  

 det grundlæggende princip for bevilling af filmstøtte og kulturministerens  

 forhold til bevilling af importstøtte.
 ...
 Lad mig for at lette  

 forståelsen tilføje følgende:
I dit brev klager du over, at  

 et medlem af importudvalget er inhabil.
Importudvalgets medlemmer er som  

 nævnt  

 i ministeriets brev af 30. juli 1991 udpegede af interesseorganisationer til  

 at  

 rådgive Filminstituttets bestyrelse.
Denne konstruktion kendes også fra  

 filmlovens bestemmelse om bestyrelsens tilforordnede (jf. § 3, stk. 4). Jeg  

 mener på den baggrund ikke, at man her kan tale om inhabilitet." I skrivelse af 19. december  

 1991 til kulturministeren vendte A tilbage til importudvalgets inhabilitet.
A  

 anførte bl.a.:
 "Du forsvarer udvalgets  

 habilitet med at drage en parallel til de af branchens  

 interesseorganisationer  

 udpegede tilforordnede ved bestyrelsen.
Denne parallel mener jeg ikke  

 kan drages, for de tilforordnede har ingen stemmeret eller indstillingsret.  

 Det  

 har importudvalget, og den forskel er fuldstændig fundamental.
Importudvalget  

 har, hvad angår valget af de spillefilm, der skal have importstøtte, i  

 praksis  

 samme status som de konsulenter, der udvælger, hvilke film der skal have  

 produktionsstøtte.
Derfor bør udvalget også have en kunstnerisk integritet og  

 en uafhængighed af den kommercielle branche, som det i øjeblikket ikke har! Hvis importudvalget kun havde  

 samme "rådgivende" funktion som de tilforordnede  

 brancherepræsentanter i bestyrelsen, måtte det forudsætte, at der var andre  

 kunstnerisk kvalificerede mennesker, der foretog en selvstændig vurdering af  

 de  

 støtteværdige film og på dette grundlag afgav den endelige indstilling til  

 bestyrelsen.
Dette er ikke tilfældet.
Det fremgår også af (D's) orientering  

 af  

 1. 1. 1991. For selv om han ganske vist hævder, at udvalget er  

 "rådgivende, ikke indstillende", så forekommer dette mig at være en  

 strid om ord, når han tilføjer om praksis, at "filminstituttets  

 filmfaglige afdeling indstiller på  

  

 grundlag  

 af udvalgets vurdering  

  

 ansøgninger til bestyrelsens bevilling/afslag".  

 Grundlaget for indstilling er altså udtrykkeligt ikke de forelagte film, men  

 importudvalgets vurdering af disse film.
Den indstilling, der foretages af  

 den  

 filmfaglige afdeling, er højst en renskrivning af importudvalgets flertals  

 mening.
 ...
Og som yderligere et eksempel  

 på inhabilitet må jeg desuden fremhæve, at et andet af udvalgets medlemmer,  

 (E), gennem flere år har været samlever med direktøren for (X) Film, som er  

 et  

 af de firmaer, der har fået flest importstøtter." A rykkede i brev af 27. marts  

 1992 for svar på skrivelse af 19. december 1991. Kulturministeriet forelagde  

 brevet for Filminstituttet.
Bestyrelsen for Filminstituttet meddelte A den 1.  

 maj 1992 bl.a. følgende:
 "Bestyrelsen skal i den  

 anledning henvise til en række breve til Dem fra Filminstituttet og  

 Kulturministeriet, hvori de samme punkter tidligere er besvaret.
Det skal imidlertid hermed  

 understreges, at bestyrelsen for Filminstituttet i forbindelse med behandling  

 af importansøgninger har vedtaget, at lade sagsbehandling og indstilling  

 foretage på baggrund af importudvalgets gennemsyn.
Bestyrelsen ønsker ikke at  

 afvige fra denne praksis." A klagede herefter til mig i  

 skrivelse af 12. maj  

 1992. A  

 fastholdt heri det, han tidligere havde gjort gældende over for  

 Kulturministeriet.
 Det Danske Filminstitut  

 fremsatte i en udtalelse af 17. juni 1992 bemærkninger til klagen.
 Filminstituttet anførte bl.a.  

 følgende:
 "I klagen anføres det,  

 at "importstøtten suverænt afgøres af importudvalgets flertal".
Det skal i den forbindelse  

 understreges, at importudvalget ifølge vilkårene - og i praksis - er  

 rådgivende  

 i forhold til Filminstituttets sekretariat.
Det er således ikke udvalget, men  

 Filminstituttets filmfaglige konsulent, som indstiller de enkelte ansøgninger  

 til bevilling/afslag i Filminstituttets bestyrelse.
Importudvalgets vurdering vil  

 imidlertid helt naturligt være en væsentlig faktor i forbindelse med  

 indstillingen til bestyrelsen, men der er eksempler på indstillinger, som  

 ikke  

 har fulgt importudvalgets vurdering." Kulturministeriet fastholdt i  

 en udtalelse af 29. september 1992 ministeriets tidligere synspunkter i  

 sagen.
 A fik disse skrivelser sendt  

 til høring og kommenterede dem bl.a. således i brev af 26. oktober 1992:
 "...
Man nøjes med en påstand om,  

 at importudvalgets medlemmer kun er "rådgivende", hvilket jo ikke  

 er  

 en imødegåelse af min påstand om inhabilitet, jf. forvaltningslovens  

 "almindelige regler om forvaltning" kap. 2, § 3, ...
Det er da muligt, at  

 indstillingerne til bestyrelsen skrives af filminstituttets sekretariat, men  

 afgørende er, at sekretariatet (og herunder den filmfaglige konsulent) ikke  

 foretager nogen selvstændig vurdering af de film, man søger importstøtte til.  

 Konsulent (D) har endda telefonisk oplyst overfor mig, at han eller det  

 øvrige  

 sekretariat end ikke i alle tilfælde har set de pågældende film.
Det er altså  

 ubestridt importudvalgets vurdering, der ligger til grund for indstillingen.  

 Sekretariatets opgave synes at være, at man renskriver disse indstillinger.
..." Kulturministeriets svar på A's  

 skrivelse forelå den 23. april 1993. Ministeriet vedlagde en udtalelse af 20.  

 november 1992 fra Det Danske Filminstitut.
I denne stod bl.a.:
 "...
(A's) bemærkning om, at  

 sekretariatet ((D)) ikke i alle tilfælde selv har set filmen var sand under  

 det  

 importstøttesystem, som var gældende før 1. 1. 1991. Under det nuværende  

 system  

 gennemses og vurderes alle film af både importudvalget og  

 sekretariatet..." Ministeriet beklagede i  

 øvrigt, at det ikke havde besvaret A's henvendelse af 19. december 1991  

 vedrørende  

 E's habilitet.
Vedrørende B's habilitet omtalte ministeriet filmlovens  

 revision  

 i 1989, hvor sammensætningen af Filminstituttets bestyrelse blev ændret,  

 således at bestyrelsen ikke længere rummer de såkaldte filmfaglige  

 repræsentanter.
Angående importudvalget anførte ministeriet følgende:
 "...
 Filmlovens § 3, stk. 2,  

 omhandler alene bestyrelsens sammensætning og hindrer - efter ministeriets  

 vurdering - ikke nedsættelse af et importudvalg med en sammensætning, hvor  

 der  

 netop er lagt vægt på branchekendskab.
 Ministeriet er i øvrigt af  

 den holdning, at udvalget skal opfylde forvaltningslovens regler om  

 inhabilitet  

 m.m. (B) er valgt som Danske Biografers Fællesforenings repræsentant  

 (tidligere  

 Danmarks Biografteaterforening). Den af (A) citerede sætning i brev af 31.  

 marts 1991, hvor (B) i branchebladet "Biografnyt" angiveligt skulle  

 have gjort sig til talsmand for, at der i det aktuelle filmbillede "ikke  

 er plads til form- og stileksperimenter, genreoverskridelser, skæve  

 indfaldsvinkler på kendt stof" anses i denne sammenhæng ikke for  

 "uvedkommende", jf. forvaltningslovens § 3, stk. 2.
..." I A's høringssvar af 4. maj  

 1993 på ministeriets udtalelse anmodede A om, at klagen over B's inhabilitet  

 blev udsat, indtil ministeriet havde truffet afgørelse vedrørende E, således  

 at  

 de to klager kunne behandles samlet.
Vedrørende importudvalgets funktion  

 anførte A:
 "...
 Direktør (F) fastholder i  

 brev af 20.11.1992 til Kulturministeriet, at importudvalget kun er  

 rådgivende.  

 Dette er ikke rigtigt, hvad angår tidsrummet for min klage, og det fremgår da  

 også af den modtagne fotokopi af Vilkår for Det danske Filminstituts støtte  

 til  

 import af udenlandske film med ikrafttræden 1.7.1989. Her står udtrykkeligt:
 Importudvalget indstiller  

 normalt bevilling af importstøtte til bestyrelsen to gange årligt.
Min fotokopi indeholder en  

 håndskreven kommentar af (G) fra Kulturministeriet: "Gældende for den  

 periode, som (A) klager over." Så hvis det overhovedet har  

 nogen praktisk betydning for min klage over udvalgsmedlemmers inhabilitet, om  

 man definerer udvalget som indstillende eller rådgivende, turde dets funktion  

 som indstillende altså være indiskutabelt fastslået.
 Af vedlagte afslag fra FI af  

 1.5.1992 fremgår det desuden om de regler, der gælder i dag (men som altså er  

 min  

 klage uvedkommende), at "indstilling foretages på baggrund af  

 importudvalgets gennemsyn", hvilket for mit sprogøre siger, at  

 sekretariatet ikke foretager nogen selvstændig vurdering af filmene, men  

 forlader sig på importudvalgets.
..." Kulturministeriet tog  

 stilling til E's habilitet i skrivelse af 28. juni 1993. I denne skrivelse  

 henviste ministeriet til, at E havde meddelt, at hun "hverken har fælles  

 adresse eller fælles økonomi med nogen." Til denne udtalelse havde A i  

 skrivelse af 11. juli 1993 følgende kommentarer:
 "...
 Dette svar tager på ingen  

 måde stilling til min klage, alene af den grund, at det er formuleret i  

 nutid,  

 mens min klage jo handler om den periode, da (E) sad i importudvalget.
 Det er muligt, at hun heller  

 ikke i sin tid i importudvalget havde fælles adresse eller fælles økonomi med  

 nogen, men at konstatere dette vil fortsat være irrelevant i forhold til min  

 klage:
 ...
I vore dage er et fast  

 samlivsforhold ikke nødvendigvis defineret ved fælles bopæl eller fælles  

 økonomi.
Det er et ægteskab jo iøvrigt heller ikke.
Derfor kan jeg ikke se,  

 at  

 Filminstituttets svar er relevant, hvad der naturligvis er gode grunde til:  

 det  

 er nemlig ubestrideligt, at (E) i mange år havde et fast samlivsforhold med  

 direktør (...), også mens hun sad i importudvalget.
..." I en skrivelse til A udtalte  

 jeg herefter følgende:
 "1)  

  

 (B's) habilitet.
 Det Danske Filminstituts  

 afgørelser om importstøtte træffes på grundlag af § 2, nr. 5, i filmloven.  

 Ifølge denne bestemmelse har instituttet til opgave "at yde støtte til  

 import, distribution og forevisning af kunstneriske værdifulde film og film,  

 der skønnes særligt egnede for børn og unge m.m.".
 Ifølge lovens § 4 har  

 instituttets bestyrelse den overordnede ledelse af filminstituttet samt  

 fordeler de midler, som er til rådighed, på de formål, der er nævnt i lovens  

 §  

 2. Bestyrelsen har den endelige administrative afgørelse med hensyn til  

 dispositioner efter § 2.
 Den daglige ledelse af  

 instituttet forestås af en direktør, hvorunder ansættelse af instituttets  

 personale  

 hører, jf. § 5.
 Det gælder dog ikke de  

 særlige konsulenter, som ifølge § 6 foretager den endelige kunstneriske  

 vurdering og afgiver forslag til bestyrelsen, for så vidt angår anvendelsen  

 af  

 midler til støtteproduktion af danske spillefilm.
Konsulenterne ansættes for  

 tre år ad gangen af filminstituttets bestyrelse.
Ifølge § 6, stk. 1, 2. pkt.,  

 må konsulenterne "ikke være repræsentanter for eller ansat i eller  

 økonomisk interesseret i virksomheder for produktion, udlejning eller  

 forevisning af film".
Det her omhandlede  

 importudvalg er ikke omtalt i filmloven.
Udvalget er nedsat af instituttets  

 bestyrelse.
Det består af tre medlemmer, som udpeges af henholdsvis  

 Sammenslutningen af Danske Filmklubber, Sammenslutningen af Danske  

 Filmkritikere og Danmarks Biografers Fællesforening.
Ifølge "vilkår for Det  

 Danske Filminstituts støtte til import af udenlandske film" af 28. marts  

 1989 havde importudvalget til opgave at vurdere "på grundlag af  

 indsendte  

 ansøgninger, hvilke film, der skal gennemses med henblik på bevilling af  

 importstøtte". Udvalget skulle ifølge de dagældende regler normalt  

 indstille bevilling af importstøtte til bestyrelsen to gange årligt.
Ifølge  

 vilkårene kunne udvalget anmode støtteansøgere om at stille en kopi af filmen  

 til rådighed for udvalget.
 De har gjort gældende, at et  

 af udvalgets daværende medlemmer, (B) var generelt inhabil til at sidde i  

 udvalget, da han som biografdirektør var knyttet til en virksomhed med  

 økonomisk interesse i forevisning af film, jf. § 6 i filmloven, for så vidt  

 angår filmkonsulenter.
§ 6 vedrører alene de ansatte  

 filmkonsulenter, og der er ikke i bestemmelsernes ordlyd eller forarbejder  

 holdepunkter for at antage, at bestemmelsen er udtryk for et generelt  

 gældende  

 princip.
Der er efter min mening heller ikke mulighed for at anvende  

 bestemmelsen analogt på medlemmer af importudvalget.
Jeg har herved lagt vægt  

 på, at § 6 vedrører personer, der er tilknyttet instituttet i et egentligt  

 ansættelsesforhold, samt på, at konsulenternes udtalelse forudsættes at være  

 meget  

 afgørende for støttebeslutningerne.
(B's) stilling som  

 biografdirektør kan ikke forventes at føre til, at han på grund af speciel  

 inhabilitet må afstå fra at deltage i behandlingen af enkeltsager i et  

 særligt  

 stort antal tilfælde.
Der er derfor heller ikke grundlag for at antage, at  

 almindelige forvaltningsretlige synspunkter ville føre til, at (B) måtte  

 betragtes som udelukket fra at være medlem af importstøtteudvalget.
Udvalget fungerer som  

 rådgivende for filminstituttets bestyrelse og repræsenterer gennem sin  

 sammensætning forskellige relevante branche-interesser. (B's) tilknytning til  

 biografinteresser var således tilsigtet og kendt for bestyrelsen.
Det  

 forhold,  

 at denne interesse i højere grad end hos de øvrige udvalgsmedlemmer har  

 kommerciel karakter, kan efter min mening ikke begrunde, at (B) skulle være  

 afskåret fra medlemskab af udvalget.
 Sammenfattende er det således  

 min opfattelse, at (B's) medlemskab af importudvalget ikke kan siges at være  

 i  

 strid med de generelle habilitetsregler.
 2  

  

 ) Officialprincippet.
 Filminstituttet har i  

 udtalelsen af 20. november 1992 til mig oplyst, at instituttet før 1. januar  

 1991 fulgte den praksis, at behandlingen i importudvalget i en del  

 støttesager  

 i realiteten var eneste sagsbehandling forud for bestyrelsens  

 støtteafgørelse.  

 Denne praksis er nu ændret, således at instituttets sekretariat i alle  

 tilfælde  

 gennemser filmene og fremkommer med en vurdering af støtteansøgningerne.
Det følger af det almindelige  

 officialprincip, at en offentlig forvaltningsmyndighed har pligt til at påse,  

 at en sag er forsvarligt oplyst og belyst, inden der træffes afgørelse.
Jeg  

 må  

 anse det for tvivlsomt, om den tidligere praksis var forenelig med  

 officialprincippet.
Det må anses for betænkeligt, at instituttet på den  

 beskrevne måde i realiteten overlod sagsbehandlingen forud for  

 støtteafgørelsen  

 til et rådgivende udvalg bestående af interessenter fra dele af den berørte  

 branche.
 Jeg har gjort  

 Kulturministeriet og Det Danske Filminstitut bekendt med min opfattelse.
 Den praksis er efter det  

 oplyste nu ændret, og jeg finder herefter ikke at burde foretage videre  

 vedrørende dette spørgsmål.
 3)  

  

 (E's) habilitet.
 Kulturministeriet meddelte  

 Dem i skrivelse af 28. juni 1993, at ministeriet havde besluttet at henholde  

 sig til oplysningerne i filminstituttets skrivelse af 17. maj 1993 vedrørende  

 (E's) inhabilitet.
 Jeg beder Dem meddele mig, om  

 Deres skrivelse af 11. juli 1993 skal forstås som en klage over ministeriets  

 svar af 28. juni 1993. Hvis ikke jeg hører fra Dem, foretager jeg ikke videre  

 vedrørende dette spørgsmål.
..." A meddelte mig i skrivelse af  

 14. oktober 1993, at hans skrivelse af 11. juli 1993 skulle forstås som en  

 klage over ministeriets svar vedrørende E's habilitet.
 Jeg iværksatte herefter en  

 undersøgelse af dette klagepunkt i en selvstændig sag.
