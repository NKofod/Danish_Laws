(Til samtlige  

 civilforsvarskommissioner) I overensstemmelse med »Retningslinier for signaltjenesten« pkt.  

 I. 5.1.1.2. samt »Retningslinier for indsats af civilforsvarets styrker  

 i skaderamte områder« pkt.
II. 2. a. er der i civilforsvarsområderne  

 etableret direkte telefonforbindelse mellem de respektive kommandocentraler  

 og de til brug som udrykningsstationer udpegede lokaliteter.
Hvor en civilforsvarskommission f.eks. på grund af en bys vækst finder det  

 påkrævet at foretage flytning af en engang udpeget udrykningsstation til  

 andre lokaliteter, fremsætter kommissionen anmodning om den tilsvarende  

 ændring af den direkte telefonforbindelse over for Civilforsvarsstyrelsen.  

 Ved behandlingen af sådanne sager har styrelsen i nogle tilfælde konstateret,  

 at der ønskes etableret direkte telefonforbindelser mellem en kommandocentral  

 og een eller flere udrykningsstationer beliggende i et andet  

 telefoncentralområde end det, hvori kommandocentralen befinder sig.
I sådanne  

 tilfælde, hvor direkte telefonforbindelse skal løbe mellem 2 terminaler i  

 hver sit centralområde, gør det forhold sig imidlertid gældende, AT  

 forbindelserne på grund af manglende ledningskapacitet i en række tilfælde  

 ikke lader sig etablere før efter lang ventetid, og AT forbindelserne, hvor  

 de kan etableres, vil være væsentlig dyrere end direkte forbindelser inden  

 for samme centralområde såvel med hensyn til oprettelsesafgift som med hensyn  

 til årlige abonnementsudgifter.
Taktiske hensyn må som hidtil være bestemmende ved områdernes valg af  

 lokaliteter til udrykningsstationer.
Såfremt afgørende taktiske hensyn ikke  

 taler herimod, må en ordning med udrykningsstationer placeret inden for samme  

 telefoncentralområde som kommandocentralen vælges under hensyn til  

 ovenstående fremfor en ordning, hvor udrykningsstationer og kommandocentral  

 ligger i forskellige centralområder.
Til orientering skal tilføjes, at telefonselskabernes oprettelse af nye  

 telefoncentralområder, hvorved en for civilforsvaret oprindeligt oprettet  

 direkte telefonforbindelse med terminaler beliggende i samme centralområde  

 herefter kommer til at løbe mellem 2 centralområder, almindeligvis ikke  

 medfører forhøjelse af abonnementsudgiften.
Den oprindelige abonnementstakst  

 bibeholdes i disse tilfælde, og den overfor omtalte fordyrelse af udgifterne  

 til direkte forbindelser kommer således kun til at foreligge i de tilfælde,  

 hvor civilforsvarets ændring af en terminals beliggendhed bevirker, at  

 forbindelse fremover skal etableres mellem forskellige telefoncentralområder.
 Sluttelig bemærkes, at henvendelse til telefonselskaberne som hidtil skal  

 finde sted gennem Civilforsvarsstyrelsen.
