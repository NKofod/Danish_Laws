Betænkning afgivet af Retsudvalget den 2. juni 2005 Betænkning over Forslag til lov om ændring af retsplejeloven  

 og forskellige andre love (Ændringer som følge af kommunalreformen) [af justitsministeren (Lene Espersen)] 1. Ændringsforslag Der er af justitsministeren stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 24. februar 2005 og var til 1.  

 behandling den 18. marts 2005. Lovforslaget blev efter 1. behandling henvist  

 til behandling i Retsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 1. december 2004 dette udkast til  

 udvalget, jf. alm. del  bilag 150 (2004-05, 1. samling). Den 23.  

 februar 2005  

 sendte justitsministeren de indkomne høringssvar samt et notat herom til  

 udvalget.
Spørgsmål Udvalget har stillet 1 spørgsmål til justitsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 (udvalget  

 med undtagelse af EL) indstiller lovforslaget til  

  

 vedtagelse  

  

 med det stillede ændringsforslag.
Socialdemokratiet, Det Radikale Venstre og Socialistisk Folkeparti  

 støtter lovforslaget.
Ved 1. behandling af lovforslaget påpegede S, RV og SF,  

 at lovforslaget stod i vejen for, at de nye regioner kunne danne en  

 regionsforening efter samme regler, som i dag er gældende for  

 Amtsrådsforeningens  

 eksistens.
Med ministerens ændringsforslag er dette problem løst, hvorfor S,  

 RV  

 og SF kan tilslutte sig lovforslaget.
 Socialdemokratiet henviser i øvrigt til betænkningsbidraget til  

 L 65 (Forslag til lov om regioner og om nedlæggelse af amtskommunerne,  

 Hovedstadens Udviklingsråd og Hovedstadens Sygehusfællesskab), hvor der er  

 redegjort for Socialdemokratiets generelle holdninger til den samlede  

 kommunalreform.
 Et  

  

 mindretal  

  

 i  

 udvalget (EL) vil stemme hverken for eller imod lovforslaget ved 3.  

 behandling.  

 Mindretallet kan dog stemme for ændringsforslaget.
Lovforslaget er en del af en kommunalreform, som Enhedslisten er  

 uenig i.
I øvrigt vil vi henvise til betænkningsbidraget til L 65.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

  

 justitsministeren,  

  

 tiltrådt af  

  

 udvalget:
Til § 10 1)  


  

 Nr.  

 4  

  

 affattes således:
»4.  

  

 I  

  

 § 2, stk. 2,  

  

 udgår », samt foreninger af  

 kommuner eller amtskommuner«.« Bemærkninger Til nr. 1 Det foreslås at ophæve bestemmelsen om, at foreninger af  

 kommuner eller amtskommuner ikke er omfattet af fondslovens regler om  

 foreninger.  

 Bestemmelsen må anses for overflødig, idet sådanne foreninger antages ikke at  

 være omfattet af opregningen i fondslovens § 2, stk. 1, hvorefter lovens  

 regler  

 om foreninger finder anvendelse på »arbejdsgiverforeninger, fagforeninger og  

 andre faglige sammenslutninger, der har til hovedformål at varetage de  

 økonomiske interesser for den erhvervsgruppe, som medlemmerne hører til«.  

 Endvidere gælder reglerne for foreninger, hvis midler hovedsagelig består af  

 bidrag fra de nævnte foreninger, »såfremt foreningen har som et formål at  

 varetage  

 de økonomiske interesser for den erhvervsgruppe, som medlemmerne hører til«.
 KL (Kommunernes Landsforening) vil således fortsat ikke være  

 omfattet af lovens regler om foreninger, og det samme vil gælde en eventuel  

 kommende  

 forening af regioner, idet en sådan forening i givet fald ligesom KL (og  

 Amtsrådsforeningen i dag) ikke vil være omfattet af opregningen i fondslovens  

 §  

 2, stk. 1 (som ikke foreslås ændret).
Birthe Rønn Hornbech (V)   

 Michael Aastrup Jensen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 30 Bilagsnr.
Titel 1 Høringssvar og høringsnotat, fra justitsministeren 2 Udkast til tidsplan for udvalgets behandling af  

 lovforslaget 3 Tidsplan som fastlagt på udvalgsmøde 31/3-05 4 Om bemyndigelsesbestemmelser i kommunalreformen 5 1. udkast til betænkning 6 Ændringsforslag, fra justitsministeren 7 2. udkast til betænkning Oversigt over spørgsmål og svar vedrørende L 30 Spm.nr.
Titel 1 Spm. om fondsloven, til justitsministeren, og ministerens  

 svar herpå.
