 Justitsministeriet bemyndiger herved dommerne ved underretterne uden for  

 København til at anskaffe inventar, kontormaskiner og litteratur m.v. efter  

 følgende retingslinjer:
 § 1.  Der kan for et beløb af ialt 1.500 kr. i et  

 finansår foretages reparation af inventar til kontorlokaler og retssale samt  

 indkøbes nyt inventar i overensstemmelse med en af justitsministeriet  

 udarbejdet fortegnelse over inventar til dommerembederne.
Stk. 2.  Iøvrigt kan indkøb og reparation af inventar  

 kun foretages efter godkendelse af justitsministeriets tilsynsførende  

 arkitekt.
Dette gælder også, såfremt inventar ønskes anvendt efter andre  

 retningslinjer end angivet i inventarfortegnelsen.
Disse spørgsmål bør så  

 vidt muligt forelægges under arkitektens besøg ved embederne.
§ 2.  Udskiftet inventar bortsælges ved offentlig  

 auktion.
Hvis salget ikke vil kunne indbrige tilstrækkeligt til at dække  

 auktionsomkostningerne, bortskaffes inventaret.
 § 3.  Ved indsendelse af regnskabsoversigten for  

 januar kvartal til revisionsdepartementet vedlægges en specifikation over det  

 i finansårets løb til- og afgåede inventar.
 § 4.  Til hver af de faste kontorfunktionærer kan der  

 anskaffes en skrivemaskine og til hver af embedets jurister en  

 rejseskrivemaskine.
 Stk. 2.  Særlig bekostelige maskiner f.eks. elektriske  

 skrivemaskiner, kan ikke anskaffes uden justitsministeriets godkendelse.
§ 5.  Der kan anskaffes en regnemaskine til hvert  

 embede.
Såfremt der ved embedet beskæftiges flere end seks faste  

 kontorfunktionærer, eller embedet har kontorlokaler i to etager eller i to  

 bygninger, kan der dog anskaffes to maskiner.
 § 6.  Til hvert embede kan der anskaffes to  

 diktermaskiner, dog kun en maskine i et enkelt finansår.
§ 7.  Skrivemaskiner, regnemaskiner og diktermaskiner  

 indkøbes gennem rigspolitichefembedet, hvortil udskiftede maskiner indsendes  

 til bortsalg på auktion.
Det forudsættes, at udskiftning kun foretages,  

 såfremt det ikke er økonomisk forsvarligt at reparere maskinerne.
 Stk. 2.  Samtidig med indsendelse af vedkommende maskine  

 til rigspolitichefembedet gives der 3. revisionsdepartement underretning  

 herom.
 § 8.  I det omfang, det skønnes nødvendigt, kan der  

 foretages indkøb af juridisk faglitteratur, dog at der kun bør indkøbes flere  

 eksemplarer af samme værk, såfremt der er et ganske særligt behov herfor.
 Stk. 2.  Juristen, Tidsskrift for Rettsvitenskap og  

 Nordisk Domssamling leveres til embederne ved justitsministeriets  

 foranstaltning og betales af justitsministeriet.
Stk. 3.  Lov- og Ministerialtidende, Ugeskrift for  

 Retsvæsen og Juristen indbindes efter nærmere anvisning af  

 justitsministeriet.
Andre tidsskrifter kan indbindes, såfremt der er praktisk  

 behov herfor.
 Stk. 4.  Udgifter til litteratur m.v. afholdes af  

 kontorholdskontoen.
 § 9.  Anskaffelse og reparation af nødvendige  

 rekvisitter til udvendig og indvendig renholdelse af ejendomme, der benyttes  

 af retterne, kan foretages for et beløb, der i det enkelte tilfælde ikke må  

 overstige 200 kr.
 Stk. 2.  Der kan derudover afholdes udgifter til  

 anskaffelse og reparation af en støvsuger og en bonemaskine til indvendig  

 renholdelse af ejendomme, der benyttes af retterne.
 Stk. 3.  Rekvisitter til renholdelse af tjeneste- eller  

 lejebolig kan ikke anskaffes uden justitsministeriets godkendelse.
 Stk. 4.  Om fremgangsmåden ved indkøb og udskiftning af  

 støvsugere og bonemaskiner gælder de i § 7 anførte regler om indkøb af  

 inventar og kontormaskiner m.v.
 Stk. 5.  Med hensyn til konteringen af udgifter til  

 rekvisitter til renholdelse henvises til justitsministeriets cirkulære nr. 74  

 af 30. marts 1960 om administrationen af de under justitsministeriet hørende  

 bygninger, der benyttes af domstolene eller politiet.
 § 10.  Cirkulæreskrivelse af 2. maj 1957 om  

 anskaffelse af litteratur og inventar, cirkulæreskrivelse af 15. oktober 1957  

 om skrivemaskiner, cirkulæreskrivelse af 13. april 1959 om anskaffelse af  

 litteratur og cirkulæreskrivelse af 8. september 1961 om skrivemaskiner  

 ophæves.
 Justitsministeriet, den 17. maj 1965.
 P.M.V.
 Vilhelm Boas.
 /Kardel.
