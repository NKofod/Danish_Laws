 I tilslutning til udenrigsministeriets bekendtgørelser nr. 6 af 7. marts  

 1955 og nr. 13 af 16. februar 1962, Lovtidende C, vedrørende De Forenede  

 Nationers konvention om kvinders politiske rettigheder af 31. marts 1953  

 bringes det herved til almindelig kundskab, at yderligere følgende lande har  

 ratificeret eller tiltrådt konventionen:
 Belgien, Brasilien, Madagascar og Sierre Leone.
 Endvidere har følgende lande, til hvis territorium konventionens gyldighed  

 var udstrakt, før de opnåede selvstændighed, meddelt De Forenede Nationers  

 Generalsekretær, at de anser sig for bundet af konventionen:
 Den Centralafrikanske Republik, Congo (Brazzaville) og Senegal.
 Belgien har ved sin tiltrædelse, under henvisning til konventionens  

 artikel VII, taget følgende forbehold:
 ad artikel III.
1. Ifølge forfatningen er udøvelsen af kongemagten  

 forbeholdt mænd.
For så vidt angår udøvelsen af de under et regentskab  

 hørende funktioner skal konventionen ikke være til hinder for, at forfat-  

 ningens regler anvendes efter den belgiske stats fortolkning.
 2. Konventionen skal ikke være til hinder for sådanne  

 betingelser, som offentlige myndigheder har fastsat eller måtte fastsætte for  

 adgang til udøvelse af offentlige funktioner, når disse myndig- heder, uden  

 tanke på forskelsbehandling, handler ud fra ønsket om at beskytte kvinder mod  

 visse fysiske eller moralske risici eller ud fra saglige eller absolut  

 nødvendige hensyn til den tilfreds- stillende udøvelse af visse offentlige  

 hverv.
 Sierre Leones tiltrædelsesinstrument indeholder følgende betingelse:
»Ved sin tiltrædelse af denne konvention erklærer Sierre Leones  

 regering herved, at den ikke anser sig for bundet af artikel III, for så vidt  

 angår hvervning til og tjenestevilkår for de væbnede styrker eller for så  

 vidt angår nævninger.« Udenrigsministeriet, den 8. oktober  

 1964.
 F.M.
 Paul Fischer.
