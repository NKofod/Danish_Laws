Ligestillingsnævnets afgørelse J.nr.
E. 2.2.144 Ligestillingsnævnet kunne ikke behandle en klage over en kampagne, der var sponsoreret af tre amter, da kampagnen ikke var omfattet af ligestillingslovens § 2, stk.1.
Klager, en mand, klagede over en kampagne rettet til unge mænd mod at køre spritkørsel.
Kampagnen var sponsoreret af indklagede, tre amter.
Klageren gjorde gældende, at kampagne mistænkeliggjorde mænd for at være spritbilister alene på grund af deres køn, da kampagnen hovedsagligt var adresseret til mænd.
Ligestillingsnævnets sekretariat afviste sagen, idet sekretariatet ikke fandt, at kampagnen faldt ind under begrebet offentlig forvaltning i ligestillingslovens forstand.
Afvisningen blev påklaget til Ligestillingsnævnet, som stadfæstede afgørelsen og begrundelsen for denne Klagen drejer sig om en kampagne mod at køre spritkørsel.
Indklagede, tre amter, har sponsoreret kampagnen. ¬¬Sagsfremstilling Klager, en mand, har ved brev af 25. maj 2005 klaget over en kampagne mod at køre spritkørsel.
Indklagede har sponsoreret kampagnen. ¬¬Klageren har gjort gældende, at kampagnen mistænkeliggør mænd for at være sprit-bilister alene på grund af deres køn.
Klageren anfører, at kampagnen i stedet burde være adresseret til mænd og kvinder, der tidligere er dømt for at køre spritkørsel. ¬Ved brev af 2. juni 2005 afviste Ligestillingsnævnets sekretariat klagen.
Det fremgår bl.a. af sekretariatets brev: ¬¬". . . Nævnet træffer endelig afgørelse om, hvorvidt en konkret indklaget person, firma eller myndighed har overtrådt ovennævnte love. ¬¬Ligestillingsnævnets sekretariat kan i henhold til § 7 i forretningsordnen for Ligestillings-nævnet jf. § 20, stk. 2, i ligestillingsloven på ethvert tidspunkt i en sags forberedelse afvise en klage, når det må anses for åbenbart, at der ikke kan gives klageren medhold i sagen. ¬¬Sekretariat afviser hermed sagen, idet sekretariatet ikke finder, at en kampagne sponsoreret af de indklagede amter ses at falde ind under begrebet offentlig forvaltning i ligestillingslovens forstand.
Der lægges herved vægt på, at det af bemærkningerne til ligestillingsloven fremgår, at ligestillingslovens bestemmelse om offentlig forvaltning omhandler bl.a. ydelser fra det of-fentlige, f.eks. det offentliges betjening af arbejdsmarkedet i arbejdsformidlingerne og det offentliges servicering af borgerne, for eksempel retten til offentlige sundhedsforanstaltninger, lægebehandling og sociale ydelser. . .".  ¬¬Efter sekretariatets afvisning klagede klageren ved brev af 17. juni 2005 over kam-pagnen til Indenrigs- og Sundhedsministeriet, som ved brev af 28. juni 2005 gjorde klageren opmærksom på muligheden for at klage over Ligestillingsnævnets sekretariats afgørelse til Ligestillingsnævnet.
Indenrigs- og Sundhedsministeriet videresendte samme dag klagen til Ligestillingsnævnets sekretariat. ¬¬Klageren klagede herefter ved brev af 6. august 2005 til Folketingets Ombudsmand, som ved brev af 1. september 2005 ligeledes henviste til muligheden for at klage over Ligestillingsnævnets sekretariats afgørelse til Ligestillingsnævnet.
Folketingets Ombudsmand bad samtidig klageren om at afvente Ligestillingsnævnets afgørelse, før der klages til Folketingets Ombudsmand. ¬¬Samme dag videresendte Folketingets Ombudsmand klagen til Ligestillingsnævnets sekretariat som en klage fra klageren over Ligestillingsnævnets sekretariats afgørelse af 2. juni 2005. ¬¬Ligestillingsnævnets bemærkninger og konklusion¬Af de grunde, der er anført af sekretariatet, afvises denne sag. ¬¬Herefter ¬¬bestemmes: ¬¬Sekretariatets afvisning af klagen stadfæstes.
