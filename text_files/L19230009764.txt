Meterkonventionen af 20. maj 1875 med Ændringer af 6. Oktober 1921.
 Art. 1.
 De høje, kontraherende Parter forpligter sig til paa fælles Bekostning at  

 oprette og underholde et videnskabeligt og stedsevarende »internationalt  

 Bureau for Maal og Vægt« (Bureau international des Poids et Mesures),  

 hvis Sæde er i Paris.
 Art. 2.
 Den franske Regering træffer de fornødne Foranstaltninger for at lette  

 Erhvervelsen eller, hvis det er nødvendigt, Opførelsen af en til dette Øjemed  

 særlig bestemt Bygning af saadan Beskaffenhed som fastsat i det nærværende  

 Konvention vedføjede Reglement.
 Art. 3.
 Det internationale Bureau fungerer under udelukkende Bestyrelse og Tilsyn  

 af en »international Komite for Maal og Vægt« (Comite international  

 des Poids et Mesures), hvilken igen er underordnet en »Fællesforsamling  

 for Maal og Vægt« (Conference generale des Poids et Merures), bestaaende  

 af Delegerede fra alle de kontraherende Regeringer.
 Art. 4.
 Forsædet i Fællesforsamlingen for Maal og Vægt overdrages til den  

 fungerende Præsident for »Academie des sciences« i Paris.
 Art. 5.
 Organisationen af Bureauet saavelsom Sammensætningen af og Virkekredsen  

 for den internationale Komite og Fællesforsamlingen for Maal og Vægt  

 bestemmes nærmere ved det nærværende Konvention vedføjede Reglement.
 Art. 6.
 Det paahviler det internationale Bureau for Maal og Vægt at besørge:
 Art. 7.
 Naar Komiteen er skredet til at foretage Sammenstillinger af Maalinger  

 vedrørende de elektriske Enheder, og naar Fællesforsamlingen enstemmigt har  

 vedtaget Bestemmelser desangaaende, påhviler det Bureauet at fremskaffe og  

 opbevare de elektriske Normal-Enheder med dertil hørende Certifikater samt  

 endvidere at sammenligne de nationale Normaler eller andre Præcisions-Maal  

 med hine Normal-Enheder.
 Bureauet skal endvidere udføre Bestemmelser vedrørende fysiske Konstanter,  

 hvor et mere indgaaende Kendskab til disse kan tjene til at fremme  

 Nøjagtigheden og til at bedre at sikre Ensartetheden indenfor de Omraader,  

 hvorunder ovenfor nævnte Enheder hører. (Art. 6 og 1ste Stykke af Art. 7).
 Endelig paahviler det Bureauet at sammenstille lignende Bestemmelser, som  

 maatte være udførte af andre Instituter.
 Art. 8.
 De internationale Prototyper og Normaler med tilhørende Certifikater  

 opbevares i Bureauet og Adgangen til dem er udelukkende forbeholdt den  

 internationale Komite.
 Art. 9.
 Alle Omkostningerne ved Oprettelsen og Indretningen af det internationale  

 Bureau for Maal og Vægt saavelsom de aarlige Udgifter ved sammes Drift og ved  

 Komiteen skal dækkes ved de kontraherende Staters Bidrag, der fastsættes  

 efter en Skala baseret paa Staternes Folkemængde.
 Art. 10.
 De Bidrag, som enhver af de kontraherende Stater er pligtig at udrede,  

 skal i Begyndelsen af hvert Aar gennem det franske Udenrigsministerium  

 indbetales i »Caisse des depots et consignations« i Paris, hvorfra  

 Pengene, efterhaanden som der haves Brug for dem, udbetales efter Anvisning  

 af Direktøren for Bureauet.
 Art. 11.
 De Regeringer, som maatte gøre brug af den enhver Stat forbeholdte Adgang  

 til at tiltræde nærværende Konvention, er forpligtede til at betale et  

 Bidrag, hvis Beløb bestemmes af Komiteen i Henhold til det i Art. 9 fastsatte  

 Grundlag, og som skal anvendes til Forbedring af Bureauets videnskabelige  

 Materiel.
 Art. 12.
 De høje kontraherende Parter forbeholder sig efter fælles Overenskomst at  

 kunne foretage alle de Ændringer i nærværende Konvention, hvis Nytte  

 Erfaringen maatte godtgøre.
 Art. 13.
 Efter Forløbet af et Tidsrum af 12 Aar kan nærværende Konvention opsiges  

 af enhver af de høje Kontraherende Parter.
 Den Regering, som maatte benytte sin Ret til at lade Konventionen træde ud  

 af Kraft for sit Vedkommende, er pligtig at tilkendegive sin Hensigt et Aar  

 forud, og giver derved Afkald paa enhver Medejendomsret til de internationale  

 Prototyper og Bureauet.
 Art. 14.
Nærværende Konvention skal ratificeres i Overensstemmelse med de for hver  

 enkelt Stat gældende Forfatningslove.
Ratifikationerne skal udveksles i Paris  

 inden Udløbet af 6 Maaneder eller om muligt tidligere.
 Konventionen træder i Kraft fra 1. januar 1876 at regne.
 Til Bekræftelse heraf har de respektive Befuldmægtigede underskrevet den  

 og forsynet den med Aftryk af deres Vaaben.
 Handelsministeriet, den 26. Marts 1923.
Jørgen Christensen Gustav Arendrup.
