Fremsat den 13. marts 2007 af Peter Skaarup (DF), Kim Christiansen (DF),  

 Kristian Thulesen Dahl (DF),  

 Christian H.
Hansen (DF), Pia Kjærsgaard (DF),  

 Morten Messerschmidt (DF) og Hans Kristian Skibby (DF) Forslag til folketingsbeslutning om  

 gennemførelse af initiativer, der kan sikre et tryggere natteliv Folketinget pålægger  

 regeringen inden den 1. januar 2008 at fremsætte forslag om gennemførelse af  

 et  

 eller flere af nedenstående initiativer, der kan sikre et tryggere natteliv  

 for  

 gæster, erhvervsdrivende og ansatte i nattelivet.
Initiativerne består af  

 følgende:
 1)  

 	  

 Udvidelse af  

 restaurationslovens bestemmelse om forbud mod ophold.
 2)  

 	  

 Mulighed for at  

 registrere tilhold samt karantæne udstedt af virksomheden selv.
 3)  

 	  

 Skærpede straffe for  

 overtrædelse af tilhold.
 4)  

 	  

 Skærpede straffe ved  

 vold og trusler om vold m.v. mod dørmænd, næringsbrevsindehavere samt  

 bestyrere  

 i diskoteker, cafeer m.v.
 5)  

 	  

 Forbud mod at bære  

 kniv i nattelivet.
 6)  

 	  

 Skærpede straffe for  

 overtrædelse af forbud mod kniv.
Bemærkninger til forslaget Det seneste års tid har der været en række voldelige episoder i  

 det danske natteliv.
Skyderier, knivoverfald, slagsmål, vold og trusler om  

 vold  

 imod dørmænd m.v. forekommer beklageligvis oftere og oftere.
Dansk Folkeparti  

 er af den overbevisning, at der er behov for en række initiativer, der kan  

 medvirke til at modvirke denne udvikling og sikre større tryghed i  

 nattelivet.
 Formålet med gennemførelsen af de nye initiativer er at give  

 såvel myndighederne som de erhvervsdrivende flere og bedre redskaber til at  

 sikre såvel gæsternes som de erhvervsdrivendes sikkerhed og at håndtere de  

 stadig flere og større problemer i nattelivet.
 Dansk Folkeparti lægger vægt på, at de berørte virksomheder,  

 som bl.a. har været i deputation i Retsudvalget, inddrages i det videre  

 arbejde  

 med at udforme initiativerne på en for gæsterne, de erhvervsdrivende og  

 myndighederne  

 hensigtsmæssig måde.
Initiativer, der  

 kan sikre et tryggere natteliv Formålet med forslaget er at sikre et tryggere natteliv for  

 gæster, erhvervsdrivende og ansatte i nattelivet.
Dette skal gøres ved at  

 give  

 såvel myndighederne som de erhvervsdrivende flere og bedre redskaber til at  

 sikre gæsternes, de erhvervsdrivendes og de ansattes sikkerhed og håndtere de  

 stadig flere og større problemer med vold, trusler, chikane og anden  

 kriminalitet, f.eks. salg af stoffer og opkrævning af beskyttelsespenge, i  

 nattelivet.
Problemerne i nattelivet er blevet stadig mere alvorlige gennem  

 de senere år, og der er derfor behov for, at udviklingen i de redskaber, med  

 hvilke man kan forsøge at løse problemerne, følger med tiden.
Der bør være  

 konsekvens i forbindelse med uacceptabel adfærd i nattelivet, men for at  

 dette kan  

 blive muligt, må de rigtige redskaber være til stede.
Dansk Folkeparti er af  

 den overbevisning, at gennemførelse af de i dette forslag nævnte initiativer  

 (se nedenfor) vil være et betydeligt fremskridt med hensyn til at  

 tilvejebringe  

 disse redskaber.
 Dansk Folkeparti opfordrer regeringen til at gennemføre  

 følgende initiativer:
1)  

 	  

  

 Udvidelse af  

 restaurationslovens bestemmelse om forbud mod ophold, jf. restaurationslovens  

 §  

 31, stk. 2:  

  

 Der bør gives mulighed for at give et tilhold i samtlige  

 virksomheder i en kommune eller i zoner.
I dag gælder et tilhold kun adgang  

 til  

 den enkelte virksomhed, hvorfra vedkommende er blevet bortvist.
Bestemmelsen  

 bør udvides således, at det klart fremgår af loven eller bemærkningerne  

 hertil,  

 at bestemte virksomheder kan anses som virksomheder i større eller mindre  

 områder i byer, i hele byer, i landsdele el.lign.
2)  

 	  

  

 Mulighed for at registrere  

 et tilhold, jf. restaurationslovens § 31, stk. 2, samt karantæne udstedt af  

 virksomheden  

 selv:  

  

 I dag må virksomheden ikke registrere navn eller have billede af de  

 personer, der har et tilhold udstedt af politiet.
Dette bør ændres således,  

 at  

 virksomheder kan tjekke, om de personer, der lukkes ind i virksomheden, har  

 et tilhold.  

 Kontrollen af gæster i en virksomhed kan foregå ved, at man på et  

 legitimationskort  

 (f.eks. sygesikringsbeviset) kan konstatere, om en person har et tilhold.
For  

 at en person kan få lov til at komme ind i virksomheden, skal  

 legitimationskortet køres igennem en magnetlæser, der indikerer, om personen  

 har et tilhold.
Man bør i denne sammenhæng overveje at oprette et centralt  

 register over tilhold, som virksomhederne har adgang til.
Dette register og  

 de  

 relevante kontrolsystemer i virksomhederne skal være karakteriseret af en høj  

 grad af sikkerhed og behørig sikring imod misbrug.
Man kan eventuelt skele  

 til  

 kasinobranchen, som har erfaring med kontrol af gæster.
Ud over at have  

 adgang  

 til det centrale register bør virksomheden have mulighed for at registrere de  

 personer, som virksomheden selv har givet karantæne.
Man kan endvidere  

 forestille sig et decentralt register, hvor personer kan registreres efter  

 lokale regler, der er godkendt af det lokale politi.
3)  

 	  

 S  

  

 kærpede straffe for  

 overtrædelse af tilhold:  

  

 I henhold til restaurationslovens § 31, stk. 2,  

 kan politiet give en person et tilhold, således at personen får forbud mod at  

 komme på en bestemt virksomhed.
Straffen for overtrædelse af tilholdet bør  

 skærpes.
Bødestraffen for overtrædelse af et tilhold bør udgøre et beløb af  

 tilstrækkelig størrelse til, at bødestørrelsen reelt virker præventivt,  

 ligesom  

 gentagne overtrædelser af tilholdet bør kunne medføre frihedsberøvelse.
4)  

 	  

  

 Skærpede straffe ved vold  

 og trusler om vold m.v. mod dørmænd, næringsbrevsindehavere samt bestyrere i  

 diskoteker, cafeer m.v.:  

  

 Af straffelovens § 247, stk. 2, fremgår det, at  

 såfremt en person, der ifølge karakteren af sit arbejde er særlig udsat for  

 vold, bliver udsat for legemsangreb, kan straffen forhøjes med indtil det  

 halve.
I det omfang voldsudøveren er vidende om, at offeret er f.eks.  

 dørmand,  

 og at voldsudøvelsen finder sted i forbindelse med offerets virke som  

 dørmand,  

 bør straffen skærpes yderligere.
Denne strafskærpelse bør også kunne gøres  

 gældende i forbindelse med voldelige overfald imod f.eks. en dørmand begået  

 uden for virksomheden og uden for arbejdstiden, hvis det voldelige overfald  

 er  

 en direkte følge af offerets erhverv.
Som eksempel kan man forestille sig en  

 situation, hvor en dørmand efter en episode i nattelivet efterfølgende  

 udsættes  

 for en hævnaktion uden for arbejdspladsen.
5)  

 	  

  

 Forbud mod at bære kniv i  

 nattelivet:  

  

 Forbuddet mod at bære kniv omfatter i dag ikke foldeknive med  

 en klinge på højst  

 7 cm., der ikke kan fastlåses i udfoldet position.
Der bør  

 indføres et totalt forbud mod knive i nattelivet.
Den eneste undtagelse skal  

 være personer, der bærer kniv som led i ansættelsen på f.eks. en  

 restaurationsvirksomhed.
Det er vanskeligt at forestille sig, at der  

 derudover  

 skulle være personer, der bærer kniv i nattelivet af legitime grunde  

 (eksempelvis  

 i erhvervsmæssigt øjemed eller i forbindelse med jagt, sport el.lign.), og  

 derfor vil et totalt knivforbud målrettet mod nattelivet ikke medføre  

 urimelige  

 gener for borgere, der har en legitim grund til at bære kniv.
Formålet med et  

 sådant forbud sigter alene mod at sikre en »afvæbning« af gæster på  

 restaurationer, diskoteker m.v.
6)  

 	  

  

 Skærpede straffe for  

 overtrædelse af forbud mod kniv:  

  

 Overtrædelse af knivforbuddet, jf. våbenlovens  

 § 4, stk. 1, bør straffes med bøde.
Ifølge den gældende lovgivning kan  

 straffen  

 skærpes til fængsel i 2 år, når den pågældende tidligere er straffet for  

 overtrædelse af § 4, stk. 1. Denne straf bør skærpes.
Afsluttende  

 bemærkninger De senere år er kravene til f.eks. dørmændene blevet øget ved,  

 at man skal gennemgå en uddannelse og opnå en egentlig autorisation for at  

 kunne fungere som dørmand.
Dette er en glædelig udvikling, da der er behov  

 for  

 bedre uddannede dørmænd.
Der er også kommet øgede krav om uddannelse og  

 registrering i næringsbasen til bestyrere og næringsbrevsindehavere.
De øgede  

 krav til erhvervsdrivende og ansatte i nattelivet bør modsvares af nye  

 redskaber, hvor myndigheder og erhvervsdrivende i højere grad, end det er  

 tilfældet  

 i dag, har mulighed for at tage hånd om problemerne i nattelivet.
I dag er situationen den, at det i nattelivet er de få, der  

 ødelægger det for de mange.
Det er de erhvervsdrivendes opfattelse, at  

 problemerne skyldes en lille gruppe mennesker, der driver organiseret  

 kriminalitet, og at situationen kan sammenlignes med de problemer, der var,  

 dengang rockerne styrede nattelivet.
Desværre er hovedparten af den hårde kerne, der er grund til  

 problemerne i nattelivet, af anden etnisk oprindelse end dansk, og dette kan  

 føre til problemer for ganske almindelige personer af anden etnisk oprindelse  

 end dansk, der uberettiget oplever at blive nægtet adgang til virksomheder i  

 nattelivet.
Gennemføres de foreslåede initiativer, f.eks. at give  

 virksomhederne  

 lov til at have et tilholdsregister, vil såvel myndighederne som de  

 erhvervsdrivende få redskaber til at udelukke de få, der ødelægger det for de  

 mange, og risikoen for, at man uberettiget nægter personer adgang til  

 virksomheden, vil blive meget mindre.
 Dansk Folkeparti er overbevist om, at gennemførelse af  

 ovennævnte initiativer vil bidrage mærkbart til at sikre et tryggere  

 natteliv.
Skriftlig fremsættelse Peter Skaarup  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om gennemførelse af initiativer, der kan sikre et  

 tryggere  

 natteliv.
(Beslutningsforslag nr.
B 112).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
