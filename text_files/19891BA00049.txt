Nr BSF 49 Forslag til folketingsbeslutning om en handlingsplan for en  

 ungdomskontrakt med sikring af job og uddannelse til unge Fremsat af Pernille Forchhammer (S) Helle Degn (S) Jytte Hilden (S) Søren  

 B.
Jørgensen (S) Lone Møller (S) Kaj Poulsen (S) Nyrup Rasmussen (S) den 15. december 1989 Folketinget opfordrer regeringen til at fremlægge en handlingsplan, der sikrer job og uddannelse til unge.
Reelle uddannelser og heltidsarbejdstilbud skal sikres.
Målet for alle  

 grupper af unge er kvalificerende uddannelse og/eller varig beskæftigelse på  

 arbejdsmarkedet.
Den nye handlingsplan skal fremlægges, så den nødvendige  

 lovgivning kan vedtages i foråret 1990.
Samfundet og den enkelte unge skal fremover indgå gensidigt forpligtende  

 kontrakter om job og uddannelsesforløb.
Rettigheder og pligter bliver dermed  

 nært forbundne.
 Sikringen af job og uddannelse til unge iværksættes fra 1. juli 1990 efter  

 3 hovedprincipper:
I.
For alle unge under 20 år skal der senest efter 3 måneders ledighed  

 indgås gensidigt forpligtende kontrakter om job- og/eller uddannelsesforløb.
II.
Modtagere af bistandshjælp på 20-29 år sikres de samme rettigheder og  

 pligter til arbejdstilbud og uddannelsestilbud, som forsikrede ledige har i  

 henhold til arbejdstilbudsloven.
III.
Senest fra 1. juli 1992 skal indsatsen udbygges, således at alle  

 under 30 år sikres samme rettigheder og pligter med hensyn til uddannelses-  

 og/eller jobtilbud som unge under 20 år.
 Handlingsplanen skal indeholde forslag til ny lovgivning eller  

 administrative ændringer inden for følgende hovedområder:
 1. Erhvervs- og uddannelsesvejledningen for de unge ledige skal samordnes  

 og styrkes.
 2. Der skal etableres særlige job og/eller uddannelsesforløb for de  

 grupper af unge, som har specielle problemer og derfor ikke umiddelbart er i  

 stand til at vælge uddannelse eller arbejde på grund af manglende  

 kvalifikationer, erhvervserfaring eller lignende.
3. Mangelen på praktikpladser i de erhvervsfaglige grunduddannelser skal  

 afskaffes.
Indsatsen skal iværksættes umiddelbart for at opnå en øjeblikkelig  

 reduktion i antallet af lære- og praktikpladssøgende.
Inden for erhvervs- og  

 arbejdsmarkedsuddannelserne skal optagelseskapaciteten forøges især gennem  

 bedre uddannelsesdækning på nye fagområder.
Afvikling af adgangsbegrænsning  

 og øget internationalisering af de videregående uddannelser iværksættes i  

 overensstemmelse med Socialdemokratiets beslutningsforslag herom (B 84,  

 folketingsåret 1988-89).
 4. Der skal skabes flere job i lokalsamfundene:
- Et væsentligt bidrag hertil vil være, at kommunerne opnår større  

 muligheder for en virkelig aktiv erhvervspolitisk indsats i samarbejde med  

 virksomhederne.
Det vil skabe bedre rammer for nye jobtilbud til unge og  

 forøget beskæftigelse.
Samtidig skal beskæftigelsesmidlerne kunne nyttiggøres  

 mere målrettet inden for det offentlige til udbygning af  

 jobskabelsesaktiviteterne.
5. Der indføres en særlig projektløn for unges deltagelse i konkrete,  

 velafgrænsede beskæftigelsesprojekter, som er et led i forberedelserne til  

 det ordinære arbejdsmarked eller uddannelsessystem.
Projektlønnen aftales  

 mellem de kommunale overenskomstparter.
 6. Der gennemføres en klar ansvars- og opgavefordeling mellem alle  

 institutioner, som skal deltage i indsatsen sammen med de unge: ministerier,  

 kommuner, arbejdsformidling, arbejdsmarkedsnævn, uddannelsesinstitutioner,  

 virksomheder og arbejdsmarkedets parter.
7. Økonomisk byrdefordeling, refusionssystemer m.v. smidiggøres, så det  

 sikres, at finansieringssystemet tilskynder til den ønskede opprioritering af  

 en kvalificerende uddannelsesindsats og af en tidlig indsats.
Kommuner og  

 amter kompenseres for eventuelle lovbestemte merudgifter.
Bemærkninger til forslaget Beslutningsforslaget er en genfremsættelse af et i folketingsåret 1988-89  

 fremsat beslutningsforslag nr.
B 86.
I.
Kursskifte i uddannelses- og beskæftigelsespolitikken Passiv forsørgelse gennem bistandshjælp og dagpenge skal erstattes at  

 reelle job- og uddannelsesmuligheder.
Bistandshjælp og  

 »klientbehandling« skal afskaffes til fordel for en ny aktiv  

 indsats.
 Beslutningsforslaget lægger op til en omfattende omlægning af den danske  

 uddannelses- og beskæftigelsespolitik for unge under 30 år.  

 Beslutningsforslaget er en naturlig forlængelse af den revision af  

 arbejdstilbudsloven med indførelse af uddannelsestilbud, som  

 Socialdemokratiet i 1988 gennemførte med regeringen.
 Samfundet udbetaler i dag adskillige milliarder kroner i passive  

 arbejdsløshedsdagpenge og bistandsydelser til unge, som ikke har mulighed for  

 at opnå beskæftigelse eller uddannelse.
 Samtidig anvendes ca. 2 mia. kr. i stat, amter og kommuner til en ofte  

 tilfældig og usammenhængende beskæftigelsesfremmende indsats over for de  

 unge.
 Socialdemokratiet ønsker med dette forslag at anvende disse passive midler  

 til en ny aktiv indsats for de unge og for samfundet, ikke gennem forringelse  

 af rettigheder for unge arbejdsløse og bistandsklienter, men gennem nye  

 muligheder og pligter.
Den indsats, der skal iværksættes, er omfattende.
Det kan kun løses gennem  

 et tæt samarbejde mellem de unge, kommunerne, arbejdsmarkedsnævn,  

 arbejdsformidling, uddannelsesinstitutioner og arbejdsmarkedets parter.
a.
Sammenhæng og fleksibilitet Erfaringsmæssigt har unge vidt forskellige forudsætninger og  

 kvalifikationer.
Derfor bør uddannelses- og/eller jobforløbet for den enkelte  

 være baseret på en sammenhængende indsats, som indeholder den fornødne  

 fleksibilitet.
Der skal især sættes ind over for fire grupper:
- den hårdest belastede gruppe af unge bistandsmodtagere med store sociale  

 problemer kræver en særlig, større indsats for at sikre en varig indgang til  

 uddannelse og/eller arbejde.
Her skal der udover vejledningen iværksættes  

 særlige introducerende forløb (springbrætaktiviteter), der kan opbygge  

 manglende selvtillid og danne grundlag for en egentlig  

 job-/uddannelsesaktivitet, - en anden gruppe af bistandsmodtagere forudsætter også en ekstra indsats  

 ud over vejledningen.
Det er gruppen af unge, som ikke har de nødvendige  

 kvalifikationer, erhvervserfaring m.v.
Her skal vejledningen suppleres med en  

 indsats, der giver de kvalifikationer, der kræves for at kunne påbegynde  

 uddannelse eller arbejde, - den tredje gruppe har ikke egentlige sociale problemer.
Denne gruppe har  

 til gengæld behov for en grundig vejledning om job- og uddannelsesmuligheder  

 som indgang til at påbegynde et varigt uddannelses- og/eller arbejdsforløb, - den fjerde store gruppe af unge står først og fremmest og mangler en  

 praktikplads eller har ikke kunnet komme i gang på grund af  

 adgangsbegrænsninger.
Her er det først og fremmest flere uddannelsespladser,  

 fjernelse af adgangsbegrænsning og en praktikpladsgaranti, der er behov for.
Arbejdsformidlingen og kommunerne skal i fællesskab og i samarbejde med de  

 unge udarbejde kontrakter for job- og uddannelsesforløb for de ledige.  

 Kommunerne har ansvaret for informations- og vejledningsaktiviteterne, indtil  

 de unge er motiverede og egnede til umiddelbart at påbegynde uddannelse eller  

 arbejde.
Det betyder, at kommunerne har ansvaret for den første og anden af  

 ovennævnte grupper, der efter en tilstrækkelig indsats visiteres til  

 arbejdsformidlingen, hvorefter den endelige job- og uddannelseskontrakt  

 udarbejdes.
Det betyder, at kommunerne har ansvaret for de introducerende aktiviteter  

 (springbrætaktiviteterne) og de aktiviteter, der kvalificerer til uddannelse  

 og/eller arbejde.
Arbejdsformidlingen har ansvaret, når de ledige skal have  

 egentlige job- og uddannelsestilbud.
b.
Princippet om rettigheder og pligter Samfundet har i 1980'erne, på grund af manglende initiativer fra regering  

 og folketingsflertal, ikke kunnet sikre unge bistandsmodtagere og  

 dagpengemodtagere reelle job- og uddannelsestilbud.
Samfundet har svigtet sin  

 naturlige forpligtelse; det har selvsagt skabt skuffelser og desillusion hos  

 mange unge.
Med Socialdemokratiets oplæg til ungdomskontrakt skal samfundet nu leve op  

 til sine forpligtelser igen.
Der skal skabes reelle job- og  

 uddannelsesmuligheder.
Når det sker, er der grundlag for en forpligtende  

 kontrakt, som beskriver den samlede indsats for den unge.
Den nye ungdomskontrakt bygger på samme grundprincip som den netop  

 gennemførte lov om arbejds- og uddannelsestilbud for forsikrede ledige:  

 »Ingen pligter uden rettigheder og ingen rettigheder uden pligter«.  

 Pligter for unge bliver da først en naturlig realitet, når deres reelle  

 rettigheder er sikret både med hensyn til kvalitet og omfang af uddannelses-  

 og arbejdstilbud.
I den situation er det naturligt, at unges andel af  

 »pligterne« i kontrakten med samfundet indebærer konsekvenser for  

 den enkelte.
Hvis unge således afviser at deltage i aftalte kurser, jobtilbud  

 og lign. eller afbryder et aftalt forløb af årsager, som kun kan tilregnes  

 den enkelte selv, bør det have konsekvenser i form af lavere ydelser til den  

 pågældende i henhold til bistandsloven.
c.
Tilbudene til unge Det er en omfattende indsats, der skal iværksættes.
Derfor igangsættes den  

 totale job- og uddannelsessikring fra 1. juli 1990 kun for unge i  

 aldersgruppen under 20 år, uanset om det er forsikrede unge eller unge  

 bistandsklienter:
 1. Alle under 20 år skal efter 3 måneders ledighed og senest efter 5  

 måneder have garanti for en uddannelsesplads, en praktikplads eller et  

 konkret job.
 2. Dette sikres ved, at der for alle unge under 20 år udarbejdes en  

 forpligtende kontrakt for et egentligt job- og uddannelsesforløb, der  

 fastlægger de tilbud, som den unge har behov for.
 3. Kontrakten udarbejdes inden 3 måneder og iværksættes inden 5 måneders  

 ledighed i et samarbejde mellem den ledige, arbejdsformidlingen og kommunen.
4. De grupper af unge under 20 år, der på grund af specielle problemer  

 ikke umiddelbart har mulighed for at påbegynde et job eller en uddannelse  

 eller for at opnå en praktikplads, skal have tilbud om særlige aktiviteter  

 inden for de første 3-5 måneders ledighed.
Disse aktiviteter, der iværksættes  

 inden for bistandslovens rammer, kan både være introducerende forløb  

 (springbrætaktiviteter) og egentlige forløb, der kvalificerer til job eller  

 uddannelse.
Det skal fremhæves, at der både for gruppen af unge under 20 år og for de  

 20-29-årige er tale om minimumskrav.
Flere kommuner er gået længere på  

 udvalgte områder, hvilket forudsættes opretholdt.
Så hurtigt som praktisk og  

 økonomisk muligt og senest 1. juli 1992 forudsættes herefter, at indsatsen  

 udbygges, således at alle unge under 30 år sikres samme rettigheder og  

 pligter med hensyn til uddannelses- og/eller jobtilbud som unge under 20 år  

 (jf. bilag 1).
 De 20-29-årige bistandsklienter sikres samtidig fra 1. juli 1990 de samme  

 rettigheder og pligter, som forsikrede ledige har i henhold til  

 arbejdstilbudsloven:
 1. Alle 20-29-årige, der modtager bistandshjælp, skal have de samme  

 rettigheder og pligter, som forsikrede ledige har med hensyn til  

 arbejdstilbud og uddannelsestilbud inden for arbejdstilbudslovens rammer.
 2. Med henblik på at opnå dette skal der for alle 20-29-årige, der  

 modtager bistandshjælp, udarbejdes en job- og uddannelseskontrakt i et  

 samarbejde mellem kommunerne og arbejdsformidlingen, som fastlægger de  

 tilbud, som den ledige har behov for.
 3. Job- og uddannelseskontrakten skal udarbejdes løbende og endeligt  

 færdiggøres og iværksættes inden 9-12 måneders ledighed.
4. De grupper, der på grund af særlige problemer ikke umiddelbart har  

 mulighed for at påbegynde job eller uddannelse, skal tilbydes særlige  

 aktiviteter inden for de første 9-12 måneder.
Disse aktiviteter, der  

 ligeledes iværksættes inden for bistandslovens rammer, kan være  

 introducerende forløb (springbrætaktivitet) eller sammenhængende forløb, der  

 kvalificerer til job eller uddannelse (jf. bilag 2).
d.
Aflønning Under de introducerende forløb (springbrætaktiviteter) i kommunalt regi  

 udbetales både for de unge under 20 år og for de 20-29-årige bistandsklienter  

 en ydelse, der svarer til den nuværende kontanthjælp.
 I forløb, der kvalificerer til uddannelse eller arbejde, udbetales i  

 forbindelse med beskæftigelsesprojekter og lignende en projektløn og i  

 forbindelse med deltagelse i uddannelse en uddannelsesgodtgørelse.  

 Projektlønnen svarer til garantibetalingen på normallønsområdet og aftales  

 mellem de kommunale overenskomstparter.
 I kombinerede uddannelses- og praktikforløb ydes en gennemsnitlig  

 godtgørelse i forhold til omfanget af praktik henholdsvis uddannelse.
Ledige unge under 20 år, der påbegynder en erhvervsuddannelse eller en  

 boglig uddannelse får udbetalt en ydelse, der svarer til Statens  

 Uddannelsesstøtte.
I praktikforløb udbetales en normal lærlingeløn.
Ledige  

 unge under 20 år, der placeres i ordinære job, får udbetalt  

 overenskomstmæssig løn.
Ledige 20-29-årige bistandsklienter, der modtager et uddannelsestilbud,  

 får udbetalt en ydelse, der højst svarer til det hidtidige forsørgelsesniveau  

 i henhold til bistandsloven.
For uddannelse, der berettiger til SU, ydes ikke  

 anden støtte, medmindre det kan begrundes i konkrete sociale forhold eller  

 der er tale om revalideringsforhold.
De 20-29-årige bistandsklienter, der  

 modtager et arbejdstilbud, får udbetalt overenskomstmæssig løn.
II.
Forudsætninger for indsatsen Den samlede indsats forudsætter, at der etableres sammenhængende job- og  

 uddannelsesforløb, der har den klare målsætning at sikre varig beskæftigelse  

 på det ordinære arbejdsmarked eller deltagelse i de ordinære  

 uddannelsesforløb.
Den første forudsætning for indsatsen er, at der etableres en aktiv  

 informations- og vejledningsindsats over for alle dem, som omfattes af  

 ordningen.
Denne informations- og vejledningsindsats skal tilvejebringes i et  

 tæt samarbejde mellem kommunerne og arbejdsformidlingen.
For det andet er det vigtigt at sikre, at de grupper, der ikke umiddelbart  

 er motiverede for eller egnede til at påbegynde job eller uddannelse, får  

 mulighed for at deltage i introducerende forløb (springbrætaktiviteter), der  

 kan bestå af utraditionelle sociale og kulturelle projekter, særlige  

 vejledningsforløb, ophold på produktionsskoler, EIFL/EIFU-kurser m.v.
Disse  

 introducerende forløb skal virke som et springbræt til de øvrige aktiviteter  

 for både unge under 20 år og 20-29-årige bistandsklienter.
 En tredje forudsætning er, at der over for de grupper, der mangler  

 nødvendige kvalifikationer og/eller erhvervserfaring etableres kombinerede  

 uddannelses-, praktik- og vejledningsforløb, f.eks. som foreslået af KL efter  

 2 måneders ledighed, beskæftigelsesprojekter, daghøjskoleforløb m.v., der  

 kvalificerer den unge ledige til at påbegynde et egentligt job og/eller  

 uddannelse.
En fjerde forudsætning er, at der er etableret fri adgang til  

 ungdomsuddannelserne gennem lovgivning om de almengymnasiale uddannelser og  

 med vedtagelsen af reformen af de grundlæggende erhvervsuddannelser.
Det er  

 imidlertid en forudsætning, at lovgivningen følges op af bevillingsmæssige  

 forudsætninger for den nødvendige udbygning af kapaciteten, således at ingen  

 unge af kapacitetsmæssige grunde afvises fra at påbegynde en uddannelse efter  

 grundskolen.
 Ud over behovet for udbygning af kapaciteten i ungdomsuddannelserne er der  

 også behov for, at uddannelserne omstruktureres og fornyes, således at de  

 enkelte uddannelser har en sådan bredde, at de er fleksible i forhold til  

 arbejdsmarkedets varierende behov for kvalifikationer.
 Der skal ved udbygningen især lægges vægt på udvidelse af kapaciteten  

 inden for de grundlæggende erhvervsuddannelser.
 Udbygningsbehovet vil være af midlertidig karakter, idet der fra  

 begyndelsen af 1990'erne sker et sådant fald i ungdomsårgangene, at behovet  

 kan dækkes (jf. bilag 3).
I forbindelse med tilrettelæggelsen af den samlede udbygning skal der  

 tages højde for et stigende behov for uddannelsespladser som følge af  

 indsatsen for at begrænse det samlede frafald i ungdomsuddannelserne.  

 Frafaldet udgør i dag ca. 15 pct. i de almengymnasiale uddannelser og helt op  

 til 40 pct. i erhvervsuddannelserne.
De kommende års tilrettelæggelse af  

 ungdomsuddannelserne må tage sigte på at reducere frafaldet gennem større  

 fleksibilitet i uddannelserne, der samtidig skal indebære en reduktion af det  

 betydelige omfang af dobbeltuddannelser, som unge tvinges til i dag.
I løbet af 1990'erne vil der ske et sådant fald i ungdomsårgangene, at der  

 vil kunne frigøres kapacitet svarende til omkring 30 pct. af det nuværende  

 antal uddannelsespladser.
Den frigjorte kapacitet skal især anvendes til en  

 forbedret indsats for de grupper, som ikke har fået en kompetencegivende  

 uddannelse, og til de voksne, der vil have et stigende efter- og  

 videreuddannelsesbehov.
Der er samtidig behov for etablering af en række nye  

 grunduddannelsesforløb inden for de erhvervsfaglige grunduddannelser.
Det  

 gælder etablering af en grunduddannelse inden for en række serviceområder,  

 hvor etablering af social- og sundhedsuddannelserne samt omstrukturering af  

 etatsuddannelserne er påtrængende.
De nye social- og sundhedsuddannelser, som  

 der for tiden arbejdes med i »Perspektivudvalget vedrørende fremtidens  

 social- og sundhedsuddannelser«, skal sættes i kraft snarest.
Ligeledes  

 er der behov for etablering af nye ungdomsuddannelser for de dele af  

 industrien og servicesektoren, der i dag dækkes ind af korterevarende  

 arbejdsmarkedsuddannelser.
Det gælder f.eks. procesindustrien og  

 turisterhvervet.
Sigtet i den nye erhvervsuddannelsesreform om at  

 uddannelsesdække alle beskæftigelsesområder inden for den offentlige og den  

 private sektor med grunduddannelsesforløb må således gennemføres.
En femte forudsætning er behovet for en akut indsats for at sikre de mange  

 lære- og praktikpladssøgende muligheder for at afslutte deres uddannelse.
Det  

 er uacceptabelt, at omkring 20 pct. af en årgang unge, som har afsluttet en  

 basisuddannelse, ikke kan fortsætte uddannelsen på grund af manglende  

 praktikpladser.
Der er behov for klare politiske initiativer, der kan sikre  

 flere praktikpladser både inden for den private sektor og den offentlige  

 sektor.
Der er især behov for flere praktikpladser inden for de større  

 virksomheder, ligesom der generelt er behov for flere pladser både inden for  

 industrien og privat service og inden for den offentlige sektor.
 Det skal således sikres, at de faglige udvalg i samarbejde med de lokale  

 fagkomiteer foretager en samlet registrering af uddannelsesmulighederne i  

 virksomhederne, både offentlige og private, således at den opsøgende  

 virksomhed kan målrettes mod de aktuelle muligheder for at få flere pladser.
Med henblik på at opnå et tilstrækkeligt antal praktikpladser kan der være  

 behov for at gennemføre særlige bidragsordninger, der udligner omkostningerne  

 ved etablering af flere praktikpladser i private virksomheder og den  

 offentlige sektor.
I det omfang der ikke herved opnås tilstrækkelig mange  

 praktikpladser, etableres værkstedsskoler.
Der gennemføres en samlet  

 finansieringsordning for såvel praktikpladser som værkstedsskoler.
En sjette forudsætning er, at det sikres, at de nødvendige aktiviteter  

 inden for den offentlige sektor kan iværksættes.
Dette forudsætter en  

 udvidelse af kommunernes muligheder for en virkelig aktiv erhvervspolitisk  

 indsats i samarbejde med virksomhederne.
Det vil samtidig skabe bedre rammer  

 for nye jobtilbud til unge og forøget beskæftigelse.
III.
Styring og prioritering af indsatsen Beslutningsforslagets gennemførelse forudsætter, at der centralt,  

 regionalt og lokalt sker en overordnet og sammenhængende styring og  

 prioritering af indsatsen over for de unge.
 På centralt niveau samordnes den eksisterende og den nye indsats i forhold  

 til unge ledige under 30 år i et fælles »Uddannelses- og  

 Beskæftigelsessekretariat«.
 På regionalt niveau samordnes indsatsen mellem kommuner,  

 uddannelsesinstitutioner, arbejdsformidling og arbejdsmarkedsnævn.
 Gennemførelsen af indsatsen over for unge med job og uddannelse  

 forudsætter samtidig en klar ansvarsfordeling ved iværksættelsen af de  

 enkelte tilbud:
 1. Informations- og vejledningsindsatsen iværksættes i et samarbejde  

 mellem kommunerne og arbejdsformidlingen i de enkelte regioner, hvor  

 kommunerne har ansvaret for unge ledige, indtil de pågældende er motiverede  

 og egnede til job og uddannelse.
 2. De introducerende forløb (springbrætaktiviteter) iværksættes af  

 kommunerne.
 3. Forløb, der kvalificerer til uddannelse eller arbejde, iværksættes af  

 kommunerne i samarbejde med arbejdsmarkedsnævnene.
 4. Undervisningsministeren har i samarbejde med de kollegiale udvalg m.v.  

 ansvaret for, at den nødvendige kapacitet på erhvervsuddannelserne og de  

 almene uddannelser etableres.
 5. Arbejdsministeren har i samarbejde med de kollegiale organer ansvaret  

 for, at den nødvendige kapacitet inden for arbejdsmarkedsuddannelserne  

 etableres.
6. Arbejdsgiverne har i samarbejde med lønmodtagerorganisationerne inden  

 for de enkelte brancheområder pligt til at sikre det nødvendige antal  

 praktikpladser.
I det omfang dette ikke sker, iværksættes lovgivningsmæssigt  

 økonomiske bidragsordninger.
 7. Arbejdsmarkedsnævnet har ansvaret for udarbejdelsen af samlede  

 behovsvurderinger på det regionale arbejdsmarked i forhold til behov for  

 jobmuligheder og uddannelsesmuligheder.
 8. Arbejdsmarkedsnævnet har ligeledes ansvaret for, at de nødvendige  

 jobmuligheder etableres i et tæt samarbejde med kommunerne.
 9. Arbejdsmarkedsnævnet har samtidig ansvaret for, at der etableres de  

 nødvendige arbejdstilbud i et tæt samarbejde med de private og offentlige  

 arbejdsgivere i regionen.
10. Undervisningsministeren har i samarbejde med de kollegiale organer  

 ansvaret for iværksættelsen af de nødvendige uddannelsestilbud.
Den konkrete  

 iværksættelse af uddannelsestilbudene forestås af de regionale  

 uddannelsesinstitutioner.
På regionalt niveau skal der generelt være frihed til at fravige de  

 generelle retningslinjer.
Det sker i den udstrækning, der regionalt kan opnås  

 enighed om andre løsningsmodeller, som sikrer gennemførelsen af de fastlagte  

 målsætninger.
IV.
Omfang af den nye indsats, finansiering, byrdefordeling m.m.
a.
Indsatsens omfang Omfanget af den foreslåede merindsats kan anslås til ca. 6.000 unge i  

 aldersgruppen 16-19 år og ca. 17.000 i aldersgruppen 20-29 år.
Det samlede antal på ca. 23.000 vil i det første år være omfattet af  

 ekstraindsatsen.
I de følgende år vil der være tale om et faldende antal på  

 grund af: dels mindre ungdomsårgange, dels at alle unge fra starten  

 efterhånden sluses over i varig uddannelse og beskæftigelse, dels at  

 indsatsen både direkte og indirekte fører til en vis forøgelse af den samlede  

 beskæftigelse.
 Frem til 1994 reduceres antallet af unge i aldersgruppen 16-19 år med  

 20.000-25.000. I årene herefter sker der yderligere hvert år et fald på ca.  

 20.000.
Netop derfor er det vigtigt at undgå nu at »tabe« de mange, der  

 i dag og i de næste 4-5 år ikke kan komme i gang med en kompetencegivende  

 uddannelse eller få fodfæste på arbejdsmarkedet.
Ellers vil vi også om nogle  

 år stå med en stor uuddannet arbejdsstyrke, som ikke vil kunne få arbejde,  

 fordi de mangler kvalifikationer.
Sigtet er, at flest muligt af de omfattede skal sluses over i ordinære  

 uddannelser.
En del af de i alt 23.000 vil ikke kunne sluses direkte over i  

 et uddannelsesforløb, men skal have et jobtilbud eller omfattes af de  

 skitserede optrænings- og beskæftigelsesforløb.
Til gengæld er der et  

 dokumenteret udækket behov for uddannelsespladser til unge, der er omfattet  

 af de eksisterende beskæftigelsesforanstaltninger for unge; og også til  

 hovedparten af dem, der på grund af adgangsbegrænsning ikke kan komme ind på  

 en videregående uddannelse og derfor har job på det almindelige arbejdsmarked  

 eller modtager bistandshjælp.
 Et foreløbigt skøn over behovet for udvidelse af uddannelseskapaciteten  

 kan fås ud fra følgende:
- Antallet af lære- og efg-praktikpladssøgende kan opgøres til godt 11.000  

 personer.
Heraf er den akutte »venteliste« til praktikplads ca.  

 6.000.
- Årligt afvises der på grund af adgangsbegrænsning ca. 12.000 fra de  

 videregående uddannelser.
Heraf kommer skønsmæssigt 1/5 i gang med en anden  

 uddannelse, mens ca. 3/5 får erhvervsarbejde og ca. 1/5 får dagpenge eller  

 bistandshjælp.
 - Desuden vil der til de 20-årige og derover være behov for et anseligt  

 antal ekstra pladser inden for de korterevarende arbejdsmarkedsuddannelser  

 m.v.
Samlet kan behovet for udvidelse af uddannelseskapaciteten anslås til  

 mindst 23.000, dvs. at nettoeffekten af den foreslåede indsats er en  

 udvidelse af den samlede uddannelseskapacitet med ca. 23.000 pladser.
Det  

 svarer til en forøgelse af den eksisterende samlede uddannelseskapacitet med  

 ca. 5 pct.
Efterhånden som ungdomsårgangene mindskes, bør  

 uddannelsesindsatsen ændres til en større indsats for voksenuddannelse.
b.
Finansiering Efter opnåelsen af den forøgede uddannelseskapacitet kan indsatsen med  

 hensyn til information og vejledning, introducerende forløb og  

 »springbrætaktiviteter« samt forløb, der kvalificerer til  

 uddannnelse eller arbejde, afholdes inden for den økonomiske ramme, der i  

 forvejen anvendes efter lov om beskæftigelsesmuligheder for unge, pligtbeløb  

 og konstateret merforbrug i kommuner og amter (i alt anvendes i forvejen ca.  

 2 mia. kr.). Til socialministerens forslag om ungdomsydelse til unge  

 bistandsmodtagere er derudover afsat en ekstrabevilling på 100 mio. kr.  

 (netto ca. 80 mio. kr.). Dette forslag forudsættes ikke iværksat, da det ikke  

 afhjælper de reelle problemer med hensyn til uddannelse og arbejde.
Den  

 afsatte ekstrabevilling anvendes i stedet til finansiering af den nødvendige  

 udbygning af uddannelseskapaciteten.
 Offentlige merudgifter ved dette forslag knytter sig til etableringen af  

 flere uddannelsespladser inden for de boglige uddannelser og de  

 korterevarende arbejdsmarkedsuddannelser.
 Det forudsættes, at ca. 11.000 uddannelsespladser etableres inden for  

 erhvervsuddannelserne, hvor der som følge af det forlig, regeringen har  

 indgået med Socialdemokratiet, allerede er sikret fri adgang, men ikke  

 sikkerhed for det nødvendige antal praktikpladser.
Eventuelle udgifter til etablering af de manglende praktikpladser vil ikke  

 belaste de offentlige budgetter, men skal som tidligere nævnt finansieres af  

 virksomhederne.
Herefter kan de offentlige merudgifter afgrænses til  

 etableringen af ca. 12.000 uddannelsespladser dels inden for de  

 længerevarende boglige uddannelser, dels inden for de korterevarende  

 arbejdsmarkedsuddannelser m.v.
Lykkes det ikke fuldt ud at få dette ekstra  

 antal i gang med en uddannelse, vil der være behov for at fremskaffe et antal  

 arbejdstilbud, beskæftigelsesprojekter m.v. svarende til det manglende antal.
Som det fremgår af Socialdemokratiets beslutningsforslag (nr.
B 84,  

 folketingsåret 1988-89) om afvikling af adgangsbegrænsning m.v., betyder  

 etablering af ordinære uddannelsespladser inkl.
SU ikke øgede offentlige  

 nettoudgifter.
Selv om der ikke tages hensyn hertil, vil det være muligt at  

 gennemføre dette forslag inden for en meget beskeden nettomerudgift.
På  

 baggrund af den såkaldte Trierrapport kan nettomerudgiften beregnes til ca.  

 250 mio. kr., hvis alle skulle have de dyreste tilbud (jobtilbud inden for  

 det offentlige).
 Det vil sige, at merudgiften kan anslås til mellem 0 og 250 mio. kr., alt  

 afhængig af om det lykkes at etablere det tilstrækkelige antal  

 uddannelsespladser.
En række forhold gør imidlertid, at forslaget om job og uddannelse til  

 unge kan gennemføres billigere.
Desuden vil det på flere områder være muligt  

 at billiggøre og få større indtægter fra den eksisterende  

 beskæftigelsesfremmende indsats.
 Det skal tilstræbes, at flest mulige jobtilbud fremskaffes i den private  

 sektor, idet udgiften her er lavere, og fordi chancen for at opnå fast  

 beskæftigelse generelt er bedre, især med jobtilbud i små og mellemstore  

 virksomheder.
At jobtilbudene i den offentlige sektor normalt beregnes til at være så  

 omkostningstunge, skyldes bl.a., at værdien af det arbejde, der udføres, ikke  

 tillægges en værdi, som kan modregnes i udgifterne.
De samme forudsætninger  

 gælder for de sædvanlige opgørelser af omkostningerne ved  

 beskæftigelsesprojekter, produktionsskoler m.v.
 Disse forudsætninger har betydelig bund i virkeligheden, når der ses på  

 den hidtidige indsats.
 Krav om, at der ikke må ske egentlig produktion med salg for øje i  

 offentlig regi (hensynet til kommunalfuldmagten), har betydet, at mange  

 beskæftigelsesforanstaltninger med en vis ret opleves mere som terapi end som  

 reelt arbejde.
 Krav om, at indsatsen skal være af ekstraordinær karakter, har ofte  

 medført, at jobtilbud inden for offentlige institutioner er etableret som  

 rene opnormeringer eller som aktiviteter, man formentlig næppe i alle  

 tilfælde ville igangsætte, hvis de skulle finansieres over de ordinære  

 budgetter.
 Disse stramme begrænsninger for den kommunale indsats må løsnes, dels for  

 at forbedre økonomien i foranstaltningerne, dels for at indsatsen af unge  

 selv opleves som mere meningsfuld.
Hensigten er ikke, at beskæftigelsesmidler skal anvendes til at  

 udkonkurrere eksisterende produktion i den private sektor, men alene at  

 kommunerne skal have større bevægelsesfrihed på erhvervsområdet og gerne i  

 samarbejde med lokale virksomheder.
En mulighed kan også være at etablere et  

 samarbejde med lokale virksomheder om fremstilling af halvfabrikata m.v.
En  

 række eksempler har længe været kendt og accepteret inden for  

 revalideringsområdet og bør bl.a. derfor også kunne etableres i den generelle  

 beskæftigelsesfremmende indsats i kommunerne.
 I stedet for primært at oprette jobtilbud på institutionsområdet som rene  

 opnormeringer bør det overvejes at nyttiggøre indsatsen til delvis  

 finansiering af udvidelser af kapaciteten på områder, hvor der er et  

 påtrængende behov herfor.
En anden væsentlig faktor, som begrænser merudgifterne ved den foreslåede  

 ordning med job og uddannelse til unge, er aftalen mellem de kommunale  

 organisationer og KTO om projektløn.
Tanken er, at forsørgelsesniveauet på de  

 forløb, der kvalificerer til job og uddannelse, skal være en kombination af  

 projektløn og uddannelsesgodtgørelse.
Besparelsen herved, der kan anslås til  

 netto 150-175 mio. kr., vil i sig selv kunne finansiere en betydelig  

 forøgelse af indsatsen.
 Det forudsættes endvidere, at de netto ca. 80 mio. kr., der er afsat i  

 socialministerens forslag om ungdomsydelse, i stedet for anvendes til  

 finansiering af job og uddannelse til unge (L 150, folketingsåret 1988-89).
 Samlet vil det være muligt at sikre job og uddannelse til unge inden for  

 en nettomerudgift på maksimalt 100 mio. kr., vel at mærke inkl. en samtidig  

 udbygning af uddannelseskapaciteten og afvikling af adgangsbegrænsningen.
c. Økonomisk byrdefordeling Selv på det korte sigt kan »job og uddannelse til unge«  

 etableres uden store offentlige merudgifter i forhold til de ca. 2 mia. kr.,  

 der i forvejen anvendes til beskæftigelsesfremmende foranstaltninger for  

 unge.
 Der kan imidlertid være behov for at tilpasse byrdefordeling,  

 refusionssystemer m.v., så det sikres, at finansieringssystemet tilskynder  

 til etablering af de foranstaltninger, som er mest hensigtsmæssige i forhold  

 til den tilsigtede opprioritering af en kvalificerende uddannelsesindsats, og  

 så der også er tilskyndelser til en hurtig indsats i forhold til de ledige  

 unge.
Den konkrete udformning bør ske efter et grundigt analysearbejde og efter  

 forhandling med de involverede parter.
Herudover skal det sikres, at kommuner  

 og amter kompenseres for eventuelle lovbestemte merudgifter.
