Indholdsfortegnelse BlLAG V Eksempel på nedlægningsforskrift for stikledninger 0. Indledning 0.1 Gyldighedsområde.
Ikrafttrædelse Nærværende forskrifter er et afsnit af Tekniske bestemmelser for  

 fællesantenneanlæg, der er udfærdiget i henhold til ministeriet for  

 offentlige arbejders bekendtgørelse »Bekendtgørelse om  

 fællesantenneanlæg m. v.«.
Forskrifterne fastsætter bestemmelser for installation af  

 fællesantenneanlæg for modtagning af radiofoni og fjernsyn, samt bestemmelser  

 for indsendelse af målerapport.
Der er endvidere givet praktiske oplysninger  

 om, hvad installatøren iøvrigt skal iagttage ved etablering af  

 fællesantenneanlæg.
Opmærksomheden henledes på, at nærværende forskrifter  

 alene omhandler P & Ts godkendelse af fællesantenneanlæg, og derfor ikke  

 begrænser installatørens ansvar overfor andre myndigheder og private.
0.2 Formål For at sikre brugerne god modtagning skal et fællesantenneanlæg opfylde  

 visse generelle krav.
Anlægget skal således:.
1. give en passende signalspænding på alle  

 tilslutningssteder; 2. sikre en passende gensidig forstyrrelsesfrihed  

 mellem anlæggets tilslutningssteder; 3. besidde gode kvalitetsmæssige overføringsegenskaber  

 for de modtagne signaler:
4. sikre god støjfrihed for alle tilslutningssteder  

 (anlægget skal have evne til at skærme for støjfelter); 5. være forsvarligt mekanisk opbygget; 6. være installeret på en håndværksmæssig forsvarlig  

 måde; 7. være underkastet regelmæssig tilsyn og vedligehold.
En af forudsætningerne for, at et fællesantenneanlæg kan leve op til disse  

 krav er, at installationen udføres forsvarligt.
Nærværende forskrifter giver  

 retningslinier for, hvorledes installationen skal udføres, for at P & T  

 kan anse den for forsvarlig.
1. Administrative bestemmelser 1.1 Tilladelser 1.1.1 Forberedende tilladelser 1.1.1.1 P & Ts oprettelsestilladelse Skal der, jf. bekendtgørelse om fællesantenneanlæg m. v., foreligge  

 oprettelsestilladelse til anlægget, må installationen af anlægget først  

 påbegyndes, når det overfor installatøren er dokumenteret, at der foreligger  

 en af P & T til anlæggets ansvarlige ejer, udstedt oprettelsestilladelse  

 for anlægget.
Installatøren skal påse, at oprettelsestilladelsen dækker alle de  

 adresser/områder, som anlægget skal forsyne.
Er dette ikke tilfældet, må  

 arbejdet stilles i bero, indtil ejeren har opnået den fornødne  

 oprettelsestilladelse.
 Bekendtgørelse om fællesantenneanlæg m. v. gælder kun for  

 fællesantenneanlæg, der forsyner privat beboelse.
 Følgende institutioner m. v. anses ikke som privat beboelse, og  

 fællesantenneanlæg kan installeres uden oprettelsestilladelse og  

 brugstilladelse:.
Hospitaler og plejehjem, skoler, universiteter m. v., fængsler, hoteller og campingpladser, kontor og industriejendomme.
 Hvis der til ovennævnte er tilknyttet et eller flere private beboelsesrum  

 såsom beskyttede boliger og boliger for personale, kræves  

 oprettelsestilladelse og brugstilladelse for hele anlægget.
 Hvis installatøren er kontraktligt forpligtet til at indsende målerapport  

 for et anlæg, der ikke er omfattet af bekendtgørelsens bestemmelser, anvendes  

 bekendtgørelsens regler og tidsfrister.
1.1.1.2 Byggetilladelse For antennearrangementer gælder bygningsreglementet.
 Installatøren af et fællesantenneanlæg er forpligtet til at undersøge, om  

 et antennearrangement falder ind under bygningsreglementets bestemmelser.  

 Såfremt dette er tilfældet, skal der indhentes tilladelse hos teknisk  

 forvaltning.
1.1.1.3 Ejers tilladelse til lejeres etablering Lader lejere installere et fællesantenneanlæg, skal der, forinden  

 installationen påbegyndes, foreligge en skriftlig tilladelse fra ejendommens  

 ejer.
 Installatøren er pligtig til at følge evt. krav fra ejeren, såfremt  

 kravene ikke strider imod nærværende forskrifter.
 Ejerens krav er P & T uvedkommende.
1.1.1.4 Gravetilladelse Såfremt der i et fællesantenneanlæg indgår koaksialkabler nedlagt i  

 offentligt område, skal der, forinden arbejdet påbegyndes, indhentes  

 gravetilladelse hos teknisk forvaltning.
1.1.1.5 Nedlægning af kabler i privat område Nedlægning af koaksialkabler i privat område kræver tilladelse fra de  

 berørte grundejere.
Kabelføringen skal være indtegnet på kortmateriale.
Det  

 anbefales, at der sker tinglysning af kablernes ret til at forblive i det  

 private område.
1.1.1.6 Anmeldelse til telefonselskab Senest 8 dage før påbegyndelse af nedlægning af kabler i vej eller fortov  

 skal installatøren, jf. bekendtgørelse om fællesantenneanlæg m. v., give  

 anmeldelse herom til det stedlige telefonselskab (for Sønderjylland og Møn P  

 & T), med angivelse af planlagt kabelføring.
1.1.2 Typegodkendt materiel 1.1.2.1 Nyanlæg Indenfor et system hhv. delsystem skal materiellet være typegodkendt under  

 samme fabrikatnummer.
1.1.2.2 Udvidelser/ombygninger Indenfor et system hhv. delsystem skal materiellet, der benyttes ved  

 udvidelsen/ombygningen, være typegodkendt under samme fabrikatnummer.
 Delsystemerne H1 og D1 må kun udvides/ombygges med materiel, der er  

 typegodkendt under samme fabrikatnummer, som det materiel, der er anvendt i  

 det bestående anlæg.
 Ved udvidelser/ombygninger af øvrige delsystemer kan der anvendes  

 materiel, der ikke er typegodkendt under samme fabrikatnummer, som det  

 materiel der er anvendt i det bestående anlæg, såfremt der foreligger  

 brugstilladelse for det bestående anlæg.
1.1.3 Målerapport Installatøren af et fællesantenneanlæg skal, jf. bekendtgørelse om  

 fællesantenneanlæg m. v., sørge for, at der senest 6 måneder efter, at et  

 fællesantenneanlæg er sat i drift, indsendes en målerapport til P & T i  

 overensstemmelse med Tekniske bestemmelser for fællesantenneanlæg.  

 Målerapporten skal være udfærdiget på en særlig formular, der kan rekvireres  

 hos P & T, Radioteknisk tjeneste, Islands Brygge 83 C, 2300 København S.
Målerapport skal indsendes i originaludførelse.
Alle i  

 målerapportformularen stillede spørgsmål skal besvares.
 Antallet af bilag og disses art skal fremgå af målerapporten.
1.1.3.1 Målerapport for anlægsafsnit Der modtages gerne målerapport for afsnit af et anlæg.
 Der skal udfærdiges en målerapport for hvert delsystem for sig.
1.1.3.2 Dokumentation for at systemværdier i henhold til Tekniske  

 bestemmelser for fællesantenneanlæg, afsnit B er overholdt i bredbåndskæderne  

 D1 og D2 Installatøren af anlægget er ansvarlig for, at systemværdierne i henhold  

 til Tekniske bestemmelser for fællesantenneanlæg, afsnit B er overholdt i det  

 af ham installerede anlægsafsnit.
Installatøren skal også sikre sig  

 dokumentation for, at systemværdierne m. v. er overholdt i foranliggende  

 anlægsdele, der er etableret af anden installatør.
1.1.3.3 Målinger på det færdige anlæg På målepunkterne, på antenneklemmerne og på slutdåsen i hver gren  

 foretages målinger af signalspændingen for alle de TV og FM  

 radiofoniprogrammer, anlægget er beregnet til at overføre.
For AM radiofoni  

 måles signalet for et dansk program i mellembølgeområdet og for et dansk  

 program i langbølgeområdet.
 Målinger på slutdåserne kan, såfremt slutdåserne er vanskeligt  

 tilgængelige, erstattes af målinger på stikledningsfordeleren.  

 Minimumsspændingerne skal kunne opnås hos brugerne ved etablering af  

 stikledninger i h. t. nedlægningsforskriften.
1.1.3.4 Målemodtager til kontrolmåling TV.
Målemodtageren for TV skal måle effektivværdien af billedbærebølgen i  

 synkroniseringsperioden uafhængig af signalets modulationsindhold.  

 Indgangsimpedansen skal være 75 ohm, ren ohmsk, ubalanceret.
Måleusikkerheden  

 må højst være +/ 2 dB.
 FM-radiofoni.
Målemodtageren for FM skal måle effektivværdien af bærebølgen uafhængig af  

 signalets modulationsindhold.
Indgangsimpedansen skal være 75 ohm, ren ohmsk,  

 ubalanceret.
Måleusikkerheden må højst være +/- 2 dB.
 AMradiofoni.
Målemodtageren for AM skal måle effektivværdien af bærebølgen uafhængig af  

 signalets modulationsindhold.
Indgangsimpedansen skal være 75 ohm, ren ohmsk,  

 ubalanceret.
Måleusikkerheden må højst være +/- 3 dB.
1.1.3.5 Adressefortegnelse Adresserne for de tilslutningssteder, som er indeholdt i målerapporten og  

 eventuelle bilag til denne, skal anføres på bagsiden af målerapportens  

 omslag.
1.1.3.6 Kort og diagrammer Kort og diagrammer skal være i tydelig og holdbar udførelse.
 Nordpil, målestoksforhold og symbolnøgle skal påføres.
Oversigtskort (omfatter delsystemerne H1, H2, D1 og D2) Målerapporter for F1- eller F2-systemer og dele heraf, som dækker mere end een ejendom,  

 skal vedlægges oversigtskort.
Oversigtskortet må ikke være i mindre målestoksforhold end 1:5000, og  

 format A1 må ikke overskrides.
Kortet skal være forsynet med navnene på de  

 gader og eventuelt de husnumre, der indgår i anlægget.  

 Hovedforstærkerstation, kabelføring, underforstærkerstationer og  

 standerplaceringer, samt det aktuelle anlægsafsnit skal være indtegnet.
Kabelføringen kan tegnes i een streg.
Oversigtskortet skal være forsynet  

 med koordinatinddeling, som ikke må være større end format A5.  

 Forstærkerstationer skal være påført forstærkerkode:. Løbenr., delsystem,  

 kaskadenr. inden for delsystemet samt forstærkerens placering i  

 koordinatinddelingen i den nævnte rækkefølge.
Detailkort (omfatter D3 delsystem) Kortet skal være forsynet med koordinatbetegnelse, som henviser til  

 kortets placering på oversigtskortet, og forstærkerkode: Løbenr., delsystem,  

 kaskadenr. inden for delsystemet samt forstærkerens placering i  

 koordinatinddelingen i den nævnte rækkefølge.
Gadenavne og husnumre skal være  

 påført, hvis husnumre ikke forefindes, påføres i stedet matr.nr. eller  

 parcelnumre.
Forstærker-, fordeler- og standerplaceringer samt kabelføring i  

 installatørens anlægsafsnit skal være indtegnet.
Detailkortet kan udelades,  

 såfremt oversigtskortet også omfatter D3 delsystemet.
Blokdiagram (omfatter en forstærkerstation inden for delsystemerne H1, H2,  

 D1, D2, samt i forbindelse med D3 også abonnentfordelingsnettet) Diagrammet skal være påført koordinatbetegnelse, som henviser til  

 forstærkerstationens placering i oversigtskortet og detailkortet, samt  

 forstærkerkode: Løbenr., delsystem, kaskadenr. inden for delsystemet samt  

 forstærkerens placering i koordinatinddelingen i den nævnte rækkefølge.  

 Diagrammet skal være i format A4, og være påført oplysning om  

 forstærkerstation og fordelingsnet, hvoraf grennumre og slutstanderes  

 adresser fremgår.
Det skal ligeledes fremgå af diagrammet hvilke  

 materieltyper, der er anvendt.
F3 og F4 anlæg Kort og diagrammer skal være udført i h. t. bestemmelserne for detailkort  

 og blokdiagrammer.
1.1.3.7 Fotokopi af skrivelser og attester Kopier af skrivelser og attester, som bilægges målerapporter, skal være  

 udført i en god og holdbar kvalitet.
1.1.3.8 Underskrift på målerapport Målerapporten skal underskrives af den ansvarlige installatør eller en  

 person, der kan tegne denne.
 Er installatøren et aktieselskab eller lignende, skal målerapporter  

 underskrives af en person, der kan tegne selskabet, eller har prokura til at  

 underskrive målerapporter på selskabets vegne.
 P & T skal holdes underrettet om, hvem der kan underskrive for  

 aktieselskaber og lignende.
1.1.3.9 Mangler ved målerapport og bilag Mangelfuldt udfyldte målerapporter vil blive returneret til installatøren  

 til berigtigelse.
Målerapporten skal i berigtiget stand indsendes til post- og  

 telegrafvæsenet senest 6 måneder efter, at anlægget er sat i drift.
Er denne  

 tidsfrist allerede overskredet, fastsætter post og telegrafvæsenet en ny  

 indsendelsesfrist.
1.1.3.10 Kopi af Målerapport Ejeren af et fællesantenneanlæg kan efter skriftlig anmodning til P &  

 T, Radioteknisk tjeneste, Islands Brygge 83 C, 2300 København S., få tilsendt  

 kopi af målerapporten for anlægget.
Uanset bestemmelsen i afsnit 1.1.3.7 vil  

 de opbevarede tegningskopier efter nogen tids forløb blive mindre tydelige,  

 og der tages derfor forbehold for læseligheden af de udleverede kopier.
Kopi  

 kan kun rekvireres af andre end ejeren, såfremt anmodningen er ledsaget af  

 ejerens fuldmagt.
 Anmodning om kopi må indeholde anlæggets fuldstændige postadresse.
 Installatøren skal levere kopi af målerapporter og tegninger til ejeren  

 ved indsendelse af målerapport til P & T.
1.2 Kontrol 1.2.1 Stikprøvekontrol Viser en gennemgang af en målerapport, at anlægget kan anses for at  

 opfylde de Tekniske bestemmelser for fællesantenneanlæg, vil der blive  

 berammet stikprøvekontrol på anlægget.
Den ansvarlige installatør indkaldes til at medvirke ved  

 stikprøvekontrollen.
Installatøren skal være repræsenteret af en kyndig  

 person, der er bekendt med anlægget og dets opbygning.
Installatøren skal  

 sørge for, at der er bekvem adgang til forstærkere m. v..
 Indehaveren af oprettelsestilladelsen bliver inviteret til at overvære  

 stikprøvekontrollen.
 Endvidere indkaldes til stikprøvekontrollen en repræsentant for brugere,  

 der senere skal overtage ansvaret for fællesantenneanlægget, såfremt den  

 pågældende har fremsat ønske herom.
Skønner P & T, at en stikprøvekontrol ikke er påkrævet, vil ejeren af  

 anlægget blive forespurgt, om der er klager over anlæggets funktion.
Er der  

 klager, vil der blive foretaget stikprøvekontrol.
1.2.1.1 Adgang til tilslutningssteder under stikprøvekontrol Der skal principielt være adgang til alle fællesantenneanlæggets  

 tilslutningssteder.
Normalt vil det dog kun være påkrævet at foretage kontrol  

 hos hjemmeværende beboere.
Der skal være adgang til alle ikke udlejede  

 boliger.
 Såfremt det skønnes påkrævet, kan P & T forlange adgang til samtlige  

 tilslutningssteder.
 I parcelhusområder skal der være mulighed for kontrolmåling i standerne,  

 som skal være tilgængelige.
1.2.1.2 Fejl og mangler Fejl og mangler, der påvises ved stikprøvekontrollen, påtales ved en  

 skrivelse/stikprøveseddel, der fremsendes til installatøren.
 Genpart af skrivelsen/stikprøvesedlen kan efter anmodning tilstilles  

 ejeren af anlægget eller dennes repræsentant, f. eks. en rådgivende ingeniør.
 Påtalte fejl og mangler skal rettes indenfor den i  

 skrivelsen/stikprøvesedlen givne tidsfrist.
1.2.1.3 Ny stikprøvekontrol, gebyr Skønnes fejl og mangler at have sådan karakter og omfang, at der må  

 foretages fornyet stikprøvekontrol, vil denne blive adviseret på normal måde,  

 og der vil blive opkrævet gebyr i henhold til bekendtgørelsens bestemmelser.
1.2.1.4 Ny målerapport Såfremt fejl og mangler er så omfattende, at den foreliggende målerapport  

 ikke skønnes at kunne danne grundlag for udstedelse af en brugstilladelse,  

 vil der blive krævet indsendt ny målerapport, og der skal erlægges fuldt  

 gebyr.
Ny målerapport må indsendes senest 6 måneder efter, at anlægget er sat i  

 drift.
Er denne frist allerede overskredet, fastsætter P & T en ny  

 indsendelsesfrist.
1.2.1.5 Ansvar P & Ts stikprøvekontrol fritager ikke den ansvarlige installatør for  

 ansvaret for, at anlægget på alle punkter opfylder Tekniske bestemmelser for  

 fællesantenneanlæg.
 P & T kan til enhver tid foretage fornyet evt. udvidet  

 stikprøvekontrol.
1.2.2 Brugstilladelse/måleattest Efter stikprøvekontrollen, eller efter at eventuelle påtaler er rettet,  

 udsteder P & T en brugstilladelse (tidligere benævnt måleattest) til  

 indehaveren af oprettelsestilladelsen.
1.2.2.1 Afhjælpningsperiode Brugstilladelsen er forsynet med følgende påtryk: Installatøren er  

 forpligtet til i 1 år, regnet fra den ......, uden vederlag at afhjælpe alle  

 mangler, som måtte opstå ved anlægget som følge af:
 1. Fabrikationsfejl.
 2 Materialefejl.
 3. Fejl ved den udførte installation.
 På den med .......... markerede plads indføjer P & T den dato, hvor  

 målerapporten, der ligger til grund for udstedelse af brugstilladelsen, er  

 modtaget af P & T.
Det er angivet i målerapporten, at installatøren er indforstået med, at  

 afhjælpningsperioden på 1 år regnes fra den dato, hvor målerapporten, der  

 danner grundlag for brugstilladelsen, indgår til P & T.
Ved sin  

 underskrift på målerapporten påtager installatøren sig nævnte forpligtelse.
1.2.2.2 Tilbagekaldelse af brugstilladelse Viser det sig efter udstedelse af en brugstilladelse, at påtalte fejl og  

 mangler ikke er rettet, eller at anlægget ikke er i overensstemmelse med det  

 i målerapporten oplyste, bliver den udstedte brugstilladelse ugyldig, og  

 installatøren skal indsende ny målerapport, jf. bestemmelserne i  

 »Bekendtgørelse om fællesantenneanlæg m. v.« 1.2.2.3 Måleattest Såfremt der ikke er krav om brugstilladelse for et fællesantenneanlæg, men  

 det af anden årsag ønskes dokumenteret, at P & Ts Tekniske bestemmelser  

 for fællesantenneanlæg er opfyldt, kan der indsendes målerapport med henblik  

 på udstedelse af måleattest.
Reglerne for udstedelse af måleattest er de  

 samme, som gælder for udstedelse af brugstilladelse.
 Måleattest og brugstilladelse udfærdiges på samme formular.
1.2.2.4 Inddragelse af brugstilladelse/Annullering af måleattest En af P & T udstedt brugstilladelse/måleattest for et  

 fællesantenneanlæg mister sin gyldighed, såfremt der foretages ombygning  

 eller udvidelse af anlægget.
Sker der en udvidelse af et fællesantenneanlæg, hvortil der på  

 etableringstidspunktet har været krav om godkendelse eller udstedelse af  

 måleattest, skal der efter udvidelsen foreligge måleattest omfattende det  

 samlede anlæg.
Dette gælder bl. a. anlæg etableret siden 1942 i offentligt  

 byggeri og byggeri med offentlige lån eller garantier, samt alle anlæg  

 etableret efter 1. april 1967, hvor etableringen har medført  

 huslejeforhøjelser.
Har der på etableringstidspunktet ikke været krævet måleattest, vil der  

 kunne udstedes brugstilladelse/måleattest efter de krav, der var gældende på  

 etableringstidspunktet, for det oprindelige anlæg.
En udvidelse skal opfylde  

 de på tidspunktet for udvidelsen gældende krav.
 Ved ombygning af et fællesantenneanlæg, såsom udskiftning af forstærkere,  

 filtre, tilslutningsdåser eller koaksialkabler til andre typer, skal der  

 indhentes brugstilladelse omfattende de berørte anlægsdele.
1.3 Afgifter 1.3.1 Afgift for oprettelsestilladelse Afgift for oprettelsestilladelse er fastsat i bekendtgørelse om  

 fællesantenneanlæg m. v. og forfalder til betaling ved fremsendelse af  

 oprettelsestilladelsen.
1.3.2 Gebyr for brugstilladelse/måleattest Gebyr for brugstilladelse er fastsat i bekendtgørelsen om  

 fællesantenneanlæg m. v.. For måleattest beregnes samme gebyr som for  

 brugstilladelse.
Gebyret er forfalden til betaling ved opkrævningens modtagelse.
Når  

 gebyret er indgået til P & T, og anlægget er godkendt, vil  

 brugstilladelsen blive fremsendt.
1.3.3 Gebyr for ændringer For udvidelse/ændring/udskiftning af en hovedstation beregnes der kun  

 grundgebyr, hvis der ikke sker ændringer i det efterfølgende net.
 I alle andre tilfælde skal der erlægges fuldt gebyr.
1.3.4 Gebyr for kopi af målerapport For udfærdigelse af kopier af målerapporter beregnes fra 1. oktober 1984  

 følgende afgifter.:
For hvert hoved- eller underafsnit, hvori der ikke indgår bilag større end A4format............................ 50 kr.
For hvert hoved- eller underafsnit, hvori der indgår bilag større end A4format............................ 100 kr.
 De anførte gebyrer er eksklusive merværdiafgift (moms).
2. Installationsbestemmelser 2.1 Grundlæggende principper 2.1.1 Almindeligt vedrørende installationen Alle fællesantenneanlæg skal udføres i overensstemmelse med P & Ts  

 Tekniske bestemmelser for fællesantenneanlæg og være opbygget af materiel,  

 der er typegodkendt af P & T.
 Installationen skal være veludført håndværk, såvel i elektrisk som i  

 mekanisk henseende, og den af fabrikanten givne installationsvejledning skal  

 følges.
 Specielt skal nævnes:.
 Alle kabelindføringer og samlinger skal sikres mod indtrængning af vand,  

 ligesom installationen skal være rimeligt sikret mod følger af evt.  

 kondensvand.
 Alle samlinger skal udføres mekanisk og korrosionsmæssigt forsvarligt.
Alle kabelforbindelser skal være udført således, at et træk i kablet ikke  

 belaster inderlederen men kun yderlederen, og således at yderlederens  

 fastgørelse er holdbar overfor de trækpåvirkninger, der med rimelighed kan  

 forudses.
Ved frithængende kabler må der forudses et træk, der er 5 gange  

 kablets vægt.
2.1.2 Brandforhold Antenneanlægget skal i brandmæssig henseende være udført forsvarligt.
Hvor  

 installationen føres gennem brandskel, såsom brandmure, etageadskillelser,  

 skillerum eller mellem beboelseslejligheder og andre lokaliteter, samt  

 skillerum der i henhold til gældende bestemmelser kræves udført som  

 brandsikre vægge, skal der omkring de enkelte gennemføringer tilvejebringes  

 fuldstændig tæthed, jf. bestemmelserne i Bygningsreglement, udgivet af  

 boligministeriet.
2.1.3 Valg af lokalstation for TV Som lokalstation skal fortrinsvis vælges den station, som er forudset til  

 at forsyne det pågældende område med dansk fjernsyn.
En anden station kan dog  

 vælges, såfremt særlige lokale forhold taler for det.
 Et kort udvisende dækningsområderne for de danske fjernsynsstationer kan  

 rekvireres hos P & T, Radioteknisk tjeneste, Nørrebrogade 10, 2200  

 København N (tlf. 01 39 37 11, lokal 286).
2.1.4 FMradiofoni Anlæg, der er indrettet for modtagelse af danske FM radiofoniprogrammer,  

 skal kunne overføre disse med stereokvalitet.
Anlægget skal altid indrettes  

 for modtagning af det lokale regionalprogram, jf. folderen »Danske  

 radiofoni og fjernsynsstationer«.
Stereoegenskaberne skal bibeholdes for de udenlandske FM  

 radiofoniprogrammer, som anlægget er indrettet til at modtage.
Ved modtagning  

 af svage udenlandske signaler kan kravet fraviges, jf. punkt 2  

 »Generelt« i Tekniske bestemmelser for fællesantenneanlæg, afsnit  

 B.
Målerapporten skal indeholde måleresultaterne både for de danske og de  

 udenlandske FM-radiofoniprogrammer.
2.1.5 Valg af TV- og FM-kanaler Vedrørende omsætning af TV- og FM- kanaler og valg af kanalmønster  

 henvises til Tekniske bestemmelser for fællesantenneanlæg, afsnit B.
 P & T kan forlange den tekniske begrundelse for det valgte  

 kanalmønster oplyst.
2.1.6 Modtageantennen Ved modtageantenner forstås i denne forbindelse:
a.
Antenner for modtagelse af radiofoni i langbølgeområdet ......................... 150-285 kHz mellembølgeområdet ....................... 525-1605 kHz kortbølgeområdet ......................... 5,95-26,1 MHz bånd II (FM) ............................. 87,5-104 MHz b.
Antenner for modtagelse af fjernsyn i bånd I (K 24)..................... 47-68 MHz bånd III (K 512)....................174-230 MHz bånd IV/V (K2160)....................470-790 MHz 2.1.7 Antenner, impedans Alle antenner, der opsættes i forbindelse med fællesantenneanlæg, skal  

 tilpasses anlæggets impedans.
2.1.8 Anbringelse af modtageantenner Placering af FM- og TV-antenner er i de fleste tilfælde kritisk.
 Modtageantenner skal anbringes således, at de afgivne antennesignaler mest  

 muligt er refleksions og forvrængningsfrie.
 Afstanden mellem modtageantennerne skal mindst være:
 Mellem 2 bånd I antenner 225 cm.
 Mellem 2 bånd II antenner 100 cm.
 Mellem 2 bånd III antenner 100 cm.
 Mellem 2 UHFantenner 80 cm.
 Mellem bånd I og bånd II antenne 150 cm.
 Mellem bånd I og bånd III antenne 150 cm.
 Mellem bånd I og UHFantenne 150 cm.
 Mellem bånd II og III antenne 100 cm.
 Mellem bånd II eller III og UHFantenne 100 cm.
 Hvis disse afstande ikke er tilstrækkelige til at opnå refleksions og  

 forvrængningsfrihed, må afstandene mellem antennerne øges.
 2.1.9 Dimensionering af bredbåndskæde, fordelingsnet m. v.
 Vedrørende dimensionering af bredbåndskæder, fordelingsnet m. v. henvises  

 til Tekniske bestemmelser for fællesantenneanlæg, afsnit B.
 Forinden en installatør påbegynder etableringen af en bredbåndskæde, må  

 der i hvert enkelt tilfælde søges samråd med indehaveren af typegodkendelsen  

 for det pågældende fabrikat for at sikre, at projektet er i overensstemmelse  

 med den udstedte typegodkendelse.
 De i Tekniske bestemmelser for fællesantenneanlæg, afsnit D givne  

 oplysninger om typegodkendelse m. v. er ikke tilstrækkelige til projektering  

 af et anlæg.
 Tvivlsspørgsmål forelægges P & T af typegodkendelsesindehaveren.
2.1.10 Forstærkerskabe Udendørs placerede forstærkerskabe skal være typegodkendt af Dantest  

 (Dansk Institut for prøvning og justering, tidl.
Statsprøveanstalten).
Forstærkerskabe skal placeres på et let tilgængeligt sted.
Materiellet  

 skal, såfremt det ikke er konstrueret til ubeskyttet anbringelse, placeres i  

 et aflåseligt skab eller lignende.
Skabe, som placeres indendørs, skal være  

 forsynet med tilstrækkelig store ventilationsåbninger.
Skabenes udførelse  

 skal være i overensstemelse med de af brandmyndighederne givne forskrifter.  

 Der skal i forbindelse med hovedforstærkerstationen findes en stikkontakt,  

 der giver mulighed for tilslutning af måleinstrumenter, loddekolbe, lamper m.  

 v..
Udendørs placerede hovedforstærkerskabe skal være aflåselige og solidt  

 udført.
Skabet kræves ikke typegodkendt af Dantest, men installatøren må  

 sikre sig, at skabet på alle punkter opfylder Dantests bestemmelser for  

 fritstående standere.
Se iøvrigt afsnit 2.4.1. »Lynbeskyttelse«.
 Opstilling af forstærkerskabe må kun ske efter aftale med de berørte  

 myndigheder, grundejere m. v.. Iøvrigt henvises til bestemmelserne i 2.3.1.
2.1.11 Målepunkter Anlægget skal forsynes med målepunkter til brug ved kontrollen af  

 kvaliteten af de overførte signaler.
 Kontrolmålingerne skal kunne foretages uden at driften afbrydes eller  

 påvirkes.
 Et målepunkt kan enten være anbragt i en særlig måledåse eller i det  

 anvendte materiel, f. eks. i en forstærkers ind eller udgang.
 Vedrørende krav til placering af målepunkter henvises til Tekniske  

 bestemmelser for fællesantenneanlæg, afsnit B.
2.1.12 Refleksioner i fællesantenneanlæg Kravene til refleksionsdæmpningen for enheder, der indgår i anlægget, og  

 for refleksion, der opstår i et system, er beskrevet i Tekniske bestemmelser  

 for fællesantenneanlæg, afsnit B.
Refleksioner, der opfanges direkte af antennen, skal søges fjernet.
Hvis  

 det ikke er muligt, skal der med målerapporten medfølge en detaljeret  

 beskrivelse af, hvad der er foretaget for at fjerne refleksionerne.
Hvis P  

 & T skønner, at den medsendte beskrivelse ikke er fyldestgørende, begæres  

 der foretaget yderligere forsøg på at fjerne refleksionerne eller gøre disse  

 mindre generende.
2.1.13 Billed lydforhold Såfremt billed lydforholdet for et TV-signal afgivet fra modtageantennen  

 afviger mere end +6 og 3 dB fra det nominelle forhold (d.v.s. mellem 7 og 16  

 dB for et nominelt forhold på 10 dB), skal billed lydforholdet måles under  

 ændring af modtageantennens placering.
Hvis det konstateres, at variationen  

 er mindre end 2 dB for de forskellige placeringer, kan den oprindelige  

 placering anvendes.
Opfyldelse af ovenstående bestemmelse sikrer ikke i alle tilfælde en  

 tilfredsstillende billedkvalitet.
Foruden refleksioner kan det modtagne  

 signal have en dårlig frekvenskarakteristik, der kan henføres til  

 modtageantennens placering.
 Er dette tilfældet, må der søges et bedre signal, ved ændring af antennens  

 placering.
2.2 Koaksialkabler 2.2.1 Anbringelse af koaksialkabler 2.2.1.1 Koaksialkabler i jord Koaksialkabler, der nedlægges i jord, skal være typegodkendt af P & T  

 til nedlægning i jord, jf.
Tekniske bestemmelser for fællesantenneanlæg,  

 afsnit A.
Koaksialkabler nedgravet i jord skal være omgivet af et lag stenfri jord  

 eller sand.
Kablets overside skal befinde sig mindst 45 cm under endelig  

 terrænkote.
Kabler skal, hvor de føres under offentlig vej, trækkes i rør.
 Midt over kablerne og i en afstand af ca. 10 cm over disses overflader  

 skal der anbringes plastplader (plastdæklister) til beskyttelse af kablerne.
Plastplader skal være gule og have en bredde af mindst 10 cm.
De skal med  

 regelmæssige mellemrum på max. 20 cm være tydeligt og holdbart mærket med  

 teksten: Antennekabel og evt. med firmanavn.
Højden af bogstaverne skal  

 mindst være 1,0 cm.
Styrken anses for tilstrækkelig, når  

 prøvningsbestemmelserne i Stærkstrømsreglementet af 1962, afdeling C, afsnit  

 35, 1. udgave kan overholdes.
Koaksialkabler kan trækkes i rør, nedlagt i jorden under forudsætning af,  

 at rørene er forsvarligt drænet for vand.
Anbringelse af plastdækplader over  

 rørene kan undlades, hvis rørene ikke har ringere styrke end krævet for  

 plastplader.
 Hvis koaksialkabler nedlægges i mindst 70 cm dybde, målt fra overkanten af  

 kablet, kan anbringelse af plastplader undlades under forudsætning af, at der  

 midt over kablet i en afstand af ca. 20 cm over dettes overflade nedlægges et  

 markeringsbånd.
Markeringsbånd skal være gule og have en bredde af mindst 2,5 cm.
De skal  

 med regelmæssige mellemrum på max. 20 cm være tydeligt og holdbart mærket med  

 teksten: Antennekabel og evt. med firmanavn.
Højden af bogstaverne skal  

 mindst være 1,0 cm.
Styrken anses for tilstrækkelig, når  

 prøvningsbestemmelserne i Stærkstrømsreglementet af 1962, afdeling C, afsnit  

 35, 1. udgave kan overholdes.
 Armerede kabler samt stikledningskabler nedlagt i forskriftsmæssig dybde  

 kræves ikke afdækket, såfremt der 20 cm over kablet nedlægges forannævnte  

 markeringsbånd.
 Kabler i jord, der indgår i et D 1-net, skal være armerede, medmindre de  

 nedlægges i mindst 70 cm's dybde.
2.2.1.1.1 Forudnedlægning af koaksialkabler Koaksialkabler, der »forudnedlægges« i forbindelse med  

 nedlægning af andre ledninger i jorden (telefonkabler, elkabler m. v.) med  

 henblik på senere at skulle indgå i fællesantenneanlæg, skal følge de på  

 nedlægningstidspunktet gældende bestemmelser for kabler i jord.
 Enderne af ubenyttede koaksialkabler skal lukkes omhyggeligt for at  

 hindre, at der trænger fugt ind i kablerne.
 Af målerapporten for anlæg, hvori der indgår forud nedlagte kabler, må det  

 fremgå, i hvilken måned og år kablerne er nedlagt.
 Der kræves ikke oprettelsestilladelse forud for nedlægningen af kablerne,  

 hvis de nedlægges mere end et år, før etableringen af fællesantenneanlægget  

 påbegyndes.
2.2.1.1.2 Stikledningskabler nedlagt i jord til enkeltabonnent Ved etablering af fællesantenneanlæg, hvori der indgår stikledningskabler  

 nedlagt i jord, skal installatøren senest ved arbejdets påbegyndelse udlevere  

 nedlægningsforskrift for stikledninger til ejeren (bestyrelsen) af  

 fællesantenneanlægget og samtidig over for denne indskærpe, at alle  

 stikledninger, der etableres, skal udføres i overensstemmelse med den  

 udleverede nedlægningsforskrift.
 Ansvaret for forskriftsmæssig etablering af stikledninger påhviler  

 indehaveren af brugstilladelsen.
2.2.1.1.3 Midlertidige stikledningsetableringer Indehaveren af en brugstilladelse kan i salgsøjemed for en periode på  

 indtil 3 måneder lade etablere »prøvetilslutninger«, der ikke er i  

 overensstemmelse med etableringsforskriften for stikledninger.
 Det er en forudsætning, at »prøvetilslutningerne« ikke giver  

 anledning til forstyrrelser af fællesantenneanlægget eller af andre  

 teletjenester, ligesom P & T og Danmarks Radios radiostøjtjeneste normalt  

 ikke vil behandle klager over forstyrrelser af modtagning via  

 »prøvetilslutninger«.
Tilladelsesindehaveren må ved hver måneds udgang skriftligt meddele  

 Radioteknisk tjeneste, Islands Brygge 83 C, 2300 København S, hvilke  

 prøvetilslutninger der er oprettet og nedlagt i månedens løb.
Besluttes det  

 ved prøvetidens udløb, at tilslutningen skal være permanent, må tilslutningen  

 inden 4 måneder regnet fra prøvetidens start etableres permanent i  

 overensstemmelse med den gældende etableringsforskrift for stikledninger i  

 anlægget.
 På grund af risikoen for reduceret levetid for kablet som følge af  

 mekanisk påvirkning og solbestråling, må kablet, der har været anvendt i  

 prøvetiden, ikke nedgraves som stikledningskabel.
2.2.1.1.4 Bevaring af koaksialkabler i ældre anlæg Nedgravede koaksialkabler i et »gammelt« fællesantenneanlæg, som  

 ikke på alle punkter opfylder bestemmelserne om jordkabler i Tekniske  

 bestemmelser for fællesantenneanlæg, afsnit A, kan efter tilladelse fra P  

 & T, Radioteknisk tjeneste, i hvert enkelt tilfælde, anvendes i et  

 ombygget anlæg, som skal godkendes efter bestemmelserne i Tekniske  

 bestemmelser for fællesantenneanlæg, afsnit B.
Tilladelse til en sådan anvendelse vil kunne gives til anlægsejeren på  

 betingelse af, at de omhandlede kabler er fejlfri og er typegodkendt efter  

 1.4.74. De omhandlede kabler skal opfylde de gældende bestemmelser for  

 typegodkendelse af koaksialkabler til nedlægning i jorden bortset fra  

 kabelimpedans, kappens farve og mærkning.
For 60 ohms kabler skal der  

 foretages impedansomsætning til 75 ohm i alle kabelender.
Kabler, som ikke er  

 mærket i henhold til gældende bestemmelser for typegodkendelse, skal være  

 ringmærket med gul krympeflex i alle kabelender.
Af mærkningen skal fabrikat  

 og evt. fabrikationsår fremgå.
2.2.1.2 Koaksialkabler i det fri 2.2.1.2.1 Beskyttelse af koaksialkabler oplagt udendørs Ved udendørs opføringer skal kablet fra 45 cm under jordoverfladen til et  

 efter de stedlige forhold passende stykke over jordoverfladen, dog mindst 190  

 cm, være beskyttet mod direkte mekanisk påvirkning.
2.2.1.2.2 koaksialkabler udvendig på mur Koaksialkabler, der oplægges udvendig på mur, skal være af en type, der er  

 typegodkendt til nedlægning i jord.
2.2.1.2.3 Fremføring af koaksialkabler fra antenner til hovedstation Koaksialkablerne mellem antenner og hovedstation skal være af en type med  

 stor skærmdæmpning, således at forstyrrelser på grund af indstråling undgås.
 Koaksialkabel med plastkappe skal have kappe af sort polyethylen (PE) for  

 at mindske risikoen for nedbrydning ved solbestråling.
 Koaksialkabler mellem antenne og forstærker/hovedstation skal være i  

 ubrudte længder.
2.2.1.2.4 Fremføring af koaksialkabler som luftlinie Koaksialkabler, der fremføres som luftlinie, skal ophænges  

 håndværksmæssigt forsvarligt.
Det anvendte bæremateriale skal være i en  

 varmtgalvaniseret udførelse.
Der skal indhentes tilladelse til ophængningen  

 hos teknisk forvaltning.
 Ophængning af koaksialkabler forudsætter, at anlægsejeren erklærer sig  

 indforstået med denne installationsform.
 Koaksialkablerne skal være typegodkendt til nedlægning i jord.
2.2.1.2.5 Udendørs føring af kabler og jordforbindelser Føringer på bygninger og på antennemaster skal fastgøres med passende  

 mellemrum.
 På bygninger skal der være mindst 3 kabelclips eller fastgørelser pr.  

 løbende meter kabel.
 For at undgå at kabelbøjlerne får indflydelse på dæmpningsforløbet, er det  

 vigtigt, at afstanden mellem kabelbøjlerne varieres.
 Kabelclips og fastgørelser skal passe til koaksialkablets udvendige  

 dimension.
2.2.1.3 Koaksialkabler i bygninger 2.2.1.3.1 Stikledning til enkeltabonnent For fællesantenneanlæg udført som redekam-, stikledningssystemer o. lign.  

 skal der hos indehaveren af brugstilladelsen foreligge etableringsforskrifter  

 med angivelse af kvalitetskrav til stikledninger.
 Ansvaret for stikledningers rigtige etablering er det samme som gælder for  

 stikledninger nedlagt i jord, jf. 2.2.1.1.2.
2.2.1.3.2 Nedføring af koaksialkabler gennem aftrækskanaler I eksisterende bygninger kan kabler nedføres gennem aftrækskanaler, der  

 ikke benyttes til mekanisk ventilation og ikke er fast forbundet til  

 ildsteder eller gasildsteder.
 Kablets indføring i lejlighederne skal ske gennem aftrækskanalens  

 udmundinger.
Indføres kablet i aftrækskanalen i et loftrum, skal gennemboringen af  

 kanalen på loftet foretages med fornøden omhu og på forsvarlig  

 håndværksmæssig måde.
Kablet skal ved hjælp af en tæt bøsning eller lignende  

 udfylde hele det borede hul.
Denne installationsform må ikke anvendes i  

 nybyggeri.
I nybyggeri bør kablerne føres i kanaler indrettet specielt til  

 kabelføring.
2.2.1.3.3 Oplægning af koaksialkabler Koaksialkabler oplagt indendørs skal fremføres i rør eller oplægges på  

 fast underlag.
 Ved oplægning skal der være mindst 3 kabelclips eller fastgørelser pr.  

 løbende meter.
 For at undgå at kabelbøjlerne får indflydelse på dæmpningsforløbet, er det  

 vigtigt, at afstanden mellem kabelbøjlerne varieres.
 Kabelclips og bøjler skal passe til kablets diameter.
2.2.1.3.4 Beskyttelse af koaksialkabler oplagt indendørs Koaksialkabler oplagt i trappegange, kældergange og andre steder, hvor der  

 forekommer færdsel, skal beskyttes mod direkte mekanisk påvirkning op til en  

 højde af mindst 5 cm over gulv.
 2.2.1.4 Montering af koaksialkabler i fordelere, forstærkere m. v. ved  

 hjælp af kabelbøjler, kabelforskruninger m. v..
 Der stilles følgende krav til kabelbøjler, kabelforskruninger m. v., der  

 anvendes til at slutte koaksialkabler HFmæssigt til fordelere, forstærkere m.  

 v..
 De skal være mekanisk solide og udformet således, at et rimeligt træk i  

 kablet ikke belaster inderlederen med kun yderlederen.
 De skal passe til kablets diameter over yderlederen.
 De skal være behandlet (gælder også skruerne) således, at en god elektrisk  

 kontakt sikres, og korrosion udelukkes.
 De skal så vidt muligt være fastgjort med 2 skruer (gælder kun  

 kabelbøjler).
2.2.2 Samling af koaksialkabler 2.2.2.1 Samling af koaksialkabler nedlagt i jord Koaksialkabler skal nedlægges i ubrudte længder.
Ved kabellængder over 200  

 meter kan dog tillades een splidsning pr. 200 meter.
 Sker der beskadigelser af et kabel, må det vurderes, om kablet skal  

 udskiftes, eller om en splidsning af kablet er forsvarlig, jf. bestemmelserne  

 om refleksion i Tekniske bestemmelser for fællesantenneanlæg, afsnit B.
 Splidses kablet, skal splidsningen foretages i overensstemmelse med  

 kabelfabrikantens splidseforskrifter og på en håndværksmæssig forsvarlig  

 måde.
 Godkendte dansksprogede splidseforskrifter kan rekvireres hos indehaveren  

 af typegodkendelsen for kablet.
 Der må som hovedregel ikke etableres ekstra standere med det formål at  

 samle beskadigede jordkabler.
 I forbindelse med beskadigelser ved forstærkerskabe og fordelerstandere  

 kan splidsningen anbringes i et særligt skab/stander.
 Impedansomsætningsled i jordkabel skal være godkendt til dette brug og som  

 hovedregel anbringes i jorden.
 Skabe og standere skal anbringes således, at de er til mindst mulig gene.
2.2.2.2 Anvendelse af jumpers (mellemkabler) i forstærkerstationer Kablerne til forstærkere, fordelere m. v. skal principielt forbindes  

 direkte til enhedernes signalind- og signaludgange uden brug af jumpers  

 (mellemkabler).
Ved en jumper forstås her et koaksialt mellemkabel med et  

 kabelovergangsled.
Jumperen forbinder et tykkere koaksialkabel med en  

 forstærkers eller en fordelers signalind eller signaludgang.  

 Kabelovergangsledet danner forbindelse mellem koaksialkabler med forskellig  

 dimension.
 En jumper skal som minimum opfylde følgende krav:.
 Reflektionsdæmpningen i kabelovergangsledet skal være mindst 30 dB i  

 frekvensområdet op til 500 MHz og mindst 26 dB i frekvensområdet 500-860 MHz.
 Mellemkablet skal være af en type, der er godkendt til nedlægning i jord.  

 Kablet skal have en rimelig dimension, og dæmpningen ved 300 MHz må højst  

 være 10 dB/100 m.
 Generelt om brugen af jumpere gælder:
 I D1net må jumpere ikke anvendes.
 I D2net frarådes brugen af jumpere, men P & T vil dog kunne acceptere,  

 at de anvendes, hvis installatøren finder det forsvarligt, og brugen ikke  

 giver anledning til en urimelig forringelse af anlæggets  

 signaloverføringsegenskaber.
2.2.2.3 Samling af koaksialkabler oplagt udendørs For samling af koaksialkabler oplagt udendørs gælder samme regler som for  

 samling af koaksialkabler nedlagt i jord, jf. 2.2.2.1.
2.2.2.4 Samling af koaksialkabler oplagt indendørs Samling af koaksialkabler i husinstallationer er kun tilladt ved overgang  

 fra een kabeldimension til en anden og ved overgang fra jordkabel til  

 husinstallationskabel.
Samlingen skal foretages med typegodkendt  

 koaksialkabelsamledåse eller et af fabrikanten anvist  

 koaksialsamlestik/overgangsled.
2.2.3 Tilslutninger 2.2.3.1 Koaksialtilledning mellem tilslutningsdåse og modtager Installatøren skal til ejeren/brugerne aflevere en vejledning, i hvilken  

 det præciseres, hvorledes modtagerne skal tilsluttes, herunder hvilke  

 egenskaber koaksialtilledningen skal have.
 Koaksialkablerne, der anvendes til koaksialtilledningerne, skal være  

 typegodkendt i henhold til Tekniske bestemmelser for fællesantenneanlæg,  

 afsnit A.
2.3 Andet materiel 2.3.1 Fordelerbokse, forstærkerskabe og standere Fordelerbokse, forstærkerskabe og standere skal være typegodkendt af  

 DANTEST.
 Ved udendørs montering af fordelerbokse, forstærkerskabe og standere skal  

 den typegodkendte monteringsforskrift følges.
Et udendørs anbragt skab for en hovedforstærkerstation kræves ikke  

 typegodkendt af DANTEST.
Installatøren må sikre sig, at skabet på alle  

 punkter opfylder bestemmelserne.
 I fordelerbokse, forstærkerskabe og standere, hvor der skal anvendes  

 kabelforskruninger, må der kun anvendes forskruninger, som passer til de  

 benyttede kabler.
 Kabelforskruningerne skal være anvist af fabrikanten af boksen, skabet  

 eller standeren.
2.3.2 Kombiniationsskabe Kombinationsskabe for el-, telefonsystemer og fællesantenneanlæg skal være  

 typegodkendt af DANTEST.
2.3.3 Placering af bokse/skabe på mur eller lignende Bokse/skabe, der er typegodkendt af DANTEST, kan placeres udvendigt på  

 mure eller lignende.
 Underkanten af boksene/skabene skal være mindst 30 cm over endelig kote.
 Fastgørelsen skal udføres solidt, og der må tages fornødent hensyn til, at  

 fugt m. v. ikke må kunne trænge ind.
2.3.4 Stiktedningsfordelere, sammenkoblingsfiltre Anlæg bør udføres således, at evt. afgreninger så vidt muligt kan placeres  

 indendørs.
Placeres afgreningerne udendørs, skal de være håndværksmæssigt  

 godt udført i overensstemmelse med godkendte forskrifter, og afgreningerne  

 skal placeres i fordelerbokse, der er typegodkendt af DANTEST.
 Standere og fordelerbokse skal monteres i overensstemmelse med DANTEST's  

 regler.
 Placeringen af fordelerbokse skal aftales med de berørte myndigheder,  

 grundejere m. v..
2.3.5 Tilslutningsdåser hos brugerne Fællesantenneanlæg skal hos brugerne afsluttes i tilslutningsdåser, som  

 angivet i nedlægningsforskriften.
Dåserne skal placeres på et let  

 tilgængeligt sted i lejligheden/parcelhuset.
 Alle tilslutningsdåser i et anlæg/byggeafsnit skal være beregnet for samme  

 type stik.
 Tilslutningsdåser og evt. signalfordelere i stikledninger behøver ikke at  

 være af samme fabrikat som den øvrige del af fællesantenneanlægget.  

 Omhandlede materiel skal være typegodkendt af P & T og have samme  

 elektriske egenskaber som de tilslutningsdåser, der er typegodkendt til  

 anvendelse i anlægget.
 I skoler og lign., hvor der ikke forekommer privat beboelse, er det  

 tilladt at anvende tilslutningsdåser med kun een tilslutningsmulighed  

 (ethulsdåser) under forudsætning af, at der kun udsendes enten radiofoni  

 eller fjernsyn over anlægget.
 Inden for samme husstand er det tilladt at føre signalet videre til flere  

 modtagere, såfremt signalet tages ud via stikforbindelse fra  

 tilslutningsdåsen.
Det er i fællesantenneanlæg udført som stikledningssystem tilladt via en  

 fordeler at etablere flere tilslutningsdåser i samme beboelse.  

 Minimumsspændingen skal tilgodeses i alle tilslutningsdåser.
Fremgangsmåden  

 for opsætning af flere tilslutningsdåser i samme beboelse skal være beskrevet  

 i etableringsforskriften for stikledningskabler.
2.4 Andre forhold 2.4.1 Lynbeskyttelse For anlæg med fritstående bæremast med totalhøjde over 30 meter samt for  

 antennearrangementer på bygninger, hvor antennearrangementets totalhøjde er  

 mere end 8 meter over tagfladen, er følgende bestemmelser gældende:
 Bærebom, respektive antennebom, skal have ledende forbindelse til  

 befæstigelsesbeslag og til bæremast.
Antennekablernes yderledere skal have ledende forbindelse med bæremasten,  

 såvel hvor kablerne fra antenner føres ind til masten, som hvor de forlader  

 masten.
Da kabelkappen derved såres, må yderlederen tætnes for vandindtrængen  

 eksempelvis med jordingssæt eller densobind.
Chassiset for antenneforstærkere anbragt i masten skal have ledende  

 forbindelse til masten.
Antennekablernes yderledere skal have ledende  

 forbindelser til masten, hvor kablerne føres til hhv. fra forstærkerne.
Hvis bæremasten står direkte på terræn, skal der nedlægges et jordnet  

 bestående af mindst 4 ledere radialt jævnt fordelt om masten.
Alle jordledere  

 skal forbindes til mastefoden.
Hver leders længde skal være mindst 10 meter,  

 og kun hvor de stedlige forhold betinger dette, kan kortere længde tillades.  

 Nedlægningsdybden bør være mindst 45 cm.
 Jordlederne skal bestå af galvaniseret jernbånd i en forsvarlig dimension,  

 mindst 3x30 mm.
 Hvor pladsforholdene er for snævre, kan lederne erstattes med jordspyd af  

 mindst 5 meters længde forbundet til masten med ledere med et tværsnit på  

 mindst 50 mm2. Ledermaterialet bestemmes af korrosionsmæssige hensyn.
 Antennekabler skal føres i en tracee, som ikke samtidig indeholder  

 jordleder.
Hvis bæremasten står på en bygning eller lignende, skal mastefoden  

 forbindes til nærmeste udstrakte ledende system, som så vidt muligt skal have  

 jordkontakt.
Den forbindende leder skal være af forsvarlig mekanisk  

 dimension.
Et udstrakt ledende system kan eksempelvis være et vandrørssystem,  

 et centralvarmeanlæg, ventilationskanaler eller gennemgående jern.
Lederen  

 forbindes så direkte som muligt og skarpe knæk undgås videst muligt.
Evnen  

 til at aflede lynstrøm forbedres betydeligt, hvis der fremføres flere  

 parallelforbundne ledere ad hver sin vej eller i hvert fald med nogen  

 indbyrdes afstand.
 Alle samlinger skal udføres mekanisk og korrosionsmæssigt forsvarligt.
Det tilrådes også for andre antenneanlæg end ovenfor nævnte at udføre  

 lignende lyn-beskyttelse i det omfang, det er muligt.
Det er især af  

 betydning, at bæremasten afledes til nærmeste ledende system.
3. Udvidelser og ombygninger 3.1 Tilslutning til overordnet net udført i henhold til afsnit B 3.1.1 Bestående fællesantenneanlæg som er udført i henhold til afsnit B  

 (F3 og F4 undtaget) Alle fællesantenneanlæg eller afsnit af sådanne, for hvilke der foreligger  

 brugstilladelse, og som er udført i henhold til Tekniske bestemmelser for  

 fællesantenneanlæg, afsnit B, kan tilsluttes et overordnet net.
Der skal indsendes målerapport vedrørende tilslutningen.
Såfremt der i  

 forbindelse med tilslutningen til det overordnede net sker en geografisk  

 udvidelse, eller hvis der foretages ændringer, der har karakter af ombygning,  

 skal der betales fuldt gebyr.
 Hvis der ikke foretages udvidelser eller ændringer i forbindelse med  

 tilslutningen, betales der grundgebyr.
3.1.2 TV-mellembåndskanaler Tilsluttes et bestående fællesantenneanlæg (D1- og D2-anlæg undtaget), der  

 ikke overfører TVkanaler i UHFbåndet, et overordnet net, der overfører  

 TV-mellembåndskanaler, skal der forinden tilslutningen foretages være truffet  

 foranstaltninger, der sikrer, at signalniveauet for TV-mellembåndskanalerne i  

 det bestående anlæg er dæmpet mindst 30 dB i forhold til signalniveauet for  

 de normerede VHF-TV-kanaler, der overføres i anlægget.
4. Vedligeholdelsesbestemmelser 4.1 Reparation Der kan i forbindelse med udskiftning af defekte enheder anvendes  

 typegodkendte erstatningstyper.
 Hvis der ikke benyttes en typegodkendt erstatningstype, betragtes  

 udskiftningen som en ombygning, og der skal indsendes målerapport for det/de  

 afsnit reparationen vedrører.
 Installatøren skal give P & T meddelelse om udskiftninger med  

 erstatningstyper, herunder ajourført diagram.
Bilag I Om modtagning af udenlandske FM- og TV-programmer Opmærksomheden henledes på, at modtagning af udenlandske FM- og TV-  

 programmer på grund af de som regel meget lange afstande til sendestationerne  

 må forventes at blive udsat for forringelser af forskellig art, uagtet at der  

 eventuelt kan være foretaget vellykkede indledende forsøg.
 Kvaliteten af programmer modtaget over lange afstande vil være stærkt  

 afhængig af de varierende udbredelsesforhold for radiobølgerne.  

 Udbredelsesforholdene skifter bl. a. med årstiderne, og det må forudses, at  

 der en vis procentdel af tiden vil være dårlige eller slet ingen muligheder  

 for at modtage fjerne stationer.
 P & T kan ikke påtage sig noget ansvar for eventuelle forstyrrelser af  

 udenlandske FM- og TV-programmer udenfor stationernes normale dækningsområde.
 Der kan blive tale om rent lokale forstyrrelser fra elektriske anlæg og  

 fra radiokommunikationsanlæg, selv om disse anlæg opfylder gældende  

 bestemmelser om uønsket udstråling.
 Mere permanent forringelse eller udelukkelse af de ønskede signaler fra  

 udenlandske stationer vil kunne opstå, når der oprettes andre udenlandske  

 stationer på samme kanaler, hvilket især vil blive aktuelt i UHF-området.
 Endelig vil udlandsmodtagning i givet fald kunne blive udelukket ved  

 oprettelse af nye danske stationer, f. eks. for et kommende TV-2 og  

 kanalomsættere eller områdedækkende stationer til forbedring af  

 modtageforholdene til trods for, at P & T ved frekvensvalg tager hensyn  

 til eksisterende udlandsmodtagning i videst muligt omfang.
 Det henstilles herved til antenneforeninger m. v. at være opmærksom på  

 disse forhold ved etablering af fællesantenneanlæg.
Bilag II Forslag til diagramsymbolnøgle for fællesantenneanlæg Bilag III Om lokalt producerede billed- og lydprogrammer i fællesantenneanlæg Anvendelse Udsendelse af lokalt producerede billed- og lydprogrammer i  

 fællesantenneanlæg, der forsyner privat beboelse, må kun ske efter tilladelse  

 fra ministeriet for kulturelle anliggender.
 Spørgsmål om udsendelse af lokalt producerede billed- og lydprogrammer i  

 fællesantenneanlæg, der ikke forsyner privat beboelse, henhører under  

 ministeriet for kulturelle anliggender's ressort, og tvivlsspørgsmål må  

 rettes dertil.
Tekniske krav til lokalt udsendte billed og lydprogrammer i  

 fællesantenneanlæg, der forsyner private beboelser Et billedsignal, der tilføres anlægget fra lokale studier eller på anden  

 måde, skal svare til system B eller system G og eventuelle  

 farvebilledudsendelser skal være system PAL.
 Et lydsignal skal være et FM-moduleret signal med et frekvenssving på  

 maksimalt +/75 kHz.
 De tilførte signaler må ikke give anledning til forstyrrelser af anlæggets  

 øvrige funktioner.
Tekniske specifikationer til modulatorer der anvendes til lokalt  

 producerede FM- og TV-programmer i fællesantenneanlæg Nedenstående specifikationer er udelukkende opstillet for at sikre at  

 modulatoren ikke giver anledning til forstyrrelse af anlæggets øvrige  

 funktioner.
1. Udgangsspændingsvariation Til anvendelse i H1 : =< 0.5 dB Til anvendelse i H2, F3, F4 : =< 1.5 dB 2 Undertrykkelse af uønskede signaler på udgangen Uønskede signaler i en anvendt TV-kanal skal være dæmpet mindst 60 dB i  

 forhold til det overførte signal.
Uønskede signaler i en anvendt FM-kanal  

 skal være dæmpet mindst 50 dB i forhold til det overførte signal.
3. Frekvensstabilitet Frekvenstolerancen er højst +/ 25 KHz i forhold til den nominelle  

 frekvens.
4. Udstråling fra chassic og tilslutningskabel Den udstrålende effekt må ikke overstige 4 x 10exp(9) watt.
Målerapport/måleattest P & T er f.s.v. angår fællesantenneanlæg, der ikke forsyner privat  

 beboelse, og derfor ikke er omfattet af bekendtgørelse om fællesantenneanlæg  

 m. v., indstillet på efter anmodning at udstede måleattest for anlægget  

 eksklusive det udstyr, der alene er tilknyttet udsendelsen af de lokalt  

 producerede billed og lydprogrammer.
I målerapporten for anlæg, hvori der  

 udsendes lokalt producerede programmer, skal de enheder, der alene har  

 tilknytning til udsendelsen af disse programmer, understreges med rødt.
 Måleattesten vedrørende anlæg, hvori der udsendes lokalt producerede  

 billed og lydprogramnmer, gives på forsiden en påtegning, der angiver, at  

 anlægget er indrettet for denne funktion.
Bilag IV IV Udvidelser, ombygninger og ændringer af anlæg der ikke er udført i  

 henhold til Tekniske bestemmelser for fællesantenneanlæg, Afsnit B IV.1 Tilslutning til overordnet net udført i henhold til Afsnit B IV.1.1 Anlæg med brugstilladelse/måleattest Fællesantenneanlæg, for hvilke der foreligger brugstilladelse/måleattest,  

 men som ikke opfylder Tekniske bestemmnelser for fællesantenneanlæg, Afsnit  

 B, kan tilsluttes et overordnet net på følgende betingelser:
 Målerapport for tilslutningen skal være vedlagt en erklæring fra anlæggets  

 ejer, hvori denne erklærer sig indforstået med eventuelle  

 kvalitetsforringelser m. v..
 Såfremt der i forbindelse med tilslutningen til det overordnede net sker  

 en udvidelse enten geografisk eller af kanalkapaciteten eller hvis der  

 foretages ændringer, der har karakter af ombygning, skal der betales fuldt  

 gebyr.
 Hvis der ikke foretages udvidelser eller ændringer i forbindelse med  

 tilslutningen, betales der kun grundgebyr.
IV.1.2 Anlæg uden brugstilladelse/måleattest Fællesantenneanlæg uden brugstilladelse/måleattest vil kunne tilsluttes et  

 overordnet net, hvis det dokumenteres, at de tekniske bestemmelser, der var  

 gældende på installationstidspunktet, er opfyldt for de dele af anlægget, der  

 bevares.
 Hvis systemværdierne i henhold til Tekniske bestemmelser for  

 fællesantenneanlæg, afsnit B, ikke er overholdt, må den i IV.1.1 nævnte  

 erklæring fra ejeren vedlægges målerapporten.
 Der betales fuldt gebyr.
IV.1.3 Impedanstilpasning Forinden der foretages tilslutning til det overordnede net, må  

 installatøren vurdere, om anlægget er egnet for tilslutning, og i fornødent  

 omfang foretage impedanstilpasning.
IV.1.4 TV-mellembåndskanaler Tilsluttes et bestående fællesantenneanlæg et overordnet net, der  

 overfører TV-mellembåndskanaler, skal der forinden tilslutningen foretages  

 være truffet foranstaltninger, der sikrer, at signalniveauet for  

 TV-mellembåndskanalerne i det bestående anlæg er dæmpet mindst 30 dB i  

 forhold til signalniveauet for de normerede VHF-TV-kanaler, der overføres i  

 anlægget.
IV.2 Tilslutning til et overordnet net som ikke er udført i henhold til  

 Afsnit B IV.2.1 Tilslutning af anlæg udført i henhold til Afsnit B I forbindelse med indsendelse af målerapport må det dokumenteres, at  

 signalerne hos brugerne under alle forhold opfylder de i Afsnit B gældende  

 systemværdier for signalspændinger (TV/FM: 60 dBmicroV/52 dBmicroV),  

 intermodulationsafstand (TV/FM: 66 dB/50 dB) samt signal/støjforhold (TV/FM:  

 43 dB/45 dB).
Hvis hovedstationens signal/støjforhold ikke er kendt, kan denne  

 regnemæssigt ansættes til 52 dB for det danske TV-program.
Hvis højere værdi  

 benyttes, skal denne værdi dokumenteres, f. eks. ved gennemregning af  

 hovedstationen.
 Ejeren af det anlæg, der tilsluttes, skal, såfremt han ikke er ejer af det  

 overordnede net, skriftligt erklære sig indforstået med at blive tilsluttet  

 et overordnet net, der ikke er udført i henhold til Afsnit B.
 Såfremt der ikke i forbindelse med tilslutningen sker udvidelser,  

 ændringer eller ombygninger, betales der kun grundgebyr.
IV.2.2 Tilslutning af anlæg som ikke er udført efter Afsnit B Tilslutning af sådanne net er ikke tilladt.
P & T vil dog i særlige tilfælde kunne give tilladelse til  

 tilslutning.
Ansøgning om tilladelse til tilslutningen skal indsendes af  

 ejeren af det anlæg, der tilsluttes.
 Såfremt der ikke i forbindelse med tilslutningen sker udvidelser,  

 ændringer eller ombygninger, betales der kun grundgebyr.
IV.2.3 Impedanstilpasning Der må i fornødent omfang foretages impedanstilpasning.
IV.3 Generelt for udvidelser og ombygninger For udvidelser, ombygninger og moderniseringer af anlæg, der er godkendt  

 efter de tekniske bestemmelser (normer), der var gældende før 1.6.1978,  

 gælder installationsbestemmelserne i Afsnit C, kabelbestemmelserne i Afsnit A  

 og D samt punkterne IV.3.1 til IV.3.5.
IV.3.1 Udvidelse med TV og FM-programmer Bestemmelserne gældende før 1. 6. 1978 kan følges.
For udvidelser af  

 bånd/bredbåndsanlæg inden for anlæggets kapacitet betales kun grundgebyr.
 For udvidelser af anlæg i kanalteknik betales der kun et grundgebyr for  

 hver berørt forstærkerstation, hvis der ikke sker ændringer i det bestående  

 udstyr.
 For alle andre udvidelser betales fuldt gebyr.
IV.3.2 Geografiske udvidelser med passivt materiel Bestemmelserne gældende før 1.6.1978 kan følges.
 Der betales fuldt gebyr for udvidelsen.
IV.3.3 Geografiske udvidelser med aktivt materiel Tekniske bestemmelser, Afsnit A, B, C og D skal følges.
Tilkobling til  

 bestående anlæg, der ikke er udført i henhold til Afsnit B, skal følge  

 IV.2.1.
 Der betales fuldt gebyr for udvidelsen.
IV.3.4 Ombygning og modernisering Bestemmelserne gældende før 1.6.1978 kan følges.
Materiellet skal være  

 typegodkendt i henhold til Afsnit A.
 Bortset fra i hovednet (bredbåndsanlæg) kan ombygningen ske med materiel  

 af andet fabrikat.
 Der betales fuldt gebyr.
IV.3.5 Ændringer som følge af ændrede modtageforhold For behandling af en målerapport for ændringer foranlediget enten af  

 reflektioner opstået på antennen på grund af nyopførte bygninger og lignende  

 eller indstråling i TV-modtagere på grund af ændrede modtagemuligheder  

 betales kun grundgebyr.
IV.3.6 Dansk FM-radiofoni Fællesantenneanlæg, indrettet for modtagning af FM-radiofoni, der udvides  

 geografisk eller udskiftes, skal indrettes for modtagelse af det lokale  

 regionalprogram med stereokvalitet.
IV.3.7 Forbedring af FM- og TV-modtagning Der betales kun grundgebyr for behandling af målerapporter for opsætning  

 af en ekstra FM-antenne eller FM- kanalforstærkere/omsættere, som skal  

 forbedre modtagning af FM- stereoradiofoni samt for målerapporter vedrørende  

 montering af AGC- regulering til forbedring af TV-modtagning.
IV.4 Anvendelse af materiel med en impedans på 60 og 75 ohm IV.4.1 Udvidelse Udvidelse af fællesantenneanlæg opbygget af materiel med en impedans på 75  

 ohm skal foretages med 75 ohms materiel af samme eller andet fabrikat.
 Udvidelse af fællesantenneanlæg opbygget af materiel med en impedans på 60  

 ohm kan foretages med 60 ohms materiel af samme eller andet fabrikat.
Udvidelse af fællesantenneanlæg opbygget af materiel med en impedans på 60  

 ohm kan foretages med materiel med en impedans på 75 ohm under forudsætning  

 af, at signalkvaliteten ikke derved undergår en mærkbar forringelse.
Der skal  

 i nødvendigt omfang anvendes impedanstilpasningsled.
Ved udvidelse af  

 bredbåndsanlæg skal impedanstilpasningsled anvendes.
 Der indsendes målerapport for det/de afsnit udvidelsen vedrører.
IV.4.2 Ombygning Ved ombygning forstås i denne forbindelse udskiftning af dele i anlægget  

 med det formål at modernisere anlægget.
Der skal indsendes målerapport for  

 det/de afsnit ombygningen vedrører.
 1.
 Ombygning af fællesantenneanlæg opbygget af materiel med en impedans på 60  

 ohm kan foretages med tilsvarende 60 ohms materiel eller med typegodkendte  

 erstatningstyper med en impedans på 60 eller 75 ohm.
 2.
 Ombygning af fællesantenneanlæg opbygget af materiel med en impedans på 75  

 ohm kan foretages med tilsvarende 75 ohms materiel eller med typegodkendte  

 erstatningstyper i 75 ohms materiel.
 3.
Ombygning af fællesantenneanlæg opbygget af materiel med en impedans på 60  

 eller 75 ohm kan foretages med typegodkendt 75 ohms materiel i samme  

 fabrikat.
Typerne, der anvendes, skal udvælges i samråd med  

 typegodkendelsesindehaverne.
 4.
Ombygning/fornyelse af hovedstation og/eller understationer i  

 fællesantenneanlæg opbygget af materiel med en impedans på 60 eller 75 ohm  

 kan ske med 75 ohms typegodkendt materiel i andet fabrikat.
Ombygges/fornyes  

 fordelingsnettet gælder samme regel.
 Der skal i nødvendigt omfang anvendes impedanstilpasningsled.
IV.5 Vedligeholdelsesbestemmelser IV.5.1 Reparation I et fællesantenneanlæg opbygget af materiel med en impedans på 60 ohm kan  

 der i forbindelse med udskiftning af defekte enheder anvendes godkendte  

 erstatningstyper med en impedans på 60 eller 75 ohm.
 I et fællesantenneanlæg opbygget af materiel med en impedans på 75 ohm kan  

 der anvendes godkendte erstatningstyper med en impedans på 75 ohm.
 Hvis der ikke benyttes en typegodkendt erstatningstype, betragtes  

 udskiftningen som en ombygning af anlægget, og der må indsendes målerapport  

 for det/de afsnit reparationen vedrører.
 Installatøren skal give P & T meddelelse om udskiftninger med  

 erstatningstyper, herunder ajourført diagram.
