Inspektion af Arresthuset i Holstebro Opfølgning nr. 3 Den 23. oktober 2008 afgav jeg endelig rapport om min inspektion den 6. marts 2008 af Arresthuset i Holstebro.
Den 9. juli 2009 afgav jeg en opfølgningsrapport nr. 2. I rapporten bad jeg om underretning vedrørende tre nærmere angivne forhold.
 Med brev af 29. september 2009 har jeg modtaget en udtalelse fra Direktoratet for Kriminalforsorgen.
 Jeg skal herefter meddele følgende:
 Ad punkt 2.1 Bygningen mv.
 Jeg afventede fortsat underretning når renoveringen var helt færdig (og fugtproblemet var løst).
Direktoratet har oplyst at direktoratets arkitekt har besigtiget arresthuset.
Arkitekten har vurderet at fugtproblemerne nu er afhjulpet, bortset fra nogle mindre fugtproblemer i kælderen.
I kælderen under det fredede forhus mangler vandindføringen ved vandmåleren at blive isoleret, og der er fortsat fugtindtrængning nederst på væggen i et ubenyttet lokale i kælderen.
Arkitekten har vurderet at fugtindtrængningen ikke har et sådant omfang at den vil medføre skade på bygningen hvis problemet ikke afhjælpes.
Den indvendige renovering forventes at blive iværksat i løbet af efteråret og arresthuset vil sørge for isolering of vandindføringen ved vandmåleren.
Jeg har noteret mig det oplyste vedrørende afhjælpningen af fugtproblemet.
Jeg afventer herefter underretning når det yderligere arbejde er færdigt.
 Jeg afventede fortsat underretning om hvorvidt kedelhuset i arresthusets gård kunne bruges til beskæftigelse/lager.
 Direktoratet har vurderet forslaget om at anvende kedelhuset til beskæftigelse, men har afvist muligheden som uforholdsmæssig dyr, bl.a. fordi området er uden for det sikrede område og der derfor vil skulle bruges ressourcer på at sikre området.
 Jeg har noteret mig det oplyste og foretager mig ikke mere på dette punkt.
 Ad punkt 8.1.7 Kompetence mv.
 I min opfølgningsrapport nr. 2 noterede jeg mig det oplyste om hvordan arrestinspektøren blev inddraget i sagerne om disciplinærstraf, herunder det oplyste om stikprøvekontrollen og opfølgningen på disse kontroller.
 Jeg bad om underretning når spørgsmålet om arrestinspektørens tilsyn mv. med disciplinærsagerne var blevet skrevet ind i et notat eller lignende.
 Arrestinspektøren har fremsendt "Instruks om kompetence og bemyndigelse til Arresthusene i Midt- og Nordjylland" og "Målsætning for gennemgang af disciplinærsager m.v. i arresthusene i det Midt- og Nordjyske område".
 Direktoratet har oplyst at begge dokumenter også er blevet sendt til arresthusene.
Direktoratet har herefter oplyst at det bl.a. fremgår bl.a. af dokumentet vedrørende målsætning for gennemgang af disciplinærsagerne at arrestinspektøren to gange om året vil foretage en gennemgang af de 10 seneste sager i udvalgte sagstyper, herunder disciplinærsager.
Hvis gennemgangen viser at sagerne er særligt fejlbehæftede, vil et yderligere antal sager blive gennemgået, og der vil i løbet af året blive foretaget yderligere 1-2 stikprøvekontroller.
Det fremgår af instruksen at arrestinspektøren giver arrestforvareren og overvagtmesteren bemyndigeise til at træffe afgørelser på nærmere angivne områder.
Hvis en sag giver anledning til særlig tvivl, er særligt kompliceret, indeholder bevisvurdering af komplicerede forhold eller forventes at få omtale i medierne, skal sagen dog forelægges for arrestinspektøren.
De nærmere områder hvor arrestforvareren og overvagtmesteren er bemyndiget til at træffe afgørelse, omfatter bl.a.: afgivelse af indstilling til benådning, overførsel mellem arresthuse, fængsler mv., medindflydelse, udgang, besøg, telefonsamtaler, udelukkelse fra fællesskab m.fl.
Endvidere fremgar det at arrestinspektøren giver den tilstedeværende funktionær som er ansvarlig for det pågældende tjenesteområde, bemyndigelse til at træffe afgørelse i visse tilfælde.
Denne bemyndigelse gælder kun hvis situationen i det enkelte tilfælde ikke tillader at man afventer en afgørelse fra den person der ellers er kompetent til at træffe afgørelse.
De nærmere områder for denne bemyndigelse er: magtanvendelse, sikringsmidler og forhørscelleanbringelse.
 Direktoratet har henholdt sig hertil uden særskilte bemærkninger.
 Jeg har noteret mig det oplyste.
 Bortset fra at jeg afventer underretning når det indvendige vedligeholdelsesarbejde er færdigt (pkt. 2.1), betragter jeg nu inspektionen of Arresthuset i Holstebro som afsluttet.
Underretning Jeg har sendt en kopi af dette brev til Arresthuset i Holstebro, Arrestinspektøren for Midt- og Nordjylland, Folketingets Retsudvalg og de indsatte i arresthuset.
