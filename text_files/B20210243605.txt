 Bekendtgørelse om ændring af bekendtgørelse om godkendelse af nye motorkøretøjer og påhængskøretøjer dertil m.v.
§ 1 I bekendtgørelse nr. 1269 af 28. august 2020 om godkendelse af nye motorkøretøjer og påhængskøretøjer dertil m.v. foretages følgende ændringer:
 1. Indledningen affattes således:
»I medfør af § 1 a, stk. 2, § 12 b, stk. 1 og 2, § 12 c, § 13, stk. 6, nr. 1, og § 15 a, i lov om godkendelse og syn af køretøjer, jf. lovbekendtgørelse nr. 959 af 24. september 2012, som ændret ved lov nr. 1063 af 30. juni 2020, fastsættes efter bemyndigelse i henhold til § 5 i bekendtgørelse nr. 1520 af 13. december 2019 om Færdselsstyrelsens opgaver, beføjelser og klageadgang:« 2. Kapitel 5 ophæves.
 3. I § 15 og § 16, stk. 2, udgår »eller Sikkerhedsstyrelsen«.
 4. I § 17 udgår »og Sikkerhedsstyrelsen«.
 5. § 20, stk. 2, nr. 2, affattes således:
»2) forfalsker prøvningsresultater med henblik på typegodkendelse,« § 2 Bekendtgørelsen træder i kraft den 1. januar 2022.
