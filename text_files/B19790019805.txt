 I henhold til § 2, stk. 1, i lov nr. 408 af 13. juni 1973 om  

 hjemmesygeplejerskeordninger, som ændret senest ved lov nr. 143 af 4. april  

 1979, fastsættes:
§ 1.  Den kommunale hjemmesygeplejerskeordning  

 omfatter alle personer, der opholder sig i kommunen.
Hjemmesygepleje ydes  

 vederlagsfrit efter lægehenvisning.
 § 2.  Hjemmesygeplejerskeordningen skal efter nærmere  

 retningslinier fastsat af sundhedsstyrelsen omfatte:
 1. Sygepleje, herunder omsorg og almen  

 sundhedsvejledning, afpasset efter patientens behov.
 2. Pleje af mødre i hjemmet i barselperioden  

 (barselpleje).
 3. Vejledning og bistand, herunder opsøgende arbejde,  

 i samarbejde med lægelig og social sagkundskab til personer eller familier,  

 der har særlige behov herfor.
 § 3.  Kommunen opretter efter nærmere af  

 sundhedsstyrelsen fastsatte retningslinier et depot med de for  

 hjemmesygeplejen nødvendige rekvisitter, hjælpemidler m. v.
§ 4.  Kommunalbestyrelsen tilrettelægger  

 hjemmesygeplejerskeordningen og ansætter det nødvendige antal  

 hjemmesygeplejersker og sygehjælpere.
Kommunalbestyrelsen kan indhente  

 vejledende udtalelser fra embedslægeinstitutionen og amtssundhedsplejersken  

 (socialcentret) om ordningens tilrettelæggelse samt i ansættelses- og  

 afskedigelsessager.
 § 5.  Ansættelse som hjemmesygeplejerske i henhold til  

 lov om hjemmesygeplejerskeordninger er betinget af, at den pågældende har  

 autorisation som sygeplejerske.
 Stk. 2.  Sundhedsstyrelsen kan i ganske særlige tilfælde  

 gøre undtagelse fra bestemmelsen i stk. 1.
Stk. 3.  Ansættelse som sygehjælper i henhold til lov om  

 hjemmesygeplejerskeordninger er betinget af, at den pågældende har bevis som  

 sygehjælper i henhold til de af sundhedsstyrelsen udstedte regler om  

 uddannelse af sygehjælpere.
Er beviset udstedt i henhold til  

 sundhedsstyrelsens cirkulære af 4. marts 1960 eller sundhedsstyrelsens  

 meddelelser nr. 1 af juni 1963, nr. 2 af august 1971 eller nr. 3 af februar  

 1973 om uddannelse af sygehjælpere, er det en betingelse for ansættelse, at  

 den pågældende har kvalificeret sig hertil gennem deltagelse i en af  

 sundhedsstyrelsen fastsat efteruddannelse, jfr. for tiden § 1, stk. 4, i  

 sundhedsstyrelsens cirkulære af 20. januar 1978 om uddannelse af  

 sygehjælpere.
 § 6.  Tilrettelæggelsen af sygehjælperens arbejde og  

 tilsynet hermed varetages af en i kommunen ansat hjemmesygeplejerske.  

 Nyansatte sygehjælpere skal gennemgå et introduktions- og instruktionsprogram  

 efter retningslinier fastsat af sundhedsstyrelsen.
Stk. 2.  Hjemmesygeplejens personale står under tilsyn  

 af embedslægeinstitutionen.
Nærmere bestemmelser om tilsynet fastsættes af  

 sundhedsstyrelsen.
 Stk. 3.  Amtssundhedsplejersken (socialcentret) yder  

 faglig vejledning til hjemmesygeplejens personale.
 § 7.  Denne bekendtgørelses regler for de enkelte  

 kommuner finder tilsvarende anvendelse på hjemmesygeplejerskeordninger, der  

 omfatter flere kommuner.
 § 8.  Bekendtgørelsen træder i kraft ved  

 bekendtgørelsen i Lovtidende og har virkning fra den 1. april 1979.
 Stk. 2.  Samtidig ophæves bekendtgørelse nr. 161 af 27.  

 marts 1974 om hjemmesygeplejerskeordninger.
