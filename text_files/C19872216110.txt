Cirkulæreskrivelse om meddelelse om  

 fyldestgørende grund til arbejdsvægring og  

 arbejdsophør Kommentarer m.v.:
 Arbejdsvægring og arbejdsophør anses ikke for  

 at være fyldestgørende begrundet i  

 arbejdsløshedsforsikringslovens forstand, hvis  

 vægringen/ophøret er begrundet i krav om strengere sikkerheds-  

 og bemandingsregler end lovgivningen herom hjemler.
 Herudover vil et arbejdsophør heller ikke kunne  

 anses for at være fyldestgørende begrundet i  

 arbejdsløshedsforsikringslovens forstand, hvis ophøret er  

 begrundet i, at sikkerheds- og bemandingsregler er overtrådt,  

uden at medlemmet først har forsøgt at løse  

 problemerne ved forhandling med arbejdsgiveren eventuelt gennem den faglige  

 organisation.
 Meddelelse om afgørelsen:
Fiskernes og Sømændenes maritime  

 Arbejdsløshedskasse havde skriftligt meddelt AF-kontorerne i  

 større danske fiskerihavne, at kassens medlemmer ikke måtte  

 anvises arbejde på fiskefartøjer, hvis der ikke var  

 redningsflåder til samtlige ombordværende, og at medlemmerne  

 desuden ikke måtte anvises arbejde på skibe, hvor der inklusiv  

 skipperen kun var to mand ombord.
Kassen ville i disse situationer anse  

 arbejdsophør og arbejdsvægring for fyldestgørende  

 begrundet i arbejdsløshedsforsikringslovens forstand.
 Direktoratet modtog ovennævnte skrivelse fra  

 Specialarbejdernes Arbejdsløshedskasse med henstilling om, at  

 arbejdsvægring og arbejdsophør begrundet i de nævnte  

 forhold kunne anses for fyldestgørende begrundet.
 Direktoratet fandt, at arbejdsvægring og  

 arbejdsophør begrundet med strengere sikkerheds- og bemandingsregler  

 end lovgivningen hjemler, ikke kan anses for at være  

 fyldestgørende begrundet i arbejdsløshedsforsikringslovens  

 forstand.
