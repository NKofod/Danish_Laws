(Regnskabsbek.) I medfør af § 6 og § 14, stk. 2, 5 og 6 i lov nr. 335 af 1. maj 1996 om  

 administration af tilskud fra Den Europæiske Socialfond, fastsættes efter  

 bemyndigelse:
Indledende bestemmelser § 1.  Direktøren for Arbejdsmarkedsstyrelsen udøver  

 Arbejdsministerens beføjelser med hensyn til administrationen af støtte fra  

 Den Europæiske Socialfond i henhold til Det Europæiske Fællesskabs  

 forordninger om Socialfonden for så vidt angår:
Støttebetingelser og tilsagn § 2.  For at kunne modtage støtte fra Den Europæiske  

 Socialfond, skal de betingelser, der fremgår af forordningerne (* 1),  

 programmernes generelle kriterier, prioriteter og finansieringsplaner samt de  

 årlige udmeldinger af mål og rammer, der er fastsat af overvågningsudvalgene  

 for programmerne, være opfyldt.
 § 3.  Det er ligeledes et krav, at projekterne er  

 additionelle.
Stk 2.  Ved additionalitet forstås, at  

 Socialfondsstøttede aktiviteter skal være supplerende i forhold til den  

 danske indsats på det pågældende område.
Aktiviteterne kan dermed ikke træde  

 i stedet for en national lovpligtig finansiering.
 Stk. 3.  Additionaliteten skal være opfyldt på både  

 ansøgnings-, og godkendelsestidspunktet og skal ligeledes kunne dokumenteres  

 opfyldt ved regnskabsaflæggelsen, evt. gennem rapporter eller andet  

 materiale.
Tilsagn § 4.  Støttetilsagn gives i overensstemmelse med de af  

 overvågningsudvalgene fastsatte retningslinier og udvælgelseskriterier.
 Stk. 2.  Tilsagn til flerårige projekter gives for de  

 følgende år på grundlag af ansøgningens oprindelige eller reviderede  

 finansieringsplan og på betingelse af, at projektets første år er gennemført  

 i overensstemmelse hermed.
 § 5.  Projektgodkendelsesudvalgene træffer på baggrund  

 af projektansøgningerne afgørelse om, hvilke projekter der støttes.
 Stk. 2.  Kravene til projektansøgningen samt de  

 almindelige støtteprocenter på de forskellige programmer og mål fremgår af  

 vejledningen til denne bekendtgørelse.
 § 6.  Projektadministrationen udarbejder en  

 tilsagnsskrivelse til de projekter, der har opnået støtte, med angivelse af  

 støttebeløbets størrelse, den eventuelle bevillingsfordeling på prioriteter,  

 bevillingsperioden, udbetalingen af støttebeløb samt krav til  

 statusrapporter, årsregnskaber, revision og evaluering.
 Stk. 2.  Tilsagnet kan betinges af krav om yderligere  

 oplysninger som en forudsætning for udbetaling af støtten.
 Stk. 3.  Såfremt projektadministrationen skønner det  

 nødvendigt, kan ansøger afkræves dokumentation eller garanti for, at evt.  

 deltagere er til stede eller kan rekrutteres, samt for at den offentlige  

 medfinansiering forefindes.
 Stk. 4.  Projektadministrationen kan afkræve private  

 projekter bankgaranti for hele eller dele af støttebeløbet samt dokumentation  

 for, at et eventuelt angivet samarbejde med de offentlige myndigheder finder  

 sted, f.eks. i henseende til visitering af deltagere.
 Stk. 5.  Støttemodtager forpligter sig ved sin  

 underskrift til at gennemføre projektet i henhold til den endeligt godkendte  

 ansøgning samt de betingelser, der er knyttet hertil, samt til generelt at  

 overholde de gældende regler for støtte.
Stk. 6.  Støttetilsagnet fra projektadministrationen er  

 bindende, når projektadministrationen har modtaget støttemodtagers skriftlige  

 bekræftelse af tilsagnet.
Det er en forudsætning, at projektet gennemføres  

 som angivet i ansøgningen.
 § 7.  For så vidt angår overvågningsudvalgenes,  

 projektgodkendelsesudvalgenes samt projekadministrationernes ansvar og  

 opgaver m.v. henvises til Arbejdsmarkedsstyrelsens bekendtgørelse om ansvar  

 og kompetencefordeling m.v. i forbindelse med administration af støttemidler  

 fra Den Europæiske Socialfond.
Betaling § 8.  Anvisningen af Socialfondsstøtte sker under  

 forbehold af EU-Kommissionens godkendelse af det endelige danske  

 Socialfondsregnskab.
Stk. 2.  Betalinger sker i overensstemmelse med  

 støttetilsagnene til den pågældende myndighed eller projektorganisation og  

 kan ske som forskud eller endelige betalinger.
Det er en forudsætning, at  

 midlerne er modtaget fra EU-Kommissionen.
 Stk. 3.  Betalinger kan kun vedrøre støtteberettigede  

 udgifter.
§ 9.  1. rate af Socialfondsstøtten, der normalt  

 maksimalt udgør 50 procent af det godkendte støttebeløb, kan udbetales, når  

 støttemodtager over for projektadministrationen dokumenterer, at projektet er  

 eller bliver påbegyndt.
Beløbet kan udbetales ved den angivne dato for  

 projektstart.
 Stk. 2.  Støttemodtagers revisor skal inden udbetaling  

 af 1. rate afgive erklæring om, at vedkommende er tilknyttet projektet som  

 revisor, og at forretningsgangene for og bogføringen af regnskabet er  

 tilrettelagt i overensstemmelse med vejledningen til denne bekendtgørelse.  

 Erklæringen skal tilstilles den pågældende projektadministration.
Stk. 3.  2. rate, der sammen med 1. rate højst kan  

 udgøre 80% af det godkendte støttebeløb, udbetales, når det via de indsendte  

 kvartalsrapporters oplysninger dokumenteres, at mindst halvdelen af første  

 rate er forbrugt.
Det er yderligere en betingelse, at projektet gennemføres i  

 et tilfredsstillende tempo og i overensstemmelse med de givne vilkår.
 Stk. 4.  Restbeløbet (saldoafregningen), der maksimalt  

 andrager ca. 20% af det godkendte støttebeløb, udbetales, når  

 projektadministrationen har taget stilling til det revisionspåtegnede  

 årsregnskab og den afsluttende evalueringsrapport, jf. § 27, stk. 2 og 3,  

 samt under forudsæting af, at Arbejdsmarkedsstyrelsen har modtaget beløbet  

 fra Kommissionen.
 Stk. 5.  Såfremt det revisionspåtegnede årsregnskab og  

 evalueringsrapport ikke er indsendt rettidigt, kan projektadministrationen  

 beslutte, at der skal ske tilbagebetaling eller bortfald af støtten.
§ 10.  Betalingerne skal ske så hurtigt som muligt og  

 som hovedregel senest 3 måneder efter modtagelsen af bevillingerne fra  

 Kommissionen, jf.
Rådets forordning nr. 2082/93, artikel 21.
Regnskabsmæssige forhold Generelle regnskabskrav § 11.  Projekter, der modtager støttemidler fra Den  

 Europæiske Socialfond, skal for hvert kalenderår udarbejde et årsregnskab  

 (projektårsregnskab).
 Stk. 2.  Årsregnskabet skal omfatte hele projektperioden  

 i et kalenderår.
 Stk. 3.  Budgetter og kvartalsrapporter, jf. §§ 14 og  

 15, og årsregnskaber skal udarbejdes efter god regnskabsskik, og i  

 overensstemmelse med vejledningen til denne bekendtgørelse, hvori de  

 almindelige moms- og skatteregler er beskrevet.
 Stk. 4.  Budgetter og kvartalsrapporter skal  

 underskrives af den projektansvarlige og den juridisk ansvarlige.  

 Projektadministrationen kan forlange budgetter og kvartalsrapporter påtegnet  

 af revisor.
 Stk. 5.  Årsregnskaber skal underskrives af den  

 projektansvarlige og den juridisk ansvarlige og påtegnes af revisor.
 § 12.  Udgør et Socialfondsprojekt en del af et større  

 projekt med ikke-Socialfondsfinansierede aktiviteter, kan  

 projektadministrationen kræve regnskab for den samlede aktivitet.
 § 13.  Som regnskabsmateriale anses:
 Stk. 2.  Projektets regnskabsmateriale skal opbevares i  

 mindst fem år efter saldoafregningen har fundet sted.
Budget og finansieringsplaner § 14.  Budgettet skal indeholde alle støtteberettigede  

 projektudgifter og -indtægter.
 Stk. 2.  Eksempler på støtteberettigede projektudgifter  

 er anført i vejledningen til denne bekendtgørelse.
Stk. 3.  Indtægter i forbindelse med et projekt skal  

 oplyses og medregnes, da alene nettoudgifter (udgifter fratrukket indtægter  

 ved projektet) er støtteberettigede.
Dette gælder ligeledes i tilfælde, hvor  

 produkter fremstillet under et projekt videregives (uden vederlag) til f.eks  

 viderebearbejdning, og der derved kan opnås en indtægt efter projektets  

 afslutning.
Stk. 4.  I budgettet skal der redegøres for, hvorledes  

 aktiviteten er finansieret.
Samtlige finansieringsposter skal indgå fuldt ud,  

 herunder eventuelle projektindtægter.
Alle budgetterede udgifter skal være  

 dækket af finansieringen, og finansieringskilderne skal være angivet.
Stk. 5.  Der kan i budgettet i særlige tilfælde ske  

 hensættelser til opfyldelse af kontraktlige forpligtelser.
Hensættelser kan  

 bl.a. ske til udgifter vedrørende revision, evaluering m.v., som ligger efter  

 projektets afslutning.
Kvartalsrapporter § 15.  Støttemodtager skal indsende kvartalsrapporter  

 til projektadministrationen senest 3 uger efter hvert kvartals afslutning.
Stk. 2.  Kvartalsrapporten skal udvise en samlet  

 opgørelse over det faktiske forbrug sammenholdt med det budgetterede forbrug  

 samt andre relevante projektdata.
Endvidere skal evt. indtægter fremgå.
 Stk. 3.  Projektadministrationen kan anmode om  

 supplerende oplysninger om projektets forløb.
Årsregnskaber § 16.  Årsregnskabet, jf. § 11, skal indeholde en  

 opgørelse over samtlige udgifter og indtægter, der henholdsvis er afholdt  

 eller oppebåret i forbindelse med projektets gennemførelse i regnskabsåret  

 samt oplysninger vedr. projektets evt. deltagere.
Regnskabet skal være  

 sammenligneligt med det oprindelige aktivitetsbudget.
Stk. 2.  Væsentlige afvigelser mellem årsregnskabet og  

 det oprindelige budget skal kommenteres.
Endvidere skal det oplyses, i  

 hvilken grad formålet med projektet er opnået.
 § 17.  Det revisionspåtegnede årsregnskab skal  

 indsendes til projektadministrationen senest 3 måneder efter årets afslutning  

 eller senest 3 måneder efter datoen for projektets afslutning.
 Stk. 2.  Projektadministrationen kan i særlige tilfælde  

 efter en konkret vurdering forlænge fristen i stk. 1.
Revision § 18.  Revisionen udføres af en statsautoriseret eller  

 registreret revisor, Kommunernes Revisionsafdeling, Revisionsdirektoratet for  

 Københavns Kommune, eller af Rigsrevisionen i de tilfælde, hvor  

 Socialfondsprojekter gennemføres under statslige styrelser eller  

 institutioner.
 § 19.  Revisionen foretages i overensstemmelse med god  

 offentlig revisionsskik, således som dette begreb er fastlagt i § 3 i lov nr.  

 489 af 24. juni 1991, som ændret ved lov nr. 465 af 12. juni 1996 om revision  

 af statens regnskaber m.m.
Stk. 2.  Ved revisionen efterprøves, om årsregnskabet er  

 rigtigt, og om de dispositioner, der er omfattet af regnskabsaflæggelsen, er  

 i overensstemmelse med meddelte bevillinger, love og andre forskrifter, samt  

 med indgåede aftaler og sædvanlig praksis.
Der foretages endvidere en  

 vurdering af, om der er taget skyldig økonomisk hensyn ved forvaltningen af  

 de midler, der er omfattet af årsregnskabet.
 § 20.  Revisionen kan foretages ved stikprøver.  

 Revisionens omfang afhænger af støttemodtagerens administrative struktur og  

 forretningsgange, herunder den interne kontrol og andre forhold af betydning  

 for regnskabsaflæggelsen.
§ 21.  Der foretages sædvanligvis revision i årets  

 løb.
Som led i revisionen, jf. § 20, undersøger revisor de eksisterende  

 forretningsgange, herunder forretningsgange for registrering af de  

 støtteudløsende faktorer for at påse, om den interne kontrol er betryggende.
 § 22.  Støttemodtager skal give revisor de  

 oplysninger, som må anses af betydning for bedømmelsen af årsregnskabet.
 Stk. 2.  Støttemodtager skal give revisor adgang til at  

 foretage de undersøgelser, denne finder nødvendige, og skal sørge for, at  

 revisor får de oplysninger og den bistand, som revisor anser for nødvendig  

 for udførelsen af sit hverv.
§ 23.  Bliver revisor opmærksom på lovovertrædelser  

 eller tilsidesættelser af forskrifter af væsentlig betydning i forbindelse  

 med midlernes forvaltning, er revisor forpligtet til straks at give  

 støttemodtager meddelelse herom samt påse, at støttemodtager inden tre uger  

 giver den tilsagnsgivende projektadministration meddelelse herom.
I modsat  

 fald er det revisors pligt at orientere den tilsagnsgivende  

 projektadministration.
Revisors bemærkninger indsendes sammen med  

 meddelelsen.
§ 24.  Revisor fører en revisionsprotokol.
I  

 revisionsprotokollen indføres beretning om hvilket revisionsarbejde, der er  

 udført, samt alle væsentlige forhold, der har givet anledning til  

 bemærkninger.
 Stk. 2.  Specielt oplyses om revisors undersøgelse af  

 samt vurdering og konklusioner vedrørende støttemodtagerens interne kontrol  

 og registreringssystemer, projektets forløb i relation til de oprindelige  

 målsætninger, sparsommelighed, produktivitet og effektivitet.
 Stk. 3.  Ved revision af årsregnskabet indføres  

 beretning om den udførte revision, herunder:
 Stk. 4.  I revisionsprotokollen indføres endvidere  

 oplysninger om særlige kontrolarbejder, afgivelse af særlige beretninger,  

 rådgivning eller assistance.
 Stk. 5.  Genpart af årets revisionsprotokollater  

 indsendes af støttemodtager til projektadministrationen sammen med det  

 påtegnede årsregnskab.
 § 25.  Det reviderede årsregnskab forsynes med en  

 påtegning, hvoraf det skal fremgå, at årsregnskabet er revideret i  

 overensstemmelse med reglerne i denne bekendtgørelse.
 Stk. 2.  Forbehold og bemærkninger skal fremgå af  

 revisionspåtegningen, som er nærmere beskrevet i vejledningens punkt 4.2.
 § 26.  Projektadministrationerne kan stille krav om  

 revisors besvarelse af forespørgsler om den udførte revision.
Evaluering § 27.  Til brug for en vurdering af aktiviteterne samt  

 det økonomiske og samfundsmæssige udbytte af de støttede foranstaltninger,  

 skal alle projekter ved afslutningen afgive en evalueringsrapport til  

 projektadministrationen om forløbet sammenholdt med de oprindelige  

 målsætninger.
 Stk. 2.  Evalueringsrapporten skal indsendes samtidig  

 med projektets afsluttende reviderede årsregnskab.
 Stk. 3.  Projektadministrationen kan i særlige tilfælde  

 beslutte, at evalueringsrapporten indsendes senere, dog max. 2 måneder efter  

 regnskabsaflæggelsen.
 Stk. 4.  Arbejdsmarkedsstyrelsen kan med henblik på at  

 opfylde forordningskravene m.v. til en forudgående, en mellemliggende og en  

 efterfølgende evaluering, fastsætte nærmere retningslinier og krav om  

 indsamling af relevante evalueringsdata om deltagerne og projekterne.
 Stk. 5.  Arbejdsmarkedsstyrelsen kan bestemme, at  

 indsamlingen efter stk. 4 skal ske via et edb-medie, som stilles til rådighed  

 for projektadministrationerne.
 Kontrol og tilsyn m.v.
§ 28.  Repræsentanter fra EU-Kommissionen,  

 Arbejdsmarkedsstyrelsen og projektadministationerne kan på stedet kontrollere  

 de projekter, der finansieres af Socialfonden.
Disse kontrolbesøg kan  

 forekomme fra projektstart og indtil fem år efter saldoafregningen.
 Stk. 2.  Repræsentanter fra EU-Kommissionen og  

 Arbejdsmarkedsstyrelsen kan på stedet kontrollere, om  

 projektadministationerne overholder de gældende regler og bestemmelser for  

 Socialfonden.
 Stk. 3.  Udover Arbejdsmarkedsstyrelsens og  

 projektadministrationernes kontrol kan tjenestemænd eller andre  

 repræsentanter fra Kommissionen eller andre enheder i centraladministrationen  

 kontrollere aktionerne.
 Stk. 4.  EU-Kommissionen kan, jf.  

 Samordningsforordningen (* 2), art. 23, efter forudgående underretning af  

 Arbejdsmarkedsstyrelsen deltage ved eller foretage en stikprøvekontrol på  

 stedet for at kontrollere de foranstaltninger, der finansieres af Den  

 Europæiske Socialfond samt forvaltnings- og kontrolsystemerne.
 Stk. 5.  Tilsvarende skal de bestemmelser (* 3), der er  

 indgået i overensstemmelse med Finansforordningen inden for partnerskabet  

 mellem EU-Kommissionen og medlemsstaterne, overholdes.
 § 29.  Arbejdsmarkedsstyrelsen kan fastsætte  

 morarenter i overensstemmelse med finansforordningen i tilfælde, hvor sådanne  

 morarenter skal betales til EU-Kommissionen.
§ 30.  Projekterne/projektadministrationerne skal på  

 anmodning stille alle relevante rapporter, herunder regnskabsmateriale, jf. §  

 13, til rådighed.
Materialet skal opbevares i fem år efter saldoafregningen.
Ændringer i forudsætningerne § 31.  Støttemodtager skal straks underrette  

 projektadministrationen, hvis der sker væsentlige ændringer i de  

 forudsætninger, der lå til grund for støttetilsagnet, eller hvis de vilkår,  

 hvorpå støtten er givet, i øvrigt ikke vil kunne overholdes.
Stk. 2.  Projektadministrationen tager stilling til  

 administrative projektændringer.
Såfremt projektadministrationen vurderer, at  

 ændringerne er så væsentlige, at der skal indgives en ny ansøgning, må  

 støtteansøger afvente en ny tilsagnsskrivelse, idet denne ansøgning muligvis  

 skal betragtes som et nyt projekt, der skal behandles, vurderes og  

 prioriteres af projektgodkendelsesudvalget.
§ 32.  Såfremt et projekt afbrydes af grunde, som ikke  

 kan tilskrives støttemodtager, aflægger projektet regnskab for den  

 gennemførte del, hvorefter der kan udbetales støtte herfor.
Ved vurderingen  

 heraf skal det så vidt muligt undgås, at støttemodtager påføres urimelige  

 tab.
Forseelser § 33.  For så vidt angår forseelser henvises til  

 bestemmelserne i § 13 i Lov nr. 335 af 1. maj 1996 om administration af  

 tilskud fra Den Europæiske Socialfond.
Andre bestemmelser Overgangsbestemmelse § 34.  Med henblik på at sikre kontinuiteten i  

 regnskabs- og revisionsbestemmelserne m.v., vil der kunne være afvigelser fra  

 de ovenfor skitserede kriterier for støttetilsagn givet i perioden frem til  

 26. oktober 1996. Omfanget heraf fastsættes efter et konkret skøn fra  

 revisors og projektadministrationens/Arbejdsmarkedsstyrelsens side.
Det  

 forudsættes herved, at regnskab- og revisionsgennemgangen som et minimum er i  

 overensstemmelse med de principper og politikker, der hidtil har været  

 gældende.
Ikrafttræden § 35.  Bekendtgørelsen træder i kraft den 26. oktober  

 1996.
 Stk. 2.  Der udarbejdes en vejledning til  

 bekendtgørelsen.
Arbejdsmarkedsstyrelsen, den 15. oktober  

 1996 Inge Mærkedahl / Morten Fenger (* 1) Rådets forordning (EØF) nr. 4255/88, ændret ved 2084/93.
 Rådets forordning (EØF) nr. 4253/88, ændret ved 2082/93.
 Rådets forordning (EØF) nr. 2052/88, ændret ved 2081/93.
(* 2) Rådets forordning (EØF) nr. 4253/88, ændret ved 2082/93 (* 3) Herunder Kommissionens forordning nr. 1681/94 af 11. juli 1994.
