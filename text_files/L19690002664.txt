 I tilslutning til udenrigsministeriets bekendtgørelse nr. 43 af 9. august  

 1962 og nr. 50 af 20. maj 1965, Lovtidende C, bringes det herved til  

 almindelig kundskab, at yderligere følgende lande med virkning fra den  

 anførte dato har tiltrådt den i Strasbourg den 22. juni 1960 undertegnede  

 europæiske overenskomst om beskyttelse af fjernsynsudsendelser tilligemed den  

 under 22. januar 1965 undertegnede protokol:
Forbundsrepublikken Tyskland (inkl.
Land  

 Berlin)........................................... 9. oktober 1967 Belgien.............................................. 8. marts 1968 Norge................................................10. august 1968.
 Forbundsrepublikken Tyskland har taget forbehold over for overenskomstens  

 artikel 3, stk. 1(b) vedrørende beskyttelse, når offentlig gengivelse ikke  

 finder sted mod betaling i den nationale lovgivnings forstand, artikel 3,  

 stk. 1(c) vedrørende beskyttelse, når en optagelse eller gengivelse af en  

 optagelse sker til privat brug eller udelukkende tjener undervisningsformål  

 og artikel 3, stk. 1(e), som ændret ved protokollens artikel 2, stk. 2,  

 vedrørende beskyttelse til fjernsynsudsendelser fra radiostationer, der er  

 oprettet på deres territorium i henhold til deres lovgivning, eller som  

 sender fra dette territorium, når sådanne udsendelser nyder beskyttelse i  

 medfør af deres nationale lovgivning.
Belgien har taget forbehold over for overenskomstens artikel 1, stk. 1(b)  

 og begrænser beskyttelsen af udsendelser fra radiostationer, der er oprettet  

 på eller sender fra anden parts territorium, til 50 pct. af den  

 gennemsnitlige ugentlige varighed af sådanne stationers udsendelser samt over  

 for artikel 1, stk. 1(c), hvor beskyttelsen begrænses til gengivelser, som  

 finder sted på lokaliteter åbne for offentligheden mod betaling; endvidere  

 over for artikel 1, stk. 1(d) når de deri omhandlede udsendelser eller  

 gengivelser af udsendelser er til privat brug eller udelukkende til  

 undervisningsformål.
Belgien har desuden afgivet erklæring i henhold til  

 artikel 3, stk. 2(a) vedrørende undtagelse fra beskyttelse af  

 fjernsynsudsendelser, der udsendes som reportage af aktuelle begivenheder.
 Norge har erklæret at tage forbehold over for overenskomstens artikel 3,  

 stk. 1(b) og (c).
 Udenrigsministeriet, den 11. marts 1969.
 F.M.
 Paul Fischer.
