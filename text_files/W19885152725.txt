Som svar på henvendelse om direktoratet for vejtransports opkrævning  

 af gebyrer for tilladelser til international buskørsel henviste ministeriet  

 til tekstanmærkning nr. 53 under § 16. Trafikministeriet, i finansloven for  

 1988 Under henvisning til Deres brev af 4. februar 1988 vedrørende opkrævning  

 af gebyrer i forbindelse med udstedelse af tilladelse til international  

 pendulkørsel med bus skal ministeriet meddele følgende:
Trafikministeren er i henhold til tekstanmærkning nr. 53 under § 16,  

 Trafikministeriet, i finansloven for 1988 bemyndiget til for udfærdigelse af  

 tilladelser til international buskørsel, at opkræve nærmere fastsatte gebyrer  

 pr. tilladelse.
For pendulkørsel er gebyret fastsat til 550 kr.
 Bemyndigelsen er af ministeriet videregivet til Direktoratet for  

 Vejtransport og kan udnyttes for tilladelser med gyldighed fra og med 1.  

 januar 1988, på hvilket tidspunkt finansloven generelt får virkning.
 Ministeriet har på denne baggrund ikke bemærkninger til den af  

 direktoratet foretagne opkrævning hos Dem af de omhandlede gebyrer i  

 forbindelse med udstedelse af et antal pendulkørselstilladelser, der efter  

 det oplyste kan udnyttes efter nærmere fastsatte tidspunkter i 1988.
