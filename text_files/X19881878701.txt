Ved en investeringsforenings overgang fra skattepligtig til skattefri  

 virksomhed fandt selskabsskattelovens § 5 anvendelse.
Også for medlemmers  

 vedkommende blev overgangen til skattefri virksomhed sidestillet med  

 likvidation, således at fortjeneste eller tab skulle afgøres efter reglerne i  

 aktieavancebeskatningslovens § 1, stk. 3.
 Bindende forhåndsbesked.
Ligningsrådet blev anmodet om forhåndsbesked om følgende: Foreningen,  

 afdeling C, agter pr. 1. januar 1990 at overgå fra at være akkumulerende  

 investeringsforening til at være udloddende investeringsforening.
Kan  

 Ligningsrådet bekræfte rigtigheden af følgende skattemæssige konsekvenser af  

 overgangen: afdeling C beskattes for regnskabsåret 1989 (skatteåret 1990/91)  

 for sidste gang efter selskabsskattelovens § 1, stk. 1, nr. 5 a), (ved en  

 ordinær ansættelse). Ved denne ordinære ansættelse medregnes ikke  

 urealiserede gevinster og tab på værdipapirer, som måtte være i behold ved  

 udgangen af regnskabsåret 1989. Afdeling C beskattes for regnskabsåret 1990  

 (skatteåret 1991/92) for første gang efter selskabsskattelovens § 1, stk. 1,  

 nr. 6. Ved opgørelsen af de udlodningspligtige beløb anses de værdipapirer,  

 der var i behold ved udgangen af regnskabsåret 1989, som anskaffet på de  

 tidspunkter og til de anskaffelsessummer, hvortil de oprindelig var  

 erhvervet.
Vedtægtsændringen har i sig selv ingen skattemæssige konsekvenser  

 for investeringsbevishaverne.
Omstændighederne var følgende:
Investeringsforeningen, afdeling C, har til formål at investere i danske  

 aktier, obligationer, investeringsbeviser, pantebreve og lignende  

 værdipapirer.
Ifølge status ultimo december 1987 bestod afdelingens formue  

 hovedsagelig af værdipapirer.
Afdelingen er selvstændig skattepligtig som  

 akkumulerende investeringsforening i henhold til selskabsskattelovens § 1,  

 stk. 1, nr. 5 a.
Bestyrelsen påtænker.at indstille til godkendelse på den  

 ordinære generalforsamling i foråret 1989, at vedtægterne ændres således, at  

 afdelingen ændrer beskatningsform til udloddende investeringsforening i  

 henhold til selskabsskattelovens § 1, stk. 1, nr. 6. Vedtægtsændringen skal  

 have virkning fra 1. januar 1990, og første udlodning vil finde sted i  

 foråret 1991 på basis af regnskabsåret 1990. Bestyrelsen vil endvidere søge  

 generalforsamlingsgodkendelse i foråret 1990 til en skattefri fusion pr. 1.  

 januar 1990 mellem den udloddende afdeling U og afdeling C med sidstnævnte  

 som fortsættende afdeling.
Afdeling U har til formål at investere i  

 fortrinsvis udenlandske obligationer, aktier og konvertible obligationer.
Der  

 vil senere blive søgt om Ligningsrådets tilladelse til denne fusion.
Det er  

 foreningens opfattelse, at ophører et selskabs eller en forenings skattepligt  

 som følge af opløsning eller overgang til skattefri virksomhed, jf.  

 selskabsskattelovens § 3, gælder reglerne i selskabsskattelovens § 5. Ophører  

 skattepligten derimod ikke, gælder reglerne i selskabsskattelovens §§ 5 A, 5  

 B og 5 C.
Ved overgang til eller fra'»kooperativ beskatning«»  

 gælder § 5A henholdsvis § 5 B.
Ved enhver anden ændring af skattestatus inden  

 for selskabsskattelovens § 1 gælder § 5 C.
Da afdeling C ved den pågældende  

 vedtægtsændring hverken opløses eller overgår til skattefri virksomhed, men  

 derimod overgår fra skattepligt efter nr. 5 a) til skattepligt efter nr. 6  

 inden for lovens § 1, skal de skattemæssige konsekvenser af den omtalte,  

 påtænkte vedtægtsændring afgøres efter reglerne i lovens § 5 C.
Efter  

 Ligningsrådets opfattelse vil de skattemæssige konsekvenser være følgende:  

 Afdeling C overgår fra 1. januar 1990 til at være omfattet af  

 selskabsskattelovens § 1, stk. 1, nr. 6, således at skattepligten fra denne  

 dato at regne alene omfatter indtægt ved erhvervsmæssig virksomhed, jf.  

 bestemmelsens stk. 3 og 4. Det kan, når vedtægternes formålsbestemmelse og  

 afdelingens faktiske virksomhed tages i betragtning, lægges til grund, at  

 afdelingen ikke driver erhvervsmæssig virksomhed, således at den, når den  

 ikke længere er akkumulerende investeringsforening, overgår til skattefri  

 virksomhed, jf, Skattedepartementets cirkulære af 3. oktober 1967 om  

 indkomstbeskatning af aktieselskaber m.v., pkt. 5, 2. stk., 2. punktum.
Ved  

 overgangen til skattefri virksomhed kommer reglerne i selskabsskattelovens §  

 5 herefter til anvendelse, således at afdelingen foruden at ansættes ordinært  

 for skatteåret 1989/90 på grundlag af regnskabsåret 1988 skal ansættes  

 ekstraordinært afsluttende for samme skatteår på grundlag af regnskabsåret  

 1989. Ved denne afsluttende ansættelse skal afdelingens aktiver betragtes som  

 afhændet til handelsværdier (realisationsbeskatning), ligesom eventuelle  

 ubenyttede investeringsfondshenlæggelser skal efterbeskattes.
Det skal i  

 denne forbindelse bemærkes, at bestemmelserne i selskabsskattelovens § 5 A -  

 5 C ikke findes anvendelige på den her beskrevne situation, jf. herved det  

 førnævnte cirkulære pkt. 6 in fine.
Også for medlemmernes (investorernes)  

 vedkommende sidestilles overgangen til skattefri virksomhed med likvidation,  

 således at der skal opgøres fortjeneste eller tab efter reglerne i  

 aktieavancebeskatningsloven, jf. denne lovs § 1, stk. 3. I relation til  

 aktieavancebeskatningen anses afdelingen for endeligt opløst i kalenderåret  

 1989.
