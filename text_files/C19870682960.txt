Indledning 1. Dette kapitel omhandler i pkt. 2-9  

stillingsforandringer for tjenestemænd, herunder omflytning  

 samt det retlige begreb » forflyttelse », mens pkt. 10-14  

 omhandler gennemførelsen af omflytninger af tjenestemænd.
 Det bemærkes, at den i kap. 23 omhandlede forflyttelse i reglerne om  

 flyttegodtgørelse ingen sammenhæng har med det heromhandlede retlige begreb.
 I pkt. 15-16 er spørgsmålet om stillingsforandringer for funktionærer og  

 andre overenskomstansatte kort omtalt, og i pkt. 17 behandles spørgsmålet om  

 genbeskæftigelse af ikke-tjenestemandsansat personale i staten.
Stillingsforandringer Indledning 2. En tjenestemand er ifølge lovgivningen forpligtet  

 til at tåle sådanne forandringer i arten og omfanget af sine arbejdsopgaver,  

 som ikke ændrer tjenestens karakter, og som ikke medfører, at  

 arbejdsopgaverne ikke længere kan anses for passende.
Der er således en grænse for de forandringer, en tjenestemand er  

 forpligtet til at tåle.
I retspraksis er det blevet lagt til grund, at  

 overskridelse af denne grænse foreligger, hvor indgribende forandringer kan  

 sidestilles med forflyttelse til en anden stilling med de deraf følgende  

 retsvirkninger, jfr. nedenfor.
Regelgrundlag 3. For tjenestemænd, der er udnævnt før TL's  

 ikrafttræden den 1/7 1969 , er det i TL § 59, stk. 2, 2. pkt.,  

 bestemt, at reglerne i LPL §§ 4 og 59 finder anvendelse.
 For tjenestemænd, der er udnævnt i deres nuværende stilling den 1/7  

 1969 eller senere , er regelgrundlaget TL §§ 12-13, jfr. § 59, stk. 2, 1.  

 pkt.
Afgørende for, om udnævnelse i en anden stilling har fundet sted efter 1/7  

 1969, er, at der er tale om en ansættelse, som tjenestemanden selv har taget  

 initiativ til.
Det er f.eks. uden betydning, om der er sket omklassificering  

 af vedkommende stilling, eller om tjenestemanden er oprykket til højere  

 lønramme i et automatisk lønrammeforløb.
 For kgl. udnævnte tjenestemænd gælder endvidere Grl. § 27, stk. 3.
 For så vidt angår dommere gælder de særlige regler i Grl. § 64 og TL § 34,  

 stk. 2.
Forflyttelse TL § 12, stk. 1, 1. pkt.
 4. Efter TL § 12, stk. 1, 1. punktum, har en  

 tjenestemand inden for sit ansættelsesområde pligt til at underkaste sig  

 sådanne forandringer i sine tjenesteforretningers omfang og beskaffenhed, der  

 ikke ændrer tjenestens karakter , og som ikke medfører, at stillingen  

 ikke længere kan anses for passende for ham.
LPL § 4 Efter LPL § 4 er enhver tjenestemand pligtig at underkaste sig de  

 forandringer i hans tjenesteforretningers omfang og beskaffenhed , som  

 måtte blive bestemt, uden at det er fornødent, at noget dertil sigtende  

 forbehold er optaget i hans ansættelsesbrev.
 Overskrider en forandring den i disse bestemmelser nævnte grænse, kan  

 tjenestemanden gøre gældende, at der foreligger  forflyttelse eller,  

 hvis forandringen er så indgribende, at stillingen må anses for inddraget,  

stillingsnedlæggelse .
 Begrebet forflyttelse som grænse for de ændringer, som  

 tjenestemanden må affinde sig med, har karakter af en såkaldt  retlig  

 standard , dvs. en retsregel, der ikke indeholder nøjere udformede  

 forskrifter, men alene giver et vagere direktiv, som må udfyldes efter hver  

 tids retsopfattelse, der vil være påvirket af de i tiden gældende forhold og  

 behov.
Ved afgørelsen af, om der foreligger forflyttelse, må der finde en  

 sammenligning sted mellem stillingen før og efter forandringen.
Ikke enhver  

 ændring indebærer forflyttelse, men de relevante momenter samler sig navnlig  

 om ændringer i arbejdets art og dets vilkår, herunder det sted, hvor arbejdet  

 udøves, sammenholdt med den pågældendes ansættelsesområde.
Spørgsmålet om, hvorvidt en ændring i en tjenestemandsstilling har  

 karakter af forflyttelse eller indebærer stillingsnedlæggelse, kan indbringes  

 for domstolene til endelig afgørelse.
De gennem tiden afsagte domme er derfor  

 vejledende ved afgørelsen af konkrete sager.
 Det skal dog bemærkes, at de større ansættelsesområder, der nu anvendes,  

 jf. fmst. cirkskr. 153 10/9 1975, omtalt i kap. 17, indebærer, at ændringer  

 kan gennemføres i videre omfang end tidligere, uden at der foreligger  

 forflyttelse.
5. Ved stillingsændringer, der har karakter af  

forflyttelse , vil tjenestemanden kunne kræve sig afskediget med  

pension , jf.
TPL § 2, stk. 1 (afsked af anden utilregnelig årsag end  

 alder og helbredsbetinget utjenstdygtighed).
Foreligger der så indgribende forandringer, at de kan sidestilles med  

stillingsnedlæggelse , kan tjenestemanden fremsætte krav om afsked  

 med rådighedsløn efter TL § 32, eller ventepenge i henhold til  

 LPL § 59, stk. 1, jf.
TL § 59, stk. 2.
 En konsekvens af at drage den konklusion, at der er tale om nedlæggelse af  

 en stilling og deraf følgende rådighedsløn (eller ventepenge), vil være, at  

 antallet af årsværk i pågældende bevillingslønramme skal reduceres med 1.
 Henset til bestemmelsen i TL § 31, stk. 3, om indhentelse af en udtalelse  

 fra finansministeriet om en tjenestemands krav på pension forud for enhver  

 uansøgt afsked, skal tilfælde - hvor en tjenestemand måtte hævde, at  

 gennemførte stillingsforandringer indebærer en forflyttelse med deraf  

 følgende krav på pension - på tilsvarende vis forelægges lønnings- og  

 pensionsdepartementet til udtalelse med en udførlig beskrivelse af de  

 faktiske omstændigheder i sagen, herunder den pågældendes ansættelsesdato  

 samt arbejdsopgaverne før og efter ændringerne.
Omflytning 6. TL §§ 12-13 indeholder en række bestemmelser, der  

 forpligter tjenestemænd til at lade sig omflytte til andre  

 tjenestemandsstillinger, uden at de pågældende af den grund kan påberåbe sig  

 ret til afsked med pension eller rådighedsløn.
 I TL § 12, stk. 1, 2. punktum , er det fastsat, at det kan pålægges  

 en tjenestemand at overtage en anden stilling inden for sit ansættelsesområde  

 i samme omfang, som han har pligt til at tåle forandringer i sin hidtidige  

 stilling, dvs. at den anden stilling ikke må ændre tjenestens karakter og  

 skal være passende for ham.
 I henhold til TL § 12, stk. 2 , kan det, såfremt ændringer i  

 forvaltningens organisation eller arbejdsform gør det nødvendigt,  

 pålægges en tjenestemand at overtage en stilling uden for sit hidtidige  

 ansættelsesområde, i hvilken tjenesten efter sin karakter svarer til hans  

 hidtidige stilling, og som må anses for passende for ham.
 Efter TL § 12, stk. 3 , kan det, hvis en varigt ansat tjenestemand  

 under 60 år af helbredsmæssige grunde bliver uegnet til at varetage  

 tjenesten i sin stilling, pålægges ham at overtage en anden passende stilling  

 inden for eller uden for hans hidtidige ansættelsesområde.
 I henhold til TL § 12, stk. 4 , har den, der ansættes på  

åremål , og som i forvejen er tjenestemand, ved åremålets udløb eller  

 ved ansættelsens ophør af anden ham utilregnelig årsag pligt til at overtage  

 et andet passende arbejdsområde inden for eller uden for sit tidligere  

 ansættelsesområde.
Omflytningsnævnet Omflytning til en stilling uden for en tjenestemands hidtidige  

 ansættelsesområde efter TL § 12, stk. 2 eller 3, eller overførelse til et  

 andet passende arbejdsområde uden for en tjenestemands tidligere  

 ansættelsesområde efter TL § 12, stk. 4, kan dog kun ske med tilslutning af  

 det i TL § 13 omhandlede nævn (omflytningsnævnet). Dette nævn nedsættes af  

 finansministeren og skal være sammensat af en repræsentant for hver af de i  

 TL § 49 nævnte central- organisationer og et tilsvarende antal administrationsrepræsentanter.
 De nærmere regler om gennemførelse af omflytninger er omtalt nedenfor  

 under pkt. 10-14.
Kgl. udnævnte tjenestemænd 7. Efter Grl. § 27, stk. 3 , kan de af kongen  

 udnævnte tjenestemænd kun forflyttes uden deres samtykke, når de ikke derved  

 lider tab i de med tjenestemandsstillingen forbundne indtægter, og der gives  

 dem valget mellem sådan forflyttelse og afsked med pension efter de  

 almindelige regler.
 Med hensyn til forflyttelsesbegrebet henvises til redegørelsen i pkt. 4.
 Retligt set vil kgl. udnævnte tjenestemænd, der er udnævnt i deres  

 nuværende stilling efter 1/7 1969, kunne påberåbe sig forflyttelsesgrænsen i  

 henhold til Grl. § 27, stk. 3, uafhængigt af reglerne i TL §§ 12-13. Henset  

 til de nugældende større ansættelsesområder vil sådanne situationer i praksis  

 næppe forekomme.
Dommere 8. Om dommere er det i Grl. § 64 fastsat, at de ikke  

 kan forflyttes mod deres ønske uden for de tilfælde, hvor en omordning af  

 domstolene finder sted.
 I overensstemmelse hermed er det i TL § 34 fastsat, at  

 omflytningsbestemmelserne i §§ 12-13 ikke gælder for dommere.
Særlovgivning ved opgaveudlægninger fra staten 9. I de love, der er gennemført i de senere år om  

 udlægning af opgaver fra staten til kommuner og amtskommuner, er der  

 indeholdt tjenestemandsretlige bestemmelser vedrørende de statstjenestemænd,  

 der berøres af udlægningen.
 Efter disse bestemmelser gives der tjenestemændene valget mellem at  

 modtage tilbud om overgang til kommunal/amtskommunal tjenestemandsansættelse  

 med uændrede løn- og pensionsvilkår eller at opretholde deres ansættelse i  

 statstjenestemandsstilling under udførelse af arbejde i vedkommende  

 kommune/amtskommune.
 Ved denne ordning af de tjenestemandsretlige forhold afskæres de  

 pågældende statstjenestemænd fra at kunne fremsætte krav om afsked med  

 ventepenge, rådighedsløn eller pension som følge af opgaveudlægningen.
 Sådanne bestemmelser er f.eks. indeholdt i L 309 26/6 1975 om overførelse  

 af Fødselsanstalten i Jylland til Århus amtskommune, L 328 26/6 1975 om  

 statshospitalernes overførelse til amtskommunerne, L 652 19/12 1975 om visse  

 tjenestemandsretlige og pensionsmæssige forhold m.v. i forbindelse med  

 gennemførelsen af lov om social bistand, L 257 8/6 1978 om udlægning af  

 åndssvageforsorgen og den øvrige særforsorg mv. og L 290 6/6 1984 om  

 amtskommuners overtagelse af visse statsskoler og -kursus mv.
Gennemførelse af omflytninger Regelgrundlag 10. Besatte tjenestemandsstillinger kan ikke nedlægges  

 uden  forudgående forelæggelse for finansministeriet, hvis  

 nedlæggelsen af stillingen medfører, at der skal udbetales  

 rådighedsløn/ventepenge eller pension.
Kravet om forudgående forelæggelse for finansministeriet skal bl.a. ses i  

 lyset af, at der i et vist omfang er mulighed for at omplacere en  

 tjenestemand - eventuelt uden for hans hidtidige ansættelsesområde.
Regler om  

 omflytning af tjenestemænd udnævnt 1/7 1969 eller senere er fastsat i TL §§  

 12 og 13 samt fmst.cirk. 28/11 1977 (budgetdept.) vedrørende styringen af  

 omflytninger af tjenestemænd.
Endvidere er der i fmst.bekg. 563 15/11 1977 om omflytningsnævn i henhold  

 til TL § 13 fastsat regler om omflytningsnævnets virkemåde, sammensætning mv.  

 Omflytningsnævnet skal alene træffe afgørelse i de tilfælde, hvor der er tale  

 om overførsel uden for ansættelsesområdet.
Nævnet har endnu ikke været i  

 funktion, og de i bekendtgørelsen omhandlede regler vil ikke blive yderligere  

 omtalt.
 For tjenestemænd udnævnt før 1/7 1969 gælder som tidligere nævnt  

 bestemmelserne i LPL §§ 4 og 59.
 11. Cirkulæret om omflytninger af tjenestemænd har som  

 allerede omtalt baggrund i ønsket om at undgå situationer, hvor der udløses  

 krav på rådighedsløn eller pension.
 Med henblik på at undgå, at de forannævnte situationer bliver aktuelle,  

 etableres ved cirkulæret en central styring af omflytninger af  

 tjenestemænd, således at finansministeriet har mulighed for at overføre  

 tjenestemænd til arbejdsopgaver, der ellers skulle have været udført af  

 nyansat personale.
Personkredsen 12. Den centrale styringsordning omfatter kun  

statstjenestemænd , men både varigt og prøveansatte tjenestemænd samt  

 tjenestemænd ansat på åremål, som af finansministeriet har fået garanti for  

 genbeskæftigelse efter åremålets udløb.
Indberetning 13. Påtænkte eller planlagte  

 rationaliseringsforanstaltninger, omstruktureringer mv., der skønnes at kunne  

 få personalemæssige konsekvenser , skal straks indberettes til  

 finansministeriet.
 Indberetning skal fremsendes i 3 eksemplarer til såvel budgetdepartementet  

 som lønnings- og pensionsdepartementet.
 De oplysninger, der skal fremgå af indberetningerne, er anført i  

 cirkulærets pkt. 3.A.
 Vedrørende åremålsansatte med genbeskæftigelsesgaranti skal indberetning  

 dog kun foretages til budgetdepartementet, men senest 1/2 år før åremålets  

 udløb, medmindre forlængelse eller genansættelse påregnes at finde sted.
Den centrale styring 14. Finansministeriet vil som led i den centrale  

 styring i det konkrete tilfælde indhente oplysning om ledige og forventet  

 ledigblivende stillinger i de enkelte styrelser inden for de  

 personalegrupper, som finansministeriet skønner at være relevante.
De nævnte ledige stillinger må indtil videre ikke opslås ledige, hvis  

 dette bestemmes af finansministeriet.
Om nødvendigt kan stillingerne dog  

 besættes ved konstitution.
 Finansministeriet formidler kontakt mellem den afgivende og den eventuelt  

 modtagende styrelse.
 Omflytning af tjenestemænd, der befinder sig i en rådighedslønssituation,  

 gennemføres uden opslag, jfr. kap. 17.
Specielt om funktionærer 15. Mulighederne for stillingsforandringer og  

 omflytning af funktionærer fremgår ikke direkte af funktionærloven, men af  

 retspraksis i tilknytning hertil.
 Den enkelte institution har ret til at tilrettelægge og omlægge en  

 funktionærs arbejde efter behov.
 Ændringer i arbejdsforholdene, herunder i arbejdets indhold,  

 arbejdsstedets placering, arbejdstidens længde mv., kan normalt ske uden  

 varsel, men mere indgribende forandringer forudsætter et vist kortere varsel,  

 eventuelt endog funktionærens opsigelsesvarsel.
Institutionen kan dog ikke uden videre foretage ændringer, der medfører en  

 forringelse af funktionærens arbejdsvilkår, f.eks. ved at sætte den ansatte  

 til arbejde, som pågældende ikke er ansat til at udføre, eller som ikke  

 sædvanligvis hører under arbejdsområdet for den type stilling, den pågældende  

 er ansat i.
Sådanne stillingsforandringer vil kun kunne ske med funktionærens  

 opsigelsesvarsel.
Glidende stillingsforandringer kan medføre, at arbejdsindholdet i en  

 stilling efterhånden ændrer sig væsentligt.
I så fald kræves naturligvis ikke  

 varsel.
Andre overenskomstansatte 16. Også for andre overenskomstansatte end  

 funktionærer er der en vis mulighed for at ændre stillingsindhold mv.
Der er  

 dog ikke mulighed for generelt at angive inden for hvilke grænser, idet  

 hensyn bl.a. må tages til den enkelte overenskomsts faglige og geografiske  

 dækningsområde samt til den enkelte ansattes aftalevilkår, f.eks. i form af  

 ansættelsesbrev.
Genbeskæftigelsestilbud 17. Bl.a. med henblik på at sikre øget tryghed i  

 ansættelsen er der fastsat regler om genbeskæftigelsestilbud til  

 ledigtblivende ikke-tjenestemandsansat personale i staten, jfr. fmst. cirk.  

 28/9 1983 (budgetdept.).
 Cirkulæret indeholder procedurer, der muliggør en undersøgelse af  

 muligheden for at beskæftige ledigtblivende personale andetsteds i staten.
 Det bemærkes, at personer ansat direkte til indtægtsdækket virksomhed  

 eller som erstatning for personer ansat til sådan virksomhed ikke er omfattet  

 af ovennævnte cirkulære.
Bilags- og henvisningsoversigt Bilag til kap. 37 Bilag 37.1 Fmst. bekg. 563 15/11 1977 om omflytningsnævn i henhold til TL § 13.
Bilag 37.2 Fmst. cirk. 237 28/11 1977 vedrørende styringen af omflytninger af  

 tjenestemænd (budgetdept.).
Bilag 37.3 Fmst. cirk. 150 28/9 1983 om genbeskæftigelsestilbud til ledigtblivende  

 ikke-tjenestemandsansat personale i staten (budgetdept.).
Bilag til andre kapitler Bilag 17.9 Fmst. cirkskr. 153 10/9 1975 om aftale 15/8 1975 om ansættelsesområder for  

 varigt ansatte tjenestemænd og tjenestemænd ansat på prøve i staten,  

 folkeskolen og folkekirken mellem finansministeriet og COI, COII, AC og  

 Danmarks Lærerforening.
Love og bekendtgørelser i II del L 154 7/6 1958 om lønninger og pensioner m.v. til statens tjenestemænd  

 (LPL), som senest ændret ved L 262 4/6 1969, §§ 4 og 59.
 Lbekg. 671 2/10 1986 af lov om tjenestemænd i staten, folkeskolen og  

 folkekirken (tjenestemandsloven).
 L 292 18/6 1969 om tjenestemandspension  

(tjenestemandspensionsloven).
Henvisninger i øvrigt Danmarks Riges Grundlov, L 169 5/6 1953 (Grundloven), § 27, stk. 2  

 og 3 og § 64.
