 Indehaverne af varemærket »Prince« registreret for bl.a.  

 cigaretter nedlagde indsigelse mod registrering af mærket »Prince  

 Tokyo« for lightere i kl. 9 og 34. Mærkelighed antaget at foreligge,  

 hvorimod varearterne lightere og cigaretter ikke betragtet som ligeartede.
 Brugen af mærket »Prince Tokyo« anset for en utilbørlig  

 udnyttelse af det stærkt indarbejdede varemærke »Prince«»s  

 goodwill, jf.
 varemærkelovens § 6, stk. 2 a.
A 71 51o7 13. september 74 Under dags dato har man herfra tilskrevet Yoshinaga Prince Co., Ltd.,  

 Tokyo, Japan, ved patentagentfirmaet Magnus Jensens Eftf., København,  

 således:
 »Med skrivelse af 21. juni d.å. har De imødegået den indsigelse, der  

 tidligere er nedlagt mod registreringen af Deres under J.A. 1971 nr. 51o7  

 anmeldte varemærke, bestående af betegnelsen »Prince Tokyo«.  

 Anmeldelsen vedrører klasse 9: elektriske lightere (fyrtøj), klasse 34:  

 lightere (fyrtøj).
Indsigerne har påstået anmeldelsen afslået under henvisning til  

 bestemmelserne i varemærkelovens § 6 stk. 2 a og § 14 stk. 1 nr. 6. Til  

 støtte for påstanden er det gjort gældende, at det anmeldte mærke er  

 forveksleligt med varemærket »Prince«, der er registreret for  

 indsigerne under nr. 2921-1963 som varemærke for klasse 34: cigaretter, og  

 med betegnelsen »Prince of Blends«, der er registreret under nr.  

 993-1956 og indeholdt i de under numrene: 189-1957 og 476-196o registrerede  

 varemærker, der bl.a. omfatter fyrtøj og artikler for rygere.
Det anføres, at  

 varemærket »Prince« i kraft af indarbejdelse nyder en sådan  

 særbeskyttelse, som omhandlet i varemærkelovens § 6 stk. 2 a.
Til støtte  

 herfor er fremsendt skrivelse af 5. april d.å. fra Cigar- og  

 Tobaksfabrikanternes Forening af 2o. juni 1875. Det udtales i denne  

 erklæring, at cigaretmærket »Prince« er meget kraftigt indarbejdet  

 på det danske marked, hvor det har en absolut førende stilling blandt alle  

 cigaretmærker, og at det efter foreningens opfattelse er utvivlsomt, at et  

 andet firmas antagelse af et varemærke, bestående af eller indeholdende ordet  

 »Prince«, for en med tobaksprodukter beslægtet artikel uvægerligt  

 vil komme til at drage fordel af den meget store goodwill, som Skandinavisk  

 Tobakskompagni har oparbejdet for varemærket »Prince«.
For så vidt angår vareartsligheden gøres det gældende, at den vareart, som  

 er omfattet af det anmeldte mærke, også er omfattet af indsigernes  

 registreringer, og at indsigernes varemærke »Prince« i kraft af  

 indarbejdelse for cigaretter også må anses som beskyttet for fyrtøj.
Der  

 foreligger også mærkelighed, idet ordet »Tokyo« er uregistrerbart,  

 og det i varemærkemæssig karakteristiske og relevante element i det anmeldte  

 mærke derfor er ordet »Prince«.
I Deres ovennævnte skrivelse af 21. juni d.å. har De bestridt, at mærkerne  

 er forvekslelige.
Det anføres, at kun registreringen 993-1956 af ordmærket  

 »Prince of Blends« og registrering 189.1957, der er et billedmærke,  

 hvor ordet »Prince« er fremhævet, omfatter varearten  

 »fyrtøj«, medens den under nr. 476-196o foretagne registrering af  

 et billedmærke med fremhævelse af ordet »Prince« og reg. 2921-1963  

 ordmærket »Prince« ikke omfatter fyrtøj.
Ordmærket  

 »Prince« omfatter kun cigaretter, og billedmærket 476-196o omfatter  

 ikke fyrtøj, der ikke kan være ligeartet med artikler for rygere, når dette  

 ikke gælder tændstikker.
Det bestrides ikke, at varemærket »Prince«  

 er meget kraftigt indarbejdet, men det gøres gældende, at mærket er så  

 kraftigt indarbejdet for netop denne vareart, at en forbruger ikke med mærket  

 vil forbinde andre former for tobaksvarer og heller ikke varearten  

 »fyrtøj«.
Det anføres endvidere, at der i varemærkeregistret udover  

 indsigerens registreringer findes andre mærker, der indeholder ordet  

 »Prince«.
Anmelderen må derfor også være berettiget til  

 registrering af »Prince Tokyo«.
Den omstændighed, at ordet  

 »Tokyo« i det anmeldte mærke er et geografisk navn, der i sig selv  

 er uregistrerbart, må medføre, at mærket »Prince Tokyo« må  

 sidestilles med mærket »Prince of Egypt«, »Prince de  

 Monaco« eller »Prince Demnark«, der er registreret i konflikt  

 med indsigerens registreringer.
Sagen er herefter optaget til afgørelse.
Da anmeldelsen, der førte til  

 registrering nr. 993-1956 af betegnelsen »Prince of Blends«, var  

 under behandling blev alene varemærket »Prinseblanding« anset som  

 registreringshindring, men ikke betegnelsen »Prince of Egypt« eller  

 andre mærker, der indeholdt ordet »Prince« som f.eks. reg.  

 122o-1924 »Prince de Monaco«, 5o5-1946 »Prince Albert«.
Uanset at direktoratet var opmærksom på disse mærker, blev betegnelsen  

 »Prince of Blends« registreret bl.a. for tobaksvarer, artikler for  

 rygere og fyrtøj.
Det er således i fuld overensstemmelse med direktoratets  

 praksis, at man ikke anser betegnelsen »Prince of Blends« for  

 forvekslelig med »Prince Tokyo«.
Indsigelsen støttet på indsigernes  

 registreringer af betegnelsen »Prince of Blends« kan derfor ikke  

 tages til følge.
 Afgørende for, om varemærket »Prince« for cigaretter bør være  

 til hinder for registreringen af betegnelsen »Prince Tokyo« som  

 varemærke for fyrtøj er, om betingelserne for anvendelsen af varemærkelovens  

 § 6 stk. 2 a er opfyldt.
Mærket »Prince Tokyo« anvendt som varemærke for fyrtøj må anses  

 at indebære en utilbørlig udnyttelse af varemærket »Prince's værdi.
Den  

 omstændighed at stedsangivelsen Tokyo føjes til ordet »Prince« kan  

 give anledning til den opfattelse, at der er en forbindelse mellem den danske  

 producent af den kendte Prince-cigaret og den japanske producent af  

 cigarettændere, f.eks. ved at indehaverne af Prince-mærket har givet  

 tilladelse til anvendelsen af »Prince Tokyo« som varemærket for  

 fyrtøj, en vare, der uden at være ligeartet dog må anses som beslægtet med  

 cigaretter.
En brug af betegnelsen »Prince Tokyo« kan således  

 medføre, at varemærket »Prince's distinktive evne forringes.
 Der er ved afgørelsen lagt vægt på, at »Prince« er et særdeles  

 stærkt indarbejdet varemærke og så velkendt i vide kredse, at mærkerne  

 »Prince« og »Prince Tokyo« må anses for lignende mærker i  

 § 6 stk.2 a's forstand.
Indsigelsen må derfor tages til følge, og anmeldelsen afslås i medfør at  

 bestemmelsen i varemærkelovens § 14 stk. 1 nr. 6, jfr. § 6 stk. 2 a.' Hvilket herved meddeles, idet kopi af anmeldernes skrivelse af 21. juni  

 d.å. vedlægges.
 P.D.V.
registrator Direktoratets afgørelse stadfæstet af Handelsministeriet.
