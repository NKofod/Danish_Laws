Betænkning afgivet af Kulturudvalget den 9. maj 2018 Betænkning over Forslag til folketingsbeslutning om større statslig medfinansiering af kunstakademierne i Aarhus og Odense [af Alex Ahrendtsen (DF) m.fl.]:
1. Udvalgsarbejdet Beslutningsforslaget blev fremsat den 1. februar 2018 og var til 1. behandling den 2. marts 2018. Beslutningsforslaget blev efter 1. behandling henvist til behandling i Kulturudvalget.
Møder Udvalget har behandlet beslutningsforslaget i 2 møder.
2. Indstillinger og politiske bemærkninger Et flertal i udvalget (udvalget med undtagelse af DF) indstiller beslutningsforslaget til forkastelse.
Enhedslistens medlemmer af udvalget kan ikke støtte forslaget.
Ved førstebehandlingen af forslaget efterlyste Enhedslisten nogle begrundelser for forslaget  ud over ønsket om at overføre penge fra kunstakademiet i København til kunstakademierne i Aarhus og Odense.
Samtidig efterlyste Enhedslisten forslagsstillernes analyse af, hvad konsekvenserne af forslaget ville blive for den samlede kunstakademiuddannelse i Danmark.
 Desværre fremlagde forslagsstillerne hverken disse begrundelser/analyser under førstebehandlingen eller i forbindelse med udvalgsbehandlingen.
 Et mindretal i udvalget (DF) indstiller lovforslaget til vedtagelse.
 Inuit Ataqatigiit, Nunatta Qitornai, Tjóðveldi og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Alex Ahrendtsen (DF) Karin Nødgaard (DF) nfmd.
Kristian Thulesen Dahl (DF) Peter Skaarup (DF) Morten Marinus (DF) Jan Erik Messmann (DF) Britt Bager (V) Jan E.
Jørgensen (V) Michael Aastrup Jensen (V) Bertel Haarder (V) Hans Christian Schmidt (V) Anni Matthiesen (V) Christina Egelund (LA) Leif Mikkelsen (LA) Naser Khader (KF) Annette Lind (S) Daniel Toft Jakobsen (S) Flemming Møller Mortensen (S) Jan Johansen (S) Mogens Jensen (S) Orla Hav (S) fmd.
Søren Søndergaard (EL) Christian Juhl (EL) Rasmus Nordqvist (ALT) Carolina Magdalene Maier (ALT) Zenia Stampe (RV) Marianne Jelved (RV) Jacob Mark (SF) Pia Olsen Dyhr (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
