Efter § 37, stk. 4, i lov om social bistand, jf. lovbekendtgørelse nr. 829 af 1. oktober 1992, som ændret bl.a. ved lov nr. 496 af 30.
juni 1993, fastsættes følgende regler om hjælp til personer, der aftjener civil værnepligt eller værnepligt ved bistandsarbejde i udviklingslande, og til personer, der opholder sig i institutioner under Kriminalforsorgen:
I.
Civile værnepligtige § 1.  Der kan ydes supplerende kontanthjælp til civile  

 værnepligtige efter bistandslovens §§ 37 og 37 a, såfremt betingelserne  

 herfor i øvrigt er opfyldt.
 Stk. 2.  I den beregnede kontanthjælp efter stk. 1  

 foretages fradrag for de indtægter, som den civile værnepligtige løbende  

 modtager som led i tjenesten, herunder kostpenge og evnt.
 huslejegodtgørelse.
II.
Personer, der aftjener værnepligt ved bistandsarbejde i  

 udviklingslande § 2.  Til værnepligtige, der opfylder værnepligten ved  

 bistandsarbejde i udviklingslande efter Indenrigsministeriets bestemmelser  

 herom, kan der ydes kontanthjælp efter bistandslovens kapitel 9 til  

 forsørgelse af den værnepligtiges familie og til dækning af den  

 værnepligtiges udgifter til at bevare en bolig her i landet.
 Stk. 2.  Såfremt den værnepligtige inden indkaldelsen  

 har deltaget i den faktiske forsørgelse af et barn, kan der ydes kontanthjælp  

 til den, som under værnepligtsperioden overtager den værnepligtiges  

 forsørgelsesandel.
 Stk. 3.  Kontanthjælpen efter stk. 2 ydes efter de  

 almindelig regler i bistandslovens kapitel 9. Såfremt hjælpen ydes til den  

 værnepligtiges ægtefælle, beregnes hjælpen som kontanthjælp til en enlig.  

 Grænsebeløbet for, hvornår der kan ydes særlig støtte efter § 37 a, nedsættes  

 med 500 kr. for hvert af den værnepligtiges børn, som den pågældende har  

 overtaget en forsørgelsesandel for.
 Stk. 4.  Ved beregning af den maksimale støtte efter §  

 37 a ses bort fra den støtte, der ydes som følge af nedsættelsen af  

 grænsebeløbet i medfør af stk. 3, 3. pkt.
 Stk. 5.  Såfremt den værnepligtige ikke inden  

 indkaldelsen har deltaget i den faktiske forsørgelse af et barn, men har ydet  

 bidrag hertil, kan der ydes kontanthjælp til den værnepligtige efter § 37 med  

 et beløb, der svarer til normalbidraget pr. barn.
Stk. 6.  Personer, der aftjener værnepligt i udlandet,  

 og som har udgifter til en bolig her i landet, har ret til en ydelse efter §  

 37, der svarer til det grænsebeløb, som kan fastsættes for vedkommende efter  

 § 3 i Socialministeriets bekendtgørelse om særlig støtte til personer, hvis  

 økonomiske forhold er vanskelige på grund af høje boligudgifter eller stor  

 forsørgerbyrde.
Ydelsen kan dog ikke overstige pågældendes  

 nettoboligudgifter, som opgjort efter § 4 i nævnte bekendtgørelse.
 Stk. 7.  Personer, der aftjener værnepligt i udlandet,  

 og som har udgifter til en bolig her i landet, er, såfremt betingelserne  

 herfor i øvrigt er opfyldt, berettiget til særlig støtte efter § 37 a.
 § 3.  Der kan tillige ydes hjælp efter bistandslovens  

 kapitel 11 om hjælp i særlige tilfælde, hvis udgifterne ikke kan dækkes  

 gennem forsikringsordninger eller på anden måde.
III.
Personer, der afsoner en straf eller er varetægtsfængslede § 4.  Personer, der er indsat i institutioner under  

 Kriminalforsorgen, kan alene få kontanthjælp efter bistandslovens §§ 37 og 37  

 a med de beløb, der fremgår af stk. 2-5.
Stk. 2.  Personer, der er indsat i institutioner under  

 kriminalforsorgen, og hvis bolig bør bevares af hensyn til pågældendes  

 benyttelse heraf under udgang eller efter løsladelsen, har ret til en ydelse  

 efter § 37, der svarer til det grænsebeløb, som kan fastsættes for  

 vedkommende efter § 3 i Socialministeriets bekendtgørelse om særlig støtte  

 til personer, hvis økonomiske forhold er vanskelige på grund af høje  

 boligudgifter eller stor forsørgerbyrde.
Ydelsen kan dog ikke overstige  

 pågældendes nettoboligudgifter, som opgjort efter § 4 i nævnte  

 bekendtgørelse.
 Stk. 3.  Personer, der har ret til hjælp efter stk. 2,  

 er endvidere, såfremt betingelserne herfor i øvrigt er opfyldt, berettiget  

 til særlig støtte efter bistandslovens § 37 a.
 Stk. 4.  Hvis der er tale om personer, der afsoner  

 straf, og hvis den forventede afsoningstid overstiger 6 måneder, skal  

 kommunalbestyrelsen undersøge, om den pågældendes boligbehov kan dækkes på  

 anden måde end ved hjælp efter stk. 2-3, f.eks. ved fremleje eller ved, at  

 der på anden måde sikres den indsatte en bolig ved løsladelsen.
Stk. 5.  For varetægtsfængslede bør hjælp efter stk. 2  

 normalt ydes, indtil der er faldet endelig dom i sagen.
I tilfælde af  

 afsoningsdom træffes afgørelse om fortsat ydelse af hjælp efter reglerne i  

 stk. 2-4.
 Stk. 6.  Kommunalbestyrelsen skal endvidere i det  

 omfang, der skønnes at være behov herfor af hensyn til den indsattes  

 tilværelse efter løsladelsen, særskilt eller som supplement til ydelsen efter  

 stk. 2 fastsætte en ydelse efter § 37 til dækning af andre rimelige faste  

 udgifter, herunder betaling for opbevaring af bohave, forsikringspræmier og  

 afdrag efter afbetalingskontrakter vedrørende sædvanligt indbo.
 Stk. 7.  Ved fastsættelse af den samlede ydelse efter §  

 37 skal der tages hensyn til, at ydelsen er skattepligtig.
 § 5.  Såfremt den indsatte inden afsoningen har  

 deltaget i den faktiske forsørgelse af et barn, kan der ydes kontanthjælp til  

 den, der under afsoningen overtager den indsattes forsørgelsesandel.
 Stk. 2.  Kontanthjælpen efter stk. 1 ydes efter de  

 almindelige regler i bistandslovens kapitel 9. Såfremt hjælpen ydes til den  

 indsattes ægtefælle, beregnes hjælpen som kontanthjæp til en enlig.  

 Grænsebeløbet for, hvornår der kan ydes særlig støtte efter § 37 a, nedsættes  

 med 500 kr. for hvert af den indsattes børn, som den pågældende har overtaget  

 en forsørgelsesandel for.
 Stk. 3.  Ved beregning af den maksimale støtte efter §  

 37 a ses bort fra den støtte, der ydes som følge af nedsættelsen af  

 grænsebeløbet i medfør af stk. 2, 3. pkt.
 § 6.  Hjælp til uddannelse kan ydes efter reglerne i  

 bistandslovens § 43 til strafafsonere, der opholder sig uden for  

 Kriminalforsorgens institutioner eller i en af Kriminalforsorgens pensioner,  

 uanset om prøveløsladelse/endelig løsladelse har fundet sted.
§ 7.  Hjælp til etablering i bolig kan ydes efter  

 bistandslovens § 46 i forbindelse med løsladelse.
Hjælpen kan ydes en vis  

 kortere tid før løsladelsen, når det er nødvendigt for at sikre en bolig.
 Ved kortere tid forstås normalt 3 måneder eller derunder.
 Stk. 2.  Udgifter til beklædning, der som led i den  

 indsattes resocialisering skal benyttes uden for institutionen, kan ligeledes  

 afholdes af § 46.
 § 8.  Udgifter til tandbehandling og lignende  

 behandling samt til briller og andre hjælpemidler under ophold i en  

 kriminalforsorgsinstitution kan ikke dækkes efter bistandsloven.
 § 9.  Såfremt Kriminalforsorgen har oplysning om, at  

 en person, der er frihedsberøvet, modtager kontanthjælp, gives oplysning  

 herom til kommunalbestyrelsen i den pågældende kommune, således at  

 kontanthjælpen under frihedsberøvelsen kan beregnes efter bestemmelserne i  

 denne bekendtgørelse.
IV.
Ikrafttrædelse § 10.  Bekendtgørelsen træder i kraft den 1. januar  

 1994.
