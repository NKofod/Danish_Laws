Pressenævnets kendelse i sag nr. 12-70-00377 Resumé Klagerne er utilfredse med artikler om Garagedrengen og mener at have sendt en mail med overskriften Dementi NU eller Pressenævnet ind i sagen til Nordvestnyt.
Det er dog ikke dokumenteret, og Pressenævnet afviser sagen.
 Pressenævnets formand udtaler:
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i mediet eller fire uger efter mediets afgørelse, jf. medieansvarsloven § 34, stk. 2.
 En anmodning om genmæle skal fremsættes til mediet senest fire uger efter 
offentliggørelsen
 af de faktiske oplysninger, der ønskes imødegået, jf. medieansvarslovens § 36, stk. 3. Afslag på genmæle kan indbringes for Pressenævnet senest fire uger efter, at afslaget er kommet frem til den, der har anmodet herom, jf. medieansvarslovens § 40, stk. 1.
Da klagen vedrører artikler bragt på nordvestnyt.dk i september 2012, og der ikke foreligger dokumentation for en henvendelse til Nordvestnyt før klagen til Pressenævnet i december 2012, er klagen over artiklerne på nordvestnyt.dk indgivet efter klagefristens udløb.
Klagen afvises derfor som åbenbar grundløs i relation til anmodning om genmæle, jf. medieansvarslovens § 43, stk. 2, nr. 1, og som for sen for så vidt angår spørgsmålet om god presseskik, jf. medieansvarslovens § 43, stk. 3.
 Klagen afvises uden realitetsbehandling.
[Klager 1] og [Klager 2] har klaget til Pressenævnet over en række mediers omtale af Garagedrengen i september og oktober 2012, herunder en række artikler på nordvestnyt.dk den 21.  29. september 2012, idet klagerne mener, at god presseskik er tilsidesat.
Klagen omfatter endvidere klagernes anmodning om genmæle.
 Klagen over artiklerne er modtaget i Pressenævnet den 6. december 2012 (ved e-mail af 5. december 2012 kl. 16.59).
1 Sagsfremstilling Nordvestnyt.dk bragte i perioden 21.  29. september 2012 følgende artikler Forældre skjulte dreng i garage, K kræver ministersvar om skjult garagebarn, Kendt politiker forsvarer Helsingørfamilie, Kommunaldirektør: Vi skulle have grebet ind, Ankestyrelsen: Helsingør har misforstået svar og Minister vil til bunds i sag om garagebarn af 21. september 2012, artiklerne Ekspert: Isolation er også vanrøgt af børn og Nabo til garagebarn følte sig truet af 22. september 2012, artiklen Forældre til garagebarn skjulte to børn mere af 23. september 2012 og artiklen Garagebarn: Kommunen frikender sig selv af 29. september 2012.
Der er over for Pressenævnet fremlagt dokumentation for, at klagerne ved e-mail af 17. oktober 2012 sendte en e-mail med emnet PRESSEMEDDELELSE: Dementi NU eller Pressenævnet ind i sagen til en række medier.
Af denne dokumentation ses e-mailen ikke at være sendt til Nordvestnyt.
Pressenævnet anmodede derfor ved e-mail af 19. december 2012 [Klager 1] og [Klager 2] om at dokumentere, at pressemeddelelsen også er sendt til Nordvestnyt.
Denne anmodning henstår ubesvaret.
2 Parternes synspunkter 2.1 [Klager 1]s og [Klager 2]s synspunkter [Klager 1] og [Klager 2] har til støtte for klagen bl.a. anført, at de ved e-mail af 17. oktober 2012 under emnet PRESSEMEDDELELSE: Dementi NU eller Pressenævnet ind i sagen klagede til de medier, som havde omtalt Garagedrengen og ved e-mail af 26. oktober 2012 rykkede for svar fra de medier, der ikke havde reageret på klagen.
2.2 Nordvestnyts synspunkter Nordvestnyt har anført, at mediet ikke ses at have modtaget pressemeddelelsen af 17. oktober 2012. Mediets it-afdeling har forgæves forsøgt at spore den. Årsagen til, at mediet ikke ses at have modtaget den, kan eventuelt skyldes, at meddelelsen er sendt som en massemeddelelse og derfor opfattet som spam af Nordvestnyts it-system.
Nordvestnyt er først ved Pressenævnets e-mail af 14. december 2012 blevet bekendt med sagen.
Det er derfor mediets opfattelse, at klagen ikke er indgivet rettidigt.
 Pressenævnets formand udtaler:
Klager over tilsidesættelse af god presseskik kan rettes til det pågældende massemedie selv eller direkte til Pressenævnet.
Fristen for at klage til Pressenævnet er fire uger efter offentliggørelsen i mediet eller fire uger efter mediets afgørelse, jf. medieansvarsloven § 34, stk. 2.
 En anmodning om genmæle skal fremsættes til mediet senest fire uger efter offentliggørelsen af de faktiske oplysninger, der ønskes imødegået, jf. medieansvarslovens § 36, stk. 3. Afslag på genmæle kan indbringes for Pressenævnet senest fire uger efter, at afslaget er kommet frem til den, der har anmodet herom, jf. medieansvarslovens § 40, stk. 1.
Da klagen vedrører artikler bragt på nordvestnyt.dk i september 2012, og der ikke foreligger dokumentation for en henvendelse til Nordvestnyt før klagen til Pressenævnet i december 2012, er klagen over artiklerne på nordvestnyt.dk indgivet efter klagefristens udløb.
Klagen afvises derfor som åbenbar grundløs i relation til anmodning om genmæle, jf. medieansvarslovens § 43, stk. 2, nr. 1, og som for sen for så vidt angår spørgsmålet om god presseskik, jf. medieansvarslovens § 43, stk. 3.
 Klagen afvises uden realitetsbehandling.
