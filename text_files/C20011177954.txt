Skrivelse om kontanthjælp, selvstændigt erhvervsdrivende og  

 moms-, CVR eller SE-nummer registrering Til samtlige kommuner m.fl Socialministeriet modtager løbende forespørgsler om kontanthjælp  

 til selvstændigt erhvervsdrivende.
Henvendelserne har givet det indtryk, at  

 nogle kommuner giver afslag på kontanthjælp til selvstændige, alene hvis  

 pågældende ikke ønsker at afmelde sig som momsregistreret eller fortsat  

 ønsker  

 at være registreret på SE-nummer.
Efter Socialministeriets opfattelse kan den omstændighed, at en  

 person er momsregistreret og/eller fortsat har et CVR eller et SE-nummer,  

 ikke  

 tillægges nogen selvstændig betydning i bedømmelse af, om der kan udbetales  

 kontanthjælp eller ej.
Pågældende skal naturligvis afgive oplysninger om sine  

 økonomiske forhold, herunder fx aktiver, driftsmidler og gæld på  

 ansøgningstidspunktet.
Ved afgørelse om udbetaling af kontanthjælp vil det være de  

 normale betingelser, der skal indgå i afgørelsen, først og fremmest om der er  

 sket en social begivenhed  i disse tilfælde i reglen arbejdsløshed.  

 Virksomheden må naturligvis ikke stille sig i vejen for pågældendes  

 opfyldelse  

 af rådighedsreglerne.
Det vil som hovedregel sige, at den skal ligge stille.
Et CVR/SE-nummer angiver blot, at pågældende findes i det  

 Centrale Virksomhedsregister (CVR) eller Stamregister for Erhvervsdrivende  

 (SE), hvilket ikke er ensbetydende med samtidig aktivitet.
For en  

 selvstændig,  

 der modtager kontanthjælp, vil det kunne være hensigtsmæssigt at være  

 registreret eksempelvis i en afviklingsperiode eller i forbindelse med en  

 biaktivitet.
 Skatteforvaltningen og socialforvaltningen bør samarbejde  

 omkring pågældendes ændring af forskudsregistrering og afvikling af  

 virksomhed  

 med henblik på at undgå, at pågældende kommer ud i en uhensigtsmæssig  

 situation.
