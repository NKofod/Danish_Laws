En mand blev bragt på skadestuen efter at have slået venstre side af  

 ansigtet.
Man fandt blodtryk og puls stabile.
Der var ikke tegn på lammelser.  

 Man fandt intet unormalt ved øjenundersøgelse 5 dage senere hos tandlæge, som  

 fandt mistanke om brud i ansigtsskelettet.
Ved fornyet henvendelse på skadestuen konstaterede man brud på venstre  

 kindbensbue med tydelig konturspring i venstre øjenhules nedre kant.
Bruddet  

 blev operativt sat på plads.
 Patientklagenævnet fandt at de involverede læger ikke i tilstrækkelig  

 grad undersøgte patienten.
Brud på kindben En mand besvimede i hjemmet på toilettet.
Han slog venstre side af  

 ansigtet og blev bragt på skadestuen.
Her konstaterede man, at puls og  

 blodtryk var stabile, ligesom der ikke var tegn på skader af kraniet og ingen  

 lammelser.
Reflekserne var normale uden sideforskel, og man fandt intet  

 unormalt ved øjenundersøgelse (uden at dette var nærmere specificeret). En  

 flænge i venstre øjenbryn blev syet.
Der blev ikke givet  

 stivkrampevaccination til trods for, at sidste vaccination var for 15 år  

 siden.
Patienten blev sendt hjem, men blev efterfølgende af egen læge indlagt  

 1 døgn til observation for hjernerystelse på grund af hovedpine og kvalme.  

 Senere klagede patienten over periodiske, smertefulde sammentrækninger i  

 øjet.
Efter 5 dage hos tandlægen, som fandt mistanke om brud på  

 ansigtsskelettet og ved fornyet henvendelse på skadestuen, konstaterede man  

 brud på venstre kindbensbue (arcus zygomaticus) med tydelig konturspring i  

 venstre øjenhules nedre kant, og bruddet blev operativt sat på plads på  

 øreafdeling.
Både Sundhedsstyrelsen og Patientklagenævnet fandt, at det  

 var udtryk for manglende omhu jf. lægelovens § 6, stk. 1, at de involverede  

 læger ikke i tilstrækkelig grad undersøgte patienten.
Endvidere udtalte  

 nævnet kritik af, at der ikke blev givet stivkrampevaccine.
