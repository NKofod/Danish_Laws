 I justitsminisetriets cirkulære nr. 162 af 22. december 1953 angående  

 ophævelse af teater- og varietecensuren er det pålagt politiet omgående at  

 indsende indberetning til justitsministeriet om forestillinger, der efter  

 politiets skøn på strafbar måde vækker offentlig forargelse eller iøvrigt er  

 i strid med straffelovgivningen.
 I tilslutning hertil bemærkes, at der i almindelighed ikke fra politiets  

 side bør skrides ind overfor sådanne forsstillinger, før ministeriet har  

 taget stilling til den ovennævnte indberetning.
 Variete- og solisttilladelser for tiden efter 1. april 1954 udfærdiges  

 fortsat i overensstemmelse med de ved justitsministeriets cirkulæreskrivelser  

 af 22. juni 1935 (jfr. 31. marts 1936) og 20. september 1940 fremsendte  

 formularer, dog med følgende ændringer:
 Punkt 7 i begge formularer affattes således:
»Tilladelsens indehaver er pligtig at drage omsorg for, at der intet  

 forevises, som på strafbar måde vækker offentlig forargelse eller iøvrigt er  

 i strid med straffelovgivningen.« Til punkt 4 i formularen for varietetilladelser føjes den i formularen for  

 solisttilladelse punkt 4 stk. 2 med note indeholdte bestemmelse.
- - - Den politimesteren i henhold til justitsministeriets cirkulæreskrivelser  

 af 4. november 1936 og 4. maj 1937 påhvilende pligt til at afgive  

 indberetning til justitsministeriet vedrørende meddelelse og tilbagekaldelse  

 af variete- og solisttilladelser ophæves fra 1. april 1954 at regne.
