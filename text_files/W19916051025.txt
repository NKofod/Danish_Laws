 En ansøgning om patent på en »varmeveksler« blev afslået, da  

 ansøgningen ikke fandtes at udgøre en patenterbar opfindelse.
År 1991, den 3. maj afsagde Patentankenævnet (Grønning-Nielsen, Hans Chr.  

 Thomsen, Franck, Terndrup Pedersen, Ansgar Sørensen) følgende Den 6. marts 1985 indleverede Højbogård Biogasanlæg, Nørre Aaby A/S,  

 ansøgning om patent vedrørende en »varmeveksler«.
 Ansøgningen indeholdt følgende patentkrav:
 »1. Varmeveksler (1) med dobbelt skruegang (2, 3), der er fremstillet  

 af to skrueflader (4, 5), som er anbragt mellem en kerne 86) og et  

 cylindrinsk hylster (7), og som begge har stort set samme stigningsvinkel (8)  

kendetegnet ved, at varmevekslerens indløb (8) og udløb (9), der er  

 forbundet med skruegangshulrummene (2, 3), er tilvejebragt stort set uden  

 ændring af tværsnitsarealet gennem indløbene/udløbene (8, 9) og  

 skruegangshulrummene (2, 3).
 2. Varmeveksler ifølge krav 1, kendetegnet ved, at indløb (8) og  

 udløb (9), der fortrinsvis består af passende udformede studse, hver er  

 rettet tangentialt i forhold til hylstrets cylindriske væg (10) og i forhold  

 til kernen (6) og er anbragt i et plan, der sammen med et plan vinkelret på  

 skruegangenes længdeakse danner en vinkel (8), som stort set svarer til  

 stigningsvinklen (0) for skruefladerne (4, 5).
 3. Varmeveksler ifølge krav 1 eller 2 kendetegnet ved, at studsene  

 er forbundet med hylstrets cylindriske væg (10), og at der ved studsene  

 mellem to efterfølgende skrueflader (4, 5) er tilvejebragt en ledeplade (20,  

 21), som strækker sig tangentialt fra kernen mod hylstrets cylindriske væg.
 4. Varmeveksler ifølge krav 1 eller 2, kendetegnet ved, at studsene  

 er forbundet direkte med mundingen af et skruegangshulrum.
 5. Varmeveksler ifølge et hvilket som helst af de foregående krav,  

kendetegnet ved, at tværsnitsarealerne for hver af de to  

 skruegangshulrum (2, 3) er tilnærmelsesvis lige store.
 6. Varmeveksler ifølge et hvilket som helst af de foregående krav,  

kendetegnet ved, at studsene overgår fra et tilnærmelsesvis polygonalt  

 tværsnit ved forbindelsen med varmeveksleren til et cirkulært tværsnit ved  

 deres forbindelse med tilførsels- og afgangsrør for varmeveksleren.
 7. Varmeveksler ifølge et hvilket som helst af de foregående krav,  

kendetegnet ved, at den er anbragt i serie med en eller flere  

 tilsvarende varmevekslere, der er anbragt sidestillet«.
 Den 16. december 1985 afgav direktoratet følgende betænkning:
 »Krav 1 (mod hvilket der ikke er fremdraget noget nyhedsskadeligt)  

 omhandler blot selvfølgelige anvisninger fra udformningen af ind- og udløb,  

 hvorfor krav 1 ikke omhandler en patenterbar opfindelse.
 De uselvstændige krav omhandler ligeledes selvfølgelige anvisninger  

 (hvoraf krav 2's og krav 3's første halvdel og hele krav 4 er kendt fra US-PS  

 nr. 2060936, se især fig. 2 og 4. Krav 5 er kendt fra det i beskrivelsens  

 almindelige del omhandlede DE-PS nr. 178080 se især fig. 1 og teksten især  

 side 1 linie 55-67), hvorfor de ikke omhandler noget selvstændigt  

 patenterbart og ansøgningen i sin helhed ses ikke at omhandle en patenterbar  

 opfindelse«.
Ved skrivelse af 16. juni 1986 fremsendte ansøgeren omarbejdede patentkrav  

 samt en ny almindelig del af beskrivelsen.
De nye patentkrav var pålydende:
 »1. Varmeveksler (1) med dobbelt skruegang (2, 3), der er fremstillet  

 af to skrueflader (4, 5), som er anbragt mellem en kerne (6) og et cylindrisk  

 hylster (7), og som begge har stort set samme stigningsvinkel (0) og med  

 indløb (8) og udløb (9) i form af studse, der er forbundet med det  

 cylindriske hylster (7), og som hver er rettet tangentialt i forhold til  

 hylstrets cylindriske væg (10) og i forhold til kernen 86), kendetegnet  

 ved, at varmevekslerens indløb (8) og udløb (9), der er forbundet med  

 skruegangshulrummene (2, 3), er tilvejebragt stort set uden ændring af  

 tværsnitsarealet gennem indløbene/udløbene (8, 9) og skruegangshulrummene (2,  

 3), at indløb (8) og udløb (9) er anbragt i et plan, der sammen med et plan  

 vinkelret på skruegangenes længdeakse danner en vinkel (0), som stort set  

 svarer til stigningsvinklen (0) for skruefladerne (4, 5), og at der ved  

 studsene mellem to efterfølgende skrueflader (4, 5) er tilvejebragt en  

 ledeplade (20, 21), som strækker sig tangentialt fra kernen mod hylstrets  

 cylindriske væg.
 2. Varmeveksler ifølge krav 1, kendetegnet ved, at studsene er  

 forbundet direkte med mundingen af et skruegangshulrum.
 3. Varmeveksler ifølge et hvilket som helst af de foregående krav,  

kendetegnet ved, at studsene overgår fra et tilnærmelsesvis polygonalt  

 tværsnit ved forbindelse med varmeveksleren til et cirkulært tværsnit ved  

 deres forbindelse med tilførsels- og afgangsrør for varmeveksleren.
 4. Varmeveksler ifølge et hvilket som helst af de foregående krav,  

kendetegnet ved, at den er anbragt i serie med en eller flere  

 tilsvarende varmevekslere, der er anbragt sidestillet«.
 Den 13. september 1988 afslog direktoratet ansøgningen med følgende  

 begrundelse:
 »Det der anføres i det nye krav 1's kendetegnende del (i forbindelse  

 med den fra DE-PS 178080 omhandlede varmeveksler): »at ind- og udløb er  

 tilvejebragt uden ændring af tværsnitsarealet, at ind- og udløb har samme  

 stigningsvinkel som skruefladerne, og at der ved studsene mellem to  

 efterfølgende skrueflader er anbragt en ledeplade tagentialt fra kernen«  

 har til formål (jf. side 1, linie 36-39) i den ny beskrivelsesindledning af  

 16. juni 1986, at tilvejebringe gode strømningsforhold ved ind- og udløb.
 Ved de i krav 1 angivne foranstaltninger opnås (jf. side 2, linie 11-17)  

 et »glat« strømningsforløb.
 Nu er såvel formål som de angivne midler helt nærliggende anvisninger,  

 hvorfor krav 1 ikke omhandler en patenterbar opfindelse.
De uselvstændige krav 2-4 (samt ansøgningen i øvrigt) omhandler ligeledes  

 nærliggende anvisninger af ikke patenterbar art.' Ved skrivelse af 11. november 1988 påklagede ansøgeren direktoratets  

 afgørelse til Patentankenævnet med påstand om, at Patentdirektoratet  

 tilpligter at anerkende patenterbarheden af opfindelsen, som defineret i nu  

 vedlagte forslag til nye pantentkrav.
 De nu fremsatte forslag til nye krav var pålydende:
 »1. Varmeveksler (1) med dobbelt skruegangshulrum (2, 3), der er  

 fremstillet af to skrueflader (4, 5), der ved deres indre kanter er forbundet  

 med en kerne (6), og som ved deres ydre kanter er forbundet med et hylsters  

 (7) cylindriske væg (10) for dannelse af strømningsbaner for et første  

 varmeudvekslingsmedium og et andet varmeudvekslingsmedium, og som begge har  

 samme stigningsvinkel (0), og med et indløb (8) og et udløb (9) for hver af  

 disse strømningsbaner, hvilke indløb og udløb forbinder de to  

 skruegangshulrum (2, 3) med tilførsels- og afgangsrør for varmeveksleren,  

kendetegnet ved ,at indløbet (8) og udløbet (9) er tilvejebragt stort  

 set uden ændring af tværsnitsarealet fra skruegangshulrummet (2, 3) gennem  

 indløbet/udløbet (8, 9) til tilførsels- og afgangsrørene, at indløbet (8) og  

 udløbet (9) består af studse, hvis forvægge (16) er rettet tangentialt fra  

 den cylindriske væg (10), at indløbet og udløbet er anbragt i et plan, der  

 sammen med planet vinkelret på skruegangshulrummenes (2, 3) længdeakse danner  

 en vinkel (0), som stort set svarer til stigningsvinklen for skruefladerne  

 (4, 5), og at der ved enden af hver studs mellem to efterfølgende skrueflader  

 er tilvejebragt en ledeplade (20, 21), som strækker sig tangentialt fra  

 kernen (6) mod hylstrets (7) cylindriske væg (10).
 2. Varmeveksler ifølge krav 1, kendetegnet ved, at studsene er  

 forbundet direkte med mundingen af et skruegangshulrum, hvilken munding er  

 tilvejebragt ved hylstrets ende og er afgrænset af enden af den cylindriske  

 væg (10), kernen (6) og enderne af de to skrueflader (4, 5).
 3. Varmeveksler ifølge et hvilket som helst af de foregående krav,  

kendetegnet ved, at tværsnitsarealerne for de to skruegangshulrum (2,  

 3) er tilnærmelsesvis lige store.
 4. Varmeveksler ifølge et hvilket som helst af de foregående krav,  

kendetegnet ved, at studsene fra et tilnærmelsesvis polygonalt  

 tværsnit ved deres forbindelse med varmeveksleren til et cirkulært tværsnit  

 ved deres forbindelse med tilførsels- og afgangsrør for varmeveksleren.
 5. Varmeveksler ifølge et hvilket som helst af de foregående krav,  

kendetegnet ved, at den er anbragt i serie med en eller flere  

 tilsvarende varmevekslere, der er anbragt sidestillet«.
 I klageskrivelsen er der nærmere anført:
»I afslaget henvises til tysk patentskrift nr. 178.080. Her fremgår  

 det, at varmevekslerens ind- og udløb er placeret i varmevekslerens  

 endebunde.
Der findes ingen nærmere redegørelse for de problemer, der kan  

 være forbundet med ind- og udløbene, ligesom der heller ikke omtales nogen  

 løsning af sådanne problemer.
I de tilhørende figurer fremgår det tydeligt,  

 at ind- og udløb udmunder i relativt store rum under en væsentlig og brat  

 dimensionsændring.
Endvidere er indgangsåbningerne rette parallelt med  

 skruegangenes længdeakse.
Endvidere er der i direktoratets 1. betænkning (eneste skrivelse forud for  

 afslaget) henvist til US patentskrift nr. 2.060.936, men i dette patentskrift  

 anvises heller ingen løsning på de problemer, der kan opstå ved ind- og  

 udløbet.
Derimod viser dette patentskrift blot den traditionelle placering af  

 ind- og udløb.
I US patentskriftet omtaler man således blot, at ind- og udløb  

 er tilvejebragt i form af studse, der er rettet tangentialt i forhold til  

 varmevekslerens cylindriske væg.
 Således som det er anført i vor besvarelse af 16. juni 1986 taler de  

 modholdte patentskrifter nærmest til gunst for den foreliggende opfindelses  

 patenterbarhed, idet der ganske tydeligt illustreres, at der i forbindelse  

 med ind- og udløb forekommer en ganske betragtelig ændring af  

 tværsnitsarealet fra ind- og udløbsstudsene til skruegangshulrummene.  

 Endvidere illustreres i begge patentskrifter betydelige dødrum, hvor der er  

 risiko for aflejring af bestanddele fra et inhomogent medium, for eksempel  

 gylle, som strømmer gennem varmeveksleren.
De modholdte patentskrifter forklarer således ganske godt den kendte  

 teknik.
Inden for faget har man hidtil, ved anvendelse af varmevekslere og  

 andre arrangementer hvori gylle håndteres, ikke foretaget nogen  

 konstruktionsmæssig tilpasning for optimering af strømingsforholdene.
Derimod  

 har man hidtil løst de problemer, der opstår i forbindelse med aflejringer af  

 dele af det inhomogene medium ved at indrette arrangementerne således, at  

 disse kan renses ved gennemskylning.
De kendes også et eksempel, hvor man i  

 et gyllehåndteringsarrangement har løst aflejringsproblemet ved at indbygge  

 en »renselem«, gennem hvilken aflejringer kan fjernes.
 Vi kan derfor ikke tiltræde den i direktoratets afslagsskrivelse givne  

 begrundelse, at »såvel formål som de angivne midler (er) helt  

 nærliggende anvisninger«.
 Inden for faget er der således ikke set eksempler på, at man tidligere har  

 erkendt den samme problemstilling endsige foreslået de midler, som danner  

 grundlag for den foreliggende opfindelse.
Det skal her som et indskud pointeres, at det tekniske problem, som løses  

 med den foreliggende opfindelse, kan defineres som: »aflejringer«,  

 der optræder ved ind- og udløb til varmevekslere med dobbelt  

 skruegangshulrum, hvor inhomogent sammensatte medier, navnlig gylle, strømmer  

 gennem.
Tillige kan det opsummerende siges, at dette problem hidtil har  

 kunnet finde sin løsning ved to metoder: dels ved gennemskylning og dels ved  

 anvendelse af renselemme for fjernelse af aflejringer.
I modsætning til det tidligere i faget kendte ses der i den foreliggende  

 opfindelse at være erkendt en ny problemstilling, som giver mulighed for en  

 løsning, der er principielt forskellig fra de hidtil anvendte løsninger på  

 problemet.
Den foreliggende opfindelse er således baseret på den idee, som er  

 anført i formålsangivelsen, nemlig at der ved indløbenes og udløbenes  

 forbindelse med samme varmevekslere skal opnås gode strømningsforhold.
Ved  

 etablering af tilstrækkelig gode strømningsforhold elimineres eller mindskes  

 aflejringen og dermed risikoen for tilstopninger.
 Opfindelsen er ikke alene baseret på den nye erkendelse, at »gode  

 strømningsforhold« kan løse problemet, »aflejringer«.  

 Opfindelsen angår tillige en præcis og ny angivelse på en konstruktion, der  

 på en gang afhjælper problemet, »aflejringer«, og som for at løse  

 problemet tager det nye erkendte løsningsmiddel, »gode  

 strømningsforhold« i brug.
Når der henses til den kendte teknik, må det således forventes, at  

 gennemsnitsfagmanden vil søge problemet løst via forbedringer inden for den  

 kendte problemstilling »gennemskylning og/eller renselemme«.
Og  

 såfremt gennemsnitsfagmanden vil nå til den nye erkendelse, nemlig at  

 »gode strømningsforhold« kan løse problemet vil det da forventes,  

 at han tyr til de velkendte midler til løsning af dette problem og blot  

 tilgodeser, at indløbs- og udløbsstudse er rettet tangentialt på  

 varmevekslerens hylster.
 Der vil således kræves en overvindelse af »tekniske fordomme«,  

 for at gennemsnitsfagmanden ikke alene skal anvende et nye princip for at  

 løse problemet, men tillige skal tage nye konstruktionsmæssige midler i brug  

 for at føre princippet ud i praksis.
 Med nærværende opfindelse er disse »teknsike fordomme«  

 overvundet, og opfinderen har foretaget et væsentligt erkendelsesspring.
I forbindelse med vurderingen af opfindelseshøjden vil det være af  

 afgørende betydning at få defineret »gennemsnitsfagmanden« inden  

 for området for fremstilling af varmevekslere og andet udstyr til håndtering  

 af gylle (eller andre inhomogene medier). En sådan gennemsnitsfagmand må vel  

 nærmest betragtes som værende en person, der er faguddannet inden for  

 metalbranchen.
Det kan således ikke forudsættes, at gennemsnitsfagmanden  

 besidder den ekspertviden, som består i en ingeniørmæssig viden om  

 strømningsforhold.
Opfindelse, der er baseret på de kendte varmevekslere med dobbelt  

 skruegang, går netop ud på, at udforme indløbs- og udløbsstudsene med  

 specielle særpræg for derved at opnå de ønskede gode strømningsforhold.  

 Indløbs- og udløbsstudsene skal således - være tilvejebragt stort set uden ændring af tværsnitsarealet gennem  

 indløbene/udløbene fra skruegangshulrummet til tilførsels- og afgangsrørene, - være anbragt i et plan, der i forhold til skruegangshulrummenes  

 længdeakse danner en vinkel svarende til skruefladernes stigningsvinkel, og - endvidere skal der ved studsene være anbragt ledeplader, der er placeret  

 mellem to efterfølgende skrueflader, og som strækker sig tangentialt fra  

 varmevekslerens kerne mod den cylindriske væg.
Herved opnås der gode strømningsforhold, idet nævnte kombination af  

 særpræg dels muliggør en gennemstrømning af medierne - uden ufordelagtig ændring af strømningshastigheden, - uden bratte retningsændringer, og - uden hulrum i forbindelse med mediernes indføring i og udtagning fra  

 varmeveksleren.
 Af afslaget fremgår det ikke, hvorvidt direktoratet har taget stilling til  

 den kombination af særpræg, som er angivet i krav 1 af 16. juni 1986. Men som  

 det fremgår af ovenstående, vil kombinationen samvirke til opnåelse af en  

 værdifuld virkning.
 Ved nævnte kombination af særpræg er der således opnået optimale  

 strømningsforhold, der gør det muligt at undgå eller væsentligt minimere  

 aflejringerne.
 Det ses ikke, at det skulle være nærliggende for en gennemsnitsfagmand at  

 anvende denne kombination af særpræg i forbindelse med den kendte  

 varmeveksler.
Til støtte for denne vurdering bemærkes det, at direktoratet, til trods  

 for sin påstand om at disse særpræg (underforstået hver for sig) skulle være  

 helt selvfølgelige anvisninger eller nærliggende anvisninger, ikke har været  

 i stand til at fremdrage kendt teknik, hvorfra særprægene kan udledes hver  

 for sig.
Det vil muligvis med rette kunne anføres, at et af særprægene ville  

 kunne falde en gennemsnitsfagmand i tankerne; men selv om dette skulle være  

 tilfældet, vil der kræves et væsentligt spring i erkendelse for at indse  

 virkningen af de kombinerede særpræg'.
 Ankenævnet har behandlet sagen i sit møde den 13. februar 1991.
 For klageren mødte akademiingeniør Leif Nielsen med salgsdirektør Karsten  

 Buchhave.
Klageren henviste til sagens skriftlige materiale og gjorde navnlig  

 gældende, at Direktoratets vurdering er præget af ekspertviden og ikke har  

 taget i betragtning, at det er varmeteknologisk nyt at håndtere gylle på den  

 beskrevne måde.
Ud fra en forudsætning om, at gode strømningsforhold er  

 væsentlige, ligger erkendelsesspringet i en overvindelse af en teknisk fordom  

 i den måde, man har angrebet problemet med at håndtere inhomogene stoffer på.
Karsten Buchhave føjede hertil, at man navnlig havde tillagt ind- og udløb  

 væsentlig betydning, og at man som målopfyldelseskrav havde sat sig at søge  

 en driftssikker og vedligeholdelsesfri løsning.
Tidligere var en væsentlig  

 del af biogassens varmeenergi medgået til selve processen.
 Ankenævnet skal udtale:
Klageren findes efter opstillingen af sin målsætning at have søgt og  

 anvendt de midler, en fagmand naturligt ville afprøve for at opnå det  

 tilsigtede formål.
De enkelte foranstaltninger supplerer hinanden, men findes  

 hverken enkeltvis eller samlet at frembringe nogen virkning, der kan siges at  

 udgøre en patenterbar opfindelse.
Det tiltrædes herefter, at ansøgningen er afslået af de af Direktoratet  

 anførte grunde, hvorfor bestemmes:
 Den påklagede afgørelse stadfæstes.
