Et finansieringsselskab ønskede at udstede pantebrevscertifikater i  

 forbindelse med salg af pantebreve.
Certifikaterne skulle indeholde  

 forskellige faktiske oplysninger.
Finansieringsselskabet ville tilbagekøbe  

 pantebrevet, hvis oplysningerne i certifikatet ikke var korrekte, men  

 certifikatet skulle ikke indeholde en egentlig pantebrevsgaranti.  

 Forbrugerombudsmanden pegede på, at der kunne være anledning til at give en  

 lang række yderligere oplysninger om pantebrevene, end dem som fremgik af  

 certifikatet, og at der ville være risiko for, at en del af oplysningerne  

 kunne være forældede på salgstidspunktet.
Endelig blev det henstillet, at  

 tilbagekøbsbetingelserne blev præciseret i selve certifikatet.
 3.5.3. Salg af pantebreve med pantebrevscertifikat.
 Et finansieringsselskab rettede henvendelse til FO, da det ønskede at få  

 FO's vurdering af et pantebrevscertifikat, som man agtede at udstede ved  

 fremtidige salg af pantebreve.
Certifikatet skulle gøre køberen opmærksom på, hvilke punkter selskabet  

 (sælger) havde undersøgt ved indkøb af pantebrevet.
Det var ikke tanken, at  

 der herved skulle påhvile selskabet en egentlig garantiforpligtelse.
 Af det fremsendte udkast til certifikatet fremgik det, at det på  

 tidspunktet for certifikatets udstedelse var kontrolleret, at  

 pantebrevsdebitor ikke var registreret i Ribers Kredit Information, at  

 sidste pantebrevsydelse var betalt rettidigt, at  der ikke var  

 restancer for foranstående lån, at der ved seneste handel af  

 ejendommen havde medvirket organiseret ejendomsformidler, som havde fastsat  

 handelsprisen, at  udbetalingen var betalt kontant, at   

 finansieringsselskabet ville tilbagekøbe pantebrevet, hvis ovenstående  

 forhold ikke var i orden på tidspunktet for udstedelsen af certifikatet.
For så vidt angår tilbagekøbsbetingelserne var det oplyst, at selskabet  

 uden omkostninger for køber ville overdrage et tilsvarende pantebrev, som det  

 solgte.
Erstatningspantebrevet ville ligeledes blive forsynet med et  

 certifikat.
 Ved FO's besvarelse af henvendelsen henledte han selskabets opmærksomhed  

 på markedsføringslovens § 2, stk. 1 og § 3, som begge finder anvendelse ved  

 køb/salg af pantebreve og andre værdipapirer.
 Efter markedsføringslovens § 3 skal der ved tilbudets afgivelse, ved  

 indgåelse af aftale eller efter omstændighederne på leveringstidspunktet  

 gives en efier formuegodets eller ydelsens art forsvarlig vejledning, når  

 denne er af betydning for bedømmelsen af godets eller ydelsens karakter eller  

 egenskaber, herunder især brugsegenskaber, holdbarhed, farlighed og  

 vedligeholdelsesmulighed.
 FO pegede i denne forbindelse på, at der kan være anledning til at give en  

 lang række yderligere oplysninger om pantebreve, som ikke fremgik af  

 certifikatet.
Endvidere blev der fra FO's side peget på, at de i certifikatet givne  

 oplysninger blev angivet at være kontrolleret på tidspunktet for  

 certifikatets udstedelse.
Da det ikke var oplyst, hvornår et certifikat  

 tænktes udstedt i forhold til det konkrete salg, bemærkedes det, at  

 certifikatets oplysende værdi falder, jo længere der går fra certifikatets  

 udstedelse til pantebrevets salg.
Dette kunne der være grund til at henlede  

 købers opmærksomhed på.
Et »for gammelt« certifikat vil således  

 efter omstændighederne kunne betragtes som vildledende eller mangelfuld.
 Ligeledes udtalte FO, at han tidligere over for Finanstilsynet havde  

 udtalt, at FO ikke finder kravet om iagttagelse af god markedsføringsskik for  

 opfyldt, når der ikke, forinden et pantebrevssalg effektueres, søges  

 indhentet en aktuel tingbogsoplysning til kontrol af, om der i  

 kommisionsperioden er lyst udlæg i ejendommen.
Betegnelsen »tilbagekøb« vil kunne anses for mangelfuld, når  

 tilbagekøbsbetingelserne ikke direkte fremgår af certifikatet, og når der i  

 realiteten er tale om en form for ombytningsret.
FO henstillede derfor, at  

 dette blev præciseret i selve certifikatet.
 Endelig pegede FO på, at da selskabets virksomhed som et datterselskab af  

 et pengeinstitut tillige skal vurderes efter reglerne i Bankog  

 Sparekasselovens. 1, stk. 6 om redelig forretningsskik og god  

 pengeinstitutpraksis, kan der være forhold ved den skitserede  

 pantebrevshandel, som måtte vurderes af Finanstilsynet.
 (* 1) Offentliggjort i Forbrugerstyrelsens Juridiske Årbog 1989, s. 29-30.
