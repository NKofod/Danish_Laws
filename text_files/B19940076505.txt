I medfør af § 4 a, stk. 4, og § 9, stk. 2, i lov om registrerede revisorer, jf. lovbekendtgørelse nr. 763 af 22. august 1994, fastsættes:
Revision § 1.  Er føring af revisionsprotokol foreskrevet i  

 lovgivningen eller en virksomheds vedtægter, eller ønskes dette af en  

 virksomheds bestyrelse, ledelse eller ejer (ledelsen), skal revisor under  

 behørigt hensyn til vedkommende bestemmelser eller ønsker i  

 revisionsprotokollen Stk. 2.  Har revisor i forbindelse med revisionen af  

 regnskabet fået forelagt interne specifikationer, rapporter eller lignende,  

 som efter revisors opfattelse er nødvendige for ledelsens stillingtagen til  

 regnskabet og en eventuel årsberetning, herunder om forudseelige  

 likviditetsvanskeligheder, skal revisor henvise hertil i  

 revisionsprotokollen.
Hvis de pågældende oplysninger er mangelfulde, skal  

 revisor gøre opmærksom herpå i revisionsprotokollen.
 Stk. 3.  Er der mellem en virksomheds ledelse og revisor  

 truffet særlige aftaler om udførelse af detaljeret kontrol, afgivelse af  

 særlige beretninger eller lignende, skal sådanne aftaler indføres i  

 revisionsprotokollen.
Stk. 4.  Er der mellem en virksomheds ledelse og revisor  

 truffet aftaler om, at revisor skal rådgive eller assistere i forbindelse med  

 opstilling og opgørelse af regnskaber m.v., skal oplysning om opgavernes art  

 og udførelse indføres i revisionsprotokollen.
Det samme gælder rådgivning  

 eller assistance inden for andre områder.
 § 2.  Selvstændigt praktiserende revisorer og  

 revisionsvirksomheder skal føre en efter forholdende afpasset oversigt over  

 revisionsarbejdernes art og udførelse og opbevare denne oversigt samt  

 genparter af de afgivne erklæringer, beretninger og regnskaber i mindst 5 år.
Stk. 2.  På forlangende skal oversigten forelægges  

 Erhvervs- og Selskabsstyrelsen.
Finder revisor, at oversigter, der forlanges  

 forelagt, indeholder oplysninger, om hvilke der påhviler revisor  

 tavshedspligt, kan spørgsmålet om, hvorvidt oversigterne skal forelægges, af  

 revisor begæres indbragt for retten.
Retten kan bestemme, at oversigter, med  

 hensyn til hvilke der påhviler revisor tavshedspligt, ikke skal forelægges,  

 hvis hemmeligholdelse har væsentlig betydning for klienten.
 § 3.  Har revisor benyttet medarbejdere til  

 gennemførelse af revisionen eller dele heraf, har den pågældende revisor det  

 fulde ansvar for tilsynet med det udførte arbejde.
Stk. 2.  Er der i lovgivningen eller i en virksomheds  

 vedtægter foreskrevet valg af flere revisorer, kan en valgt registreret  

 revisors personale eller revisorer, der drives revisionsvirksomhed sammen  

 med, ikke vælges som medrevisorer.
Vælges et revisionsselskab eller en i et  

 sådant ansat registreret revisor som den ene revisor, kan ingen i  

 revisionsselskabet ansat person vælges om medrevisor.
Rådgivning og assistance § 4.  Revisors rådgivning er alene et bidrag til, at  

 ledelsen kan træffe beslutninger.
Revisor må ikke deltage i eller tage  

 medansvar for beslutninger, hvorved vedkommendes stilling som uafhængig  

 revisor vil kunne bringes i fare.
§ 5.  Ved afgivelse af erklæringer og rapporter i  

 forbindelse med assistance eller rådgivning skal revisor redegøre for  

 arbejdernes art og udførelse.
Revisor skal i denne redegørelse beskrive inden  

 for hvilke områder, vedkommende har modtaget oplysninger fra virksomhedens  

 ledelse eller fra tredjemand.
 Stk. 2.  §§ 2 og 3 finder tilsvarende anvendelse.
 Stk. 3.  Bliver revisor gennem sit arbejde opmærksom på,  

 at oplysninger af den art, der er nævnt i stk. 1, er behæftet med væsentlige  

 fejl, mangler eller usikkerheder, skal revisor tage forbehold i afgivne  

 erklæringer eller rapporter herom.
Revisormedarbejdere § 6.  En registreret revisor må højst beskæftige 3  

 revisormedarbejdere, som ikke i mindst 3 år efter det fyldte 18. år har  

 deltaget i udførelsen af de på en statsautoriseret eller registreret revisors  

 kontor almindelige forefaldende bogførings-, regnskabs- og revisionsarbejder.  

 Når særlige omstændigheder taler derfor, kan Erhvervs- og Selskabsstyrelsen  

 undtage fra denne bestemmelse.
Straffebestemmelser § 7.  Overtrædelse af bestemmelserne i §§ 1-2, § 3,  

 stk. 2, og §§ 4-6 straffes med bøde.
Ikrafttrædelsesbestemmelser § 8.  Denne bekendtgørelse træder i kraft den 1.  

 september 1994.
 Stk. 2.  Bekendtgørelse nr. 126 af 28. februar 1989 om  

 registrerede revisorers virksomhed og forretningsbetingelser ophæves.
