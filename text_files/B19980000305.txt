 I medfør af § 27, stk. 2, i lov om en aktiv arbejdsmarkedspolitik, jf.  

 lovbekendtgørelse nr. 508 af 18. juni 1997, fastsættes:
 § 1 .  Inden for erhvervsområder, hvor der efter det  

 regionale arbejdsmarkedsråds vurdering er eller kan forventes mangel på  

 uddannet arbejdskraft, herunder specielt erhvervsområder i den private  

 sektor, kan Arbejdsformidlingen udbetale tilskud til virksomheder, der indgår  

 uddannelsesaftaler med voksne i henhold til lov om erhvervsuddannelser, jf.  

 §§ 2-4.
 § 2 .  Tilskudsordningen omfatter uddannelsesaftaler  

 med personer, der ved aftalens indgåelse er mindst 25 år.
Stk. 2.  Virksomheden skal under praktikophold på  

 virksomheden udbetale en ved kollektiv overenskomst fastsat løn, der mindst  

 svarer til den laveste løn, en ikke-faglært lønmodtager er berrettiget til  

 inden for det pågældende område.
På ikke-overenskomstdækkede områder skal  

 lønnen mindst svare til, hvad der er gældende inden for beslægtede  

 overenskomstområder.
 § 3 .  Tilskud kan som udgangspunkt ikke udbetales  

 inden for uddannelsesområder i den enkelte AF-region, hvor der er elever i  

 skolepraktik, jf. kapitel 7 a i lov om erhvervsuddannelser.
§ 4 .  Tilskuddet udgør 40,- kr. pr. time under  

 praktikopholdet på virksomheden for personer, der var ledige ved  

 uddannelsesaftalens indgåelse.
For personer, der var i beskæftigelse ved  

 uddannelsesaftalens indgåelse, eller var beskæftiget i virksomheden inden for  

 de seneste 6 uger forud for uddannelsesaftalens indgåelse, udgør tilskuddet  

 35,- kr. pr. time.
 Stk. 2 .  Tilskud efter stk. 1 gives i de første 2 1/2  

 år af uddannelsesaftaleperioden.
 § 5.  Tilskud bevilges af Arbejdsformidlingen efter  

 ansøgning fra virksomheden.
 Stk. 2 .  Ansøgningen fra virksomheden skal indgives på  

 en særlig blanket, der skal indeholde en erklæring fra virksomheden om, at  

 betingelserne i § 2 er opfyldt.
§ 6 .  Arbejdsformidlingen udbetaler tilskuddet  

 månedsvis bagud på grundlag af virksomhedens anmodning om udbetaling af  

 tilskuddet.
Tilskud kan udbetales for fuld overenskomstmæssig arbejdstid,  

 sædvanligvis 37 timer.
Der kan ikke udbetales tilskud for overarbejde.
 Stk. 2 .  Anmodningen om udbetaling af tilskud skal  

 indeholde oplysning om virksomhedens navn, SE-nr., adresse på praktikstedet  

 og telefonnummer, gironummer eller kontonummer i et pengeinstitut,  

 praktikantens navn og cpr.nummer, det antal arbejdstimer for hvilke, der er  

 udbetalt løn m.v.
Stk. 3 .  Anmodningen skal være Arbejdsformidlingen i  

 hænde senest den 15. i den efterfølgende måned.
Arbejdsformidlingen udbetaler  

 tilskuddet til arbejdsgiveren inden udgangen af den måned, hvor anmodningen  

 er modtaget.
 § 7 .  Arbejdsformidlingen påser, at betingelserne er  

 opfyldt.
 Stk. 2 .  Arbejdsformidlingen kan indhente en erklæring  

 fra den skole, hvor undervisning skal finde sted, om hvorvidt der inden for  

 det pågældende uddannelsesområde i AF-regionen er elever i skolepraktik, jf.  

 § 3.
 § 8.  Arbejdsmarkedsstyrelsen fastsætter måltal for,  

 hvor mange uddannelsesaftaler den enkelte AF-region kan bevilge tilskud til.
§ 9.  Tilskud efter denne bekendtgørelse til private  

 virksomheder ydes inden for rammerne af EU's »de  

 minimis«-støtteordning.(* 1) § 10.  Klage over Arbejdsformidlingens afgørelser, der  

 er begrundet i retningslinier fastsat af det regionale arbejdsmarkedsråd, kan  

 inden 4 uger indbringes for Arbejdsmarkedsrådet.
Stk. 2 .  Klage over Arbejdsformidlingens afgørelser,  

 der ikke er omfattet af stk. 1, kan inden 4 uger indbringes for  

 Arbejdsmarkedsstyrelsen.
Klagen indgives til vedkommende regionschef, der,  

 hvis afgørelsen fastholdes, videresender klagen til Arbejdsmarkedsstyrelsen.
 § 11.  Bekendtgørelsen træder i kraft den 17. januar  

 1998 og gælder for uddannelsesaftaler, hvor uddannelsesaftaleforholdet  

 påbegyndes inden den 1. januar 2000.
Stk. 2.  Arbejdsmarkedsstyrelsens bekendtgørelse nr. 81  

 af 31. januar ophæves.
Arbejdsmarkedsstyrelsen, den 6. januar  

 1998 Inge Mærkedahl /Birger Stein Christensen (* 1) Kommissionens meddelelse af 23. januar 1996 om de  

 minimis-støtteordninger, jf.
Fællesskabets rammebestemmelse for statsstøtte  

 til små og mellemstore virksomheder, punkt 3.2, EFTC 213 af 19. august 1993.
