Nr LSF 40 Forslag til Lov om ændring af lov om lægemidler og lov om  

 apoteksvirksomhed (Naturlægemidler, klinisk afprøvning m.v.) (* 1) Fremsat af sundhedsministeren (Else Winther Andersen) den 9. oktober 1991 Vedtaget ved tredjebehandling den 17. marts 1992 Lov nr. 194 af 23/03/1992 § 1 I lov om lægemidler, jf. lovbekendtgørelse nr. 451 af 6. august 1982, som  

 ændret ved lov nr. 157 af 11. april 1984, lov nr. 814 af 21. december 1988,  

 lov nr. 818 af 19. december 1989 og lov nr. 368 af 6. juni 1991, foretages  

 følgende ændringer:
 1. Overalt i loven ændres »indenrigsministeren« til:  

 »sundhedsministeren«.
 2. § 3, stk. 2, affattes således:
» Stk. 2. Sundhedsministeren kan undtage bestemte varer eller  

 varegrupper, der er omfattet af § 1, helt eller delvis fra loven samt  

 fastsætte regler for sådanne undtagelser.
Antiparasitære midler til dyr samt  

 jern- og vitaminpræparater til dyr undtages fra lovens § 5.« 3. I § 5 indsættes som stk. 2:
»Stk. 2. I det omfang forhandlingen ikke er omfattet af stk. 1, kan  

 Sundhedsstyrelsen fastsætte regler om, hvilke lægemidler der kun må udleveres  

 efter udleveringsforskrifter fra læger, tandlæger eller dyrlæger, og om  

 forskrifternes affattelse m.v. samt regler for udlevering.« 4. I § 6, stk. 2, indsættes efter  

 »pakningsstørrelse«: »indlægsseddel,».
 5. I § 9, stk. 2, indsættes efter 3. pkt. som nyt punktum:
»Oplysninger og materialer, som Sundhedsstyrelsen kommer i besiddelse  

 af i forbindelse med kontrolvirksomheden, kan styrelsen anvende til kontrol  

 af andre lægemidler, herunder parallelimporterede lægemidler.« 6. I § 9, stk. 3, indsættes som 2. pkt.:
»Virksomheder, der har tilladelse til fremstilling og udførsel af  

 lægemidler, skal endvidere efter anmodning give Sundhedsstyrelsen oplysning  

 om årsagen til, at et lægemiddel ikke er søgt optaget i Sundhedsstyrelsens  

 specialitetsregister.« 7. I § 9 indsættes som stk. 4:
»Stk. 4. Virksomheder, der har tilladelse efter § 8, stk. 1, samt  

 apoteker er forpligtet til at føre optegnelser over omgang m.v. med  

 lægemidler.
Sundhedsstyrelsen fastsætter nærmere regler herfor.« 8. Efter § 10 indsættes:
» § 10 a.
Virksomheder, der er i besiddelse af eller råder  

 over stoffer, der kan anvendes til lægemidler til dyr og har nærmere af  

 Sundhedsstyrelsen opregnede egenskaber, er forpligtet til at føre optegnelser  

 over omgang m.v. med de pågældende stoffer.
Sundhedsstyrelsen fastsætter  

 nærmere regler herfor.
Stk. 2. De virksomheder, der er nævnt i stk. 1, har pligt til at  

 meddele Sundhedsstyrelsen, at de er i besiddelse af eller råder over de  

 pågældende stoffer.
Sundhedsstyrelsen opretter et register over  

 virksomhederne.« 9. § 12 affattes således:
» § 12. Dyrlæger, der har etableret sig i et andet  

 EF-medlemsland, kan efter nærmere af Sundhedsstyrelsen fastsatte regler her  

 til landet medbringe farmaceutiske specialiteter, der ikke er optaget i  

 Sundhedsstyrelsens specialitetsregister, til brug for dyr, den pågældende har  

 i behandling, såfremt sammensætningen af den farmaceutiske specialitet  

 kvantitativt og kvalitativt svarer til et af Sundhedsstyrelsen registreret  

 lægemiddel.
Veterinære sera og vacciner må dog ikke medbringes efter  

 bestemmelsen i 1. pkt.
Stk. 2. Sundhedsstyrelsen kan fastsætte regler om indførsel af  

 foderlægemidler fremstillet af forblandinger, der er tilladt i et andet  

 EF-medlemsland, såfremt forblandingen kvantitativt og kvalitativt svarer til  

 en af Sundhedsstyrelsen registreret forblanding.« 10. I § 13 ændres »jf. dog § 25, stk. 1 og 2«  

 til: »jf. dog § 25, stk. 1, 2 og 4«.
 11. § 14, stk. 3, affattes således:
» Stk. 3. Sundhedsstyrelsen fastsætter regler om behandling af  

 registreringsansøgninger, om behandling af sager efter §§ 7 og 20 samt om de  

 oplysninger, der skal ledsage en registreringsansøgning.« 12. I § 14 indsættes som stk. 4:
»Stk. 4. Sundhedsstyrelsen kan til brug ved behandlingen af en  

 registreringsansøgning kræve udleveret prøver af lægemidlet og af stoffer,  

 der indgår i lægemidlet.« 13. § 15, den indledende tekst, affattes således:
 »Bortset fra de lægemidler, der er nævnt i stk. 2, skal følgende  

 betingelser være opfyldt for registrering af en farmaceutisk  

 specialitet:».
 14. I § 15 indsættes som stk. 2 og 3:
 »Stk. 2. Sundhedsministeren fastsætter regler om optagelse i  

 Sundhedsstyrelsens specialitetsregister af følgende lægemidler:
 1) Naturlægemidler.
 2) Homøopatiske lægemidler.
 3) Vitamin- og mineralpræparater.
Stk. 3. Sundhedsministeren fastsætter, hvilke betingelser ud over  

 de i stk. 1 nævnte der skal være opfyldt, for at et radioaktivt lægemiddel  

 kan optages i Sundhedsstyrelsens specialitetsregister.« 15. I § 19 indsættes som nyt stk. 1:
»Registreringsindehaveren har pligt til at føre optegnelser over  

 konstaterede bivirkninger og skal efter anmodning stille disse til rådighed  

 for Sundhedsstyrelsen.« Stk. 1 bliver herefter stk. 2.
 16. I § 20, stk. 2, indsættes efter »restlagre«:  

 »samt ved midlertidigt eller permanent ophør af markedsføringen, hvis  

 dette ophør vedrører lægemidlets effektivitet eller beskyttelse af  

 folkesundheden,».
 17. Efter § 23 indsættes:
» § 23 a.
Sundhedsstyrelsen kan i særlige tilfælde undtage  

 bestemte lægemidler eller lægemiddelgrupper fra §§ 13-23.« 18. § 24 affattes således:
» § 24. Kliniske afprøvninger af lægemidler skal anmeldes til  

 Sundhedsstyrelsen af den læge, tandlæge eller dyrlæge, der forestår  

 afprøvningen (den forsøgsansvarlige). Kliniske afprøvninger af lægemidler  

 skal tillige anmeldes af lægemidlets fremstiller eller dennes repræsentant,  

 såfremt 1) afprøvningen vedrører et lægemiddel, der ikke er optaget i  

 Sundhedsstyrelsens specialitetsregister, 2) afprøvningen vedrører et registreret lægemiddel, der ønskes afprøvet på  

 en ikke godkendt indikation, eller 3) afprøvningen udføres i samarbejde med lægemidlets fremstiller eller  

 dennes repræsentant.
 Stk. 2. Sundhedsstyrelsen kan i særlige tilfælde tillade, at  

 anmeldelse fra lægemidlets fremstiller eller dennes repræsentant undlades.
 Stk. 3. Kliniske afprøvninger af lægemidler må først påbegyndes,  

 når Sundhedsstyrelsen har meddelt tilladelse hertil.
 Stk. 4. Sundhedsstyrelsen kan stille vilkår for afprøvningen og  

 kan på ethvert tidspunkt kræve den standset eller ændret.
Stk. 5. Den forsøgsansvarlige skal samtidig med anmeldelsen til  

 Sundhedsstyrelsen underrette lægemidlets fremstiller eller dennes  

 repræsentant om anmeldelsen.
Efter afslutning af afprøvningen skal den  

 pågældende på anmodning fra lægemidlets fremstiller eller dennes repræsentant  

 underrette denne om resultatet af afprøvningen.
 Stk. 6. Den forsøgsansvarlige skal omgående underrette  

 Sundhedsstyrelsen, hvis der optræder alvorlige bivirkninger, og skal ved  

 afslutningen indsende resultaterne af afprøvningen til Sundhedsstyrelsen.
 Stk. 7. Sundhedsministeren kan fastsætte regler om, at den  

 forsøgsansvarlige har pligt til at opbevare dokumentation i en bestemt  

 periode.
Stk. 8. Sundhedsstyrelsen kan fastsætte regler om oplysninger i og  

 behandling af anmeldelser af kliniske afprøvninger.« 19. § 25, stk. 1, affattes således:
»Lægemidler kan sælges eller udleveres til klinisk afprøvning, der er  

 godkendt i henhold til § 24.« 20. I § 25 indsættes efter stk. 3 som nyt stykke:
» Stk. 4. Statens Seruminstitut og statens veterinære  

 serumlaboratorier kan i særlige tilfælde og i begrænset mængde forhandle  

 eller udlevere sera, vacciner, specifikke immunglobuliner og andre  

 immunologiske præparater, der ikke er optaget i Sundhedsstyrelsens  

 specialitetsregister.
Sundhedsstyrelsen skal straks underrettes om hver  

 forhandling eller udlevering.« Stk. 4 bliver herefter stk. 5.
 21. § 28, stk. 1, nr. 5, affattes således:
»5) i offentligt tilgængelige lokaler bortset fra lokaler, hvorfra de  

 pågældende lægemidler lovligt sælges.« 22. I § 42, stk. 2, ændres »12« til:  

 »13«, og efter »Butikshandelens Fællesråd« indsættes:  

 », Helsebranchens Leverandørforening«.
 23. § 44, stk. 1, affattes således:
»Medmindre højere straf er forskyldt efter den øvrige lovgivning,  

 straffes med bøde eller hæfte den, der 1) overtræder § 5, § 6, stk. 3, § 8, stk. 1, § 10 a, § 13, § 19, § 20,  

 stk. 2, § 24, stk. 1 og 3, § 26, § 27, § 28, § 30 og § 31, stk. 2 og 3, 2) tilsidesætter vilkår, der er fastsat i en tilladelse eller godkendelse  

 i henhold til loven eller forskrifter, der er udstedt i medfør af loven, 3) overtræder forbud, der er nedlagt efter § 6, stk. 2, og § 7, 4) undlader at efterkomme et påbud eller en oplysningspligt, der har  

 hjemmel i § 6, stk. 2, § 7, § 9, stk. 2, 3 og 4, § 14, stk. 4, § 19, stk. 1,  

 § 24, stk. 4, 6 og 7, og § 31, stk. 4.« 24. I § 44, stk. 2, indsættes som 2. pkt.:
»I forskrifter udstedt med hjemmel i lovens § 8, stk. 5, jf. stk. 4,  

 kan der fastsættes straf af bøde eller hæfte for overtrædelser, der vedrører  

 indførsel af anaboliske steroider.« 25. I § 44, stk. 3, indsættes som 2. pkt.:
»Er overtrædelsen begået af staten, en kommune eller et kommunalt  

 fællesskab, jf. § 60 i lov om kommunernes styrelse, kan der pålægges staten,  

 kommunen eller det kommunale fællesskab bødeansvar.« § 2 I lov nr. 279 af 6. juni 1984 om apoteksvirksomhed, som ændret ved lov nr.  

 217 af 23. april 1986, lov nr. 143 af 25. marts 1987, lov nr. 818 af 19.  

 december 1989, lov nr. 380 af 6. juni 1991 og lov nr. 948 af 27. december  

 1991, foretages følgende ændringer:
 1. Overalt i loven ændres »indenrigsministeren« til:  

 »sundhedsministeren«.
 2. I § 9, stk. 1, indsættes som 2. pkt.:
»Sundhedsstyrelsen kan fastsætte regler om dyrlægers adgang til at  

 udlevere lægemidler, der er lovligt indkøbt i et andet EF-medlemsland, til  

 brug for dyr, de pågældende dyrlæger har i behandling her i landet.« 3. I § 42, stk. 1, indsættes som 2. pkt.:
»For lægemidler, der ikke er omfattet af 1. pkt., og som ordineres  

 ved recept, fastsætter Sundhedsstyrelsen regler om recepternes affattelse  

 m.v. samt om apotekers udlevering af sådanne lægemidler.« § 3 Loven træder i kraft den 1. april 1992.
§ 4 Bestemmelser om lægemidler omfattet af § 15, stk. 2 og 3, ( jf.  

 bekendtgørelse nr. 340 af 30. juni 1978 om undtagelse fra lov om lægemidler  

 af homøopatiske lægemidler, der udleveres efter recept, bekendtgørelse nr.  

 341 af 30. juni 1978 om undtagelse fra lov om lægemidler af visse lægemidler,  

 som ikke har skadelige virkninger for brugerne, bekendtgørelse nr. 342 af 30.  

 juni 1978 om undtagelse fra lov om lægemidler af visse vitamin- og  

 mineralpræparater og bekendtgørelse nr. 356 af 7. juli 1978 om radioaktive  

 lægemidler m.m.) forbliver i kraft, indtil de afløses af regler udstedt i  

 medfør af denne lov.
§ 5 Loven gælder ikke for Færøerne og Grønland.
Oprindeligt fremsat forslag § 1.
 I lov om lægemidler, jf. lovbekendtgørelse nr. 451 af 6. august 1982 som  

 ændret ved lov nr. 157 af 11. april 1984, lov nr. 814 af 21. december 1988,  

 lov nr. 818 af 19. december 1989 og lov nr. 368 af 6. juni 1991 foretages  

 følgende ændringer (* 1):
1. Overalt i loven ændres »indenrigsministeren« til  

 »sundhedsministeren.« 2. § 3, stk. 2, affattes således:
» Stk. 2. Sundhedsministeren kan undtage bestemte varer eller  

 varegrupper, der er omfattet af § 1, helt eller delvis fra loven samt  

 fastsætte regler for sådanne undtagelser.
Antiparasitære midler til dyr samt  

 jern- og vitaminpræparater til dyr undtages fra lovens § 5.« 3. I § 5 indsættes som stk. 2:
» Stk.2. I det omfang, forhandlingen ikke er omfattet af stk.  

 1, kan Sundhedsstyrelsen fastsætte regler om, hvilke lægemidler, der kun må  

 udleveres efter udleveringsforskrifter fra læger, tandlæger eller dyrlæger og  

 om forskrifternes affattelse m.v. samt regler for udlevering.« 4. I § 6, stk. 2, indsættes efter  

 »pakningsstørrelse«: »indlægsseddel,» 5. I § 9, stk. 3, indsættes som 2. pkt.:
»Virksomheder, der har tilladelse til fremstilling og udførsel af  

 lægemidler, skal endvidere efter anmodning give Sundhedsstyrelsen oplysning  

 om årsagen til, at et lægemiddel ikke er søgt optaget i Sundhedsstyrelsens  

 specialitetsregister.« 6. I § 9 indsættes som stk. 4:
» Stk. 4. Virksomheder, der har tilladelse efter § 8, stk. 1,  

 samt apoteker er forpligtet til at føre optegnelser over omgang m.v. med  

 lægemidler.
Sundhedsstyrelsen fastsætter nærmere regler herfor.« 7. Efter § 10 indsættes:
» § 10 a.
Virksomheder, der er i besiddelse af eller råder  

 over stoffer, der kan anvendes til lægemidler til dyr, og som har nærmere af  

 Sundhedsstyrelsen opregnede egenskaber, er forpligtet til at føre optegnelser  

 over omgang m.v. med de pågældende stoffer.
Sundhedsstyrelsen fastsætter  

 nærmere regler herfor.
Stk. 2. De virksomheder, der er nævnt i stk. 1, har pligt til at  

 meddele Sundhedsstyrelsen, at de er i besiddelse af eller råder over de  

 pågældende stoffer.
Sundhedsstyrelsen opretter et register over  

 virksomhederne.« 8. § 12 affattes således:
» § 12. Dyrlæger, der har etableret sig i et andet  

 EF-medlemsland, kan efter nærmere af Sundhedsstyrelsen fastsatte regler her  

 til landet medbringe farmaceutiske specialiteter, der ikke er optaget i  

 Sundhedsstyrelsens specialitetsregister, til brug for dyr den pågældende har  

 i behandling, såfremt sammensætningen af den farmaceutiske specialitet  

 kvantitativt og kvalitativt svarer til et af Sundhedsstyrelsen registreret  

 lægemiddel.
Veterinære sera og vacciner må dog ikke medbringes efter  

 bestemmelsen i 1. pkt.
Stk. 2. Sundhedsstyrelsen kan fastsætte regler om indførsel af  

 foderlægemidler fremstillet af forblandinger, der er tilladt i et andet  

 EF-medlemsland, såfremt forblandingen kvantitativt og kvalitativt svarer til  

 en af Sundhedsstyrelsen registreret forblanding.« 9. I § 13 ændres »jf. dog § 25, stk. 1 og 2« til:  

 »jf. dog § 25, stk. 1, 2 og 4«.
 10. § 14, stk. 3, affattes således:
» Stk. 3. Sundhedsstyrelsen fastsætter regler om behandling af  

 registreringsansøgninger, om behandling af sager efter §§ 7 og 20, samt om de  

 oplysninger, der skal ledsage en registreringsansøgning.« 11. I § 14 indsættes som stk. 4:
» Stk. 4. Sundhedsstyrelsen kan til brug ved behandlingen af  

 en registreringsansøgning kræve udleveret prøver af lægemidlet og af stoffer,  

 der indgår i lægemidlet.« 12. § 15, stk. 1,1. pkt. affattes således:
»Bortset fra de lægemidler, der er nævnt i stk. 2, skal følgende  

 betingelser være opfyldt for registrering af en farmaceutisk  

 specialitet:» 13. I § 15 indsættes som stk. 2 og 3:
 » Stk. 2. Sundhedsministeren fastsætter regler om optagelse i  

 Sundhedsstyrelsens specialitetsregister af følgende lægemidler:
 1) Naturlægemidler.
 2) Homøopatiske lægemidler.
 3) Vitamin- og mineralpræparater.
Stk. 3. Sundhedsministeren fastsætter, hvilke betingelser ud over  

 de i stk. 1 nævnte, der skal være opfyldt, for at et radioaktivt lægemiddel  

 kan optages i Sundhedsstyrelsens specialitetsregister.« 14. I § 19 indsættes som nyt stk. 1:
»Registreringsindehaveren har pligt til at føre optegnelser over  

 konstaterede bivirkninger og skal efter anmodning stille disse til rådighed  

 for Sundhedsstyrelsen.« Stk. 1. bliver herefter stk. 2.
15. I § 20, stk 2, indsættes efter »restlagre«:  

 »samt ved midlertidig eller permanent ophør af markedsføringen, hvis  

 dette ophør vedrører lægemidlets effektivitet eller beskyttelse af  

 folkesundheden,» 16. Efter § 23 indsættes:
» § 23a.
Sundhedsstyrelsen kan i særlige tilfælde undtage  

 bestemte lægemidler eller lægemiddelgrupper fra §§ 13-23.« 17. § 24 affattes således:
» § 24. Kliniske afprøvninger af lægemidler skal anmeldes til  

 Sundhedsstyrelsen af den læge, tandlæge eller dyrlæge, der forestår  

 afprøvningen (den forsøgsansvarlige). Kliniske afprøvninger af lægemidler  

 skal tillige anmeldes af lægemidlets fremstiller eller dennes repræsentant,  

 såfremt 1) afprøvningen vedrører et lægemiddel, der ikke er optaget i  

 Sundhedsstyrelsens specialitetsregister, 2) afprøvningen vedrører et registreret lægemiddel, der ønskes afprøvet på  

 en ikke godkendt indikation, eller 3) afprøvningen udføres i samarbejde med lægemidlets fremstiller eller  

 dennes repræsentant.
 Stk. 2. Sundhedsstyrelsen kan i særlige tilfælde tillade, at  

 anmeldelse fra lægemidlets fremstiller eller dennes repræsentant undlades.
 Stk. 3. Kliniske afprøvninger af lægemidler må først påbegyndes,  

 når Sundhedsstyrelsen har meddelt tilladelse hertil.
 Stk. 4. Sundhedsstyrelsen kan stille vilkår for afprøvningen og  

 kan på ethvert tidspunkt kræve den standset eller ændret.
Stk. 5. Den forsøgsansvarlige skal samtidig med anmeldelsen til  

 Sundhedsstyrelsen underrette lægemidlets fremstiller eller dennes  

 repræsentant om anmeldelsen.
Efter afslutning af afprøvningen skal den  

 pågældende på anmodning fra lægemidlets fremstiller eller dennes repræsentant  

 underrette denne om resultatet af afprøvningen.
 Stk. 6. Den forsøgsansvarlige skal omgående underrette  

 Sundhedsstyrelsen, hvis der optræder alvorlige bivirkninger, og skal ved  

 afslutningen indsende resultaterne af afprøvningen til Sundhedsstyrelsen.
 Stk. 7. Sundhedsministeren kan fastsætte regler om, at den  

 forsøgsansvarlige har pligt til at opbevare dokumentation i en bestemt  

 periode.
Stk. 8. Sundhedsstyrelsen kan fastsætte regler om oplysninger i og  

 behandling af anmeldelser af kliniske afprøvninger.« 18. § 25, stk. 1, affattes således:
»Lægemidler kan sælges eller udleveres til klinisk afprøvning, der er  

 godkendt i henhold til § 24.« 19. I § 25 indsættes efter stk. 3 som nyt stk.:
» Stk. 4. Statens Seruminstitut og statens veterinære  

 serumlaboratorier kan, i særlige tilfælde og i begrænset mængde, forhandle  

 eller udlevere sera, vacciner, specifikke immunglobuliner og andre  

 immunologiske præparater, der ikke er optaget i Sundhedsstyrelsens  

 specialitetsregister.
Sundhedsstyrelsen skal straks underrettes om hver  

 forhandling eller udlevering.« Stk. 4 bliver herefter stk. 5.
 20. § 28, stk. 1, nr. 5 affattes således:
»5) i offentligt tilgængelige lokaler, bortset fra lokaler, hvorfra  

 de pågældende lægemidler lovligt sælges.« 21. I § 42, stk. 2, ændres »12« til:  

 »13« og efter »Butikshandelens Fællesråd« indsættes:  

 », Helsebranchens Leverandørforening« 22. § 44, stk. 1, affattes således:
»Medmindre højere straf er forskyldt efter den øvrige lovgivning,  

 straffes med bøde eller hæfte den, der 1) overtræder § 5, § 6, stk. 3, § 8, stk. 1, § 10a, § 13, § 19, § 20, stk.  

 2, § 24, stk. 1 og 3, § 26, § 27, § 28, § 30 og § 31, stk. 2 og 3, 2) tilsidesætter vilkår, der er fastsat i en tilladelse eller godkendelse  

 i henhold til loven eller foreskrifter, der er udstedt i medfør af loven, 3) overtræder forbud, der er nedlagt efter § 6, stk. 2, og § 7, 4) undlader at efterkomme et påbud eller en oplysningspligt, der har  

 hjemmel i § 6, stk. 2, § 7, § 9, stk. 2, 3 og 4 § 14, stk. 4, § 19, stk. 1, §  

 24, stk. 4, 6 og 7, og § 31, stk. 4.« 23. I § 44, stk. 2, indsættes som 2. pkt.:
»I forskrifter udstedt med hjemmel i lovens § 8, stk. 5, jf. stk. 4,  

 kan der fastsættes straf af bøde eller hæfte for overtrædelser, der vedrører  

 indførsel af anaboliske steroider.« 24. I § 44, stk. 3, indsættes som 2. pkt.:
»Er overtrædelsen begået af staten, en kommune eller et kommunalt  

 fællesskab, jf. § 60 i lov om kommunernes styrelse, kan der pålægges staten,  

 kommunen eller det kommunale fællesskab bødeansvar.« § 2.
 I lov nr. 279 af 6. juni 1984 om apoteksvirksomhed, som ændret ved lov nr.  

 217 af 23. april 1986, lov nr. 143 af 25. marts 1987, lov nr. 818 af 19.  

 december 1989 og lov nr. 380 af 6. juni 1991 foretages følgende ændringer:
1. Overalt i loven ændres »indenrigsministeren« til  

 »sundhedsministeren.« 2. I § 9, stk. 1, indsættes som 2. pkt.:
»Sundhedsstyrelsen kan fastsætte regler om dyrlægers adgang til at  

 udlevere lægemidler, der er lovligt indkøbt i et andet EF-medlemsland, til  

 brug for dyr, de pågældende dyrlæger har i behandling her i landet.« 3. I § 42, stk. 1, indsættes som 2. pkt.:
»For lægemidler, der ikke er omfattet af 1. pkt. og som ordineres ved  

 recept, fastsætter Sundhedsstyrelsen regler om recepternes affattelse m.v.  

 samt om apotekers udlevering af sådanne lægemidler.« § 3.
 Loven træder i kraft den 1. januar 1992.
 § 4.
 Bestemmelser om lægemidler omfattet af § 15, stk. 2 og 3, ( jf.  

 bekendtgørelse nr. 340 af 30. juni 1978 om undtagelse fra lov om lægemidler  

 af homøopatiske lægemidler, der udleveres efter recept, bekendtgørelse nr.  

 341 af 30. juni 1978 om undtagelse fra lov om lægemidler af visse lægemidler,  

 som ikke har skadelige virkninger for brugerne, bekendtgørelse nr. 342 af 30.  

 juni 1978 om undtagelse fra lov om lægemidler af visse vitamin- og  

 mineralpræparater og bekendtgørelse nr. 356 af 7. juli 1978 om radioaktive  

 lægemidler m.m.) forbliver i kraft, indtil de afløses af regler udstedt i  

 medfør af denne lov.
Bemærkninger til lovforslaget Almindelige bemærkninger Lovforslaget indeholder forslag til ændringer af lægemiddelloven på 3  

 områder:
- indførelse af en godkendelsesordning for naturlægemidler, - ændring af reglerne om klinisk afprøvning af lægemidler, og - implementering af en række EF-direktiver om lægemidler.
 Desuden indeholder lovforslaget forslag til ændring af apotekerloven samt  

 forslag til forhøjelse af strafferammen for ulovlig indførsel af anaboliske  

 steroider.
 Ad godkendelsesordning for naturlægemidler.
 I lovforslaget er optaget et forslag om indførelse af en ordning med  

 godkendelse af naturlægemidler og med godkendelse og kontrol af virksomheder,  

 der fremstiller naturlægemidler.
 Efter Rådets første direktiv 65/65/EØF om tilnærmelse af lovgivning om  

 medicinske specialiteter, og Rådets andet direktiv 75/319/EØF om tilnærmelse  

 af lovgivning om medicinske specialiteter skal et lægemiddel godkendes af  

 sundhedsmyndighederne i den enkelte medlemsstat, inden lægemidlet bringes i  

 handelen i den pågældende medlemsstat.
 Efter en overgangsbestemmelse i direktiv 75/319/EØF kan lægemidler, der  

 lovligt forhandles i et medlemsland på tidspunktet for direktivets  

 offentliggørelse, fortsat forhandles uden myndighedernes godkendelse i en  

 periode på op til 15 år.
 Her i landet har naturlægemidler og stærke vitamin- og mineralpræparater  

 været omfattet af overgangsordningen.
 Efter udløbet af den nævnte overgangsperiode skal medlemslandene  

 principielt stille samme krav til naturlægemidler og stærke vitamin- og  

 mineralpræparater som til registrerede lægemidler.
 Efter den gældende lægemiddellovs § 3, stk. 2, er naturlægemidler, som  

 ikke har skadelige virkninger for brugerne, undtaget fra de krav, der stilles  

 af Sundhedsstyrelsen til lægemidlers kvalitet, fra kravet om apoteksforbehold  

 og fra kravet om, at et lægemiddel skal godkendes af Sundhedsstyrelsen, inden  

 det bringes på markedet.
De nærmere regler om forhandling af naturlægemidler er fastsat i  

 bekendtgørelse nr. 341 af 30. juni 1978 om undtagelse fra lov om lægemidler  

 af visse lægemidler, som ikke har skadelige virkninger for forbrugerne.
Efter  

 denne bekendtgørelse er virksomheder, der fremstiller naturlægemidler,  

 endvidere undtaget fra lægemiddellovens krav om, at lægemiddelfremstillende  

 virksomheder skal godkendes og kontrolleres af Sundhedsstyrelsen.
I medfør af bestemmelsen i lægemiddellovens § 3, stk. 2, er vitamin- og  

 mineralpræparater, hvis virksomme stoffer væsentligt overstiger det normale  

 døgnbehov hos voksne personer, bl.a. undtaget fra apoteksforbehold og kravet  

 om optagelse i Sundhedsstyrelsens specialitetsregister.
I modsætning til  

 naturlægemidler og homøopatiske lægemidler er virksomheder, der fremstiller  

 vitamin- og mineralpræparater, ikke undtaget fra kravet om Sundhedsstyrelsens  

 godkendelse af og kontrol med virksomheden.
Vitamin- og mineralpræparater med et lavere indhold af indholdsstoffer  

 betragtes som kosttilskud.
Disse præparater godkendes af  

 Levnedsmiddelstyrelsen i medfør af levnedsmiddellovgivningen.
Efterlevelse af Rådets direktiv 75/319/EØF nødvendiggør, at der etableres  

 en godkendelsesordning for naturlægemidler og stærke vitamin- og  

 mineralpræparater.
Direktivet nødvendiggør endvidere, at der etableres en  

 ordning med godkendelse af og kontrol med virksomheder, der fremstiller  

 naturlægemidler.
 Efter bekendtgørelse nr. 341. af 30. juni 1978 undtages homøopatiske  

 lægemidler fra de samme bestemmelser i lægemiddelloven som naturlægemidler,  

 forudsat at lægemidlernes uskadelighed er velkendt, og at der ikke er tale om  

 injektionsmidler.
Kommissionen har fremsat et forslag om regulering af homøopatika.
Regler  

 om disse lægemidler vil derfor først blive udarbejdet, når forslaget er  

 færdigbehandlet.
 Ad ændring af reglerne om klinisk afprøvning af lægemidler.
 Den nuværende ordning med anmeldelse af kliniske afprøvninger til  

 Sundhedsstyrelsen foreslås afløst af en ordning, hvor kliniske afprøvninger  

 skal godkendes af Sundhedsstyrelsen.
 Ad implementering af en række EF-direktiver om lægemidler.
 Følgende EF-direktiver implementeres ved lovforslaget:
 Rådsdirektiv 75/319/EØF om tilnærmelse af lovgivning om medicinske  

 specialiteter; Rådsdirektiv 89/341/EØF om ændring af direktiv 65/65/EØF,  

 75/318/EØF og 75/319/EØF om tilnærmelse af lovgivning om farmaceutiske  

 specialiteter; Rådsdirektiv 89/342/EØF om udvidelse af anvendelsesområdet for  

 direktiv 65/65/EØF og 75/319/EØF og om fastsættelse af supplerende  

 bestemmelser for immunologiske lægemidler i form af vacciner, toksiner, sera  

 og allergener; Rådsdirektiv 89/343/EØF om udvidelse af anvendelsesområdet for  

 direktiv 65/65/EØF og 75/319/EØF om fastsættelse af supplerende bestemmelser  

 for radioaktive lægemidler; Rådsdirektiv 89/381/EØF om udvidelse af  

 anvendelsesområdet for direktiv 65/65/EØF og 75/318/EØF om tilnærmelse af  

 lovgivning om farmaceutiske specialiteter, og om fastsættelse af særlige  

 bestemmelser for lægemidler fremstillet på basis af blod eller plasma fra  

 mennesker; Rådsdirektiv 90/167/EØF om fastsættelse af betingelserne for  

 tilberedning, markedsføring og anvendelse af foderlægemidler i Fællesskabet  

 og Rådsdirektiv 90/676/EØF om ændring af direktiv 81/851/EØF om indbyrdes  

 tilnærmelse af medlemsstaternes lovgivning om veterinærmedicinske præparater.
 Økonomiske og administrative konsekvenser af lovforslaget.
 1. Etablering af en godkendelsesordning for naturlægemidler  

 vil have følgende administrative og økonomiske konsekvenser:
For så vidt angår ordningens omfang er det ikke muligt at få et  

 sikkert skøn over antallet af præparater, som skal omfattes af ordningen.  

 Sundhedsstyrelsen mener dog, at det ikke vil være urealistisk at antage, at  

 ordningen vil omfatte ca. 500 præparater.
Sundhedsstyrelsen antager  

 endvidere, at ordningen vil omfatte godkendelse af ca. 10 fremstillere og ca.  

 150 engrosforhandlere.
 Nye produkter, der markedsføres efter ordningens ikrafttræden, vil skulle  

 godkendes efter de regler, der fastsættes af Sundhedsstyrelsen.
For de naturlægemidler, som lovligt er på markedet ved ordningens  

 ikrafttræden, vil der blive foreskrevet pligt for fremstiller og importør til  

 at anmelde præparatet til Sundhedsstyrelsen inden en nærmere fastsat  

 tidsfrist (3-6 måneder). De præparater, der er anmeldt ved fristens udløb,  

 vil herefter lovligt kunne forhandles.
Sundhedsstyrelsen vil blive pålagt  

 inden for en frist af 3 år regnet fra ordningens ikrafttræden at vurdere, om  

 de pågældende lægemidler kan optages i registeret for naturlægemidler.
 Virksomheder, der fremstiller eller forhandler naturlægemidler en gros,  

 skal anmeldes til Sundhedsstyrelsen inden en nærmere fastsat tidsfrist (3-6  

 måneder). Der vil samtidig blive fastsat en frist på 2 år, inden hvilken  

 Sundhedsstyrelsen skal tage stilling til, om pågældende virksomhed kan  

 godkendes efter § 8.
 Etablering og administration af den foreslåede godkendelsesordning for  

 naturlægemidler skønnes at kræve følgende ressourcer:
 Behovet kan opgøres til i alt 4 årsværk (11/2 farmaceut, 1/4 visitator,  

 1/4 medicinsk sekretær, 11/2 kontorassistent, 1/2 laborant).
 Den samlede lønudgift anslås til ca. 1.200.000 kr.
De årlige øvrige driftsudgifter til kontorhold, udstyr, analyser, rejseudgifter mv. 500.000 kr.
Samlede årlige driftsudgifter (1992-PL-niveau) ca. 1.700.000 kr.
 Udgifterne foreslås finansieret gennem afgifter på lægemidler og  

 virksomheder, svarende til den ordning, der gælder for registrerede  

 lægemidler i dag.
2. Forslaget til ændring af reglerne om klinisk afprøvning af  

 lægemidler påregnes ikke at have administrative eller økonomiske  

 konsekvenser for det offentlige.
Der er tale om at erstatte en  

 anmeldelsesordning med en godkendelsesordning, men i realiteten har den  

 gældende ordning af Sundhedsstyrelsen været administreret som en  

 godkendelsesordning i relation til vurdering af det sundhedsfaglige grundlag  

 for kliniske afprøvninger.
 Den lempelse af kravet om medanmeldelse fra lægemidlets fremstiller, der  

 ligeledes er indeholdt i forslaget, forventes ej heller at medføre  

 administrative eller økonomiske konsekvenser for det offentlige.
3. Implementering af de nævnte EF-direktiver vil medføre  

 en øget arbejdsbelastning for Sundhedsstyrelsen i forbindelse med godkendelse  

 af og tilsyn med de virksomheder, der fremstiller og engrosforhandler  

 foderlægemidler.
Det skønnes, at denne kontrolvirksomhed vil kræve 1 årsværk  

 (1 visitator), svarende til en lønudgift på 350.000 kr.(1992-PL-niveau).
Herudover vil implementeringen ikke medføre økonomiske og administrative  

 ændringer af nævneværdigt omfang.
Hovedparten af de implementerede regler har  

 karakter af sproglige præciseringer og lovfæstning af allerede fulgte  

 procedurer ved meddelelse af godkendelser mv.
 Høring.
 Forslaget har været sendt til høring hos følgende myndigheder og  

 organisationer:
 Administrations- og Personaledepartementet, AMGROS, Amtsrådsforeningen i  

 Danmark, BFID, Budgetdepartementet, Butikshandelens Fællesråd, Danmarks  

 Apotekerforening, Dansk Organisation af Detailkæder, Dansk Sygeplejeråd,  

 Dansk Farmaceutforening, Danske Apoteksassistenters Forening, De Samvirkende  

 Invalideorganisationer, Den Danske Tandlægeforening, Den Danske  

 Dyrlægeforening, Den Almindelige Danske Lægeforening, Den nye  

 Tandlægeforening, FDB, Fiskeriministeriet, Forbrugerrådet, Frederiksberg  

 Kommune, Handelskammeret, Helsebranchens Leverandørforening,  

 Industriministeriet, Industrirådet, Justitsministeriet, Kommunernes  

 Landsforening, Konkurrencerådet, Kulturministeriet, Københavns Kommune,  

 Landbrugsministeriet, Landbrugsrådet, MATAS, MEDIF, MEFA, MEGROS,  

 Miljøministeriet, Rigshospitalet, Socialministeriet, Statens Seruminstitut,  

 Sundhedsstyrelsen og Sygesikringens Forhandlingsudvalg.
Bemærkninger til de enkelte bestemmelser Til § 1 Til nr. 1.
 Der er tale om en redaktionel ændring som følge af sagsområdets overførsel  

 til Sundhedsministeriet i forbindelse med ministeriets oprettelse i 1987.
 Til nr. 2.
Der er tale om konsekvensændringer som følge af forslaget om indførelse af  

 en godkendelsesordning for naturlægemidler.
Man har fundet det rigtigst i  

 denne bestemmelse at fastholde reglerne om antiparasitære midler og jern- og  

 vitaminpræparater til dyr.
 Det bemærkes, at det ikke med ændringen er hensigten at stille krav om, at  

 naturlægemidler kun må forhandles fra apoteker, men det skønnes  

 hensigtsmæssigt at samle alle regler om naturlægemidler på eet sted, jf.  

 bemærkningerne til nr. 13.
 Til nr. 3.
Formålet med bestemmelsen er at implementere Rådsdirektiv 90/676/EØF om  

 foderlægemidler.
Foderlægemidler skal kunne sælges fra foderstoffirmaer o.a.,  

 og bør derfor undtages fra apoteksforbeholdet efter stk. 1.
Det er hensigten at udarbejde receptregler, der svarer til de regler, der  

 gælder for udlevering af lægemidler fra apoteker.
Desuden vil der blive  

 indført regler om, at de pågældende firmaer skal føre lister over køb og salg  

 af lægemidler m.v., således at det bliver muligt at følge lægemidlernes  

 handelsveje.
 Til nr. 4.
Efter Rådets direktiv 89/341/EØF forpligtes medlemsstaterne til at indføre  

 regler om indlægssedler med relevante forbrugeroplysninger i de pakninger,  

 som lægemidler udleveres i til forbrugerne.
Forslaget bemyndiger  

 Sundhedsstyrelsen til at fastsætte nærmere regler herom, idet de specifikke  

 krav til omfanget af oplysningerne vil blive fastsat i et EF-direktiv om  

 etikettering af og indlægssedler til humanmedicinske lægemidler.
 Det bemærkes, at det ikke er meningen, at udlevering af lægemidler fra et  

 sygehusapotek til en sygehusafdeling, hvor medicinalpersonale udleverer  

 lægemidler, skal ledsages af en indlægsseddel.
 Til nr. 5.
Efter Rådets direktiv 89/341/EØF skal et EF-medlemsland i forbindelse med  

 udstedelse af eksportcertifikater på opfordring af fremstilleren eller  

 modtagerlandet attestere en række nærmere opregnede oplysninger.
Såfremt det  

 pågældende lægemiddel ikke er godkendt i fremstillingslandet, skal dette ved  

 udstedelse af eksportcertifikat oplyse om årsagen hertil.
Med henblik på at  

 kunne opfylde denne forpligtelse, vil det være nødvendigt at tilvejebringe  

 hjemmel til at pålægge fremstilleren pligt til at meddele de nødvendige  

 oplysninger.
 Efter den gældende lov er der ikke hjemmel til at kræve oplyst af  

 fremstilleren, hvorfor lægemidlet ikke er søgt optaget i Sundhedsstyrelsens  

 specialitetsregister.
 Bestemmelsen i EF-direktivet har til formål at sikre især tredielande uden  

 godkendelsesordninger for lægemidler et tilstrækkeligt vurderingsgrundlag ved  

 import fra EF-området.
 Ved udstedelse af eksportcertifikat skal medlemsstaten i øvrigt iagttage  

 en række forhold vedrørende produktets fremstilling og herunder tage hensyn  

 til de gældende administrative bestemmelser inden for  

 Verdenssundhedsorganisationen.
 Til nr. 6.
 Efter Rådets direktiv 90/676/EØF er medlemsstaterne forpligtet til at  

 indføre regler, der gør det muligt at spore et veterinærmedicinsk præparat  

 gennem de forskellige omsætningsled fra producent/importør til landmanden.  

 Alle led skal forpligtes til at føre og opbevare optegnelser over omgang m.v.  

 med de pågældende lægemidler.
Medmindre særlige forhold gør sig gældende, bør der gælde de samme regler  

 for lægemidler til mennesker, som for lægemidler til dyr.
Den foreslåede  

 bestemmelse er derfor udformet således, at den også dækker omgang m.v. med  

 lægemidler til mennesker.
Omgang m.v. med lægemidler skal forstås bredt.
Bestemmelsen dækker således  

 bl.a. de samme aktiviteter, der beskrives i lovens § 8: fremstilling,  

 indførsel, udførsel, oplagring, forhandling, udlevering, fordeling og  

 emballering. § 8-godkendte virksomheder og apoteker forpligtes således til at  

 føre optegnelser over al aktivitet i forbindelse med lægemidler, herunder  

 priser, ydede rabatter m.v.
 Til nr. 7.
Bestemmelsens formål er at implementere en bestemmelse i Rådets direktiv  

 90/676/EØF.
Medlemsstaterne forpligtes til at indføre regler, der gør det  

 muligt at spore stoffer, der kan anvendes til lægemidler til dyr, og som  

 frembyder stofskiftestimulerende, antiinfektiøse, antiparasitære,  

 antiimflammatoriske, hormonale eller psykotrope egenskaber.
Da det ikke kan  

 udelukkes, at listen over stoffer med problematiske egenskaber vil blive  

 ændret, foreslås det af lovtekniske grunde at undlade at opregne de  

 pågældende egenskaber i lovteksten.
Virksomhederne forpligtes til at føre og  

 opbevare optegnelser over omgang med de pågældende stoffer.
Virksomhederne har pligt til at meddele Sundhedsstyrelsen, at de er i  

 besiddelse af eller råder over de pågældende stoffer.
Sundhedsstyrelsen  

 opretter et register over virksomhederne.
 Til nr. 8.
Forslaget indebærer ophævelse af nogle særbestemmelser om lægemidler  

 fremstillet på basis af blod eller plasma fra mennesker samt immunologiske  

 lægemidler i form af vacciner, toksiner, sera og allergener.
Samtidig  

 foreslås indføjet - i de ophævedes bestemmelsers sted - en særlig regel om  

 dyrlægers muligheder for at medbringe lægemidler fra et andet EF-land og en  

 særlig regel om indførsel af foderlægemidler.
Efter den gældende lov kan Sundhedsministeren fastsætte regler om, at sera  

 og lægemidler fremstillet af blod, vacciner og immunologiske testpræparater,  

 der forhandles eller udleveres fra Statens Seruminstitut og statens  

 veterinære serumlaboratorier ikke skal optages i Sundhedsstyrelsens  

 specialitetsregister.
Denne bemyndigelse er udmøntet i bekendtgørelse nr. 616  

 af 15. december 1975 om fritagelse for specialitetsregistrering for sådanne  

 præparater.
I henhold til Rådsdirektiverne 89/342/EØF og 89/381/EØF skal lægemidler  

 fremstillet på basis af blod eller plasma fra mennesker samt immunologiske  

 lægemidler i form af vacciner, toksiner, sera og allergener godkendes på  

 linie med øvrige farmaceutiske specialiteter.
Dette betyder, at de omhandlede  

 lægemidler skal optages i Sundhedsstyrelsens specialitetsregister for lovligt  

 at kunne forhandles og udleveres.
 Ved at ophæve de særlige regler i § 12, stk. 1 og 2, bliver de omhandlede  

 produkter ligestillet med de øvrige lægemidler i relation til kravet om  

 registrering.
Bekendtgørelse nr. 812 af 21. november 1990 om lægemidlers fritagelse fra  

 apoteksforbehold vil fortsat blive opretholdt.
Herefter fritages bl.a. sera,  

 vacciner og immunologiske testpræparater fra Statens Seruminstitut, Statens  

 Veterinære Serumlaboratorium og Statens Veterinære Institut for  

 Virusforskning fra apoteksforbehold.
Udlevering af sjældent brugte vacciner m.m. og vacciner ved pludseligt  

 opståede behov vil kunne sikres gennem den i § 25, stk. 4, foreslåede  

 bestemmelse.
Der henvises til bemærkningerne til nr. 19.
 Baggrunden for de foreslåede bestemmelser om foderlægemidler og om  

 dyrlægers mulighed for at medbringe lægemidler fra et andet EF-land er  

 følgende:
 Direktiv 90/167/EØF om foderlægemidler og direktiv 90/676/EØF om  

 veterinærmedicinske præparater indeholder en række regler om veterinære  

 lægemidler, bl.a. bestemmelser om dyrlægens mulighed for at medbringe  

 farmaceutiske specialiteter fra andre EF-lande og regler om indførsel af  

 foderlægemidler her til landet.
 Efter direktiv 90/676/EØF skal dyrlæger, der har etableret sig i et andet  

 EF-medlemsland, her til landet i små mængder kunne medbringe farmaceutiske  

 specialiteter, der ikke er registreret af Sundhedsstyrelsen, til brug for  

 dyr, den pågældende har i behandling, såfremt sammensætningen af den  

 farmaceutiske specialitet svarer til et af Sundhedsstyrelsen registreret  

 lægemiddel.
 Det foreslås med bestemmelsen i § 12, stk. 1, at Sundhedsstyrelsen  

 bemyndiges til at fastsætte regler for udenlandske dyrlægers adgang til at  

 medbringe lægemidler her til landet.
Disse regler vil indeholde de krav, der skal være opfyldt, for at dyrlæger  

 kan medbringe lægemidler.
Disse vedrører f.eks. kravet om, at det pågældende  

 lægemiddel skal være godkendt i det land, hvor dyrlægen har etableret sig, at  

 der ikke må udleveres større mængder end svarende til det daglige behov,  

 ligesom dyrlægen skal transportere det i original emballage.
Efter direktiv 90/167/EØF om foderlægemidler må medlemslandene ikke hindre  

 import af et foderlægemiddel, der er fremstillet i overensstemmelse med  

 reglerne i direktivet, såfremt foderlægemidlet indeholder en forblanding, som  

 er ligeværdig med en forblanding godkendt i importlandet.
Det er en  

 betingelse, at det pågældende foderlægemiddel lovligt markedsføres i  

 eksportlandet.
Et foderlægemiddel er en blanding af et foderstof og en såkaldt  

 forblanding.
En forblanding består af et aktivt lægemiddelstof, som kan være  

 blandet op i en mindre portion foder eller hjælpestof med henblik på senere  

 yderligere opblanding.
 Det foreslås, at de nærmere regler om adgangen til at indføre  

 foderlægemidler fastsættes af Sundhedsstyrelsen.
Der er i de 2 tilfælde tale om en - begrænset - fravigelse fra kravet om,  

 at lægemidler, der sælges eller udleveres her i landet, skal være registeret  

 af Sundhedsstyrelsen.
I de tilfælde, hvor der er mulighed for at anvende et  

 lægemiddel, der ikke er registreret af Sundhedsstyrelsen, vil det pågældende  

 lægemiddel altid være ligeværdigt med et af styrelsen registreret lægemiddel.
 Bestemmelsen i den gældende lovs § 12, stk. 3, opretholdes, men er af  

 systematiske grunde optaget i lovforslaget som § 23 a, jf. bemærkningerne til  

 nr. 16.
 Til nr. 9.
 Der er tale om en redaktionel ændring, nødvendiggjort af indsættelsen af  

 et nyt stk. 4 i § 25, jf. bemærkningerne til nr. 19.
 Til nr. 10.
 Med den foreslåede bestemmelse præciseres det, at Sundhedsstyrelsen kan  

 fastsætte krav om, hvilke oplysninger der skal ledsage en  

 registreringsansøgning.
 I medfør af den foreslåede bestemmelse vil der i overensstemmelse med  

 kravene i EF-direktiverne bl.a. blive fastsat krav om, at  

 registreringsansøgningen skal indeholde oplysninger om eventuelle særlige  

 forholdsregler for affaldsbortskaffelsen.
 Der vil endvidere blive fastsat krav om, at ansøgningen ledsages af en  

 kortfattet levnedsbeskrivelse af den sagkyndige person, der for virksomheden  

 har udarbejdet den dokumentation, der skal bruges ved myndighedernes  

 behandling af ansøgningen.
 Til nr. 11.
 Det præciseres for fuldstændighedens skyld, at producenten har pligt til  

 at aflevere prøver af lægemidlet, herunder af mellemprodukter, i forbindelse  

 med en registreringsansøgning, idet dette krav ikke udtrykkeligt fremgår af  

 den gældende lovtekst.
 Til nr. 12.
 Der er tale om en sproglig ændring, der muliggør indførelsen af nyt stk. 2  

 og stk. 3, jf. bemærkningerne til nr. 13.
 Til nr. 13.
 Om baggrunden for den foreslåede bestemmelse om en godkendelsesordning for  

 naturlægemidler henvises til de almindelige bemærkninger.
 Efter forslaget skal naturlægemidler, homøopatiske lægemidler og vitamin-  

 og mineralpræparater kunne optages i Sundhedsstyrelsens specialitetsregister.
Ved naturlægemidler forstås lægemidler, der udelukkende indeholder  

 naturligt forekommende stoffer i koncentrationer, der ikke er væsentligt  

 større end dem , hvori de forekommer i naturen.
Ved homøopatiske lægemidler  

 forstås lægemidler fremstillet af produkter, stoffer eller blandinger kaldet  

 homøopatiske stammer, hvoraf der foretages en række på hinanden følgende  

 fortyndinger efter en homøopatisk fremstillingsmetode.
Ved vitamin- og  

 mineralpræparater forstås præparater, hvis virksomme indholdsstoffer  

 udelukkende er vitaminer og/eller mineraler.
 Det er en betingelse for optagelsen af et lægemiddel i Sundhedsstyrelsens  

 specialitetsregister, at det gennem videnskabelige undersøgelser er  

 dokumenteret, at lægemidlet er virksomt mod de sygdomme og sygdomssymptomer,  

 som det er bestemt til at helbrede eller forebygge.
Det vil ofte ikke være muligt for fremstilleren af et naturlægemiddel  

 eller et vitamin- og mineralpræparat gennem videnskabelige undersøgelser at  

 føre bevis for præparatets effekt.
Et krav om, at virkningen af et  

 naturlægemiddel skal dokumenteres på samme måde som for de hidtil  

 registrerede lægemidlers vedkommende, vil indebære, at en lang række af de  

 naturlægemidler, der lovligt forhandles i dag, ikke vil kunne leve op til  

 godkendelseskravet.
 Sundhedsstyrelsen har erfaring for, at forhandling af naturlægemidler og  

 stærke vitamin- og mineralpræparater ikke har givet anledning til væsentlige  

 problemer, men det er på den anden side ønskeligt, at der sker en vis  

 regulering af området.
 Efter Sundhedsstyrelsens og Sundhedsministeriets opfattelse er der således  

 ikke fagligt belæg for at kræve, at naturlægemidler og vitamin- og  

 mineralpræparater skal opfylde samme betingelser for optagelse i  

 Sundhedsstyrelsens specialitetsregister som de hidtil registrerede  

 lægemidler.
 Det foreslås på denne baggrund, at sundhedsministeren bemyndiges til at  

 fastsætte de nærmere regler om optagelse af naturlægemidler og vitamin- og  

 mineralpræparater i Sundhedsstyrelsens specialitetsregister.
 I de kommende regler om optagelse af naturlægemidler samt vitamin- og  

 mineralpræparater i specialitetsregisteret vil der blive stillet krav om, at  

 ansøgningen om optagelse i registeret ledsages af oplysninger om præparatets  

 fremstilling, sammensætning, uskadelighed, indikationsområde  

 (anvendelsesområde), doseringsvejledning og pakningsmateriale.
Der vil blive stillet krav om en vis form for dokumentation for  

 præparatets virkning.
En sådan dokumentation kan f.eks. bestå i henvisning  

 til alment kendt viden om, at det pågældende indholdsstof har den påståede  

 virkning.
Det vil kun blive tilladt at anføre lettere sygdomme som  

 indikationsområde.
Det vil desuden blive krævet, at virksomheder, der fremstiller og  

 importerer naturlægemidler - i lighed med andre lægemiddelhåndterende  

 virksomheder - skal have Sundhedsstyrelsens godkendelse samt at  

 virksomhederne kontrolleres af Sundhedsstyrelsen.
Tilsvarende krav stilles i  

 dag til fremstiller og importør af vitamin- og mineralpræparater.
 Naturlægemidler og vitamin- og mineralpræparater vil som hidtil kunne  

 forhandles til forbrugerne uden om apotekerne, og den foreslåede ordning vil  

 ikke indebære godkendelse af og kontrol med handelen i detailleddet.
De gældende regler om homøopatiske lægemidler vil blive opretholdt indtil  

 videre.
EF-Kommissionen har fremlagt et forslag til rådsdirektiv om disse  

 præparater, og det skønnes hensigtsmæssigt at afvente vedtagelsen af denne  

 retsakt, før der tages stilling til eventuel fastsættelse af regler om  

 homøopatiske lægemidler.
Det foreslås derfor, at ministeren bemyndiges til at  

 fastsætte sådanne regler.
I Rådsdirektiv 89/343/EØF er der fastsat supplerende bestemmelser for  

 radioaktive lægemidler.
Det fastslås således, at radioaktive lægemidler skal  

 underkastes de samme regler, som er gældende for andre farmaceutiske  

 specialiteter, men der opstilles visse ekstra krav, idet f.eks. generatorer  

 (generator: et system, der indeholder en radioaktiv moder-isotop, der  

 producerer en datter-isotop, som fjernes ved eluering eller en anden metode  

 og anvendes i et radioaktivt lægemiddel) kits (kit: et præparationssæt, dvs.  

 et præparat, der indgår en forbindelse med en radioaktiv isotop til et  

 færdigt lægemiddel umiddelbart før anvendelsen) og præcursorer (præcursor: en  

 radioaktiv forbindelse, der anvendes til radioaktiv mærkning af et andet stof  

 før anvendelsen) også skal godkendes.
Herudover stilles visse særlige krav  

 til produktresumeet og etiketteringen.
Hidtil har det været muligt i henhold til bekendtgørelse nr. 356 af 7.  

 juli 1978 at udlevere ikke registrerede radioaktive lægemidler, men en sådan  

 udlevering har kun kunnet foretages fra Isotop-Apoteket.
Denne ordning vil nu  

 bortfalde, men det vil fortsat være muligt for Isotop-Apoteket at fremstille  

 magistrelle radioaktive lægemidler i overensstemmelse med bestemmelsen i  

 lægemiddellovens § 11, stk. 3.
 Til nr. 14.
 Efter den hidtidige bestemmelse har registreringsindehaveren alene pligt  

 til at underrette Sundhedsstyrelsen, når der konstateres alvorlige  

 bivirkninger eller fejl i produktionen.
 Der er således tale om en opstramning i forhold til gældende regler - og  

 en implementering af en bestemmelse i Rådsdirektiv 90/676/EØF.
 Til nr. 15.
 Registreringsindehavernes pligt til at underrette Sundhedsstyrelsen  

 udvides til at omfatte tilfælde, hvor markedsføringen af en farmaceutisk  

 specialitet midlertidigt eller permanent ophører.
Der er tale om implementering af en bestemmelse i Rådsdirektiv 89/341/EØF,  

 hvorefter den ansvarlige for markedsføringen af et lægemiddel er forpligtet  

 til straks at underrette de berørte medlemsstater om alle foranstaltninger,  

 der er truffet med henblik på suspension af salget af et produkt eller  

 tilbagetrækning fra markedet.
Samtidig skal den ansvarlige angive årsagen til  

 suspensionen eller tilbagetrækningen, hvis denne vedrører lægemidlets  

 effektivitet eller beskyttelse af folkesundheden.
 Den hidtidige bestemmelse vedrører alene de tilfælde, hvor  

 registreringsindehaveren ønsker at afregistrere lægemidlet eller  

 tilbagetrække produktet fra markedet, men ikke tilfælde, hvor markedsføringen  

 blot standses midlertidigt eller permanent.
 Til nr. 16.
 Der er alene tale om en systematisk ændring, idet bestemmelsen findes i  

 den gældende lovs § 12, stk. 3.
 Til nr. 17.
 Efter bestemmelsen i lovens § 24, stk. 1, må kliniske afprøvninger først  

 påbegyndes, når de er anmeldt til Sundhedsstyrelsen, og når Sundhedsstyrelsen  

 har udstedt kvittering for anmeldelsens modtagelse.
Anmeldelse skal foretages af både den læge, tandlæge eller dyrlæge, der  

 står som leder af afprøvningen og af lægemidlets fremstiller.
I særlige  

 tilfælde kan Sundhedsstyrelsen tillade, at anmeldelse fra lægemidlets  

 fremstiller undlades.
 Bestemmelsen om, at kliniske forsøg først må påbegyndes, når  

 Sundhedsstyrelsen har udstedt kvittering, har til formål at give  

 Sundhedsstyrelsen mulighed for at reagere mod forsøg, som Sundhedsstyrelsen  

 ikke umiddelbart kan acceptere.
Det har imidlertid i praksis vist sig nødvendigt, at Sundhedsstyrelsen  

 underkaster alle forsøgsanmeldelser en egentlig realitetsbehandling, inden  

 Sundhedsstyrelsen udsteder kvittering for modtagelse af anmeldelsen.  

 Sundhedsministeriet finder det rigtigst, at denne praksis kommer til udtryk i  

 loven.
Det foreslås derfor, at kliniske afprøvninger først må iværksættes,  

 når de er godkendt af Sundhedsstyrelsen.
Hermed sikres som hidtil, at der  

 ikke påbegyndes afprøvninger, som Sundhedsstyrelsen af etiske eller  

 patientsikkerhedsmæssige grunde umiddelbart ikke kan acceptere.
Der henvises  

 iøvrigt til sundhedsministerens Forslag til Lov om et videnskabsetisk  

 komitesystem og behandling af bio-medicinske forskningsprojekter, som vil  

 blive genfremsat i dette folketingsår.
 Det er ikke med forslaget tilsigtet at ændre ved det grundlæggende  

 princip, hvorefter det er den afprøvende læge, tandlæge eller dyrlæge, der er  

 den ansvarlige for afprøvningen.
 Kravet om medanmeldelse fra lægemidlets fremstiller er begrundet i, at  

 fremstilleren har særlig indgående kendskab til lægemidlets egenskaber og  

 derfor vil være i stand til at bidrage med værdifulde oplysninger om  

 afprøvningens tilrettelæggelse.
 Efter forarbejderne til bestemmelsen er det forudsat, at adgangen til at  

 dispensere fra kravet om medanmeldelse fra lægemidlets fremstiller kun  

 anvendes i to situationer.
 For det første i de tilfælde, hvor en fremstiller af et lægemiddel af  

 konkurrencemæssige grunde nægter at medanmelde en klinisk afprøvning, som har  

 til formål at sammenligne et allerede markedsført lægemiddel med et nyt (ikke  

 godkendt) lægemiddel.
For det andet tilfælde, hvor der ikke findes en fremstiller i traditionel  

 forstand, som kan foretage anmeldelse.
Der kan eksempelvis være tale om  

 lægemidler, der er udviklet i forskningscentre og på universiteter, hvor der  

 ikke er en fremstiller i kommerciel forstand.
 Den snævre adgang til at dispensere fra kravet om dobbeltanmeldelse har  

 især voldt vanskeligheder ved afprøvninger, der har til formål at sammenligne  

 to lægemidler.
 Sundhedsstyrelsen har således i de tilfælde, hvor en fremstiller har  

 nægtet at medanmelde en klinisk afprøvning, og hvor nægtelsen ikke klart  

 kunne siges at være begrundet i konkurrencemæssige hensyn, været meget  

 tilbageholdende med at meddele dispensation.
 Efter Sundhedsstyrelsens og Sundhedsministeriets opfattelse indebærer den  

 nuværende bestemmelse, at der kræves medanmeldelse i en række tilfælde, hvor  

 kravet ikke er fagligt begrundet.
Det foreslås derfor, at kravet om medanmeldelse fra lægemidlets  

 fremstiller begrænses til at omfatte lægemidler, der enten ikke er godkendt  

 af Sundhedsstyrelsen, eller som er godkendt, men ønskes afprøvet på en ikke  

 godkendt indikation.
Af ordensmæssige grunde fastholdes kravet om  

 medanmeldelse, hvor afprøvningen sker i samarbejde med fremstilleren.  

 Sundhedsstyrelsen vil kunne dispensere fra kravet om medanmeldelse, hvor en  

 nægtelse vil forhindre, at en saglig begrundet og patientsikkerhedsmæssig  

 forsvarlig afprøvning påbegyndes.
Det vil være af betydning for fremstilleren af et lægemiddel, at denne får  

 kendskab til, at lægemidlet indgår i en klinisk afprøvning.
Det foreslås  

 derfor, at den ansvarlige for afprøvningen underretter fremstilleren om, at  

 der søgt om Sundhedsstyrelsens godkendelse af, at fremstillerens lægemiddel  

 indgår i en klinisk afprøvning.
Det er herved forudsat, at der over for  

 lægemidlets fremstiller redegøres for anvendelsen af lægemidlet på en sådan  

 måde, at fremstilleren får et klart indtryk af, hvorledes lægemidlet vil  

 blive brugt i forsøget.
Det foreslås endvidere, at lægemidlets fremstiller efter prøvens  

 afslutning på begæring bliver gjort bekendt med afprøvningsresultatet  

 vedrørende lægemidlet.
Hermed lovfæstes gældende praksis på området.
Efter den nye bestemmelse i stk. 7 bemyndiges sundhedsministeren til  

 overfor den læge (tandlæge eller dyrlæge), der er ansvarlig for afprøvningen,  

 at fastsætte regler om, hvor længe dokumentationen skal opbevares.
Det  

 overvejes i EF-regie at indføre regler, der forpligter medlemsstaterne til at  

 indføre regler, der påbyder de forsøgsansvarlige at opbevare dokumentationen  

 i 15 år.
 Til nr. 18.
 Ændringen er en konsekvens af, at der nu foreslås etableret en egentlig  

 godkendelsesordning for kliniske afprøvninger af lægemidler, jf.  

 bemærkningerne til nr. 17.
 Til nr. 19.
 Som nævnt under bemærkningerne til den ændrede affattelse af § 12, stk. 1  

 og 2, (bemærkningerne til nr. 8 ovenfor), skal lægemidler fremstillet på  

 basis af blod eller plasma fra mennesker samt immunologiske lægemidler i form  

 af vacciner, toksiner, sera og allergener for fremtiden være optaget i  

 Sundhedsstyrelsens specialitetsregister for lovligt at kunne forhandles og  

 udleveres her i landet.
Der er imidlertid behov for, at Statens Seruminstitut i særlige tilfælde  

 kan forhandle eller udlevere begrænsede mængder af ikke-registrerede sera,  

 vacciner og immunologiske præparater.
Det drejer sig om produkter, der skal  

 kunne leveres hurtigt og kan dels være sjældent anvendte produkter såsom  

 pestvaccine eller slangesera, dels være produkter, der skal leveres som  

 supplement til et registreret produkt.
 Tilsvarende gælder for produkter, der udleveres fra statens veterinære  

 serumlaboratorier.
 Til nr. 20.
 Den foreslåede ændring af reklamereglerne er en konsekvens af, at  

 naturlægemidler nu optages i Sundhedsstyrelsens specialitetsregister på linie  

 med øvrige lægemidler.
Bestemmelsen medfører, at der i offentligt tilgængelige lokaler, hvorfra  

 der lovligt kan sælges naturlægemidler, også kan reklameres for disse efter  

 de øvrige bestemmelser om reklame for lægemidler.
Der må imidlertid i disse  

 lokaler ikke reklameres for lægemidler, der alene må forhandles på et apotek.
 Til nr. 21.
 Helsebranchens Leverandørforening er ikke nævnt i lægemiddellovens § 42.
 Foreningen har imidlertid siden 1987 haft observatørstatus i Reklamenævnet  

 begrundet i, at foreningen set i relation til naturlægemiddelområdet  

 repræsenterer en ganske betydelig branche, samt at naturlægemiddelsagerne  

 markedsføringsmæssigt optager en stigende del af det antal sager, der i  

 medfør af lægemiddellovens bestemmelse om reklame for lægemidler skal  

 forelægges Reklamenævnet.
 I forbindelse med tildeling af en observatørstatus til Helsebranchens  

 Leverandørforening tilkendegav man dengang, at spørgsmålet om egentligt  

 medlemsskab ville blive vurderet nøjere.
 Arbejdet i Reklamenævnet har nu vist, at det er væsentligt at medtage  

 foreningen som egentligt medlem.
 Til nr. 22.
 Indføjelsen af en række nye bestemmelser i loven nødvendiggør  

 konsekvensrettelser i straffebestemmelsen.
 Til nr. 23.
Bestemmelsen er indsat med det formål, at der for overtrædelse af  

 bestemmelser om privates indførsel af lægemidler kan fastsættes straf af  

 hæfte i det tilfælde, hvor overtrædelsen indebærer ulovlig indførsel af  

 anaboliske steroider.
I henhold til den gældende lov er det alene muligt at  

 idømme bødestraf for denne type overtrædelse.
 Til nr. 24.
 Formålet med bestemmelsen er at tilvejebringe ligestilling mellem privat  

 og offentlig virksomhed på området.
 Til § 2.
 Til nr. 1.
 Der er tale om en redaktionel ændring som følge af sagsområdets overførsel  

 til Sundhedsministeriet i forbindelse med ministeriets oprettelse i 1987.
 Til nr. 2.
 Den foreslåede ændring af apotekerlovens § 9, stk. 1, er en konsekvens af  

 indførelsen af den ny bestemmelse i lægemiddellovens § 12, stk. 1, jf.  

 bemærkningerne ovenfor under nr. 8. Kravet om, at dyrlæger skal købe  

 lægemidler på dansk apotek må lempes i de tilfælde, hvor dyrlægen behandler  

 dyr i et andet EF-land end det, hvori han har etableret sig.
 Til nr. 3.
 Den gældende bestemmelse i apotekerlovens § 42, stk. 1, giver  

 Sundhedsstyrelsen hjemmel til at indføre regler om generisk substitution for  

 receptpligtige lægemidler.
Bestemmelsen dækker derimod ikke de tilfælde, hvor håndkøbsmedicin bliver  

 ordineret ved recept.
Formålet med den foreslåede bestemmelse er at give  

 Sundhedsstyrelsen hjemmel til at indføre regler om generisk substitution også  

 for disse lægemidler.
 Ved generisk substitution forstås det forhold, at apoteket udleverer det  

 billigste blandt lægemidler med samme aktive indholdsstoffer.
 Til § 3.
 Loven foreslås at træde i kraft den 1. januar 1992.
 Til § 4.
 I forbindelse med lovens ikrafttræden er det hensigten at udarbejde  

 overgangsbestemmelser vedrørende naturlægemidler efter følgende  

 retningslinier:
For præparater, der lovligt forhandles ved lovens ikrafttræden, vil der  

 blive indført pligt for producenten eller importøren til at anmelde  

 præparatet til Sundhedsstyrelsen inden en frist på 3-6 måneder fra lovens  

 ikrafttrædelsesdato.
Sundhedsstyrelsen vil inden en frist på 3 år vurdere, om  

 præparatet kan optages i registret.
Der vil ikke blive afkrævet afgift for  

 registreringen.
For virksomheder, der på tidspunktet for ordningens ikrafttræden  

 fremstiller eller forhandler naturlægemidler en gros, vil der blive indført  

 pligt til anmeldelse til Sundhedsstyrelsen inden en frist på 3-6 måneder fra  

 ikrafttrædelsesdatoen.
Sundhedsstyrelsen vil inden en frist på 2 år tage  

 stilling til, om pågældende virksomhed kan godkendes efter § 8. Der vil blive  

 afkrævet afgift for godkendelsen.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget A.
Lov om lægemidler.
1. Overalt i loven ændres »indenrigsministeren« til  

 »sundhedsministeren.« 2. § 3, stk. 2, affattes således:
» Stk. 2. Sundhedsministeren kan undtage bestemte varer eller  

 varegrupper, der er omfattet af § 1, helt eller delvis fra loven samt  

 fastsætte regler for sådanne undtagelser.
Antiparasitære midler til dyr samt  

 jern- og vitaminpræparater til dyr undtages fra lovens § 5.« § 3. Stk. 2. Indenrigsministeren kan undtage bestemte  

 varer eller varegrupper, der er omfattet af § 1, helt eller delvis fra loven  

 samt fastsætte regler for sådanne undtagelser.
Indenrigsministeren fastsætter  

 herved, at præparater, fremstillet af rene naturprodukter, som ikke har  

 skadelige virkninger for brugerne, undtages fra lovens §§ 4 og 5 samt kap. 4,  

 og at jern- og vitaminpræparater samt antiparaistære midler til dyr undtages  

 fra lovens § 5.
 3. I § 5 indsættes som stk. 2:
» Stk.2. I det omfang, forhandlingen ikke er omfattet af stk.  

 1, kan Sundhedsstyrelsen fastsætte regler om, hvilke lægemidler, der kun må  

 udleveres efter udleveringsforskrifter fra læger, tandlæger eller dyrlæger og  

 om forskrifternes affattelse m.v. samt regler for udlevering.« 4. I § 6, stk. 2, indsættes efter  

 »pakningsstørrelse«: »indlægsseddel,».
 § 6. Stk. 2. Sundhedsstyrelsen kan fastsætte regler om  

 lægemidlers pakningsstørrelse, etiketter og emballage og kan stille krav til  

 enkelte lægemidler herom.
 5. I § 9, stk. 3, indsættes som 2. pkt.:
»Virksomheder, der har tilladelse til fremstilling og udførsel af  

 lægemidler, skal endvidere efter anmodning give Sundhedsstyrelsen oplysning  

 om årsagen til, at et lægemiddel ikke er søgt optaget i Sundhedsstyrelsens  

 specialitetsregister.« § 9. Stk. 3. Virksomheder, der har tilladelse efter § 8,  

 stk. 1, samt disse virksomheders foreninger og brancheorganisationer skal  

 efter anmodning give Sundhedsstyrelsen oplysninger om omsætning af lægemidler  

 mv.
 6. I § 9 indsættes som stk. 4:
»Stk. 4. Virksomheder, der har tilladelse efter § 8, stk. 1,  

 samt apoteker er forpligtet til at føre optegnelse over omgang m.v. med  

 lægemidler.
Sundhedsstyrelsen fastsætter nærmere regler herfor.« 7. Efter § 10 indsættes:
» § 10 a.
Virksomheder, der er i besiddelse af eller råder  

 over stoffer, der kan anvendes til lægemidler til dyr, og som har nærmere af  

 Sundhedsstyrelsen opregnede egenskaber, er forpligtet til at føre optegnelser  

 over omgang m.v. med de pågældende stoffer.
Sundhedsstyrelsen fastsætter  

 nærmere regler herfor.
Stk. 2. De virksomheder, der er nævnt i stk. 1, har pligt til at  

 meddele Sundhedsstyrelsen, at de er i besiddelse af eller råder over de  

 pågældende stoffer.
Sundhedsstyrelsen opretter et register over  

 virksomhederne.« 8. § 12 affattes således:
 »Dyrlæger, der har etableret sig i et andet EF-medlemsland, kan efter  

 nærmere af Sundhedsstyrelsen fastsatte regler her til landet medbringe  

 farmaceutiske specialiteter, der ikke er optaget i Sundhedsstyrelsens  

 specialitetsregister, til brug for dyr den pågældende har i behandling,  

 såfremt sammensætningen af den farmaceutiske specialitet kvantitativt og  

 kvalitativt svarer til et af Sundhedsstyrelsen registreret lægemiddel.  

 Veterinære sera og vacciner må dog ikke medbringes efter bestemmelsen i 1.  

 pkt.
Stk. 2. Sundhedsstyrelsen kan fastsætte regler om indførsel af  

 foderlægemidler fremstillet af forblandinger, der er tilladt i et andet  

 EF-medlemsland, såfremt forblandingen kvantitativt og kvalitativt svarer til  

 en af Sundhedsstyrelsen registreret forblanding.« § 12. Indenrigsministeren kan fastsætte regler om, at sera og  

 lægemidler fremstillet af blod, vacciner og immunologiske testpræparater, der  

 forhandles eller udleveres fra statens seruminstitutter, ikke skal optages i  

 sundhedsstyrelsens specialitetsregister, jfr. § 13.
 Stk. 2. De stk. 1 omhandlede præparater fra statens seruminstitut  

 skal dog senest efter 1 års forløb optages i sundhedsstyrelsens  

 specialitetsregister, såfremt en anden virksomhed, der har sundhedsstyrelsens  

 tilladelse efter § 8, stk. 1, begynder at markedsføre et tilsvarende  

 registreret præparat, medmindre denne markedsføring eller statens  

 seruminstituts markedsføring af præparaterne er af tidsbegrænset karakter.
 Stk. 3. Sundhedsstyrelsen kan i særlige tilfælde undtage bestemte  

 lægemidler eller lægemiddelgrupper fra §§ 13-23.
 9. I § 13 ændres »jf. dog § 25, stk. 1 og 2« til:  

 »jf. dog § 25, stk. 1, 2 og 4«.
 § 13. Farmaceutiske specialiteter må kun sælges eller udleveres,  

 når de er optaget i sundhedsstyrelsens specialitetsregister, jfr. dog § 25,  

 stk. 1 og 2.
 10. § 14, stk. 3, affattes således:
» Stk. 3. Sundhedsstyrelsen fastsætter regler om behandling af  

 registreringsansøgninger, om behandling af sager efter §§ 7 og 20, samt om de  

 oplysninger, der skal ledsage en registreringsansøgning.« § 14. Stk. 3. Sundhedsstyrelsen fastsætter regler om  

 behandling af registreringsansøgninger samt om behandling af sager efter §§ 7  

 og 20.
 11. I § 14 indsættes som stk. 4:
» Stk. 4. Sundhedsstyrelsen kan til brug ved behandlingen af  

 en registreringsansøgning kræve udleveret prøver af lægemidlet og af stoffer,  

 der indgår i lægemidlet.« 12. § 15, stk. 1,1. pkt. affattes således:
»Bortset fra de lægemidler, der er nævnt i stk. 2, skal følgende  

 betingelser være opfyldt for registrering af en farmaceutisk  

 specialitet:» § 15. Stk. 1, 1. pkt.
For registrering af en farmaceutisk  

 specialitet skal følgende betingelser være opfyldt:
 13. I § 15 indsættes som stk. 2 og 3:
 » Stk. 2. Sundhedsministeren fastsætter regler om optagelse i  

 Sundhedsstyrelsens specialitetsregister af følgende lægemidler:
 1) Naturlægemidler.
 2) Homøopatiske lægemidler.
 3) Vitamin- og mineralpræparater.
 Stk. 3. Sundhedsministeren fastsætter, hvilke betingelser ud over  

 de i stk. 1 nævnte, der skal være opfyldt, for at et radioaktivt lægemiddel  

 kan optages i Sundhedsstyrelsens specialitetsregister«.
 14. I § 19 indsættes som nyt stk. 1:
»Registreringsindehaveren har pligt til at føre optegnelser over  

 konstaterede bivirkninger og skal efter anmodning stille disse til rådighed  

 for Sundhedsstyrelsen.« Stk. 1 bliver herefter stk. 2.
 § 19. Stk. 1. Konstateres alvorlige bivirkninger af en  

 farmaceutisk specialitet eller fejl i produktionen, har  

 registreringsindehaveren pligt til omgående at underrette sundhedsstyrelsen.
15. I § 20, stk 2, indsættes efter »restlagre«:  

 »samt ved midlertidig eller permanent ophør af markedsføringen, hvis  

 dette ophør vedrører lægemidlets effektivitet eller beskyttelse af  

 folkesundheden,» § 20. Stk. 2. Ved anmodning om slettelse af en specialitet  

 af specialitetsregisteret og ved tilbagekaldelse af restlagre har  

 registreringsindehaveren pligt til at underrette sundhedsstyrelsen om  

 årsagen.
 16. Efter § 23 indsættes:
» § 23a.
Sundhedsstyrelsen kan i særlige tilfælde undtage  

 bestemte lægemidler eller lægemiddelgrupper fra §§ 13-23.« (§ 12. Stk. 3. Sundhedsstyrelsen kan i særlige tilfælde  

 undtage bestemte lægemidler eller lægemiddelgrupper fra §§ 13-23.) 17. § 24 affattes således:
»Kliniske afprøvninger af lægemidler skal anmeldes til  

 Sundhedsstyrelsen af den læge, tandlæge eller dyrlæge, der forestår  

 afprøvningen (den forsøgsansvarlige). Kliniske afprøvninger af lægemidler  

 skal tillige anmeldes af lægemidlets fremstiller eller dennes repræsentant,  

 såfremt 1) afprøvningen vedrører et lægemiddel, der ikke er optaget i  

 Sundhedsstyrelsens specialitetsregister, 2) afprøvningen vedrører et registreret lægemiddel, der ønskes afprøvet på  

 en ikke godkendt indikation, eller 3) afprøvningen udføres i samarbejde med lægemidlets fremstiller eller  

 dennes repræsentant.
 Stk. 2. Sundhedsstyrelsen kan i særlige tilfælde tillade, at  

 anmeldelse fra lægemidlets fremstiller eller dennes repræsentant undlades.
 Stk. 3. Kliniske afprøvninger af lægemidler må først påbegyndes,  

 når Sundhedsstyrelsen har meddelt tilladelse hertil.
 Stk. 4. Sundhedsstyrelsen kan stille vilkår for afprøvningen og  

 kan på ethvert tidspunkt kræve den standset eller ændret.
Stk. 5. Den forsøgsansvarlige skal samtidig med anmeldelsen til  

 Sundhedsstyrelsen underrette lægemidlets fremstiller eller dennes  

 repræsentant om anmeldelsen.
Efter afslutning af afprøvningen skal den  

 pågældende på anmodning fra lægemidlets fremstiller eller dennes repræsentant  

 underrette denne om resultatet af afprøvningen.
 Stk. 6. Den forsøgsansvarlige skal omgående underrette  

 Sundhedsstyrelsen, hvis der optræder alvorlige bivirkninger, og skal ved  

 afslutningen indsende resultaterne af afprøvningen til Sundhedsstyrelsen.
 Stk. 7. Sundhedsministeren kan fastsætte regler om, at den  

 forsøgsansvarlige har pligt til at opbevare dokumentation i en bestemt  

 periode.
Stk. 8. Sundhedsstyrelsen kan fastsætte regler om oplysninger i og  

 behandling af anmeldelser af kliniske afprøvninger.« § 24. Kliniske afprøvninger af lægemidler må først påbegyndes, når  

 de er anmeldt til sundhedsstyrelsen, og når sundhedsstyrelsen har udstedt  

 kvittering for anmeldelsens modtagelse.
Anmeldelse foretages både af den  

 læge, tandlæge eller dyrlæge, der forestår afprøvningen, og af lægemidlets  

 fremstiller eller dennes repræsentant.
Sundhedsstyrelsen kan i særlige  

 tilfælde tillade, at anmeldelse fra lægemidlets fremstiller eller dennes  

 repræsentant undlades.
 Stk. 2. Sundhedsstyrelsen kan stille vilkår for afprøvningen og  

 kan på ethvert tidspunkt kræve den standset eller ændret.
 Stk. 3. Den læge, tandlæge eller dyrlæge, der forestår  

 afprøvningen, skal omgående underrette sundhedsstyrelsen, hvis der optræder  

 alvorlige bivirkninger, og skal ved afslutningen indsende resultaterne af  

 afprøvningen til sundhedsstyrelsen.
 18. § 25, stk. 1, affattes således:
»Lægemidler kan sælges eller udleveres til klinisk afprøvning, der er  

 godkendt i henhold til § 24.« § 25. Stk. 1. Lægemidler kan sælges eller udleveres til  

 klinisk afprøvning, der er anmeldt i henhold til § 24. Sundhedsstyrelsen kan  

 forbyde, at afprøvninger af lægemidler, der ikke er optaget i  

 sundhedsstyrelsens specialitetsregister, finder sted inden et nærmere angivet  

 tidspunkt.
 19. I § 25 indsættes efter stk. 3 som nyt stk.:
» Stk.4. Statens Seruminstitut og statens veterinære  

 serumlaboratorier kan, i særlige tilfælde og i begrænset mængde, forhandle  

 eller udlevere sera, vacciner, specifikke immunglobuliner og andre  

 immunologiske præparater, der ikke er optaget i Sundhedsstyrelsens  

 specialitetsregister.
Sundhedsstyrelsen skal straks underrettes om hver  

 forhandling eller udlevering.« Stk. 4 bliver herefter stk. 5.
 20. § 28, stk. 1, nr. 5 affattes således:
»i offentligt tilgængelige lokaler, bortset fra lokaler, hvorfra de  

 pågældende lægemidler lovligt sælges.« § 28. Det er forbudt at reklamere for lægemidler 1) ved film, 2) i radio og fjernsyn, 3) i det fri ved skilte, plakater, lysreklamer o.lign., 4) i befordringsmidler og 5) i offentligt tilgængelige lokaler, bortset fra apotekslokaler.
 21. I § 42, stk. 2, ændres »12« til:  

 »13« og indsættes efter »Butikshandelens Fællesråd«:
», Helsebranchens Leverandørforening« §. 42. Stk. 2. Reklamenævnet består af 12 medlemmer, som  

 beskikkes for 4 år ad gangen af indenrigsministeren.
Ministeren udpeger  

 formanden og næstformanden.
De øvrige medlemmer beskikkes efter indstilling  

 fra henholdsvis Danske Dagblades Forening, Danske Reklamebureauers  

 Brancheforening, det i § 26 i lov om offentlig sygesikring nævnte  

 forhandlingsudvalg, Den almindelige danske Lægeforening, Den danske  

 Dyrlægeforening, Danmarks Apotekerforening, Industrirådet, Det danske  

 Handelskammer, Butikshandelens Fællesråd og Forbrugerrådet.
 22. § 44, stk. 1, affattes således:
»Medmindre højere straf er forskyldt efter den øvrige lovgivning,  

 straffes med bøde eller hæfte den, der 1) overtræder § 5, § 6, stk. 3, § 8, stk. 1, § 10a, § 13, § 19, § 20, stk.  

 2, § 24, stk. 1 og 3, § 26, § 27, § 28, § 30 og § 31, stk. 2 og 3, 2) tilsidesætter vilkår, der er fastsat i en tilladelse eller godkendelse  

 i henhold til loven eller foreskrifter, der er udstedt i medfør af loven, 3) overtræder forbud, der er nedlagt efter § 6, stk. 2, og § 7, 4) undlader at efterkomme et påbud eller en oplysningspligt, der har  

 hjemmel i § 6, stk. 2, § 7, § 9, stk. 2, 3 og 4 § 14, stk. 4, § 19, stk. 1, §  

 24, stk. 4, 6 og 7, og § 31, stk. 4.« § 44. Stk. 1. Medmindre højere straf er forskyldt efter  

 den øvrige lovgivning, straffes med bøde eller hæfte den, der 1) overtræder § 5, § 6, stk. 3, § 8, stk. 1, § 13, § 19, § 20, stk. 2, §  

 24, stk. 1, 1. og 2. pkt. og stk. 3, § 26, § 27, § 28, § 30 og § 31, stk. 2  

 og 3, 2) tilsidesætter vilkår, der er fastsat i en tilladelse eller godkendelse  

 i henhold til loven eller forskrifter, der er udstedt i medfør af loven, 3) overtræder forbud, der er nedlagt efter § 6, stk. 2, § 7, § 24, stk. 2,  

 og § 25, stk. 1, 2. pkt., 4) undlader at efterkomme et påbud eller en oplysningspligt, der har  

 hjemmel i § 6, stk. 2, § 7, § 9, stk. 2 og 3, § 24, stk. 2, og § 31, stk. 4.
 23. I § 44, stk. 2, indsættes som 2. pkt.:
»I forskrifter udstedt med hjemmel i lovens § 8, stk. 5, jf. stk. 4,  

 kan der fastsættes straf af bøde eller hæfte for overtrædelser, der vedrører  

 indførsel af anaboliske steroider.« § 44. Stk. 2. I forskrifter, der udstedes i henhold til  

 loven, kan der fastsættes straf af bøde for overtrædelse af bestemmelser i  

 forskrifterne.
 24. I § 44, stk. 3, indsættes som 2. pkt.:
»Er overtrædelsen begået af staten, en kommune eller et kommunalt  

 fællesskab, jf. § 60 i lov om kommunernes styrelse, kan der pålægges staten,  

 kommunen eller det kommunale fællesskab bødeansvar.« § 44. Stk. 3. For overtrædelser, der begås af  

 aktieselskaber, andelsselskaber eller lignende, kan der pålægges selskabet  

 som sådant bødeansvar.
B.
Lov om apoteksvirksomhed.
1. Overalt i loven ændres »indenrigsministeren« til  

 »sundhedsministeren.« 2. I § 9, stk. 1, indsættes som 2. pkt.:
»Sundhedsstyrelsen kan fastsætte regler om dyrlægers adgang til at  

 udlevere lægemidler, der er lovligt indkøbt i et andet EF-medlemsland, til  

 brug for dyr, de pågældende dyrlæger har i behandling her i landet.« § 9. Stk. 1. Dyrlæger, der har ret til at praktisere her i  

 landet, må udlevere lægemidler, som er indkøbt på et dansk apotek, til brug  

 for dyr, de har under behandling.
 3. I § 42, stk. 1, indsættes som 2. pkt.:
»For lægemidler, der ikke er omfattet af 1. pkt. og som ordineres ved  

 recept, fastsætter Sundhedsstyrelsen regler om recepternes affattelse m.v.  

 samt om apotekers udlevering af sådanne lægemidler.« § 42. Stk. 1. Sundhedsstyrelsen fastsætter regler om,  

 hvilke lægemidler der kun må udleveres efter udleveringsforskrifter fra  

 læger, tandlæger og dyrlæger (recepter), om forskrifternes affattelse m.v.  

 samt om apotekers udlevering af sådanne lægemidler, herunder om udlevering i  

 særlige tilfælde uden sikkerhed for betaling.
Efter 2. behandling den 12. marts 1992 § 1 I lov om lægemidler, jf. lovbekendtgørelse nr. 451 af 6. august 1982, som  

 ændret ved lov nr. 157 af 11. april 1984, lov nr. 814 af 21. december 1988,  

 lov nr. 818 af 19. december 1989 og lov nr. 368 af 6. juni 1991, foretages  

 følgende ændringer:
 1. Overalt i loven ændres »indenrigsministeren« til:  

 »sundhedsministeren«.
 2. § 3, stk. 2, affattes således:
» Stk. 2. Sundhedsministeren kan undtage bestemte varer eller  

 varegrupper, der er omfattet af § 1, helt eller delvis fra loven samt  

 fastsætte regler for sådanne undtagelser.
Antiparasitære midler til dyr samt  

 jern- og vitaminpræparater til dyr undtages fra lovens § 5.« 3. I § 5 indsættes som stk. 2:
»Stk. 2. I det omfang forhandlingen ikke er omfattet af stk. 1, kan  

 Sundhedsstyrelsen fastsætte regler om, hvilke lægemidler der kun må udleveres  

 efter udleveringsforskrifter fra læger, tandlæger eller dyrlæger, og om  

 forskrifternes affattelse m.v. samt regler for udlevering.« 4. I § 6, stk. 2, indsættes efter  

 »pakningsstørrelse«: »indlægsseddel,».
 5. I § 9, stk. 2, indsættes efter 3. pkt. som nyt punktum:
»Oplysninger og materialer, som Sundhedsstyrelsen kommer i besiddelse  

 af i forbindelse med kontrolvirksomheden, kan styrelsen anvende til kontrol  

 af andre lægemidler, herunder parallelimporterede lægemidler.« 6. I § 9, stk. 3, indsættes som 2. pkt.:
»Virksomheder, der har tilladelse til fremstilling og udførsel af  

 lægemidler, skal endvidere efter anmodning give Sundhedsstyrelsen oplysning  

 om årsagen til, at et lægemiddel ikke er søgt optaget i Sundhedsstyrelsens  

 specialitetsregister.« 7. I § 9 indsættes som stk. 4:
»Stk. 4. Virksomheder, der har tilladelse efter § 8, stk. 1, samt  

 apoteker er forpligtet til at føre optegnelser over omgang m.v. med  

 lægemidler.
Sundhedsstyrelsen fastsætter nærmere regler herfor.« 8. Efter § 10 indsættes:
» § 10 a.
Virksomheder, der er i besiddelse af eller råder  

 over stoffer, der kan anvendes til lægemidler til dyr og har nærmere af  

 Sundhedsstyrelsen opregnede egenskaber, er forpligtet til at føre optegnelser  

 over omgang m.v. med de pågældende stoffer.
Sundhedsstyrelsen fastsætter  

 nærmere regler herfor.
Stk. 2. De virksomheder, der er nævnt i stk. 1, har pligt til at  

 meddele Sundhedsstyrelsen, at de er i besiddelse af eller råder over de  

 pågældende stoffer.
Sundhedsstyrelsen opretter et register over  

 virksomhederne.« 9. § 12 affattes således:
» § 12. Dyrlæger, der har etableret sig i et andet  

 EF-medlemsland, kan efter nærmere af Sundhedsstyrelsen fastsatte regler her  

 til landet medbringe farmaceutiske specialiteter, der ikke er optaget i  

 Sundhedsstyrelsens specialitetsregister, til brug for dyr, den pågældende har  

 i behandling, såfremt sammensætningen af den farmaceutiske specialitet  

 kvantitativt og kvalitativt svarer til et af Sundhedsstyrelsen registreret  

 lægemiddel.
Veterinære sera og vacciner må dog ikke medbringes efter  

 bestemmelsen i 1. pkt.
Stk. 2. Sundhedsstyrelsen kan fastsætte regler om indførsel af  

 foderlægemidler fremstillet af forblandinger, der er tilladt i et andet  

 EF-medlemsland, såfremt forblandingen kvantitativt og kvalitativt svarer til  

 en af Sundhedsstyrelsen registreret forblanding.« 10. I § 13 ændres »jf. dog § 25, stk. 1 og 2«  

 til: »jf. dog § 25, stk. 1, 2 og 4«.
 11. § 14, stk. 3, affattes således:
» Stk. 3. Sundhedsstyrelsen fastsætter regler om behandling af  

 registreringsansøgninger, om behandling af sager efter §§ 7 og 20 samt om de  

 oplysninger, der skal ledsage en registreringsansøgning.« 12. I § 14 indsættes som stk. 4:
»Stk. 4. Sundhedsstyrelsen kan til brug ved behandlingen af en  

 registreringsansøgning kræve udleveret prøver af lægemidlet og af stoffer,  

 der indgår i lægemidlet.« 13. § 15, den indledende tekst, affattes således:
 »Bortset fra de lægemidler, der er nævnt i stk. 2, skal følgende  

 betingelser være opfyldt for registrering af en farmaceutisk  

 specialitet:».
 14. I § 15 indsættes som stk. 2 og 3:
 »Stk. 2. Sundhedsministeren fastsætter regler om optagelse i  

 Sundhedsstyrelsens specialitetsregister af følgende lægemidler:
 1) Naturlægemidler.
 2) Homøopatiske lægemidler.
 3) Vitamin- og mineralpræparater.
Stk. 3. Sundhedsministeren fastsætter, hvilke betingelser ud over  

 de i stk. 1 nævnte der skal være opfyldt, for at et radioaktivt lægemiddel  

 kan optages i Sundhedsstyrelsens specialitetsregister.« 15. I § 19 indsættes som nyt stk. 1:
»Registreringsindehaveren har pligt til at føre optegnelser over  

 konstaterede bivirkninger og skal efter anmodning stille disse til rådighed  

 for Sundhedsstyrelsen.« Stk. 1 bliver herefter stk. 2.
 16. I § 20, stk. 2, indsættes efter »restlagre«:  

 »samt ved midlertidigt eller permanent ophør af markedsføringen, hvis  

 dette ophør vedrører lægemidlets effektivitet eller beskyttelse af  

 folkesundheden,».
 17. Efter § 23 indsættes:
» § 23 a.
Sundhedsstyrelsen kan i særlige tilfælde undtage  

 bestemte lægemidler eller lægemiddelgrupper fra §§ 13-23.« 18. § 24 affattes således:
» § 24. Kliniske afprøvninger af lægemidler skal anmeldes til  

 Sundhedsstyrelsen af den læge, tandlæge eller dyrlæge, der forestår  

 afprøvningen (den forsøgsansvarlige). Kliniske afprøvninger af lægemidler  

 skal tillige anmeldes af lægemidlets fremstiller eller dennes repræsentant,  

 såfremt 1) afprøvningen vedrører et lægemiddel, der ikke er optaget i  

 Sundhedsstyrelsens specialitetsregister, 2) afprøvningen vedrører et registreret lægemiddel, der ønskes afprøvet på  

 en ikke godkendt indikation, eller 3) afprøvningen udføres i samarbejde med lægemidlets fremstiller eller  

 dennes repræsentant.
 Stk. 2. Sundhedsstyrelsen kan i særlige tilfælde tillade, at  

 anmeldelse fra lægemidlets fremstiller eller dennes repræsentant undlades.
 Stk. 3. Kliniske afprøvninger af lægemidler må først påbegyndes,  

 når Sundhedsstyrelsen har meddelt tilladelse hertil.
 Stk. 4. Sundhedsstyrelsen kan stille vilkår for afprøvningen og  

 kan på ethvert tidspunkt kræve den standset eller ændret.
Stk. 5. Den forsøgsansvarlige skal samtidig med anmeldelsen til  

 Sundhedsstyrelsen underrette lægemidlets fremstiller eller dennes  

 repræsentant om anmeldelsen.
Efter afslutning af afprøvningen skal den  

 pågældende på anmodning fra lægemidlets fremstiller eller dennes repræsentant  

 underrette denne om resultatet af afprøvningen.
 Stk. 6. Den forsøgsansvarlige skal omgående underrette  

 Sundhedsstyrelsen, hvis der optræder alvorlige bivirkninger, og skal ved  

 afslutningen indsende resultaterne af afprøvningen til Sundhedsstyrelsen.
 Stk. 7. Sundhedsministeren kan fastsætte regler om, at den  

 forsøgsansvarlige har pligt til at opbevare dokumentation i en bestemt  

 periode.
Stk. 8. Sundhedsstyrelsen kan fastsætte regler om oplysninger i og  

 behandling af anmeldelser af kliniske afprøvninger.« 19. § 25, stk. 1, affattes således:
»Lægemidler kan sælges eller udleveres til klinisk afprøvning, der er  

 godkendt i henhold til § 24.« 20. I § 25 indsættes efter stk. 3 som nyt stykke:
» Stk. 4. Statens Seruminstitut og statens veterinære  

 serumlaboratorier kan i særlige tilfælde og i begrænset mængde forhandle  

 eller udlevere sera, vacciner, specifikke immunglobuliner og andre  

 immunologiske præparater, der ikke er optaget i Sundhedsstyrelsens  

 specialitetsregister.
Sundhedsstyrelsen skal straks underrettes om hver  

 forhandling eller udlevering.« Stk. 4 bliver herefter stk. 5.
 21. § 28, stk. 1, nr. 5, affattes således:
»5) i offentligt tilgængelige lokaler bortset fra lokaler, hvorfra de  

 pågældende lægemidler lovligt sælges.« 22. I § 42, stk. 2, ændres »12« til:  

 »13«, og efter »Butikshandelens Fællesråd« indsættes:  

 », Helsebranchens Leverandørforening«.
 23. § 44, stk. 1, affattes således:
»Medmindre højere straf er forskyldt efter den øvrige lovgivning,  

 straffes med bøde eller hæfte den, der 1) overtræder § 5, § 6, stk. 3, § 8, stk. 1, § 10 a, § 13, § 19, § 20,  

 stk. 2, § 24, stk. 1 og 3, § 26, § 27, § 28, § 30 og § 31, stk. 2 og 3, 2) tilsidesætter vilkår, der er fastsat i en tilladelse eller godkendelse  

 i henhold til loven eller forskrifter, der er udstedt i medfør af loven, 3) overtræder forbud, der er nedlagt efter § 6, stk. 2, og § 7, 4) undlader at efterkomme et påbud eller en oplysningspligt, der har  

 hjemmel i § 6, stk. 2, § 7, § 9, stk. 2, 3 og 4, § 14, stk. 4, § 19, stk. 1,  

 § 24, stk. 4, 6 og 7, og § 31, stk. 4.« 24. I § 44, stk. 2, indsættes som 2. pkt.:
»I forskrifter udstedt med hjemmel i lovens § 8, stk. 5, jf. stk. 4,  

 kan der fastsættes straf af bøde eller hæfte for overtrædelser, der vedrører  

 indførsel af anaboliske steroider.« 25. I § 44, stk. 3, indsættes som 2. pkt.:
»Er overtrædelsen begået af staten, en kommune eller et kommunalt  

 fællesskab, jf. § 60 i lov om kommunernes styrelse, kan der pålægges staten,  

 kommunen eller det kommunale fællesskab bødeansvar.« § 2 I lov nr. 279 af 6. juni 1984 om apoteksvirksomhed, som ændret ved lov  

 nr. 217 af 23. april 1986, lov nr. 143 af 25. marts 1987, lov nr. 818 af 19.  

 december 1989, lov nr. 380 af 6. juni 1991 og lov nr. 948 af 27. december  

 1991, foretages følgende ændringer:
 1. Overalt i loven ændres »indenrigsministeren« til:  

 »sundhedsministeren«.
 2. I § 9, stk. 1, indsættes som 2. pkt.:
»Sundhedsstyrelsen kan fastsætte regler om dyrlægers adgang til at  

 udlevere lægemidler, der er lovligt indkøbt i et andet EF-medlemsland, til  

 brug for dyr, de pågældende dyrlæger har i behandling her i landet.« 3. I § 42, stk. 1, indsættes som 2. pkt.:
»For lægemidler, der ikke er omfattet af 1. pkt., og som ordineres  

 ved recept, fastsætter Sundhedsstyrelsen regler om recepternes affattelse  

 m.v. samt om apotekers udlevering af sådanne lægemidler.« § 3 Loven træder i kraft den 1. april 1992.
§ 4 Bestemmelser om lægemidler omfattet af § 15, stk. 2 og 3, ( jf.  

 bekendtgørelse nr. 340 af 30. juni 1978 om undtagelse fra lov om lægemidler  

 af homøopatiske lægemidler, der udleveres efter recept, bekendtgørelse nr.  

 341 af 30. juni 1978 om undtagelse fra lov om lægemidler af visse lægemidler,  

 som ikke har skadelige virkninger for brugerne, bekendtgørelse nr. 342 af 30.  

 juni 1978 om undtagelse fra lov om lægemidler af visse vitamin- og  

 mineralpræparater og bekendtgørelse nr. 356 af 7. juli 1978 om radioaktive  

 lægemidler m.m.) forbliver i kraft, indtil de afløses af regler udstedt i  

 medfør af denne lov.
§ 5 Loven gælder ikke for Færøerne og Grønland.
(* 1) Loven indeholder bestemmelser, der gennemfører følgende  

 Rådsdirektiver: 75/319/EØF (EFT.
L 147/13 af 9.6.75), 89/341/EØF (EFT.L  

 142/11 af 25.5.89), 89/342/EØF (EFT.
L 142/14 af 25.5.89), 89/343/EØF (EFT.
L  

 142/16 af 25.5.89), 89/381/EØF (EFT.
L 181/44 af 28.6.89), 90/167/EØF (EFT.
L  

 92/42 af 7.4.90) og 90/676/EØF (EFT.L 373/15 af 31.12.90).
