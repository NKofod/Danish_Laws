Lejlighed uden bopælspligt erhvervet som  

 sommerbolig Spørgsmål Kan spørgerne i  

 fremtiden sælge ejerlejligheden skattefrit efter sommerhusreglen i  

 ejendomsavancebeskatningslovens  

 § 8, under forudsætning af at ejerlejligheden anvendes som fritidsbolig i  

 ejertiden,  

 og at love og bekendtgørelser er uændrede? Svar Se SKATs  

 indstilling og begrundelse.
Beskrivelse af de faktiske forhold Spørgerne har  

 købt en nyopført ejerlejlighed beliggende i Kommune K med overtagelse den 1.  

 september  

 2006. Lejligheden er erhvervet med henblik på anvendelse som sommerbolig.
SKATs indstilling og begrundelse Fortjeneste ved  

 afståelse af fast ejendom skal som udgangspunkt medregnes ved  

 indkomstopgørelsen,  

 jf. ejendomsavancebeskatningslovens (EBL) § 1.
Efter EBL § 8,  

 stk. 1, skal fortjeneste ved afståelse af en- og tofamilieshuse og  

 ejerlejligheder dog ikke medregnes, hvis huset eller lejligheden har tjent  

 til  

 bolig for ejeren eller dennes husstand i en del af eller hele den periode,  

 hvori denne har ejet ejendommen, og hvor ejendommen har opfyldt betingelserne  

 for at kunne afstås skattefrit.
Det er dog efter stk. 1, nr. 1, en betingelse  

 for skattefriheden, at ejendommens samlede grundareal er mindre end  

 1.400 m2, eller at der som nævnt i stk. 1, nr.  

 2, ifølge offentlig myndigheds bestemmelse ikke fra ejendommen kan udstykkes  

 grund til selvstændig bebyggelse.
 Efter EBL § 8,  

 stk. 2, gælder disse regler også for sommerhusejendomme og lignende, som  

 ejeren  

 eller dennes husstand har benyttet til privat formål i en del af eller hele  

 den  

 periode, hvori denne har ejet ejendommen, og hvor ejendommen har opfyldt  

 betingelserne for at kunne afstås skattefrit.
 For at reglerne  

 i EBL § 8, stk. 2, kan anvendes ved afståelse af en ejendom, kræves det, at  

 der  

 er tale om afståelse af sommerhusejendomme eller lignende.
 Parcelhusreglen  

 i EBL § 8, stk. 1 og 2, fandtes tidligere i lov om særlig indkomstskat mv. §  

 2 A, stk. 1 og 2.
 Hverken  

 forarbejderne til ejendomsavancebeskatningsloven eller til lov om særlig  

 indkomstskat mv. indeholder en afgrænsning af, hvilke typer ejendomme, der er  

 omfattet af henholdsvis stk. 1 og 2.
Told- og  

 Skattestyrelsen har i en kommentar, jf.
TfS1998,122, til en  

 Ligningsrådsafgørelse (TfS1998,118) udtalt, at det er Styrelsens opfattelse,  

 at  

 helårshuse kun kan omfattes af EBL § 8, stk. 2, hvis huset er købt som og  

 rent  

 faktisk anvendt som sommerbolig.
Det er ejeren, der må sandsynliggøre, at  

 helårshuset er erhvervet til brug for sommerbolig.
 Denne opfattelse  

 har Højesteret bekræftet i  


  

 SKM2007.209.HR  


  

 (tidligere instans  


  

 SKM2006.144.ØLR  


  

 ).
 Det følger  

 således af praksis, at der kan opnås skattefrihed efter EBL § 8, stk. 2, ved  

 afhændelse af en ejendom, når ejendommen er erhvervet med henblik på  

 anvendelse  

 som fritidsbolig og herefter er anvendt således.
I nærværende sag  

 er der efter det oplyste tale om en ejerlejlighed uden bopælspligt.
Dvs.,  

 lejligheden formelt kun kan anvendes til helårsbeboelse, hvis der sker  

 folkeregistertilmelding på adressen.
Det er ved en tilmelding til  

 Folkeregistret muligt at få ændret lejlighedens status til helårsbolig med  

 bopælspligt, og det er derfor SKATs opfattelse, at der er tale om en  

 helårsbolig  

 omfattet af EBL § 8, stk. 1.
 Hvorvidt  

 ejerlejligheden vil kunne omfattes af EBL § 8, stk. 2, afhænger af, jf.  

 ovenstående, om lejligheden er købt med henblik på anvendelse som  

 sommerbolig,  

 og om lejligheden rent faktisk også er anvendt som sommerbolig.
Det fremgår af  

 det oplyste, at spørgerne har erhvervet lejligheden med henblik på anvendelse  

 til fritidsbolig.
Spørgerne har fortsat folkeregisteradresse i Kommune A.
 På baggrund af  

 de foreliggende oplysninger er det SKATs opfattelse, at lejligheden kan anses  

 for erhvervet som sommerbolig for spørgerne og dennes husstand.
Hvorvidt lejligheden  

 udelukkende har været anvendt som sommerbolig i ejertiden, og om en eventuel  

 fortjeneste derfor er skattefri efter bestemmelserne i EBL § 8, stk. 2, tager  

 SKAT ikke stilling til på nuværende tidspunkt.
Først på det tidspunkt, hvor  

 den  

 skattemæssig disposition (salg af ejendommen) skal selvangives, har SKAT  

 mulighed for at tage stilling til, om betingelsen om faktisk anvendelse  

 udelukkende som sommerbolig i ejertiden er opfyldt.
Alternativt kan der  

 anmodes  

 om et nyt bindende svar, allerede på det tidspunkt, hvor den pågældende  

 betingelse anses for opfyldt.
Skatterådets afgørelse og begrundelse Skatterådet  

 tiltræder SKATs indstilling og begrundelse.
Svaret er bindende for skattemyndighederne i følgende periode Svaret er  

 bindende for skattemyndighederne i 5 år fra afgørelsens dato.
Det skal  

 bemærkes, at efter skatteforvaltningslovens § 25 er svaret ikke bindende,  

 hvis  

 der sker ændringer i forudsætninger, der har været afgørende for indholdet af  

 svaret, herunder ændringer i love eller bekendtgørelser, som har ligget til  

 grund for svaret.
Det samme gælder, i det omfang svaret viser sig at være i  

 strid med EU-retten.
Et svar, der vedrører fortolkningen af en  

 dobbeltbeskatningsoverenskomst,  

 er ikke bindende, i det omfang en udenlandsk, respektive en færøsk eller en  

 grønlandsk, skattemyndighed lægger en anden vurdering af det pågældende  

 spørgsmål til grund.
