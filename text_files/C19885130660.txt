1. Denne vejledning gælder for direkte tegnende danske  

 livsforsikringsselskaber, generalagenturer for udenlandske  

 forsikringsselskaber, der driver livsforsikringsvirksomhed her i landet, og  

 pensionskasser omfattet af lov om forsikringsvirksomhed.
Vejledningen gælder  

 dog ikke selskaber og pensionskasser, der har påbegyndt virksomhed efter 31.  

 december 1982.
 2. Reglerne i § 8, stk. 1, nr. 1 i lov om en  

 realrenteafgift af visse pensionskapitaler m.v. indebærer som bekendt, at  

 selskabet anvender to forskellige bonusrenter: en, der benyttes for de dele  

 af præmiereserver og fordelt bonus, der er omfattet af den nævnte bestemmelse  

 (friholdte reserver), og en, der benyttes for de øvrige dele (afgiftspligtige  

 reserver).
 3. Under henvisning til § 33 i lov om  

 forsikringsvirksomhed fastlægger Finanstilsynet herved følgende  

 retningslinier for forskellen mellem de helårlige bonusrenter, der ligger til  

 grund for forrentning af henholdsvis friholdte og afgiftspligtige reserver:
4. Den nævnte forskel må højst være forholdet mellem  

 den betalte realrenteafgift, og den afgiftspligtige reserve.
Forskellen skal  

 mindst udgøre forholdet imellem den nedsættelse af realrenteafgiften, der  

 følger af realrenteafgiftslovens § 8, stk. 1, nr. 1, og den friholdte  

 reserve; indtil 5% af den nævnte nedsættelse kan dog anvendes til den  

 forøgelse af basiskapital og administrationsreserve, der følger af  

 bonusudlodningen.
 Afgiftsbeløbet og afgiftsnedsættelsen beregnes herved for et regnskabsår  

 ad gangen, og reserverne beregnes som middeltallet mellem beløbene ved årets  

 begyndelse og udgang.
 Ved beregningerne medtages ikke reserver for livrenter uden ret til bonus  

 og forsikringer, som kommuner har tegnet til dækning af  

 tjenestemandspensionsforpligtelser.
 I øvrigt henvises til vedlagte tekniske bilag.
5. Selskabet skal over for Finanstilsynet dokumentere,  

 at forskellen mellem bonusrenterne ligger mellem de anførte grænser.
Dette  

 gælder såvel ved ansøgning om godkendelse af bonusrenter efter et  

 regnskabsårs udløb som ved forhåndsanmeldelse og i sidstnævnte tilfælde  

 uanset, om satserne anvendes til endelig bonusberegning for alle  

 forsikringer, eller alene ved beregning af bonus til afgående forsikringer,  

 ved avertering om årets bonussatser eller lignende.
I forbindelse med anmeldelse af og ansøgning om godkendelse af bonusrenter  

 skal selskabet derfor oplyse følgende: selskabets samlede passiver, den  

 afgiftspligtige og den friholdte reserve, alle opgjort ved årets begyndelse  

 og slutning, det samlede afkast og den del heraf, der omfattes af  

 realrenteafgiftslovens § 3, stk. 3 samt eventuel overførsel fra og til  

 selskabets bonusudligningsfond og egenkapital.
Ved anmeldelser forud for året  

 baseres oplysningerne på et budget, ved ansøgninger efter årets udløb på de  

 endelige regnskabstal.
For selskaber, hvis bonusrenter ikke godkendes  

 endeligt efter årets udløb, skal tilsvarende oplysninger baseret på det  

 endelige regnskab meddeles i aktuarens årlige beretning.
 6. Hvis det enkelte selskab på grund af ganske særlige  

 forhold ønsker i et år at anvende bonusrenter, der ikke falder indenfor  

 ovenstående grænser, skal selskabet indsende en nøje begrundelse herfor.
 Der kan eventuelt fastsættes mere summariske regler end overfor beskrevet  

 for specielle dele af en forsikringsbestand, således navnlig for  

 forsikringer, der er blevet aktuelle før 1. januar 1983, og som ved  

 aktualiseringen har fået bonus i form af en forhøjelse en gang for alle  

 (pensionsttillæg).
 7. For en tværgående pensionskasse gælder reglerne om  

 fastsættelse af bonusrenter kun med de modifikationer, der følger af de  

 særlige aftaleretlige grundlag for tværgående pensionskasser.
 8. Nærværende regler finder første gang anvendelse ved  

 anmeldelser af bonusrenter for 1989.
 Finanstilsynet, den 21. november 1988.
Ole Haugaard Nielsen /Steen Pedersen Teknisk bilag.
Den maksimale og minimale forskel mellem bonusrenterne er givet som  

 henholdsvis hvor v/p er selskabets præmiereserver og fordelte bonus primo året (ekskl.  

 ufordelte reserver), v/f/p er den del deraf, der er friholdt ifølge lovens § 8, stk. 1, nr.  

 1-3, v/fl/p er den del heraf, der er friholdt ifølge § 8, stk. 1, nr. 1, v/u, v/f/u og v/fl/u er de tilsvarende beløb ultimo året, P er selskabets samlede passiver ultimo året (inkl. ufordelte reserver), p/1 er den del heraf, der er friholdt ifølge § 8, stk. 1, nr. 1, A er den af selskabet betalte realrenteafgift, R er selskabets formueafkast, R/1 er den del heraf, der er friholdt ifølge § 3, stk. 3.
 t er realrenteafgiftssatsen.
