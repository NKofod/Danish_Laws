Skriftlig fremsættelse (28. april 2000) Indenrigsministeren (Karen Jespersen):
 Herved tillader jeg mig for Folketinget at  

 fremsætte:
 Forslag til lov om ophævelse af lov om  

 midlertidig opholdstilladelse til nødstedte fra Kosovoprovinsen i  

 Forbundsrepublikken Jugoslavien (Kosovonødloven) og lov om  

 ændring af udlændingeloven (Ophævelse af  

 Kosovonødloven).
(Lovforslag nr.
L 285).
 Kosovonødloven indeholder en revisionsbestemmelse,  

 hvorefter indenrigsministeren inden udgangen af folketingsåret  

 1999-2000 skal fremsætte forslag til revision af Kosovonødloven  

 med henblik på at vurdere forholdet til udlændingelovgivningen i  

 øvrigt.
 Fremsættelsen af lovforslaget sker på baggrund  

 af denne revisionsbestemmelse.
 Det sene fremsættelsestidspunkt skyldes, at  

 fremsættelsen har måttet afvente, at UNHCR den 24. marts 2000  

 fremkom med en række nye anbefalinger vedrørende  

 Kosovo-albaneres tilbagevenden fra sikre lande.
Det er på baggrund af etableringen af KFOR  

 sikkerhedsstyrker i hele Kosovoprovinsen og opbygningen af en civil  

 FN-administration UNMIK i Kosovo UNHCR s opfattelse, at de fleste  

 Kosovo-albanere ikke længere har et umiddelbart behov for beskyttelse  

 og derfor er i stand til at vende hjem i sikkerhed.
Ifølge UNHCR kan  

 en række særlige grupper dog fortsat have behov for beskyttelse.
 På baggrund af UNHCR s anbefalinger finder  

 Indenrigsministeriet, at grundlaget for den midlertidige særlige  

 beskyttelsesordning, der blev etableret ved Kosovonødloven, ikke  

 længere er til stede.
 Det foreslås derfor, at Kosovonødloven  

 ophæves, således at den midlertidige særlige  

 beskyttelsesordning bringes til ophør.
Det foreslås endvidere, at der for de særlige  

 grupper af Kosovo-fordrevne, der som følge af deres personlige forhold  

 i overensstemmelse med UNHCR s anbefalinger fortsat ikke kan udsendes, i  

 stedet etableres et opholdsgrundlag i medfør af udlændingelovens  

 bestemmelser herom med mulighed for integration her i landet.
Et sådant  

 opholdsgrundlag foreslås etableret dels i kraft af, at det  

 foreslås, at asylansøgninger fra udlændinge med  

 opholdstilladelse efter Kosovonødloven kan  behandles under opholdet  

 her i landet, dels i kraft af, at der gives mulighed for at give  

 opholdstilladelse efter udlændingelovens regler til udlændinge  

 med behov for fortsat midlertidig beskyttelse.
Det foreslås desuden, at Kosovonødloven  

 fortsat finder anvendelse for personer, der inden denne lovs  

 ikrafttræden har indgivet ansøgning om eller er meddelt  

 opholdstilladelse efter Kosovonødloven.
Herved sikres bl.a., at de  

 personer, der ikke længere har behov for midlertidig beskyttelse, kan  

 udsendes og modtage repatrieringsstøtte efter Kosovonødlovens  

 regler.
Endvidere sikres, at de personer, der fortsat har behov for  

 midlertidig beskyttelse, fortsat kan have den retsstilling, der følger  

 af Kosovonødloven, indtil der er taget stilling til, hvorvidt de kan  

 meddeles opholdstilladelse efter udlændingelovens regler og tilbydes  

 integration.
