Betænkning afgivet af  

 Arbejdsmarkedsudvalget den 6. marts 2002 Betænkning over Forslag til lov om ophævelse af lov om  

 servicejob [af  

 beskæftigelsesministeren (Claus Hjort Frederiksen)] 1. Ændringsforslag Beskæftigelsesministeren har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 29. januar 2002 og var til  

 1. behandling den 7. februar 2002. Lovforslaget blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet lovforslaget i 4 møder.
Høring Lovforslaget blev samtidig med fremsættelsen sendt i  

 høring i Landsarbejdsrådet og i Økonomi- og  

 Erhvervsministeriets testpanel.
 Beskæftigelsesministeren har den 25. februar 2002  

 sendt Landsarbejdsrådets bemærkninger til lovforslaget og  

 beskæftigelsesministerens kommentar hertil til udvalget og den 26.  

 februar 2002 meddelt, at Erhvervs- og Selskabsstyrelsen har vurderet, at  

 lovforslaget ikke har nogen administrative konsekvenser for  

 erhvervslivet.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Ældre Sagen.
Beskæftigelsesministeren  

 har over for udvalget kommenteret henvendelsen.
Spørgsmål Udvalget har stillet 4 spørgsmål til  

 beskæftigelsesministeren til skriftlig besvarelse, som denne har  

 besvaret.
3. Indstillinger og politiske bemærkninger Et flertal i udvalget (V, DF, KF og KRF) indstiller  

 lovforslaget til vedtagelse med det stillede  

 ændringsforslag.
 Et mindretal i udvalget (S, SF, RV og EL)  

 indstiller lovforslaget til forkastelse ved 3. behandling.  

 Mindretallet vil stemme for det stillede ændringsforslag.
 Socialdemokratiet finder, at en afskaffelse af  

 servicejobordningen vil ramme uhensigtsmæssigt  skævt og vil  

 skabe social ubalance i det danske samfund.
 Servicejobordningen har i stigende grad vist sig at  

 være et velegnet arbejdsmarkedspolitisk redskab for ældre  

 langtidsledige, der ikke på andre måder kunne opnå en fast  

 tilknytning til arbejdsmarkedet.
 Forslaget om at afskaffe ordningen sker således  

 samtidig med, at tilgangen af nyoprettede servicejob har været markant  

 stigende.
Problemerne med de ældres arbejdsmarkedstilknytning  

 er ikke løst.
De ældre udgør, uanset den  

 uddannelsesmæssige baggrund, fortsat en uforholdsmæssig stor del  

 af den samlede ledighed, og de ældre har fortsat svært ved at  

 skaffe sig beskæftigelse, når de er blevet ledige.
Ophævelsen af servicejobordningen forværrer de  

 ældre lediges muligheder for at opnå en tilknytning til  

 arbejdsmarkedet.
Afskaffelsen af servicejobordningen øger dermed  

 behovet for at komme med effektive forslag til, hvorledes man kan skaffe  

  flere ældre i arbejde.
 Socialdemokratiet finder det urealistisk, når det i  

 lovforslaget forudsættes, at halvdelen af de personer, der ville have  

 haft mulighed for ansættelse i servicejob, i stedet ansættes i  

 ustøttet arbejde.
 Efter Socialdemokratiets opfattelse skal virksomhederne i  

 højere grad inddrages og forpliges i forhold til at fastholde og  

 ansætte også den ældre del af arbejdsstyrken, hvis det  

» grå guld« skal  

 have en chance på arbejdsmarkedet igen.
 Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke  

 repræsenteret med medlemmer i udvalget og havde dermed ikke adgang til  

 at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	beskæftigelsesministeren, tiltrådt af  

udvalget:
Til § 2 1) I stk. 1 ændres datoen »1. marts 2002« til: »1. april 2002«.
[Ændret ikrafttræden] Bemærkninger Til nr. 1 Lovforslaget bliver tredjebehandlet i Folketinget den 19.  

 marts 2002. Der stilles derfor af ordensmæssige årsager forslag  

 om, at lovforslaget træder i kraft den 1. april 2002.
Ansættelsesforhold, som har opnået tilsagn om  

 tilskud inden det foreslåede ikrafttrædelsestidspunkt, kan  

 opretholdes efter de hidtil gældende regler.
Ansættelsesforhold,  

 som er påbegyndt inden det foreslåede  

 ikrafttrædelsestidspunkt, kan fortsætte efter de hidtil  

 gældende regler.
Det indebærer bl.a., at der fortsat vil kunne ydes  

 et årligt tilskud på 100.000 kr. pr. helårsstilling, og at  

 ansættelsen fortsat vil være på ordinære løn-  

 og ansættelsesvilkår.
Ansættelsesforholdet kan desuden  

 fortsætte, hvis den ansatte overgår til efterløn.
Charlotte Antonsen (V)  

  Anders Møller (V)  Irene Simonsen (V)  

  Jens Vibjerg (V) fmd.  

  Kristian Thulesen Dahl (DF)  

  Bent Bøgsted (DF) Lars Barfoed (KF)  

  Charlotte Dyremose (KF)  Ole M.
Nielsen (KRF)  

  Anne-Marie Meldgaard (S)  Bjarne Laustsen (S)  

 nfmd.  Jan Petersen (S)  Mette Frederiksen (S)  

 Ole Vagn Christensen (S)  Ole Sohn (SF)  

  Anders Samuelsen (RV)  

  Søren Søndergaard (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 69 Bilagsnr.
