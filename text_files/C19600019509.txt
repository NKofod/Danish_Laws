 I tilslutning til lov nr. 27 af 3. februar 1960 om udlevering af  

 lovovertrædere til Finland, Island, Norge og Sverige, der træder i kraft den  

 1. september 1960, fastsætter justitsministeriet herved følgende  

 bestemmelser:
 Udlevering fra Danmark.
§ 1.  Såfremt den, der begæres udleveret, i et  

 retsmøde meddeler samtykke til udlevering, kan denne i almindelighed  

 iværksættes af politiet.
Sagen skal dog forelægges for justitsministeriet,  

 såfremt 1. det ikke findes utvivlsomt, at lovens betingelser  

 for udlevering er opfyldt, 2. sagen angår en dansk statsborger eller en politisk  

 lovovertrædelse, jfr. lovens §§ 2 og 4, 3. det pågældende forhold ikke kan antages ved  

 pådømmelse her i landet at ville medføre højere straf end bøde eller hæfte, 4. der her i landet er frafaldet tiltale for det  

 forhold, i anledning af hvilket udlevering begæres, jfr. lovens § 5, 2. pkt., 5. flere lande har fremsat begæring om udlevering af  

 den pågældende person, jfr. loven § 7, 6. der her i landet verserer sag mod den pågældende  

 for et forhold, der kan antages at ville medføre højere straf end bøde, eller  

 en ham idømt frihedsstraf eller anden hertil svarende foranstaltning ikke er  

 udstået, 7. det findes hensigtsmæssigt at knytte særlige vilkår  

 til udleveringen, jfr. lovens § 6, stk. 2.
 § 2.  Såfremt den, der begæres udleveret, ikke i et  

 retsmøde meddeler samtykke til udleveringen, skal sagen forelægges for  

 justitsministeriet.
§ 3.  Justitsministeriet har meddelt myndighederne i  

 Finland, Island, Norge og Sverige, at man fra dansk side betragter de i  

 lovens § 6, stk. 1, nævnte almindelige vilkår for udlevering som knyttet til  

 enhver udlevering fra Danmark til de pågældende lande.
Det er derfor  

 upåkrævet at fastsætte disse vilkår i forbindelse med den enkelte udlevering.
 Udlevering til Danmark.
§ 4.  Begæring om udlevering fremsættes af politiet.  

 Er der tvivl om, hvorvidt begæring bør fremsættes, forelægges sagen for  

 overordnet anklagemyndighed, efter omstændighederne justitsministeriet.  

 Forelæggelse for justitsministeriet skal altid ske, såfremt 1. den pågældende er statsborger i det land, over for  

 hvilket begæringen fremsættes, eller sagen angår en politisk lovovertrædelse, 2. det pågældende forhold ikke kan antages at ville  

 medføre højere straf end bøde eller hæfte.
 § 5.  Begæring om udlevering fra Finland sendes til  

 ministeriet foer inrikesaerendena eller, hvis den pågældende opholdssted er  

 kendt, til vedkommende polischef.
 Begæring om udlevering fra Island sendes gennem justitsministeriet.
 Begæring om udlevering fra Norge sendes til riksadvokaten eller direkte  

 til vedkommende statsadvokat eller politimester.
 Begæring om udlevering fra Sverige sendes enten til riksåklagaraembetet  

 eller direkte til vedkommende stats- eller distriktåklagare.
 Der henvises til den i Nordisk kriminalteknisk tidsskrift 1959 nr. 6-7  

 optagne fortegnelse over de nordiske politi- og anklagemyndigheder.
§ 6.  Udleveringsbegæringen skal indeholde tilsvarende  

 oplysninger som fastsat i den danske lovs § 8, stk. 2. Foreligger der en af  

 en domstol truffet beslutning vedrørende det forhold, for hvilket udlevering  

 begæres, skal denne medfølge begæringen.
I øvrigt finder bestemmelsen i  

 lovens § 8, stk. 3. tilsvarende anvendelse.
 Stk. 2.  Det må påses, at begæring om udlevering til  

 strafforfølgning angiver samtlige forhold, for hvilke den, som ønskes  

 udleveret, på tidspunktet for begæringens fremsættelse er sigtet eller  

 tiltalt.
§ 7.  Det skal påses, at de for en udlevering fra  

 Finland, Island, Norge eller Sverige fastsatte vilkår nøje overholdes.
I den  

 finske og svenske udleveringslov er fastsat tilsvarende vilkår som i den  

 danske lovs § 6 med følgende afvigelser: Efter den til § 6, stk 1, nr. 1,  

 pkt. c, svarende bestemmelse i den svenske lov er adgangen til videregående  

 tiltale betinget af, at den udleverede, uanset at der ikke er lagt ham  

 hindringer i vejen for at forlade det land, hvortil han er udleveret, har  

 undladt dette inden en måned efter retsforfølgning eller udståelse af straf  

 eller anden foranstaltning, idømt ham for en af udleveringen omfattet  

 lovovertrædelse; den finske lov indeholder ikke bestemmelser svarende til den  

 danske lovs § 6, stk. 1, nr. 1, pkt. c og d.
Disse vilkår i den finske og  

 svenske lov skal overholdes, selv om de ikke udtrykkeligt er fastsat i  

 forbindelse med den enkelte udlevering.
 Stk. 2.  Såfremt der opstår spørgsmål om at indhente  

 tilladelse til, at en udleveret drages til ansvar for nogen anden før  

 udleveringen begået strafbar handling end den, han er udleveret for, eller  

 til at han udleveres videre til et tredieland, forelægges sagen for  

 justitsministeriet med oplysning om, hvorvidt den pågældende ønsker  

 spørgsmålet om lovligheden af en eventuel tilladelse prøvet ved domstolene i  

 vedkommende land, smlg. iøvrigt bestemmelserne i den danske lovs § 17.
Justitsministeriet, den 27. august 1960 Hans Hækkerup.
/Niels Madsen (Til politiet og anklagemyndigheden).
