 I henhold til § 2, stk. 3, nr. 1, og § 35a, i lov om styrelse af højere  

 uddannelsesinstitutioner, jf. lovbekendtgørelse nr. 161 af 17. marts 1987,  

 samt til § 1, stk. 1, og § 3a, i lov om adgangsregulering ved videregående  

 uddannelser, jf. lovbekendtgørelse nr. 742 af 31. oktober 1986, fastsættes:
 Kapitel 1. Adgangsgrundlag (betingelser med hensyn til eksamen m.v.).
 Kapitel 2. Optagelsespladser m.v.
 Kapitel 3. Særlige bestemmelser om optagelse under adgangsbegrænsning.
 Kapitel 4. Fremgangsmåden ved ansøgning og optagelse.
 Kapitel 5. Klage, dispensation, m.v.
 Kapitel 6. Ikrafttræden m.v.
Adgangsgrundlag (betingelser med hensyn til eksamen m.v.) § 1.  Ved tandlægeuddannelsen på Københavns og Århus  

 tandlægehøjskoler optages ansøgere, som har bestået en af følgende eksaminer  

 m.v.:
 1. Studentereksamen (herunder færøsk  

 studentereksamen).
 2. Højere forberedelseseksamen (herunder færøsk og  

 grønlandsk højere forberedelseseksamen).
 3. Højere handelseksamen.
 4. Folkeskolens udvidede afgangsprøve i dansk,  

 regning/matematik, fysik/kemi og folkeskolens afgangsprøve i tysk og engelsk,  

 eller har tilsvarende uddannelsesbaggrund med tillæg af prøver i fagene  

 matematik, fysik, kemi, biologi og geografi som ved matematisk  

 studentereksamen.
 5. Tandplejereksamen.
 6. Kandidateksamen eller magisterkonferens fra en  

 dansk højere uddannelsesinstitution.
7. Eksamen m.v. fra et fremmed land, som Danmark har  

 truffet aftale med om gensidig anerkendelse af eksaminer m.v., der a. er sammenlignelige  med en dansk adgangsgivende eksamen, jf. nr.  

 1-3, b. er ligestillet  med en dansk adgangsgivende eksamen, jf. nr.  

 1-3.
 8. Udenlandsk eksamen, som Danmark iøvrigt  har  

 anerkendt som  ligestillet  med en dansk adgangsgivende eksamen, jf.  

 nr. 1-3.
§ 2.  Studerende, der optages ved tandlægeuddannelsen  

 på grundlag af 1. sproglig studentereksamen, 2. højere forberedelseseksamen uden tilvalg i fagene  

 fysik og kemi, 3. højere handelseksamen eller 4. tandplejereksamen, skal inden udgangen af 1. semester på tilfredsstillende måde have  

 gennemført et af de kurser i fysik og kemi, der er tilrettelagt af den  

 pågældende tandlægehøjskole, eller inden 1 år efter optagelsen, bestå  

 supplerende prøver i fysik og kemi på HF - tilvalgsniveau efter højskolens  

 godkendelse i det omfang fagene ikke eller kun delvis er dækket af den  

 adgangsgivende eksamen.
Højskolen kan dog i særlige tilfælde dispensere fra  

 tidsfrister.
 Stk. 2.  Tilsvarende krav som efter stk. 1 kan stilles  

 til studerende, der optages på grundlag af kandidateksamen eller  

 magisterkonferens eller på grundlag af en udenlandsk eksamen, hvis fagene  

 ikke eller kun delvis er dækket af den forudgående eksamen.
 Stk. 3.  Ved optagelse på grundlag af § 1, nr. 7 og 8,  

 kan tandlægehøjskolerne forlange en prøve i dansk bestået inden optagelsen.
 § 3.  Tandlægehøjskolerne kan ved særlig tilladelse  

 give adgang for ansøgere, som ikke har det adgangsgrundlag, der er anført i §  

 1, men som skønnes at have de nødvendige forudsætninger for at gennemføre  

 tandlægeuddannelsen (jf. dog kapitel 3 om optagelse under  

 adgangsbegrænsning). Sådan tilladelse gælder kun adgang til den pågældende  

 tandlægehøjskole.
 Stk. 2.  Tilladelse efter stk. 1 kan betinges af, at  

 ansøgerne før optagelsen - eller inden en vis tid efter - består en eller  

 flere supplerende prøver.
 Optagelsespladser m.v.
 § 4.  Undervisningsministeren fastsætter hvert år  

 antallet af optagelsespladser på hver af tandlægehøjskolerne på grundlag af  

 dels udtalelser fra tandlægehøjskolerne og det Faglige Landsudvalg for  

 Sundhedsuddannelserne, dels foreliggende arbejdsmarkedsprognoser for  

 langvarigt uddannede.
 Stk. 2.  Optagelse sker særskilt ved hver  

 tandlægehøjskole (hver tandlægehøjskole er et optagelsesområde).
Særlige bestemmelser om optagelse under  

 adgangsbegrænsning § 5.  Hvis antallet af ansøgere, der kan optages efter  

 kapitel 1, et år overstiger antallet af optagelsespladser, opdeles disse i 3  

 grupper for de ansøgerkategorier, der er angivet i §§ 6, 7 og 10.  

 Undervisningsministeren fastsætter hvert år gruppernes størrelse.
 Stk. 2.  Hvis antallet af optagelsespladser i gruppe II  

 eller gruppe III ikke kan besættes fuldt ud med ansøgere i vedkommende  

 ansøgerkategori, flyttes de overskydende optagelsespladser til gruppe I.
 § 6.  Optagelsespladserne i gruppe I  tildeles  

 efter faldende optagelseskvotient ansøgere, der har det adgangsgrundlag, der  

 er nævnt i nr. 1-4, 7b og 8, og som ikke har kandidateksamen eller  

 magisterkonferens fra en højere uddannelsesinstitution, jf. § 10.
 Om ansøgere, der ikke er danske statsborgere, henvises til § 11.
Stk. 2.  Optagelseskvotienten er gennemsnittet af de  

 karakterer, der medregnes ved afgørelsen af, om den adgangsgivende eksamen er  

 bestået, jf. dog stk. 3. For at eksamensgennemsittet skal kunne anvendes som  

 optagelseskvotient, må der normalt ikke være overført mere end 3 fag fra  

 anden uddannelse uden karakterer på eksamensbeviset.
Gennemsnittet beregnes  

 med 1 decimal.
Ansøgere med en udenlandsk eksamen indplaceres i rækkefølgen  

 efter kvotient efter en vurdering af resultatet ved den adgangsgivende  

 eksamen, jf. § 12.
 Stk. 3.  I de tilfælde, der er nævnt i § 1, nr. 4,  

 beregnes optagelseskvotienten som et gennemsnit af karaktererne ved de  

 aflagte prøver/eksamen og et gennemsnit af karaktererne ved  

 suppleringskurserne.
 §7. Optagelsespladserne i gruppe II tildeles ansøgere, som har det  

 adgangsgrundlag, der er nævnt i § 6, stk. 1, uden at være optaget gennem  

 gruppe I, og som desuden har fået godkendt mindst 9 måneders erhvervsarbejde  

 efter reglerne i denne paragraf og i § 15. Tildeling sker efter faldende  

 optagelseskvotient.
 Stk. 2.  Optagelseskvotienten er gennemsnittet af  

 karaktererne ved den adgangsgivende eksamen multipliceret med en faktor efter  

 følgende skala:
 Godkendt erhvervsarbejde, jf. stk. 3:
 Optagelseskvotienten beregnes med 3 decimaler.
 Stk. 3.  Erhvervsarbejde godkendes således:
a.
Erhvervsarbejde i mindst 30 timer om ugen godkendes med det antal  

 måneder, som erhvervsarbejdet har varet.
b.
Erhvervsarbejde fra 15 til 29 timer om ugen godkendes med halvdelen af  

 det antal måneder, som erhvervsarbejdet har varet under forudsætning af, at  

 der indgår en arbejdsperiode på mindst 12 sammenhængende måneder.
Timetallet  

 kan beregnes som et gennemsnit over en periode på indtil 4 uger.
 Stk. 4.  Erhvervsarbejdet skal iøvrigt opfylde følgende  

 betingelser:
1. Erhvervsarbejdet skal være aflønnet i form af penge  

 eller naturalløn.
Arbejde som selvstændig erhvervsdrivende godkendes som  

 erhvervsarbejde.
 2. Erhvervsarbejdet skal ligge forud for den 1. juli i  

 ansøgningsåret.
 3. Arbejdets art, perioden, antallet af ugentlige  

 timer og aflønningen skal være dokumenteret.
 Stk. 5.  I erhvervsarbejdet kan indgå:
1. Aftjent værnepligt 2. Dokumenterede arbejdsløshedsperioder i følgende  

 omfang, jf. stk. 3:
 Stk. 6.  Erhvervsarbejde som led i et formaliseret  

 uddannelsesforløb kan ikke godkendes.
Stk. 7.  Ansøgerne kan ikke få godkendt erhvervsarbejde,  

 som de har haft samtidig med, at de kvalificerede sig til den adgangsgivende  

 eksamen, medmindre de var fyldt 20 år på arbejdstidspunktet.
Dette gælder dog  

 ikke deltagere i aftenstudenterkurser, enkeltfagskurser til højere  

 forberedelseseksamen, handelsskolernes statskontrollerede enkeltfagskurser og  

 lignende.
 § 8.  Direktoratet kan fastsætte regler om, at  

 ansøgere, der ikke er blevet optaget på deres først prioriterede  

 optagelsesområde, kan få tilsagn om at blive optaget ved dette  

 optagelsesområde, det følgende optagelsesår gennem gruppe II, jf. § 7.
 § 9.  Hvis flere ansøgere har samme  

 optagelseskvotient, og de ikke alle kan optages inden for antallet af  

 optagelsespladser i gruppe I eller II, optages en ældre ansøger før en yngre.
 § 10.  Optagelsespladserne i gruppe III  

  tildeles følgende ansøgere:
a.
Ansøgere, der har fået særlig tilladelse efter § 3 (dispensater).
b.
Ansøgere med tandplejereksamen, jf. § 1, nr. 5, som ikke samtidig har  

 adgangsgrundlag som nævnt i § 1, nr. 1-4.
c.
Ansøgere med kandidateksamen eller magisterkonferens fra en højere  

 uddannelsesinstitution.
d.
Ansøgere, jf. § 11, med udenlandsk eksamen efter § 1, nr. 7a.
e.
Ansøgere af den kategori, der er angivet i § 6, stk. 1, som ikke er  

 optaget gennem gruppe I eller II, og som vil være fyldt 25 år inden den 1.  

 september i det år, hvor optagelse søges, hvis de efter tandlægehøjskolens  

 vurdering har kvalificeret sig ved aktiviteter ud over den adgangsgivende  

 eksamen.
 Om ansøgere, der ikke er danske statsborgere, henvises til § 11.
 Stk. 2.  Hvis antallet af ansøgere, der kan optages  

 efter stk. 1, overstiger antallet af optagelsespladser i gruppe III, sker  

 optagelse blandt ansøgerne efter tandlægehøjskolens bestemmelse.
 Stk. 3.  Selv om antallet af ansøgere, der kan optages  

 efter stk 1, ikke overstiger antallet af optagelsespladser i gruppe III,  

 optages de ansøgere, der er nævnt i stk. 1, litra c og d, efter højskolens  

 bestemmelse.
 § 11.  Ansøgere, der ikke er danske statsborgere, kan  

 kun optages, hvis de enten i henhold til traktat har ret til at blive optaget  

 på lige fod med danske statsborgere (visse EF-statsborgere på nærmere  

 betingelser) eller har en særlig tilknytning til Danmark (ud over eventuelt  

 ophold for at tage dansk adgangsgivende eksamen), jf. nærmere § 12. De  

 optages sådan:
 1. Gruppe I-II:
a.
Ansøgere med dansk eksamen efter § 1, nr. 1-4.
b.
Ansøgere med udenlandsk eksamen efter § 1, nr. 7b og 8, hvis deres  

 lands statsborgere i henhold til traktat m.v. er ligestillet med danske  

 (visse EF-statsborgere på nærmere betingelser).
 Har ansøgerne også kandidateksamen eller magisterkonferens fra en højere  

 uddannelsesinstitution, optages de dog gennem gruppe III.
 2. Gruppe III: Øvrige adgangsberettigede ansøgere.
Stk. 2.  Selv om der er ubesatte optagelsespladser i  

 gruppe III, kan der (under adgangsbegrænsning) kun optages et samlet antal  

 ansøgere uden dansk statsborgerskab i grupperne I, II og III, der ikke  

 overstiger 10 pct. af det samlede antal optagelsespladser.
De ansøgere, der  

 er nævnt i stk. 1, nr. 1, litra b, (visse EF-statsborgere) og ansøgere som er  

 omfattet af §§ 7 og 8 i udlændingeloven (flygtninge), medregnes ikke i de 10  

 pct.
§ 12.  Tandlægehøjskolerne nedsætter sammen med de  

 andre institutioner under den koordinerede tilmelding, der har tilsvarende  

 bestemmelser, et fælles nævn.
Nævnet bedømmer udenlandske eksaminer,  

 indplacerer udenlandske eksaminer efter § 1, nr. 7 b, og 8, og vurderer  

 ikke-danske ansøgeres tilknytning til Danmark.
Fremgangsmåden ved ansøgning og optagelse § 13.  Der optages studerende på tandlægehøjskolerne  

 een gang om året, pr. 1. september.
Direktoratet kan tillade, at der optages  

 studerende to gange om året, pr. 1. september og 1. februar.
Direktoratet kan  

 bestemme, at de optagne fordeles på flere studiestarttidspunkter.  

 Direktoratet fastsætter nærmere regler om denne fordeling.
Stk. 2.  Der foretages en koordinering af tilmeldings og  

 optagelsesproceduren ved tandlægehøjskolerne og andre videregående  

 uddannelsesinstitutioner.
Direktoratet fastsætter særlige regler herom.
Særlige ansøgnings- og svarfrister § 14.  Følgende ansøgere skal inden den 15.  

 marts  i det år, hvor optagelse søges, indsende en foreløbig ansøgning  

 til vedkommende tandlægehøjskole (eventuelt begge) med redegørelse og  

 dokumentation for deres kvalifikationer:
a.
Ansøgere, der søger om adgang ved særlig tilladelse efter § 3  

 (dispensater).
b.
Ansøgere med udenlandsk eksamen efter § 1, nr. 7 og 8.
c.
Ansøgere, som har dansk adgangsgrundlag efter § 1, nr. 1-6, men som  

 ikke har dansk statsborgerskab eller er ligestillede med danske statsborgere,  

 jf. § 11.
 Stk. 2.  Inden udgangen af maj giver tandlægehøjskolerne  

 ansøgerne meddelelse om, enten at de ikke kan optages på det foreliggende  

 grundlag, eller at de anses for kvalificerede (har adgangsgrundlag) til  

 tandlægeuddannelsen, men at optagelse afhænger af de særlige regler, der  

 gælder om optagelse, når der er flere ansøgere end optagelsespladser, jf.  

 kapitel 3.
 Forhåndsgodkendelse af erhvervsarbejde m.v.
§ 15.  Ansøgerne skal have erhvervsarbejde og  

 eventuelt højskoleophold m.v. godkendt, inden ansøgning om optagelse sendes  

 til tandlægehøjskolerne.
Ansøgning om godkendelse skal indsendes til  

 Københavns, Aarhus eller Odense Universitet eller til Aalborg  

 Universitetscenter.
Fristen for ansøgning om forhåndsgodkendelse er 1. juni,  

 men når der foreligger særlige forhold i forbindelse med en overskridelse af  

 fristen, kan godkendelsesinstitutionerne behandle en anmodning om godkendelse  

 efter denne frist.
Godkendelse gives ved en godkendelsesattest, der også  

 omfatter eventuelt tidligere godkendt erhvervsarbejde og eventuelt  

 højskoleophold m.v.
Institutionen afgiver svar senest den 22. juni.
Stk. 2.  Erhvervsarbejdet og eventuelt højskoleophold  

 m.v. skal dokumenteres over for universitetet/centret som angivet i § 7, stk.  

 4 nr. 3 og stk. 5 nr. 3. Eventuelle tidligere udstedte godkendelsesattester  

 vedlægges.
Godkendelse af arbejde m.v. i juni måned kan ske på grundlag af en  

 foreløbig dokumentation, og at endelig dokumentation kan kræves fremlagt  

 senere.
 Stk. 3.  Når erhvervsarbejde og eventuelt højskoleophold  

 m.v. een gang er godkendt, kan godkendelsesattesten anvendes ved ansøgning om  

 optagelse de følgende år ved institutioner under den koordinerede tilmelding.
 Almindelig ansøgningsfrist.
§ 16.  Ansøgere skal i det år, hvor optagelse søges,  

 indsende et særligt ansøgningsskema  til den tandlægehøjskole, de  

 søger optagelse ved.
Ansøgningsskemaet skal være højskolen i hænde  inden  

 den 1. juli kl. 12.00.  Ansøgere, der søger optagelse ved begge  

 tandlægehøjskoler eller ved een tandlægehøjskole og ved andre  

 uddannelsesinstitutioner under den koordinerede tilmelding, skal indsende et  

 ansøgningsskema til hver af de pågældende uddannelsesinstitutioner.
Der skal  

 på hvert ansøgningsskema angives en prioritering af alle de ønskede  

 institutioner og optagelsesområder m.v.
Det højeste antal optagelsesområder  

 m.v., der kan søges af den enkelte ansøger, skal fremgå af skemaerne.
 Stk. 2.  Med ansøgningsskemaet indsendes dels  

 dokumentation for adgangsgrundlaget (særlig tilladelse efter § 3,  

 eksamensbeviser m.v.), dels et eksemplar af godkendelsesattesten efter § 15.  

 Der må kun medsendes een godkendelsesattest, jf. § 15, stk. 1.
Stk. 3.  Dokumentationen for adgangsgrundlaget indsendes  

 i kopi.
Hvis optagelse søges flere steder, skal dokumentationen sendes til  

 alle institutionerne.
Original dokumentation kan kræves forevist efter  

 optagelsen.
Stk. 4.  Sammen med ansøgningsskema og dokumentation  

 indsendes et særskilt prioriteringsskema  til den højest prioriterede  

 uddannelsesinstitution.
Prioriteringsskemaet skal indeholde samme oplysninger  

 om prioritering af de ønskede optagelsesområder og institutioner som  

 ansøgningsskemaet, jf. stk. 1. Prioriteringsskemaet skal indsendes, selv om  

 ansøgeren kun søger om optagelse ved een uddannelsesinstitution.
 Stk. 5.  Ansøgningsskemaer, prioriteringsskemaer og  

 vejledningsmateriale udleveres af uddannelsesinstitutionerne.
Svarfrist § 17.  Senest den 28. juli giver tandlægehøjskolerne  

 meddelelse til de ansøgere, der optages ved tandlægehøjskolen.
 Stk. 2.  Til de ansøgere, der ikke kan optages ved nogen  

 af de søgte optagelsesområder, sender sekretariatet for den koordinerede  

 tilmelding (Tilmeldingssekretariatet) meddelelse herom.
 Sygeeksamen m.v.
§ 18.  Ansøgere, der skal til sygeeksamen,  

  eller ansøgere, der afslutter eksamen i eksamensterminen ved optagelsen, men  

 som ikke ved ansøgningsfristens udløb har modtaget deres endelige  

 eksamensbevis, skal indsende ansøgnings- og prioriteringsskemaer inden for  

 fristen i § 16, stk. 1, med en foreløbigt beregnet eksamenskvotient.
Sådanne  

 ansøgere får ikke svar inden for fristen i § 17, men skal snarest efter  

 sygeeksamen m.v. indsende eksamensbeviset til den eller de søgte  

 institutioner.
Ansøgerne optages derefter på det højest prioriterede  

 optagelsesområde m.v., hvor ansøgere med tilsvarende optagelseskvotient og  

 alder har kunnet optages.
Sådanne ansøgere kan optages uden for det fastsatte  

 antal optagelsespladser.
Optagelse på ledige pladser § 19.  Optagelsespladser, der er ledige pr. 28. juli,  

 kan søges indtil 15. august uanset ansøgningsfrister.
Tandlægehøjskolerne er  

 berettiget til at lukke for yderligere optagelse efter 15. august.
Stk. 2.  Ansøgere optages i den rækkefølge, hvori  

 ansøgningerne modtages.
Dog betragtes alle ansøgninger, der er modtaget  

 senest 8. august, som modtaget samme dag.
 Stk. 3.  Kan ikke alle ansøgere optages, og er  

 ansøgningerne indkommet samme dag, optages en ældre ansøger før en yngre.
 Stk. 4.  Fra 15. august til 1. september kan  

 tandlægehøjskolerne frit optage ansøgere på ledige pladser, hvis det er  

 foreneligt med den planlagte undervisning m.v.
 Stk. 5.  Efter 1. september bør der kun optages ansøgere  

 på ledige pladser, hvis det skønnes, at ansøgeren kan følge  

 undervisningsplanen inden for normale tidsrammer.
 Klage, dispensation m.v.
§ 20.  Klager over en tandlægehøjskoles afgørelser i  

 henhold til denne bekendtgørelse indgives til den pågældende  

 tandlægehøjskole.
Hvis en klage ikke tages til følge, og klageren fastholder  

 klagen, videresender tandlægehøjskolen klagen - bilagt en udtalelse - til  

 Direktoratet for de Videregående Uddannelser.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
§ 21.  Direktoratet for de Videregående Uddannelser  

 kan dispensere fra bekendtgørelsens bestemmelser, når det findes begrundet i  

 usædvanlige forhold.
Der skal foreligge en indstilling fra vedkommende  

 tandlægehøjskole, inden der træffes afgørelse.
 Stk. 2.  Ansøgninger om dispensation skal, hvor det er  

 muligt, vedlægges dokumentation for de forhold, der anføres som  

 dispensationsgrund.
 Stk. 3.  Direktoratet kan tillade tandlægehøjskolerne at  

 dispensere fra bekendtgørelsens bestemmelser inden for nærmere angivne  

 rammer.
 § 22.  Direktoratet kan som led i et forsøg fravige  

 denne bekendtgørelse.
 § 23.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 24.  Bekendtgørelsen træder i kraft ved  

 bekendtgørelsen i Lovtidende og har virkning fra sommeroptagelsen 1987.
 Stk. 2.  Bekendtgørelse nr. 378 af 29. juli 1983 om  

 optagelse ved tandlægeuddannelsen på Københavns og Århus tandlægehøjskoler  

 ophæves.
