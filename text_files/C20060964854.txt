Skrivelse med orientering om  

 ny bekendtgørelse om medtagelse af ydelser efter lov om social service under  

 midlertidige ophold i udlandet - ny udlandsbekendtgørelse - og EU-reglerne (Til samtlige kommuner m.fl.) Formålet med denne orientering er at give en kort introduktion  

 til dels den nye udlandsbekendtgørelse dels EU-reglerne, således at der gives  

 mere samlet billede af reglerne om støtte under midlertidige ophold i  

 udlandet.
I forbindelse med, at en person søger om støtte til at medtage  

 ydelser til udlandet, kan det være afgørende, om personen er omfattet af  

 EUretten.
Rejser personer over grænserne i EU/EØS, skal opmærksomheden  

 henledes på afsnittet om EU-retten nedenfor.
Retten til at medtage ydelser kan således såvel være i  

 udlandsbekendtgørelsen som i EU-retten.
Udlandsbekendtgørelsen kan IKKE  

 indskrænke rettighederne efter EU-retten.
Ændringerne i den nye bekendtgørelse Bekendtgørelsen er udarbejdet i forlængelse af vedtagelsen af  

 lov nr. 369 af 1. maj 2006, hvorved der blev indsat en ændret bemyndigelse i  

 servicelovens § 2, stk. 2, med større frihedsgrader til at udstede nærmere  

 regler om medtagelse af ydelser efter lov om social service.
Det er på denne baggrund,  

 der er indsat mere fleksible muligheder for at medtage ydelser i forbindelse  

 med midlertidige ophold i udlandet.
De bindinger, der før var med, at  

 adgangen  

 til at medtage ydelser var knyttet tæt til formålet med det midlertidige  

 ophold, er løsnet.
 Der gives i  

 bekendtgørelsen i forhold til tidligere bestemmelser tillige mulighed for, at  

 forbrugsgoder efter § 98 kan medtages under midlertidige ophold i udlandet.
Det bemærkes, at der  

 efter praksis kan medtages støtte, herunder socialpædagogisk støtte, en  

 borger  

 modtager som led i et døgnophold, i et anbringelsessted for børn og unge  

 eller  

 en boform for voksne her i landet.
Dette kan ligge ud over den støtte, der  

 kan  

 medtages med hjemmel i henhold til servicelovens § 2, stk. 2, som det også  

 nævnes i bemærkningerne til lovforslaget.
I forbindelse med midlertidige  

 ophold  

 i udlandet i form af lejrskoler eller almindelige ferieophold, der er  

 arrangeret af anbringelsesstedet eller boformen som fælles rejser, og som er  

 et  

 led i det samlede døgntilbud, vil der således være en uændret adgang til at  

 medtage en sådan støtte.
 I forhold til udkastet til ny bekendtgørelse, der har været i  

 høring, er der i den endelige bekendtgørelse alene foretaget enkelte mere  

 redaktionelle ændringer.
 Støtte efter EU-reglerne: Fællesskabsrettens  

 betydning, vandrende arbejdstagere m.fl.
 Under ophold i udlandet kan en borger være berettiget til hjælp  

 i henhold til EF-forordning 1408/71 om anvendelse af sociale  

 sikringsordninger  

 på arbejdstagere, selvstændige erhvervsdrivende og deres familiemedlemmer,  

 der  

 flytter inden for Fællesskabet.
Når en person ansøger om at medtage hjælp efter serviceloven til  

 udlandet, skal kommunen derfor undersøge, om denne person er omfattet af  

 fællesskabsretten.
Der henvises til beskrivelse af personkredsen i  

 hjælpemiddelvejledningens kapitel 7.
 Hvis ansøger er omfattet af fællesskabsretten, er det Rådets  

 forordning nr. 1408/71, som skal anvendes, og ikke udlandsbekendtgørelsen.
Hjælpemiddelvejledningens  

 kapitel 7 samt bilag 3 og 4 er vedlagt som generel orientering om forordning  

 1408/71. I bilag 3 findes en liste med personkredsen.
Desuden er der i bilag  

 4  

 omtalt to afgørelser fra Den Administrative Kommission af betydning for  

 forvaltningen af servicelovens regler.
Der skal knyttes en kommentar til Afgørelse nr. 115, som  

 omhandler hjælpemidler, der allerede er tilkendt, men ikke udleveret, når  

 borgeren flytter til en anden medlemsstat.
Afgørelsen betyder, at en borger,  

 der flytter til en anden medlemsstat efter at have fået tilkendt en af disse  

 ydelser i Danmark, vil have krav på at få udleveret ydelsen i sin  

 tilflytningsstat.
Socialministeriet, den 16. august  

 2006 Karin Munk Petersen Bilag 1 Kapitel 7 Udland Lovligt ophold i Danmark 58.  

  

 Enhver, der har  

 lovligt ophold i Danmark, har ret til hjælp efter lov om social service, jf.  

 servicelovens § 2. Udlændinge med lovligt ophold i Danmark har således  

 samme ret til at få tildelt hjælpemidler som danskere med bopæl i Danmark.  

 Det  

 gælder uanset, om de er på ferie eller bor her.
 Ved tildeling af hjælpemidler kan der ikke stilles krav om  

 CPR-registrering, dansk pas eller andre former for bevis for nationalitet.
 For personer, der er omfattet af internationale aftaler eller  

 regler, som fx regler om social sikring inden for EU gælder det, der følger  

 af  

 disse aftaler, jf. afsnittet nedenfor om EU/EØS-borgere eller reglerne om  

 FN-flygtninge.
Midlertidige ophold i lande uden for EU/EØS 59.  

  

 Danskere kan  

 frit medtage kropsbårne hjælpemidler efter servicelovens § 97 til  

 udlandet, jf. § 8, stk. 1 i udlandsbekendtgørelsen, der er optrykt som  

 bilag 2.
Andre hjælpemidler kan, jf. bekendtgørelsens § 8, stk. 2  

 medtages under opholdet i udlandet, hvis - modtageren deltager i aktiviteter, der er led i aktivering  

 eller revalidering - modtageren deltager i en uddannelse i udlandet, der  

 berettiger til Statens Uddannelsesstøtte i udlandet, - der er behov for nødvendig lægebehandling, som den pågældende  

 ikke kan få her i landet eller behandlingstilbud, kurophold e.l., som er  

 betalt  

 af det offentlige, - modtageren udøver aftalt eller fastlagt samvær, som ikke kan  

 foregå her i landet med egne børn under 18 år, - modtageren holder ferie i udlandet eller - der foreligger ganske særlige forhold, fx besøg hos en nær  

 pårørende, der er alvorligt syg.
EU/EØS/Schweiziske borgere - fællesskabsrettens regler Generelt om personer, der vandrer over grænserne i  

 EU/EØS 60.  

  

 For personer,  

 der er borgere i et EU eller EØS-land gælder forordning (EØF) nr. 1408/71  

 (forordningen), der suppleres af forordning (EØF) nr. 574/72.
Forordningen koordinerer medlemslandenes sociale  

 sikringsordninger.
Dvs. at den bestemmer, i hvilket land en person, der  

 bevæger  

 sig over grænserne i EU/EØS, er socialsikret.
Oversigten i bilag 3 viser i  

 hvilket land, en borger, der vandrer over grænserne i EU/EØS, er socialsikret  

 efter fællesskabsrettens regler.
 Servicelovens regler om hjælpemidler og forbrugsgoder hører til  

 de nationale regler, der koordineres af Fællesskabsrettens regler.  

 Forordningen  

 regulerer altså adgangen til at få tilkendt og medtage hjælpemidler og  

 forbrugsgoder på tværs af landegrænserne inden for EU/EØS.
 Ydelserne tildeles efter national ret i et bestemt medlemsland.  

 Forordningen regulerer hvilket medlemslands lovgivning, ydelserne skal  

 tildeles  

 efter, samt hvilket medlemsland der skal bære omkostningerne, jf. nedenfor.
De grundlæggende principper: Ligebehandling og  

 eksportabilitet 61.  

  

 Principperne om  

 ligebehandling af EU-statsborgere med egne statsborgere og om eksportabilitet  

 er grundlæggende principper for forordningen.
Princippet om ligebehandling  

 medfører, at alle EU-statsborgere, der er omfattet af forordning 1408/71,  

 behandles lige med hensyn til sociale sikringsydelser i det land, hvor de er  

 bosat.
Det medfører, at der ikke kan stilles krav om nationalitet som  

 betingelse for sociale sikringsydelser.
Princippet om eksportabilitet  

 indebærer, at sociale sikringsydelser kan udbetales overalt inden for  

 unionen.  

 Princippet skal sikre mod tab som følge af flytning til eller ophold i et  

 andet  

 medlemsland end der, hvor man er social sikret.
Ydelser kan altså ikke  

 begrænses til det nationale område.
Disse principper betyder i praksis, at hvis en EU-borger  

 opholder sig i et andet EU-land end der, hvor han eller hun er socialsikret,  

 kan EU-borgeren henvende sig til de sociale myndigheder i opholdslandet og  

 søge  

 om og få tildelt en social ydelse på samme vilkår som opholdslandets egne  

 borgere.
Opholdslandet vil efterfølgende kunne sende regningen for ydelsen  

 videre til det land, hvor borgeren er socialsikret.
Se dog nedenfor om  

 udstationerede og kontantydelser.
Formål 62.  

  

 Formålet med  

 forordningen er at sikre, at borgerne indenfor EU/EØS ikke ved flytning  

 mellem  

 to medlemslande mister allerede optjente sociale sikringsrettigheder eller  

 opnår samtidig ret til den sammen sociale sikringsydelse i to medlemslande.
Ydelsestyper 63.  

  

 Forordningen  

 koordinerer sociale sikringsydelser.
På samme måde som i serviceloven skelnes  

 mellem naturalydelser og kontantydelser.
Naturalydelser 64.  

  

 Hjælpemidler og  

 forbrugsgoder er omfattet af forordningens anvendelsesområde, idet de  

 betragtes  

 som »naturalydelser ved sygdom«.
Naturalydelser ydes efter lovgivningen i det land, hvor  

 borgeren bor eller opholder sig.
Regningen kan bagefter sendes til det land,  

 hvor borgeren efter fællesskabsretten er socialsikret.
Det drejer sig fx om proteser og ortopædiske eller afstivende  

 bandager, herunder ortopædiske korsetter af forstærket materiale samt alle  

 former for supplerende udstyr, tilbehør og redskaber.
Der henvises i øvrigt  

 til  

 bilag 4 (afgørelse 175 fra Den Administrative Kommission) for en nærmere  

 beskrivelse af, hvad der betragtes som naturalydelser.
Kontantydelser 65.  

  

 Hjælpemidler,  

 der har form af en kontantydelse, fx kontant tilskud til indkøb af bleer, er  

 omfattet af forordningen.
 Disse ydelser udbetales direkte til borgeren af de sociale  

 myndigheder i det land, hvor borgeren er socialsikret.
Hvor er man socialsikret indenfor for fællesskabet 66.  

  

 Her følger en  

 kort gennemgang af, hvor forskellige persongrupper er socialsikret inden for  

 EU/EØS.
Der i henvises i øvrigt til bilag 3, oversigt over hovedregler for  

 social sikring efter RFO 1408/71.
Erhvervsaktive (Arbejdstagere og selvstændigt  

 erhvervsdrivende) 67.  

  

 Erhvervsaktive,  

 dvs. arbejdstagere og selvstændigt erhvervsdrivende, er efter forordningen  

 som  

 hovedregel omfattet af lovgivningen om social sikring i ét land, nemlig det  

 land, hvor de er beskæftiget.
Dette gælder også deres familiemedlemmer, der  

 ikke selv er socialt sikret i kraft af et arbejdsforhold.
Der er dog en række undtagelser til dette, idet fx  

 udstationerede kan fortsætte med at være omfattet af lovgivning om social  

 sikring i det land, de er rejst ud fra, mens de er beskæftiget i et andet  

 land  

 (i indtil 1 år). I disse tilfælde fortsætter det oprindelige sikringsland med  

 at yde og udbetale ydelser.
Se også afsnittet nedenfor om udstationering.
Arbejdsløse 68.  

  

 Arbejdsløse er  

 som hovedregel socialsikrede i det land, hvor de er arbejdsløshedsforsikrede.
Grænsearbejdere 69.  

  

 Grænsearbejdere  

 er socialsikrede i beskæftigelseslandet, men har dog mulighed for også at  

 søge  

 ydelser i bopælslandet.
Pensionister 70.  

  

 Pensionister er  

 som hovedregel socialsikrede i det land, der udbetaler pensionen.
Hvis de er  

 bosat i det land, hvor de modtager pension, er de socialsikrede i  

 bopælslandet.
 Eksempel:
En dansk pensionist, som bor i Spanien, har ret til ydelser  

 efter servicelovens kapitel 19. For naturalydelser gælder det, at  

 pensionisten  

 skal søge om ydelsen i Spanien hos de spanske socialmyndigheder, og at  

 ansøgningen vurderes efter spansk lovgivning.
Kan ansøgningen imødekommes,  

 leveres ydelsen af de spanske socialmyndigheder.
Derefter sender de spanske  

 socialmyndigheder regningen til de danske socialmyndigheder.
Hvis spansk  

 lovgivning ikke indeholder muligheder for at yde den hjælp, pensionisten har  

 ansøgt om, må pensionisten tage til Danmark fx på ferie og søge hjælpen der.  

 Kontantydelser leveres direkte fra Danmark til pensionisten.
En pensionist, der har et deltidsarbejde i et andet land end  

 der, hvor pensionen udbetales, bliver omfattet af reglerne om grænsearbejdere  

 og har derfor ret til ydelser i beskæftigelseslandet.
Det er ikke muligt at  

 optræde med to ansøger-identiteter.
Familiemedlemmer 71.  

  

 Familiemedlemmer  

 til erhvervsaktive, grænsearbejdere, pensionister, studerende og arbejdsløse  

 af  

 leder sikringsrettigheder fra den person de er knyttet til, medmindre de selv  

 er socialsikrede i kraft af egen beskæftigelse.
Studerende 72.  

  

 Studerende har  

 samme rettigheder som erhvervsaktive (arbejdstagere og selvstændigt  

 erhvervsdrivende). Hvis de studerer i udlandet i op til 1 år, forbliver de  

 socialsikrede i det land, de er rejst ud fra.
Varer studiet længere end 1 år,  

 vil de skulle socialsikres i studielandet.
Ophold i et andet land end, hvor man er socialt sikret 73.  

  

 De  

 persongrupper, der er omfattet af forordningen, har ret til sociale  

 sikringsydelser, når de bor eller opholder sig i et andet medlemsland, end  

 hvor  

 de er socialsikret.
For naturalydelser, herunder hjælpemidler, gælder det, at de  

 ydes i bopæls- eller opholdslandet, som kan sende regningen videre til det  

 land, hvor borgeren er social sikret.
Dette gælder også  

  

 midlertidigt ophold.
Personer, der er socialsikret i Danmark, har under midlertidige  

 ophold eller ved bopæl i andre EU-medlemslande/EØS-lande ret til at få  

 udleveret naturalydelser i opholds- eller bopælslandet.
Ansøgningen vurderes  

 efter lovgivningen i opholds- eller bopælslandet.
Når ydelsen er givet,  

 sender  

 opholds- eller bopælslandet regningen videre til Danmark, som skal dække den  

 endelige udgift.
Dette gælder også, hvis der er givet en ydelse i opholds-  

 eller bopælslandet, som det ikke ville være muligt at give efter dansk  

 lovgivning, eller som borgeren ikke ville være berettiget til efter dansk  

 lovgivning.
Hvis derimod opholds- eller bopælslandets lovgivning ikke giver  

 ret  

 til den ydelse, borgeren har søgt om, vil borgeren under et midlertidigt  

 ophold  

 fx ferie i Danmark, være berettiget til at søge om og få udleveret ydelsen  

 her.
Ret til allerede tilkendte ydelser 74.  

  

 Når en  

 arbejdstager, selvstændig erhvervsdrivende eller pensionist er i færd med at  

 flytte fra et medlemsland til et andet og forinden har indgivet ansøgning om  

 et  

 hjælpemiddel til sig selv eller til et af sine familiemedlemmer, skal  

 hjælpemidlet ydes af det land, hvor ansøgningen om et hjælpemiddel er  

 indgivet,  

 selvom det først bevilges efter, at ansøgeren er flyttet og optaget i  

 tilflytningslandets sociale sikring.
Dette gælder, hvis hjælpemidlet er  

 opført  

 på fortegnelsen i den Administrative Kommission afgørelse nr. 115, der er  

 optrykt som bilag 4. Fortegnelsen i afgørelse nr. 115 omfatter både  

 hjælpemidler og forbrugsgoder, men ikke hjælp til boligindretning.
 I denne situation skal kommunen eller amtskommunen levere det  

 pågældende hjælpemiddel, når Danmark er det land, hvor der er indgivet  

 ansøgning om hjælpemidlet, selv om ansøgeren allerede er flyttet til et andet  

 medlemsland.
Danskeres udstationering i et andet EU/EØS land 75.  

  

 Ved  

 udstationering forstås den situation, hvor en person, der har lønnet  

 beskæftigelse for en virksomhed, udsendes af denne virksomhed til et andet  

 EU/EØS land for dér at udføre et arbejde for virksomhedens regning.
Det er  

 dog  

 en betingelse, at arbejdets varighed ikke ventes at vare mere end ét år, og  

 at  

 den pågældende arbejdstager ikke udsendes for at afløse en anden person, hvis  

 udstationeringsperioden er udløbet.
Hvis varigheden af det arbejde, der skal udføres, på grund af  

 uforudsigelige omstændigheder bliver længere, end det oprindelig var forudsat  

 og kommer til overstige et år, er den pågældende fortsat omfattet af dansk  

 lovgivning, ind til arbejdet er afsluttet.
De sociale sikringsmyndigheder i  

 det  

 medlemsland, hvortil den pågældende er udstationeret, skal dog meddele  

 samtykke  

 hertil.
Begæring om samtykke skal indgives inden udløbet af den første  

 etårsperiode.  

 Samtykke kan ikke meddeles for længere tid end et år.
 Ovenstående gælder tilsvarende for selvstændige  

 erhvervsdrivende.
Udstationering længere end 1 år 76.  

  

 Ved  

 udstationering i en periode, som på forhånd forventes at vare længere end 1  

 år,  

 kan der indgås aftale mellem to eller flere medlemslandes sociale myndigheder  

 om at fravige hovedreglen, hvorefter den udstationerede er socialsikret i  

 udstationeringslandet.
Disse aftaler indgås på Danmarks vegne af Den Sociale  

 Sikringsstyrelse.
 På grundlag af en sådan aftale er det muligt at være omfattet  

 af dansk lovgivning om social sikring under udstationering i op til 3 år.
Ydelsestyperne ved udstationering 77.  

  

 Hvis en dansker  

 betragtes som udstationeret til et andet medlemsland, jf. ovenfor, gælder det  

 for kontantydelser, at ydelsen udbetales direkte til borgeren på samme måde,  

 som hvis borgeren har bopæl i Danmark.
 For naturalydelser gælder, at ydelsen gives i  

 beskæftigelsesstaten efter beskæftigelsesstatens lovgivning, men for Danmarks  

 regning.
 Eksempel:
En dansker, der er udstationeret til midlertidig beskæftigelse  

 i Italien, søger om et hjælpemiddel.
Hvis italiensk lovgivning giver mulighed  

 for at yde sådanne hjælpemidler, udleverer Italien hjælpemidlet og retter  

 refusionskrav mod Danmark, der skal dække omkostningerne, fordi danskeren  

 stadig er omfattet af dansk lovgivning.
Men kan hjælpemidlet ikke ydes efter  

 italiensk lovgivning, må danskeren rejse tilbage til Danmark fx på ferie for  

 at  

 få udleveret dette hjælpemiddel.
Refusion  betaling - aftaler om afkald på refusion 78.  

  

 Danmark har  

 indgået aftaler med de fleste andre lande inden for EU/EØS/Schweiz om at give  

 gensidigt afkald på refusionskrav, der følger af, at deres statsborgere har  

 søgt og fået sociale sikringsydelser i et andet land inden for  

 EU/EØS/Schweiz.  

 De lande, som Danmark har aftale om refusionsafkald med, kan man derfor ikke  

 sende refusionskrav til.
Disse aftaler er indgået med de fleste medlemslande  

 dog ikke for danske pensionister med bopæl i Spanien.
I Sundhedsministeriets  

 vejledning af april 1997 om EF-regler om social sikring, Sygesikring, findes  

 en  

 liste over aftalerne om afkald på refusion.
Området uden for EU/EØS/Schweiz 79.  

  

 For personer,  

 der er borgere i landene uden for EU/EØS/Schweiz, gælder der en række særlige  

 aftaler.
Disse aftaler består i såkaldte associeringsaftaler eller bilaterale  

 aftaler om bl.a. koordinering af sociale sikringsordninger.
For lande uden for EU/EØS/Schweiz gælder, at sikringsydelser  

 reguleres af aftaler mellem de enkelte lande, såkaldt bilaterale aftaler.  

 Disse  

 aftaler indeholder ikke bestemmelser om hjælpemidler.
Derfor kan hjælpemidler  

 ikke medtages til disse lande, udover hvad der følger af bekendtgørelse om  

 betingelser for i særlige tilfælde at få hjælp efter lov om social service  

 under ophold i udlandet, jf. udlandsbekendtgørelsen.
For en person med ophold  

 i  

 Danmark, som kommer fra et af disse lande, gælder servicelovens § 2,  

 hvorefter der stille krav om lovligt ophold.
Bilag 2 Vejledende oversigt over hovedregler for  

 socialsikring  

 efter rfo 1408/71 I venstre lodrette kolonne angives personkreds.
I højre kolonne  

 angives forordningens hovedregler om, hvor disse personer er socialsikrede.
Personkreds Sikringsland Erhvervsaktive Socialsikrede i beskæftigelseslandet - udstationerede - i op til 1 år: forsætter fortsætter med at være  

 socialsikrede i udsendelseslandet - over 1 år: overgår til socialsikring i  

 beskæftigelseslandet, medmindre der indgås aftale mellem beskæftigelseslandet  

 og udsendelseslandet.
- arbejdsløse Socialsikrede i det land, hvor arbejdsløshedsforsikret.
Grænsearbejdere Socialsikrede i beskæftigelseslandet.
Pensionister Socialsikrede - Hvis pension fra to eller flere lande, og bopæl i et af  

 disse lande: sikret i bopælslandet.
 - Hvis pension kun fra ét land, men bopæl i et andet:  

 sikret i det land, der udbetales pension fra.
Familiemedlemmer Afleder sikringsrettigheder fra den, de er knyttet til,  

 med mindre de selv er socialsikrede i kraft af egen beskæftigelse.
Studerende - Ved studium i andet medlemsland/EØS/Schweiz i indtil 1  

 år: Forbliver omfattet af bopælslandets socialsikring.
 - Ved studium over 1 år: overgår til studielandets  

 socialsikring.
Bilag 3 EU-bilag, afgørelse 115 og 175 Afgørelse nr. 115 fra Den Administrative Kommission  

 for Vandrende Arbejdstageres Sociale Ret til allerede tilkendte ydelser I de tilfælde, hvor en person inden flytningen har fået  

 tilkendt visse større naturalydelser skal disse stilles til rådighed i  

 tilflytningsstaten for fraflytningsstatens regning under forudsætning af, at  

 der er hjemmel til at tilkende disse ydelser efter tilflytningsstatens  

 lovgivning.
Det vil med andre ord sige, at tilflytningsstaten skal lægge en  

 afgørelse truffet i fraflytningsstaten til grund.
Denne regel følger af  

 forordningens artikel 24, hvori der fastsættes særlige regler for retten til  

 visse større naturalydelser ved sygdom, herunder proteser og større bandager.  

 Artikel 24 omhandler arbejdstagere og selvstændige erhvervsdrivende, men er  

 også anvendelig for pensionister, hvilket fremgår af forordningens artikel  

 30.
 Artikel 24 stk. 2 giver Den Administrative Kommission for  

 Vandrende Arbejdstageres Sociale Sikring beføjelse til at afgrænse  

 anvendelsesområdet for artikel 24. I afgørelse nr. 115 af 15. december 1982  

 afgrænses de større naturalydelser, som omfattes af bestemmelsen i artikel  

 24.  

 Der er tale om: Proteser og ortopædiske eller afstivende bandager, herunder  

 ortopædiske korsetter af forstærket materiale samt alle former for  

 supplerende  

 udstyr, tilbehør og redskaber:
a) ortopædisk fodtøj og det dertil hørende normalfodtøj; b) kæbe  og ansigtsproteser, parykker, c) øjenproteser, kontaktlinser, forstørrelsesbriller og  

 kikkertbriller; d) høreapparater, især akustiske og fonetiske apparater; e) tandproteser (faste og løse) og lukkeproteser i mundhulen; f) sygevogne (hånd  og motordrevne), kørestole og andre  

 mekaniske hjælpemidler, der giver mulighed for at bevæge sig omkring,  

 førerhunde til blinde; g) fornyelse af de under litra a) til g) nævnte hjælpemidler; h) kurbehandling; i) ophold og sygebehandling:
- på rekreationshjem, sanatorium, institution eller anstalt for  

 handicappede (blinde, døvstumme, psykisk handicappede osv.) eller  

 luftkursted, - på hospital for forebyggende behandling, når opholdets  

 varighed ifølge erklæring fra den behandlende læge  eller, såfremt det  

 i  

 sådanne tilfælde kræves efter lovgivningen i det land, hvor den pågældende  

 befinder sig, fra den rådgivende læge ved opholdsstedets eller bopælsstedets  

 institution  må antages at ville overstige 20 dage eller i modstrid med  

 den  

 forud indhentede erklæring fra ovennævnte læge strækker sig ud over 20 dage; j) foranstaltninger til fysisk genoptræning eller faglig  

 omskoling; k) enhver form for tilskud til delvis dækning af de udgifter,  

 som bevilling af de i litra a) til k) nævnte ydelser medfører.
 I praksis betyder forordningens artikel 24 sammenholdt med  

 afgørelse nr. 115, at kommunen eller amtskommunen ikke kan nægte at tilbyde  

 ydelser efter servicelovens kapitel 19 til en person, som flytter til  

 kommunen  

 fra en anden medlemsstat og har fået tilkendt en ydelse svarende til ydelser  

 efter servicelovens kapitel 19, såfremt ydelsen er opført på fortegnelsen i  

 afgørelse nr. 115. Fortegnelse i afgørelse nr. 115 omfatter både hjælpemidler  

 og forbrugsgoder, men ikke hjælp til boligindretning.
Afgørelse nr. 175 fra Den Administrative Kommission  

 for Vandrende Arbejdstageres Sociale Sikring Den Administrative Kommission for Vandrende Arbejdstageres  

 Sociale Sikring har i afgørelse nr. 175 af 23. juni 1999 fortolket begrebet  

 »naturalydelser ved sygdom«.
Afgørelse nr. 175 er udsendt på baggrund af  

 EF-Domstolens dom i sagen C  160/96 (Molenaar), hvori ydelser efter den  

 tyske  

 plejeforsikringsordning anses for ydelser ved sygdom, idet de supplerer  

 ydelserne fra sygesikringen med henblik på at forbedre plejekrævende  

 personers  

 sundhedstilstand og levevilkår.
Afgørelse nr. 175 fastslår først og fremmest, at den alene  

 regulerer ydelser, som anses for naturalydelser efter den lovgivning,  

 hvorefter  

 de er tilkendt.
Den vil således ikke omfatte kontante tilskud efter dansk  

 lovgivning.
Herefter fastslår afgørelsen, at ydelser efter en  

 plejeforsikringsordning anses for at være naturalydelser.
Lov om social  

 service  

 er ikke en plejeforsikringsordning, idet der ikke skal indbetales bidrag til  

 en  

 forsikringsordning for at få ret til ydelser efter lov om social service.  

 Endelig fastslår afgørelse nr. 175, at ydelser med samme formål og  

 karakteristiske træk som ydelser efter plejeforsikringen (pleje i hjemmet  

 eller  

 i specialiserede institutioner, indkøb af nødvendige hjælpemidler, særlige  

 indretning af boligen) også skal anses for at være naturalydelser ved sygdom.  

 Afgørelse nr. 175 fastslår således, at hjælpemidler og boligindretning m.v.  

 efter kapitel 19 i serviceloven skal betragtes som naturalydelser ved sygdom.
 Fortolkningen af begrebet naturalydelser ved sygdom i afgørelse  

 nr. 175 indebærer, at retten til naturalydelser efter forordningens afsnit  

 III,  

 kapitel 1, også omfatter ydelser efter kapitel 19 i serviceloven.
Den kompetente stat - bopælsstaten - opholdsstaten Forordningens afsnit III, kapitel 1 anvender begrebet »den  

 kompetente stat« for den stat, som skal afholde udgifterne til sociale  

 sikringsydelser til den forsikrede.
Som hovedregel er den kompetente stat den  

 stat, hvor en arbejdstager er beskæftiget eller den stat, som udbetaler  

 pension  

 til en pensionist.
Der findes særlige regler for udstationerede arbejdstagere  

 eller selvstændige erhvervsdrivende, for personer beskæftiget i international  

 transport og for personer med beskæftigelse i to eller flere medlemsstater.  

 Der  

 henvises til Den Sociale Sikringsstyrelses vejledning af april 1997 om  

 EF-regler om social sikring, hæfte 2, Generel introduktion og lovvalgsregler.
bopælsstaten - opholdsstaten I modsætning til begrebet »den kompetente stat« anvender  

 forordningen begreberne »bopælsstaten« og »opholdsstaten«.
Da naturalydelser  

 ved sygdom i sagens natur normalt forudsætter personens tilstedeværelse  

 fastslår forordningen i afsnit III, kapitel 1, at naturalydelser ved sygdom  

 tilkendes i bopælsstaten eller i opholdsstaten for den kompetente stats  

 regning.
Forordningen indeholder således også regler om refusion af bopæls-  

 eller opholdsstatens udgifter fra den kompetente stat.
Bilag 4 Bekendtgørelse om  

 ydelser  

 efter lov om social service under midlertidige ophold i udlandet I medfør af § 2, stk. 2, i lov om social service, jf.  

 lovbekendtgørelse nr. 699 af 7. juni 2006, fastsættes:
 § 1.  

  

 Hjælp efter serviceloven er betinget af, at modtageren har lovligt ophold her  

 i  

 landet.
 Stk. 2.  

  

 Under  

 midlertidige ophold i udlandet bevares dog retten til hjælp efter  

 servicelovens  

 §§ 28, 29, 31, 77, 78, 79, 84, 97, 98, 99 og 103 a efter reglerne i  

 bekendtgørelsen.
 § 2.  

  

 Det  

 er en betingelse for at bevare hjælpen i udlandet, at modtageren inden  

 udrejsen  

 opfylder betingelserne for at modtage hjælp, samt at kommunen løbende kan  

 holdes orienteret om, at opholdet sker, uden at de almindelige regler for  

 hjælpen tilsidesættes, jf. § 11 i lov om retssikkerhed og administration  

 på det sociale område.
 § 3.  

  

 Der  

 kan ikke ydes hjælp til rejse- og opholdsudgifter efter servicelovens  

 § 31  

 eller § 78 eller som merudgift efter servicelovens § 28 eller  

 § 84 ved ledsagelse til udlandet, jf. dog § 4.
 § 4.  

  

 I  

 forbindelse med kortvarige ferieophold i udlandet kan der i særlige tilfælde  

 efter en konkret vurdering ydes tilskud til dækning af ekstra omkostninger,  

 der  

 er forbundet med opholdet.
 § 5.  

  

 Varigheden af hjælp under det midlertidige ophold i udlandet i det enkelte  

 tilfælde afhænger af formålet med hjælpen og de konkrete omstændigheder,  

 herunder  

 karakteren af hjælpen:
1)  

 	  

 Når modtageren  

 deltager i aktiviteter, der er led i aktivering eller revalidering, jf.  

 § 5, stk. 1, i lov om aktiv socialpolitik, eller i en uddannelse i  

 udlandet, der berettiger til statens uddannelsesstøtte i udlandet, jf.  

 Undervisningsministeriets bekendtgørelse nr. 349 af 20. april 2006 om statens  

 uddannelsesstøtte, kan modtageren bevare hjælpen i hele perioden for disse  

 aktiviteter.
Modtageren kan i disse tilfælde anvende tilskud til dækning af  

 udgifter ved ansættelse af hjælpere efter servicelovens § 77 til  

 ansættelse af hjælpere i udlandet.
Hjælpen ydes under hensyn til lønniveauet  

 i  

 det pågældende land, dog maksimalt med det beløb, der ville blive ydet her i  

 landet til dækning af det tilsvarende behov.
Hvis modtageren vælger at  

 medbringe hjælpere, kan tilskud hertil ikke overstige det tilskud, der ville  

 blive ydet her i landet til dækning af det tilsvarende behov, og der kan ikke  

 ydes hjælp til rejse- og opholdsudgifter til hjælperen efter servicelovens  

 § 77  

 eller som merudgift efter servicelovens § 84.
2)  

 	  

 Når modtageren har  

 behov for nødvendig lægebehandling, som den pågældende ikke kan få her i  

 landet, jf.
Indenrigs- og Sundhedsministeriets bekendtgørelse nr. 1193 af 7.  

 december 2004 om ret til sygehusbehandling og fødselshjælp m.v., eller  

 behandlingstilbud, kurophold e.l., som er betalt af det offentlige, kan  

 modtageren bevare hjælpen i hele perioden for den nødvendige lægebehandling.
 3)  

 	  

 Retten til ansættelse  

 til pasning af nærtstående efter servicelovens § 103 a bevares, når den  

 person, der har et pasningsbehov, har et midlertidigt ophold i udlandet.  

 Personen, der har et pasningsbehov, jf. § 103 a, skal opfylde de  

 betingelser, der er nævnt i § 2.
 § 6.  

  

 Bekendtgørelsen træder i kraft den 1. september 2006.
 Stk. 2.  

  

 Bekendtgørelse  

 nr. 113 af 20. februar 2004 om betingelser for i særlige tilfælde at få hjælp  

 efter lov om social service under midlertidigt ophold i udlandet ophæves.
