I henhold til § 3 i lov nr. 319 af 16. maj 1990 om adgangsregulering ved videregående uddannelser, fastsættes:
Adgangsgrundlag (Betingelse med hensyn til eksamen m.v.) § 1.  Ved uddannelsen til bibliotekar D.B. på Danmarks  

 Biblioteksskole, bestående af skolen i København og afdelingen i Aalborg,  

 optages ansøgere, der har bestået en af følgende eksaminer:
 Stk. 2.  Ved optagelse på grundlag af stk. 1, nr. 7 og  

 8, kan Biblioteksskolen forlange en prøve i dansk bestået inden optagelsen.
 § 2.  Biblioteksskolen kan ved særlig tilladelse give  

 adgang for ansøgere til bibliotekaruddannelsen på andet grundlag end de  

 eksaminer m.v., der er nævnt i § 1, hvis ansøgeren skønnes at have de  

 nødvendige forudsætninger for at gennemføre uddannelsen (jf. dog kapitel 3 om  

 optagelse under adgangsbegrænsning).
 § 3.  Biblioteksskolen kan stille krav om supplerende  

 prøver efter optagelsen.
Optagelsesområder og studieskift § 4.  Bibliotekaruddannelsen ved skolen i København og  

 afdelingen i Aalborg udgør eet optagelsesområde.
 § 5.  Kulturministeriet fastsætter hvert år antallet  

 af optagelsespladser ved skolen i København samt afdelingen i Aalborg.
 Stk. 2.  Indskrivningen ved Danmarks Biblioteksskoles  

 overbygningsuddannelser er ikke omfattet af denne bekendtgørelse.
 § 6.  Optagelse sker ved et af de i § 5 nævnte 2  

 deloptagelsesområder.
 § 7.  Overflytning mellem skolen i København og  

 afdelingen i Aalborg kan ske med tilladelse fra den del af Danmarks  

 Biblioteksskole, der søges om overflytning til.
Særlige bestemmelser om optagelse under  

 adgangsbegrænsning § 8.  Optagelsespladserne opdeles normalt i to kvoter.  

 Kulturministeriet fastsætter kvoternes størrelse efter indstilling fra  

 Danmarks Biblioteksskole.
 Stk. 2.  Overskydende optagelsespladser i en kvote kan  

 overføres fra een kvote til en anden.
§ 9.  Optagelsespladserne i kvote I tildeles  

 efter faldende optagelseskvotient ansøgere med dansk gymnasial adgangsgivende  

 eksamen.
Hvis det ikke er muligt at optage alle med samme optagelseskvotient,  

 udvælger skolen efter objektive kriterier, hvem der skal optages.
Stk. 2.  Optagelseskvotienten er gennemsnittet af alle  

 karaktererne ved den adgangsgivende eksamen.
For at eksamensgennemsnittet  

 skal kunne anvendes som optagelseskvotient, må der normalt ikke være overført  

 mere end 3 fag fra anden uddannelse uden karakterer på eksamensbeviset.  

 Gennemsnittet beregnes med 1 decimal.
Stk. 3.  Hvis ansøgeren har bestået flere gymnasiale  

 adgangsgivende eksaminer, kan kun den først beståede eksamen benyttes som  

 grundlag for optagelse.
Ansøgere, der senest den 31. december 1990 har  

 bestået flere adgangsgivende eksaminer, kan dog vælge, hvilken af disse  

 eksaminer de ønsker at søge optagelse på grundlag af.
Ansøgere, der senest  

 den 31. december 1990 var under uddannelse til en ny adgangsgivende eksamen,  

 kan, når den nye eksamen er bestået, vælge at søge optagelse på grundlag af  

 denne eksamen.
 Stk. 4.  Biblioteksskolen kan i særlige tilfælde,  

 herunder sygdom, handicap m.v., fravige reglerne i denne paragraf.
 § 10.  Ansøgere med udenlandske eksaminer, der efter §  

 1, nr. 7 og 8 giver adgang til videregående uddannelse, optages gennem kvote  

 II.
Stk. 2.  Ministeriet kan i forbindelse med de årlige  

 optagelsestal bestemme, at optagelse af udenlandske statsborgere kan  

 begrænses til en bestemt procentsats af det samlede optagelsestal.
Denne  

 begrænsning gælder ikke for statsborgere fra et af de øvrige medlemslande af  

 De europæiske Fællesskaber eller ansøgere, som er omfattet af §§ 7 og 8 i  

 udlændingeloven (flygtninge).
Stk. 3.  Bedømmelse og vejledende omregning af  

 udenlandske eksaminer foretages af et fællesnævn.
Nævnet kan i øvrigt tage  

 alle spørgsmål om udenlandske ansøgere og eksaminer op.
Nævnet består af  

 repræsentanter for universiteterne, Biblioteksskolen og andre institutioner  

 under den koordinerede tilmelding.
 § 11.  Optagelsespladserne i kvote II tildeles  

 de ansøgere, der opfylder adgangsbetingelserne eller har fået dispensation  

 fra dem, og som Danmarks Biblioteksskole efter en individuel vurdering finder  

 egnet til optagelse.
Stk. 2.  Danmarks Biblioteksskole offentliggør, hvilke  

 relevante kvalifikationskriterier, der vil blive lagt vægt på ved optagelsen.  

 Væsentlige ændringer i kvalifikationskriterierne kan kun foretages med 2 års  

 varsel.
Danmarks Biblioteksskole kan anvende studieegnethedsprøver,  

 interviews m.v.
Alder eller lodtrækning må ikke anvendes som  

 udvælgelseskriterium, ligesom en optagelseskvotient normalt ikke kan være  

 eneafgørende.
§ 12.  Ansøgere, der i forvejen har afsluttet en  

 videregående uddannelse, kan kun optages, hvis der er ledige pladser.
Det  

 samme gælder for ansøgere, der to gange tidligere har været optaget ved en  

 videregående uddannelsesinstitution uden at have erhvervet afsluttende  

 eksamen.
 Stk. 2.  Danmarks Biblioteksskole kan i særlige tilfælde  

 dispensere herfra.
Fremgangsmåden ved ansøgning og optagelse § 13.  Der optages studerende ved Danmarks  

 Biblioteksskole een gang om året pr. 1. september.
 Stk. 2.  Optagelse sker ved skolen i København eller  

 afdelingen i Aalborg.
Stk. 3.  Der kan foretages en koordinering af  

 tilmeldings- og optagelsesproceduren ved Biblioteksskolen og andre  

 videregående uddannelsesinstitutioner.
Undervisnings- og  

 Forskningsministeriet fastsætter særlige regler herfor.
Ansøgningsfrister og svarfrister § 14.  Inden den 15. marts kl. 12.00 skal de  

 ansøgere, der ønsker at søge optagelse gennem kvote II, jf. § 11, indgive  

 ansøgning med redegørelse og dokumentation m.v. til de(n) institution(er)  

 eller optagelsesområde(r), hvor optagelse ønskes.
Om dokumentation og  

 prioriteringsskema henvises til § 15, stk. 2 og § 16.
§ 15.  Inden den 1. juli kl. 12.00 skal de  

 ansøgere, der kun søger optagelse gennem kvote I, indgive ansøgning til de(n)  

 institution(er), hvor optagelse ønskes.
Ansøgere, der søger optagelse ved  

 flere uddannelsesinstitutioner under den koordinerede tilmelding, skal  

 indsende et ansøgningsskema med dokumentation for adgangsgrundlaget til hver  

 af de pågældende institutioner.
Stk. 2.  Al dokumentation indsendes i bekræftet kopi.  

 Hvis optagelse søges flere steder, skal dokumentationen sendes til alle  

 institutionerne.
Original dokumentation kan kræves forevist.
 § 16.  Sammen med ansøgningsskema indsendes et særligt  

 prioriteringsskema til den højst prioriterede uddannelsesinstitution.  

 Prioriteringsskemaet skal indeholde samme oplysninger om prioritering af de  

 ønskede optagelsesområder som ansøgningsskemaet.
 § 17.  Danmarks Biblioteksskole kan i særlige tilfælde  

 dispensere fra bestemmelserne i §§ 14-16.
 § 18.  Inden den 1. juli giver Biblioteksskolen  

 meddelelse til de ansøgere, som skolen med sikkerhed kan optage gennem kvote  

 II, om at de er optaget.
 Stk. 2.  Ansøgninger fra ansøgere med en gymnasial  

 adgangsgivende eksamen som ikke er optaget på deres 1. prioritet i kvote II,  

 vil blive behandlet som ansøgninger til pladserne i kvote I.
 Stk. 3.  Senest den 28. juli giver Biblioteksskolen  

 meddelelse om optagelse til de ansøgere i kvote II, der endnu ikke har fået  

 meddelelse herom, og til ansøgerne i kvote I.
 Stk. 4.  Ansøgere, der ikke kan optages ved nogen af de  

 søgte optagelsesområder, får meddelelse fra Sekretariatet for den  

 koordinerede tilmelding (Tilmeldingssekretariatet).
Sygeeksamen og andre eksaminer, der ikke er afsluttet ved  

 ansøgningstidspunktet § 19.  Ansøgere, der skal til sygeeksamen, eller  

 ansøgere, der afslutter eksamen i eksamensterminen ved optagelsen, men som  

 ikke ved ansøgningsfristens udløb har modtaget deres endelige eksamensbevis  

 eller afsluttet den endelige eksamen, skal indsende ansøgnings- og  

 prioriteringsskemaer inden for fristerne i §§ 14 og 15, med en foreløbig  

 beregnet eksamenskvotient.
Sådanne ansøgere får ikke svar inden for fristerne  

 i § 18, men skal snarest efter sygeeksamen m.v. indsende eksamensbeviset til  

 den eller de søgte institutioner.
Ansøgerne optages derefter på det højst  

 prioriterede optagelsesområde, hvor ansøgere med tilsvarende  

 optagelseskvotient har kunnet optages.
Optagelse på ledige pladser § 20.  Optagelsespladser, der er ledige pr. 28. juli,  

 kan søges af alle, der opfylder adgangsbetingelserne m.v., hvis  

 Biblioteksskolen skønner, at ansøgerne kan følge undervisningsplanen inden  

 for normale tidsrammer.
 Stk. 2.  Ansøgere optages i den rækkefølge, hvori  

 ansøgningerne modtages eller efter Danmarks Biblioteksskoles nærmere  

 bestemmelse.
 Stk. 3.  Danmarks Biblioteksskole er dog berettiget til  

 at lukke for yderligere optagelse efter den 15. august, hvis optagelse er  

 uforeneligt med den planlagte undervisning m.v.
Dispensation og klager § 21.  Kulturministeriet kan dispensere fra  

 bekendtgørelsens regler, når det findes begrundet i usædvanlige forhold.  

 Ministeriet kan inden for nærmere angivne rammer tillade Danmarks  

 Biblioteksskole at foretage sådanne dispensationer.
§ 22.  Klager over skolens eller afdelingens afgørelse  

 indgives til rektor.
Danmarks Biblioteksskole kan fastsætte en frist for  

 indgivelse af klager.
 § 23.  Danmarks Biblioteksskoles afgørelse efter denne  

 bekendtgørelse kan ikke indbringes for Kulturministeriet.
 Ikrafttræden m.v.
 § 24.  Bekendtgørelsen træder i kraft den 1. januar  

 1991 og har virkning fra optagelsen i 1991.
 § 25.  Bekendtgørelse nr. 46 af 26. januar 1990 om  

 optagelse ved uddannelsen på Danmarks Biblioteksskole ophæves.
Kulturministeriet, den 21. december 1990 P.M.V.
 E.B.
