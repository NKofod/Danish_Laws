Bekendtgørelse om bidrag til  

 Arbejdsmiljørådets og  

 branchearbejdsmiljørådenes arbejdsmiljøindsats I medfør af § 68, stk. 7, og § 73 i lov om  

 arbejdsmiljø, jf. lovbekendtgørelse nr. 784 af 11. oktober  

 1999, fastsættes:
Kapitel 1 Bidrag og bidragspligtige § 1. Midler til Arbejdsmiljørådets og  

 branchearbejdsmiljørådenes arbejdsmiljøindsats  

 tilvejebringes ved bidrag fra følgende bidragspligtige:
 1)	Staten.
 2)	Arbejdsmarkedets Erhvervssygdomssikring.
 3)	Forsikringsselskaber, der tegner arbejdsskadeforsikring.
 4)	Kommuner, amtskommuner og andre arbejdsgivere, der ikke har tegnet  

 forsikring, jf. § 5, stk. 1-5, og § 74 i lov om sikring mod  

 følger af arbejdsskade.
 Stk. 2. Bidraget efter stk. 1 skal fremgå af den  

 årlige finanslov og består af et beløb på 45 mio.  

 kr., der kan reguleres af arbejdsministeren efter indstilling fra  

 Arbejdsmiljørådet.
 Stk. 3. Endvidere består bidraget efter stk. 1 af  

 et beløb, som udgør to procent af godtgørelser for  

 mén og erstatninger for erhvervsevnetab, som Arbejdsskadestyrelsen for  

 de bidragspligtige har tilkendt i arbejdsulykkessager efter lov om sikring  

 mod følger af arbejdsskade i kalenderåret to år,  

 før bidraget opkræves.
Kapitel 2 Bidraget på 45 mio. kr.
 § 2. Bidraget på 45 mio. kr., jf. §1,  

 stk. 2, opkræves hos hver af de bidragspligtige, jf. § 1, stk. 1,  

 i forhold til deres andele af de samlede godtgørelser for mén  

 og erstatninger for erhvervsevnetab, som Arbejdsskadestyrelsen har tilkendt i  

 bidragsåret efter lov om sikring mod følger af  

 arbejdsskade.
 Stk. 2. Godtgørelser og erstatninger efter stk. 1  

 består af godtgørelser for varigt mén og  

 éngangserstatninger samt hensættelser til dækning af  

 fremtidige løbende erstatninger, som Arbejdsskadestyrelsen har  

 tilkendt i kalenderåret.
 Stk. 3. Ved Arbejdsskadestyrelsens opgørelse af  

 hensættelser til fremtidige løbende ydelser anvendes  

 fastrentemetoden, jf. §§ 7-9 i Finanstilsynets bekendtgørelse nr. 1020  

 af 15. december 1999 om beregningsgrundlaget for hensættelser til  

 dækning af løbende ydelser efter lov om sikring mod  

 følger af arbejdsskade.
 § 3. Arbejdsskadestyrelsen opgør hvert  

 bidragsår inden udgangen af april måned den forholdsmæssige  

 andel for hver af de bidragspligtige efter § 1, stk. 1, af de  

 samlede godtgørelser for mén og erstatninger for  

 erhvervsevnetab, som Arbejdsskadestyrelsen har tilkendt efter lov om sikring  

 mod følger af arbejdsskade i det kalenderår, der ligger forud  

 for bidragsåret.
 Stk. 2. Arbejdsskadestyrelsens opgørelse efter  

 stk. 1 danner grundlag for Arbejdstilsynets beregning og  

 opkrævning af a conto bidrag for bidragsåret, jf. stk. 3, og  

 endelige bidrag for det foregående bidragsår, jf. stk. 4,  

 for hver af de bidragspligtige.
 Stk. 3. I bidragsåret beregner og opkræver  

 Arbejdstilsynet for hver af de bidragspligtige et foreløbigt a conto  

 bidrag, som forfalder til betaling den 30. juni i bidragsåret og skal  

 indbetales til Arbejdstilsynet senest den 31. juli i bidragsåret.
Stk. 4. I det kalenderår, der følger efter  

 bidragsåret, beregner og opkræver Arbejdstilsynet for hver af de  

 bidragspligtige det endelige bidrag.
Restbidrag forfalder til betaling den  

 30. juni og skal indbetales til Arbejdstilsynet senest den 31. juli sammen  

 med a conto bidrag efter stk. 3. Tilsvarende skal Arbejdstilsynet  

 tilbagebetale overskydende bidrag til de bidragspligtige senest den 31. juli.  

 Tilbagebetaling kan ske gennem modregning i det a conto beløb, som  

 Arbejdstilsynet opkræver efter stk. 3 og § 6, stk. 2.
Kapitel 3 To-procent-bidraget § 4. Det samlede to-procent-bidrag efter § 1,  

 stk. 3, beregnes som to procent af de samlede godtgørelser for  

 mén og erstatninger for erhvervsevnetab i arbejdsulykkessager, som  

 Arbejdsskadestyrelsen har tilkendt i kalenderåret to år  

 før bidragsåret efter lov om sikring mod følger af  

 arbejdsskade.
 Stk. 2. Godtgørelser og erstatninger efter stk. 1  

 består af godtgørelser for varigt mén og  

 éngangserstatninger samt hensættelser til dækning af  

 fremtidige løbende erstatninger i arbejdsulykkessager, som  

 Arbejdsskadestyrelsen har tilkendt i kalenderåret.
 Stk. 3. Ved Arbejdsskadestyrelsens opgørelse af  

 hensættelser til fremtidige løbende ydelser anvendes  

 fastrentemetoden, jf. §§ 7-9 i Finanstilsynets bekendtgørelse nr. 1020  

 af 15. december 1999 om beregningsgrundlaget for hensættelser til  

 dækning af løbende ydelser efter lov om sikring mod  

 følger af arbejdsskade.
 Stk. 4. Arbejdsskadestyrelsen beregner hvert år det  

 samlede to-procent-bidrag efter stk. 1.
 § 5. Arbejdsskadestyrelsen opgør hvert  

 bidragsår inden udgangen af april måned den forholdsmæssige  

 andel for hver af de bidragspligtige efter § 1, stk. 1, bortset fra  

 Arbejdsmarkedets Erhvervssygdomssikring, af de samlede godtgørelser  

 for mén og erstatninger for erhvervsevnetab, som Arbejdsskadestyrelsen  

 har tilkendt i arbejdsulykkessager efter lov om sikring mod følger af  

 arbejdsskade i det kalenderår, der ligger forud for  

 bidragsåret.
 Stk. 2. Godtgørelser og erstatninger efter stk. 1  

 består af godtgørelser for varigt mén og  

 éngangserstatninger samt hensættelser til dækning af  

 fremtidige løbende erstatninger i arbejdsulykkessager, som  

 Arbejdsskadestyrelsen har tilkendt i kalenderåret.
 Stk. 3. Ved Arbejdsskadestyrelsens opgørelse af  

 hensættelser til fremtidige løbende ydelser anvendes  

 fastrentemetoden, jf. §§ 7-9 i Finanstilsynets bekendtgørelse nr. 1020  

 af 15. december 1999 om beregningsgrundlaget for hensættelser til  

 dækning af løbende ydelser efter lov om sikring mod  

 følger af arbejdsskade.
§ 6. Arbejdsskadestyrelsens  

 opgørelse efter § 5 danner grundlag for Arbejdstilsynets beregning og  

 opkrævning af to-procent-bidraget efter § 4 fordelt på de  

 bidragspligtige efter § 1, stk. 1, bortset fra Arbejdsmarkedets  

 Erhvervssygdomssikring.
Dels et a conto bidrag for bidragsåret, jf.  

 stk. 2, dels det endelige bidrag for det foregående  

 bidragsår, jf. stk. 3.
 Stk. 2. I bidragsåret beregner og opkræver  

 Arbejdstilsynet for hver af de bidragspligtige efter § 1, stk. 1, bortset fra  

 Arbejdsmarkedets Erhvervssygdomssikring, et foreløbigt a conto bidrag,  

 som forfalder til betaling den 30. juni i bidragsåret og skal  

 indbetales til Arbejdstilsynet senest den 31. juli i bidragsåret.
Stk. 3. I det kalenderår, der følger efter  

 bidragsåret, beregner og opkræver Arbejdstilsynet for hver af de  

 bidragspligtige efter § 1, stk. 1, bortset fra Arbejdsmarkedets  

 Erhvervssygdomssikring, det endelige bidrag.
Restbidrag forfalder til  

 betaling den 30. juni og skal indbetales til Arbejdstilsynet senest den 31.  

 juli sammen med a conto bidraget, jf. stk. 2. Tilsvarende skal  

 Arbejdstilsynet tilbagebetale overskydende bidrag til de bidragspligtige  

 senest den 31. juli.
Tilbagebetaling kan ske gennem modregning i det a conto  

 beløb, som Arbejdstilsynet opkræver efter stk. 2 og § 3,  

 stk. 3.
 § 7. Bekendtgørelsen træder i kraft  

 den 19. april 2001.
 Stk. 2. Samtidig ophæves bekendtgørelse nr. 863  

 af 5. december 1998 om bidrag til Arbejdsmiljørådets og  

 branchearbejdsmiljørådenes arbejdsmiljøindsats.
