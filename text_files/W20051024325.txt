Information om efterfølgende komplikationer ved lyskebrokoperationer Patientklagenævnet fandt ikke grundlag for at kritisere  

 lægen for hans information om lyskebrokoperationer Nævnet oplyste i den forbindelse, at uanset hvilken  

 metode der anvendtes til operation for lyskebrok, var der i under 2 % af  

 tilfældene risiko for, at patienten kunne lide af rødme, hævelse af såret og  

 ansamling af væske i underhuden i måneder til år efter operationen.
Videre oplyste nævnet, at det fremgik af  

 Sundhedsstyrelsens vejledning nr. 161 af 16. september 1998 om information og  

 samtykke og om videregivelse af helbredsoplysninger, at informationen skulle  

 være mere omfattende, når behandlingen medførte nærliggende risiko for  

 alvorlige komplikationer og bivirkninger.
Det var ikke muligt entydigt at  

 fastsætte, i hvilket omfang sundhedspersonen havde pligt til at informere om  

 mulige komplikationer mv. i forbindelse med undersøgelse og behandling.
Det  

 måtte vurderes i forhold til sygdommens alvor og til, hvad man forventede at  

 opnå ved den påtænkte undersøgelse/behandling.
Som udgangspunkt skulle  

 sundhedspersonen vurdere, om der er tale om alvorlige eller bagatelagtige  

 bivirkninger samt vurdere, hvor ofte forekommende disse bivirkninger var.
Der  

 skulle altid informeres om alvorlige og hyppigt forekommende bivirkninger,  

 mens  

 det som udgangspunkt ikke var påkrævet at informere om bagatelagtige og  

 sjældent forekommende bivirkninger.
De nævnte tilfælde indeholdt en række  

 mellemstadier, hvor det ville være overladt til det sundhedsfaglige skøn at  

 vurdere, i hvilken udstrækning og hvor grundigt der burde informeres om  

 risici  

 for komplikationer og bivirkninger i forbindelse med en given behandling.
 Det var nævnets opfattelse, at det ikke var nødvendigt  

 at informere om risikoen for hævelse af såret og væskeansamlinger fra  

 underhuden, da disse komplikationer måtte antages at være sjældne og  

 bagatelagtige.
 Videre fandt Patientklagenævnet ikke grundlag for  

 kritik af det skriftlige informationsmateriale, som forud for operationen  

 blev  

 udleveret til patienten, men nævnet fandt dog, at det havde været  

 hensigtsmæssigt, om det af materialet entydigt havde fremgået, at der efter  

 operationen kunne forekomme smerter, som kunne være generende for patienten i  

 flere år efter operationen.
