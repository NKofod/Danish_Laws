 Denne datasammenskrivning omfatter lov nr. 232 af 8. juni  

 1979, anlægslov for naturgasforsyning, med de ændringer, der følger af lov  

 nr. 593 af 12. december 1984.
 § 1.  Med henblik på etablering af en dansk  

 naturgasforsyning bemyndiges handelsministeren til af statskassen at udvide  

 den ansvarlige kapital i Dansk Olie & Naturgas A/ S, helt eller delvis i  

 form af udvidelse af aktiekapitalen, med et beløb af 865 mill. kr.
Den i 1.pkt. nævnte virksomhed forestås af et af Dansk Olie og Naturgas  

 A/S oprettet datterselskab under navnet Dansk Naturgas A/S Stk. 2.  Handelsministeren bemyndiges til i nødvendigt  

 omfang at yde garanti af statskassen for betaling af renter og afdrag samt  

 for andre løbende forpligtelser i henhold til låneaftaler, som indgås af  

 Dansk Naturgas A/S til finansiering af den del af kapitalbehovet ved  

 etablering og drift af naturgastransmissionsanlæg m.v., som ikke dækkes af  

 selskabets egenkapital.
 Det samme gælder for tilsvarende låneaftaler eller kreditfaciliteter, der  

 tidligere er indgået eller oprettet af Dansk Olie og Naturgas A/S, og som  

 overføres til eller indfries af Dansk Naturgas A/S.
Stk. 3.  Handelsministeren bemyndiges til at yde garanti  

 af statskassen for modværdien i danske kroner af 50 mill.
DM reguleret i  

 forhold til udviklingen i gasprisen i henhold til aftalen af 20. februar 1979  

 mellem Dansk Olie & Naturgas A/S og Ruhrgas, AG, Essen, om  

 naturgasleverancer til Danmark.
 § 2.  Handelsministeren fastsætter efter forhandling  

 med finansministeren de nærmere vilkår for ydelsen af kapitalindskud og  

 garantier efter § 1, herunder godkender optagelse af inden- og udenlandske  

 lån.
 § 3.  Handelsministerens godkendelse af kontrakt af 9.  

 marts 1979 mellem bevillingshaverne i henhold til eneretsbevilling af 8. juli  

 1962 til efterforskning og indvinding af kulbrinter og deres partnere og  

 Dansk Olie & Naturgas A/ S om salg og køb af naturgas for visse  

 reservoirer på kongeriget Danmarks kontinentalsokkel og bevillingshavernes  

 igangsættelse af indvinding af naturgas til levering i overensstemmelse med  

 kontrakten anses for opfyldelse af § 2, stk. 5, 1. punktum, i  

 eneretsbevillingen, således at bevillingshaverne med hensyn til råstoffet  

 naturgas bevarer eneretten til yderligere efterforskning og indvinding i hele  

 bevillingstiden.
Stk. 2.  Igangsættes indvinding og levering af naturgas  

 ikke i overensstemmelse med den i stk. 1 nævnte kontrakt, og skyldes dette  

 ikke misligholdelse fra bevillingshavernes eller deres partneres side,  

 forlænges den efter eneretsbevillingen, § 2, stk. 5, jfr. pkt. 1 i aftale af  

 15. juli 1976 mellem bevillingshaverne og handelsministeren, nævnte frist for  

 iværksættelse af indvinding af naturgas med 4 år, regnet fra tidspunktet for  

 en retligt bindende konstatering heraf.
Fristen kan dog ikke være kortere end  

 8. juli 1984.
 § 4.  Loven gælder ikke for Færøerne og Grønland.
 Energiministeriets bekendtgørelse nr. 594 af 13. dec. 1984 om ikrafttræden  

 af lov om ændring af anlægslov for naturgasforsyning og lov om varmeforsyning  

 indeholder følgende bestemmelse:
 I henhold til § 3 i lov nr. 593 af 12. december 1984 om ændring af  

 anlægslov for naturgasforsyning og lov om varmeforsyning fastsættes:
 Loven træder i kraft den 20. december 1984.
