Vejledning om prøveansættelser  

 ved kliniske  

 sygehusafdelinger for udenlandske læger, der ikke er omfattet  

 af EU s lægedirektiv eller den nordiske overenskomst1) (Tredjelandslæger) 1. Baggrund for ordningen To gange tre måneders positivt evalueret klinisk  

 sygehusansættelse på to forskellige afdelinger indgår som  

 et nødvendigt element i Sundhedsstyrelsens beslutningsgrundlag ved  

 udstedelsen af autorisation som læge i Danmark til  

 tredjelandslæger.
Dette fremgår af Sundhedsstyrelsens  

 "Vejledning om autorisation af læger uddannet i  

 udlandet".
 Tredjelandslæger vil i henhold til vejledningen blive vurderet  

 på baggrund af følgende:
 Midlertidig autorisation som læge:
 Fakultetets redegørelse om, hvorvidt ansøgers  

 lægeuddannelse kan sidestilles med en tilsvarende dansk  

 uddannelse.
 Efterfølgende varig autorisation som læge:
 Positiv evaluering af mindst to prøveansættelser - hver  

 af mindst tre måneders varighed - ved to forskellige danske kliniske  

 sygehusafdelinger gennemført med midlertidig autorisation som  

 læge.
 Beståede "nationale" prøver i socialmedicin,  

 medicinsk lovgivning og receptskrivning.
 Afprøvning af faglige og kommunikative færdigheder  

 (medicinsk fagprøve baseret på universiteternes gældende  

 bestemmelser om eksaminationsform).
De anførte ansættelser forudsættes tilvejebragt af  

 ansøger selv.
Sundhedsstyrelsen kan ikke pålægge  

 amtskommuner eller Hovedstadens Sygehusfællesskab at ansætte  

 personale uden om de normale ansættelsesprocedurer og finder heller  

 ikke dette ønskeligt, idet tredjelandslægen skal ansættes på baggrund af et  

 reelt behov for lægelig arbejdskraft i afdelingen, og tredjelandslægen skal ikke af personalet opfattes som placeret  

 i afdelingen.
 Tredjelandslæger med dokumenteret udenlandsk tilladelse til at  

 betegne sig som speciallæge skal som udgangspunkt  

 prøveansættes på en tilsvarende specialafdeling.  

 Evalueringen skal - ud over at dokumentere generelle faglige  

 færdigheder og sproglige og kommunikative evner - også  

 dokumentere, at lægen i sit daglige virke fungerer på  

 speciallægeniveau (dvs. at denne i sin opgavevaretagelse og i enhver  

 henseende kan identificeres som speciallæge). Evalueringen kan  

 også indeholde en vurdering af, hvad lægen eventuelt mangler for  

 at nå op på dansk speciallægeniveau.
2. Krav til den deltagende afdeling Den deltagende afdeling skal opfylde følgende betingelser:
 Skal være af en vis størrelse med en stab på  

 mindst seks læger, heraf mindst tre fastansatte speciallæger og  

 en uddannelsesansvarlig overlæge.
 Skal have et rimeligt patientflow og almindelige  

 patientforløb, dvs. modtagelse, behandlings- og sengeafsnit samt  

 ambulatorium (sammedags- og femdages afdelinger eller -afsnit kan ikke  

 indgå alene).
 Skal have en varieret stab bestående af lægefagligt  

 personale, plejepersonale, paramedicinsk personale og lignende - gerne med  

 teamfunktioner, i hvilke den udenlandske læge kan indgå.
 Skal være positivt interesseret og gå aktivt ind i  

 opgaven med at instruere og evaluere den udenlandske læge.
 Skal have uddannelsespotentiale i form af klassificerede  

 stillinger.
 Under forudsætning af, at ovennævnte krav er opfyldt, kan  

 prøveansættelse finde sted ved følgende kliniske  

 afdelinger:
 Intern medicinske afdelinger, inkl. grenspecialiserede  

 afdelinger.
 Ortopædkirurgiske og kirurgiske afdelinger, inkl.  

 grenspecialiserede afdelinger.
 Neurologiske og neurokirurgiske afdelinger.
 Pædiatriske afdelinger.
 Psykiatriske samt børne- og ungdomspsykiatriske  

 afdelinger.
 Oto-rino-laryngologiske, oftalmologiske og dermato-venerologiske  

 afdelinger.
 Gynækologisk-obstetriske afdelinger.
 Onkologiske afdelinger.
 Anæstesiologiske afdelinger kan godkendes, hvis det kan  

 dokumenteres, at arbejdsområdet har omfattet information ved  

 anæstesiforberedelse og præmedicinering, information af patienter  

 og pårørende på opvågningsafdeling samt funktion  

 på intensiv afdeling.
 Radiologiske afdelinger kan godkendes ved dokumenteret akutfunktion og  

 dokumentation for, at arbejdsområdet har omfattet information af  

 patienter og pårørende i forbindelse med billeddiagnostiske  

 undersøgelser.
 Sundhedsstyrelsen mener derimod ikke, at det vil være  

 hensigtsmæssigt eller muligt at inddrage praksissektoren eller  

 privathospitaler i prøveansættelser for  

 tredjelandslæger.
3. Den udenlandske læges autorisations-,  

 ansættelses- og ansvarsforhold Tredjelandslægen skal have en udenlandsk lægeuddannelse, som  

 er bedømt som sidestillet med en dansk lægeuddannelse.
Dette  

 betyder, at uddannelsen i alt væsentligt skal svare til en dansk  

 lægeuddannelse, hvilket ikke er ensbetydende med et krav om, at  

 uddannelsen skal være identisk med den danske.
Vægtningen af de  

 enkelte fag vil ofte afspejle uddannelseslandets kultur, befolkningens  

 sammensætning og sygdomsmønster.
Tredjelandslægen skal ved ansættelserne have midlertidig dansk  

 autorisation som læge.
Denne vil være tidsmæssigt  

 begrænset til de måneder, som ansættelserne skal vare, men  

 kan forlænges til sammenlagt 18 måneder.
Den midlertidige  

 autorisation indebærer de samme rettigheder og pligter for lægen  

 som en varig autorisation.
Tredjelandslægen skal selv sende en  

 ansøgning til Sundhedsstyrelsen om midlertidig autorisation.
 Tredjelandslægen ansættes i en stilling som reservelæge  

 eller vikar for reservelæge med ansættelsesvilkår og  

 aflønning efter gældende overenskomst.
Lægen er underlagt sygehusets og afdelingens ledelse samt de fagligt  

 overordnede i relation til arbejdsregler, administrativ instruks samt  

 tjeneste- og vagtplaner for den pågældende afdeling.
Den  

 administrerende overlæge har det overordnede ansvar for  

 tredjelandslægens handlinger, som for øvrige  

 uddannelsessøgende læger.
4. Ansættelsesperioderne og de fysiske  

 rammer Ansættelsesperioderne skal være på mindst tre  

 måneder.
Tredjelandslægen skal have adgang til de samme  

 faciliteter, som stilles til rådighed for afdelingens øvrige  

 læger i samme charge.
Lægen skal sikres samme adgang til  

 sekretærhjælp, kontorfaciliteter, omklædningsrum og  

 lignende.
Hensigten er netop, at den pågældende læge skal  

 vurderes i den sammenhæng, der er gældende for en yngre  

 læge i det danske sygehusvæsen.
5. Målbeskrivelse for opholdet Målbeskrivelsens overordnede formål er:
 1.	At præcisere de rammer og kliniske situationer,  

 samarbejdsrelationer og andet, som lægen skal vurderes ud fra.
2.	At beskrive uddannelsesforløb på mindst tre  

 måneder, som skal have selvstændig uddannelsesmæssig  

 værdi.
Kravene til uddannelsesforløbene skal sikre dels en  

 indføring i dansk sygehusvæsen, dels en egentlig  

 kompetencegivende ansættelse inden for det givne speciale i turnus  

 eller introduktionsfase afhængig af, hvilke ansættelser i  

 udlandet, der senere kan godkendes til "tilladelse til  

 selvstændigt virke som læge". Tredjelandslægen er  

 således ikke på "observations-ophold", men skal fungere  

 i reelle kliniske situationer og vurderes på baggrund af disse.
3.	At danne grundlag for et uddannelsesprogram og en uddannelsesplan  

 tilpasset afdelingen og lægen.
Afhængig af  

 tredjelandslægens erhvervskompetence kan afdelingen vælge at  

 lægge uddannelsesprogram for turnus- eller introduktionsstilling til  

 grund for evalueringen.
I den forbindelse skal der samtidig foretages en  

 vurdering af, om ansøgeren behersker det danske sprog på et  

 sådant niveau, at den pågældende kan kommunikere  

 forsvarligt med patienter, pårørende, andet sygehuspersonale  

 m.fl.
5.1 Medicinske specialespecifikke  

 kompetencer Lægen skal i sin funktion demonstrere en kompetence, der som minimum  

 svarer til kompetencen hos en dansk turnuslæge og i øvrigt  

 svarer til lægens erklærede videreuddannelsesniveau.
Lægen  

 skal ved håndtering af kliniske situationer kunne demonstrere, at den  

 nødvendige teoretiske viden er til stede og bliver anvendt, og at den  

 kliniske situation håndteres professionelt.
 Stuegang: Lægen skal kunne deltage i stuegang, udføre  

 ordinerede prøver og foretage mindre procedurer og behandlinger  

 (stuelægearbejde) og ud fra sine sproglige forudsætninger  

 forstå de registreringer af patienternes tilstand, de supplerende  

 undersøgelser og de ordinationer, der er konsekvensen af stuegangen.  

 Selvstændigt gennemførte stuegange er ikke noget krav.
Ambulatorium: Lægen skal superviseret kunne gennemføre  

 relevante mindre undersøgelser og diagnostiske procedurer.
Lægen  

 skal efter instruktion kunne optage journal.
Lægen skal kunne  

 forstå rækkevidden og betydningen af relevant anamnese, andre  

 anamnesekilder, den objektive undersøgelse samt parakliniske  

 undersøgelser.
Lægen skal således have forståelse  

 for den diagnostiske proces.
Operationsgang og undersøgelsesprocedurer: Lægen skal  

 have forståelse for almindelige hygiejniske og specifikke aseptiske  

 procedurer.
Lægen skal kende til reglerne for sterilitet og steril  

 håndvask og påklædning.
Lægen skal kunne  

 gennemføre almindelig instrumenthåndtering.
Lægen skal  

 kunne gennemføre mindre operative procedurer, herunder eventuelle  

 skadestuebehandlinger, suturteknik og sårskiftning.
5.2 Andre kompetencer Kommunikation: Lægen skal udvise interesse for og søge  

 åben dialog med kolleger, plejepersonale og patienter.
Lægen skal  

 udvise en passende grad af indlevelsesevne, have respekt for samtalepartneren  

 og kunne anerkende og udnytte andres synspunkter.
Ved patientsamtaler og  

 samtaler med pårørende skal lægen kunne agere relevant med  

 forståelse for situationen.
Professionel: Lægen skal være professionel, det vil  

 sige kommunikere, tænke og handle som læge.
Kolleger, andet  

 personale og patienter skal på lægens væremåde og  

 funktionsniveau kunne identificere den pågældende som  

 læge.
5.3 Særlige vilkår for  

 tredjelandslæger med dokumenteret speciallægeuddannelse Læger med dokumenteret udenlandsk tilladelse til at betegne sig som  

 speciallæge kan vælge at lade sig prøveansætte  

 på en tilsvarende specialafdeling, respektive almen praksis.
De kan dog  

 - hvis de ønsker det - gennemføre prøveansættelsen  

 efter de regler, der er gældende for læger uden dokumenteret  

 udenlandsk tilladelse til at betegne sig som speciallæge.
 Disse specialafdelinger kan være enhver afdeling, som varetager  

 uddannelse i grund- og grenspecialer, dvs. også ikke-kliniske  

 afdelinger.
Disse læger skal - ud over evalueringen med hensyn til de i 5.1 og  

 5.2 anførte kompetencer - også evalueres med hensyn til  

 specifikke speciallægekompetencer.
Det kan derfor være  

 nødvendigt at tillægge lægen et øget ansvar,  

 således at den flerhed af roller, der karakteriserer speciallægen  

 i opgavevaretagelsen, kan bedømmes, og det kan godtgøres, at  

 kompetencerne mindst svarer til de minimumskompetencer, der er gældende  

 for speciallægeuddannelsen i det pågældende speciale.
Det  

 øgede ansvar kan bestå i krav til lægen om at  

 fastlægge mere komplicerede udrednings- og behandlingsplaner,  

 gennemføre operationer på specialistniveau under supervision,  

 etc.
6. Evalueringsmetoder Der skal ikke peges på specifikke evalueringsmetoder.
Afdelingens  

 redegørelse over for Sundhedsstyrelsen skal indeholde en samlet  

 vurdering og bl.a. hvile på udsagn og andre tilkendegivelser fra  

 kolleger, andet personale og patienter på niveau med »struktureret  

 kollegial bedømmelse«.
7. Beskrivelse af forløbet og  

 tilbagemelding til Sundhedsstyrelsen Den uddannelsesansvarlige overlæge gennemfører en  

 introduktionssamtale og justeringssamtale, sidstnævnte som minimum hver  

 tredje måned, hvor forløbet samtidigt evalueres.
Tredjelandslægen følger under ansættelsen et  

 uddannelsesprogram, der svarer til den charge, som den kliniske afdeling  

 tillægger lægen.
Dette vil almindeligvis være  

 uddannelsesprogram for turnusansættelse eller  

 introduktionsstilling.
 Det må betragtes som en selvfølge, at kompetenceerhvervelsen,  

 som beskrives i et uddannelsesprogram, der tidsmæssigt dækker  

 seks til tolv måneder, ikke kan forventes gennemført inden for  

 et tre måneders prøveansættelsesforløb.
 Ved ansættelsens afslutning gennemgår den  

 uddannelsesansvarlige overlæge ansættelsens forløb med den  

 udenlandske læge, konfronterer denne med de evalueringsresultater, der  

 er til rådighed, og beskriver forløbet af opholdet på  

 Sundhedsstyrelsens checkliste og evalueringsskema (se afsnit 9).
Evalueringen af lægens kommunikationsevne (med patienter,  

 pårørende, og plejepersonale), herunder, herunder  

 sprogkundskaber i dansk, skal attesteres af afdelingsledelsen.
I den  

 forbindelse skal det samlede personales bedømmelse af lægens  

 faglige, personlige og almene kompetencer fremhæves.
 Sundhedsstyrelsen vil herefter foretage en konkret vurdering af  

 evalueringerne og på baggrund af disse afgøre, hvorvidt  

 lægen - forudsat de øvrige krav er opfyldt - kan gives varig  

 autorisation.
 En negativ udtalelse fra den uddannelsesansvarlige overlæge som  

 afsluttende evaluering af et tre måneders forløb kan  

 tilsidesættes, hvis et efterfølgende tre måneders  

 forløb evalueres positivt.
8. Klagemulighed Der kan klages over Sundhedsstyrelsens afgørelse vedrørende  

 varig autorisation til Sundhedsministeriet, Holbergsgade 6, 1057  

 København K.
Sundhedsministeriet kan tage stilling til lovgrundlaget  

 for afgørelsen, og til om sagsbehandlingsreglerne er overholdt.  

 Sundhedsministeriet kan derimod ikke tage stilling til det sundhedsfaglige  

 skøn, som ligger til grund for afgørelsen.
9. Evalueringsskema Evalueringsskemaet (bilag 1) udfyldes af  

 prøveansættelsesstedets uddannelsesansvarlige overlæge  

 på baggrund af et tre måneders ansættelsesforløb.  

 Dette kan efter ønske udgøre de afsluttende tre måneder  

 af et længerevarende ansættelsesforløb.
 Lægen beholder originalen til brug for tilmelding til prøver  

 på universitetet, hvorimod afdelingens uddannelsesansvarlige  

 overlæge sender en fotokopi af skemaet til Sundhedsstyrelsen.
Sundhedsstyrelsen, den 9. april 2001 Jens Kristian Gøtrik /Karsten Bech Bilag 1 Evalueringsskema for tre måneders  

 prøveansættelsesforløb for læger, uddannet i  

 udlandet uden for EU og Norden, som søger varig autorisation som  

 læge i Danmark.
Lægens navn CPR-nr Sygehusafdelingens stempel Statsborgerskab Prøveansættelsesperiode Sygehus Afdeling Lægen ansat som Fungeret som Lægen har varetaget følgende funktioner :  

 (ja/nej) Dagarbejde Vagtarbejde Stuearbejde Skadestuearbejde Journalskrivning Ambulatorium Operationsgang Undersøgelsesstue Skiftestue Lægen har varetaget de pågældende  

 funktioner tilfredsstillende: (ja/nej) Fagligt Kommunikationsmæssigt (patienter,  

 pårørende, personale) Har kommunikationsvanskeligheder forhindret faglig funktion?  

 (ja/nej) Har lægen deltaget i tværfaglige grupper eller  

 teams:
Har kommunikationsproblemer forhindret funktion i grupper  

 eller teams? Har lægen samlet fungeret på et passende, fagligt  

 og professionelt niveau? Har lægen samlet fungeret kommunikativt  

 tilfredsstillende, herunder med henvisning til danske  

 sprogkundskaber? Prøveansættelsens tre måneders periode  

 godkendes (ja/nej) Kommentarer til prøveansættelsens  

 forløb:
den underskrift 1)   Med EU s  

 lægedirektiv menes 1) Rådets direktiv 93/16/EØF af 5.  

 april 1993 om fremme af den frie bevægelighed for læger og  

 gensidig anerkendelse af deres eksamensbeviser, certifikater og andre  

 kvalifikationsbeviser og med den nordiske overenskomst menes 2) Overenskomst  

 af 14. juni 1993 mellem Danmark, Finland, Island, Norge og Sverige om  

 fælles nordisk arbejdsmarked for visse personalegrupper inden for  

 sundhedsvæsenet og veterinærvæsenet.
