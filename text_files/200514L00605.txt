Betænkning afgivet af Kommunaludvalget den 18. maj 2006 Betænkning over Forslag til lov om begrænsninger i den  

 kommunale skatteudskrivning for 2007 og regulering af de kommunale bidrag til  

 regionerne i 2007 [af  

 indenrigs‑ og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 29. marts 2006 og var til 1.  

 behandling den 6. april 2006. Lovfor-  

  

 slaget blev efter 1. behandling henvist til behandling i Kommunaludvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og indenrigs- og sundhedsministeren sendte den 24. marts 2006 dette  

 udkast til udvalget, jf. alm. del − bilag 123. Den 30. marts 2006  

 sendte  

 indenrigs- og sundhedsministeren de indkomne høringssvar og et notat herom  

 til  

 udvalget.
Spørgsmål Udvalget har stillet 15 spørgsmål til indenrigs- og  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og RV) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (S, SF og EL) indstiller lovforslaget til  

  

 forkastelse  

  

 ved 3. behandling.
Socialdemokratiets, Socialistisk Folkepartis og Enhedslistens  

 medlemmer af udvalget vil som anført stemme imod lovforslaget ved 3.  

 behandling.
Lovforslaget udstiller på en fuldstændig entydig måde regeringens  

 konsekvente hensigt om at sætte det lokale selvstyre ud af kraft gennem  

 centralt fastsatte regler ned til mindste detalje.
Herunder skal det bemærkes, at Socialdemokratiet har anerkendt,  

 at der i en kort overgangsperiode under indfasningen af kommunalreformen kan  

 være behov for helt midlertidige regler for at sikre en hensigtsmæssig adfærd  

 i  

 alle kommuner.
Derfor støttede Socialdemokratiet også den lovgivning, som  

 lægger  

 rammer for kommunernes anlægsinvesteringer i perioden, frem til de nye  

 kommuner  

 er etableret.
 Derimod vender S, SF og EL sig imod en lovgivning, som regulerer  

 og fastlægger den kommunale skatteudskrivning for 2007 ned til mindste  

 detalje,  

 som tilfældet er i nærværende lovforslag, hvor så vel udskrivningsprocenter  

 som  

 grundskyldspromiller fastlægges med to decimaler for hver enkelt kommune.
Hermed fratager regeringen og folketingsflertallet de  

 folkevalgte i kommunerne muligheden for at sammensætte kommunens indtægter i  

 form af indkomstskat, grundskyld og dækningsafgift inden for de sædvanlige  

 lovmæssige rammer.
I stedet udsteder man et lovmæssigt diktat for den enkelte  

 kommune.
Konsekvensen er bl.a., at kommuner med mange sommerhuse tvinges til  

 at  

 flytte skattebyrden væk fra ejere af sommerhuse og over på helt andre  

 borgere,  

 som ikke ejer sommerhus.
Regeringen kunne uden at komme i modstrid med  

 skattestoppet have valgt at overlade det til de folkevalgte i kommunerne selv  

 at sammensætte deres indtægter.
End ikke en sådan lille indrømmelse til det  

 lokale demokrati har regeringen og flertallet ønsket at imødekomme.
Derfor er  

 den del af lovforslaget også et klart bevis på regeringens hensigt om at  

 begrænse det kommunale selvstyre mest muligt.
Med baggrund i ministerens besvarelser kan det konstateres, at  

 kommunerne med forslaget tvinges til at sænke de kommunale skatter under ét.  

 Såfremt alle kommuner udnytter den maksimale skatteudskrivning for 2007,  

 medfører forslaget som minimum en samlet skattelettelse på over 100 mio. kr.  

 Er  

 der kommuner, som vælger ikke at udskrive de maksimalt tilladte skatter for  

 2007, vil de samlede skattelettelser blive større, uden at andre kommuner får  

 mulighed for at hæve deres skatter tilsvarende.
Kommuner, der tvinges til  

 massive besparelser, får således ikke efter forslaget mulighed for at forhøje  

 skatterne inden for rammen af en uændret kommunal beskatning, hvilket  

 regeringen  

 ellers påstår er indholdet i skattestoppet.
Finansierings- og udligningsreformens konsekvenser er indregnet  

 i de dikterede skattesatser for 2007. Det betyder, at kommuner, der hidtil  

 har  

 været tvunget til et lavt serviceniveau på grund af manglende økonomi, ikke  

 får  

 mulighed for at bruge en eventuel gevinst fra udligningsreformen til at  

 bringe deres  

 serviceniveau på linje med resten af landet.
De tvinges i stedet til at  

 gennemføre skattelettelser.
Hermed forhindrer regeringen og flertallet de  

 folkevalgte i kommunerne i at realisere hele formålet med en  

 udligningsreform,  

 nemlig at sikre det økonomiske grundlag for et ensartet serviceniveau over  

 for  

 borgerne i alle dele af landet.
Lovforslaget fjerner også muligheden for, at regioner og  

 kommuner kan aftale et højere kommunalt bidrag til den regionale  

 sundhedsopgave  

 og den regionale udvikling.
Hermed påtager finansministeren og regeringen sig  

 det fulde og udelte ansvar for finansieringen af hele sygehus- og  

 sundhedsopgaven  

 i regionerne.
Tvinges regioner til besparelser på sygehusområdet på grund af  

 manglende økonomi, bliver det således regeringens ansvar, da man med  

 forslaget  

 gør de folkevalgte i regionerne til rene administratorer af deres  

 ansvarsopgaver inden for de økonomiske- og lovmæssige rammer, som regeringen  

 har dikteret, uden nogen mulighed for individuelt selv at påvirke indtægterne  

 i  

 den enkelte region.
S, SF og EL synes det er beskæmmende, hvordan regeringen styk  

 for styk fjerner det lokale demokrati, som har været bærende for, at Danmark  

 har opbygget et af verdens bedste velfærdssamfund, som klarer sig fremragende  

 i  

 en globaliseret konkurrence uden at sætte trygheden for det enkelte menneske  

 over styr.
Fortsætter regeringen denne udvikling, risikerer vi at sætte »Den  

 danske model« over styr, som statsministeren ellers så stolt fremfører som et  

 foregangseksempel, når han repræsenterer Danmark i internationale  

 sammenhænge.
 På den baggrund stemmer S, SF og EL imod lovforslaget ved 3.  

 behandling.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Erling Bonnesen (V)   

 Troels Christensen (V)   

 Flemming Damgaard Larsen (V)   

 Leif Mikkelsen (V)   

 Jens Vibjerg (V)   

 Poul Nødgaard (DF)  

  

  fmd.  

  

 Kristian Thulesen Dahl (DF)   

 Christian Wedell‑Neergaard (KF)  

  

  nfmd.  

  

 Allan Niebuhr (KF)   

 Pia Gjellerup (S)   

 Ole Stavad (S)   

 Arne Toft (S)   

 Magnus Heunicke (S)   

 Margrethe Vestager (RV)   

 Ole Glahn (RV)   

 Kristen Touborg (SF)   

 Line Barfod (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 195 Bilagsnr.
Titel 1 Høringsnotat, fra indenrigs- og sundhedsministeren 2 Høringssvar, fra indenrigs- og sundhedsministeren 3 Svarfrist for spørgsmål til ministeren er fastsat til  

 25/4-06 4 Tidsplan for udvalgets behandling af lovforslaget 5 1. udkast til betænkning Oversigt over spørgsmål og svar vedrørende L 195 Spm.nr.
