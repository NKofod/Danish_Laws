 I henhold til § 15, stk. 3, i lov nr. 572 af 19. december 1985 om  

 offentlighed i forvaltningen fastsættes efter forhandling med  

 justitsministeren:
§ 1.  Afgørelser efter lov om offentlighed i  

 forvaltningen om adgang til at blive gjort bekendt med dokumenter i sager om  

 social- og sundhedsplaner som nævnt i lov om styrelse af sociale og visse  

 sundhedsmæssige anliggender, jfr. lovbekendtgørelse nr. 526 af 13. august  

 1986, træffes af kommunalbestyrelsen, amtsrådet eller Socialministeriet.
Det  

 gælder dokumenter, der er indgået til eller oprettet af den pågældende  

 myndighed som led i administrativ sagsbehandling i forbindelse med dens  

 virksomhed.
 § 2.  En kommunalbestyrelses eller et amtsråds afslag  

 på anmodning om aktindsigt kan påklages til Socialstyrelsen.
 § 3.  Bekendtgørelsen træder i kraft dagen efter  

 bekendtgørelsen i Lovtidende og har virkning for klager, der indgives efter  

 1. januar 1987. Samtidig ophæves bekendtgørelse nr. 176 af 29. april 1977 om  

 kompetencen til at træffe afgørelse om aktindsigt i udbygningsplanlægningen i  

 henhold til offentlighedsloven.
