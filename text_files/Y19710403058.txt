En landinspektør spørger om en vejgrænse, der ikke er matrikelskel,  

 kan afsættes ved skelsætningsforretning.
Direktoratet udtaler, at  

 skelsætningsreglerne kan anvendes ved fastsættelse af en ejendoms skel mod  

 offentlig vej, men derimod ikke til fastsættelse af grænser for en privat  

 vej, medmindre vejen udgør en selvstændig ejendom.
 I skrivelse af 20-9-1971 (J.nr.31-1971) har De udbedt Dem oplysninger om,  

 hvorvidt en vejgrænse, der ikke er matrikelskel, kan afsættes ved  

 skelsætningsforretning.
Foranlediget heraf skal man udtale, at reglerne om  

 skelsætningsforretninger i kap.
V i udstykningsloven efter  

 matrikeldirektoratets opfattelse kan anvendes til fastsættelse af en ejendoms  

 skel mod offentlig vej.
Reglerne kan derimod ikke anvendes til fastsættelse  

 af grænserne for en privat vej over en ejendom, idet der her ikke er tale om  

 skel mellem to ejendomme, jfr. udstykningslovens § 28, 1.stk., men alene om  

 servitutgrænser.
