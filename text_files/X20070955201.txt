Elafgift  vejbelysning  lejet  

 anlæg Spørgsmål Kan X A/S få  

 godtgjort elafgifter ved levering af gadelys til Y-Z kommune i henhold til  

 vedlagte kontrakt og jf.
Højesterets dom af  16. september 2005 om  

 godtgørelse af energiafgift ved levering af samlet gadelysydelse og  

 SKAT-meddelelse Elafgift - vejbelysning (Højesterets dom af 16. september  

 2005)? Svar Ja.
Beskrivelse af de faktiske forhold X A/S leverer  

 vedligeholdelse af gadelys og el-energi til flere kommuner i X-koncernens  

 forsyningsområde,  

 men har ikke tidligere indgået aftaler om totallevering af gadelysydelser.
X A/S har til  

 erstatning for en eksisterende serviceaftale med Y kommune indgået en  

 totalaftale  

 om levering af gadelys til Y-Z kommune.
Totalaftalen består af en  

 værkslejekontrakt og en aftale om levering af gadelys.
Værkslejekontrakten  

 tager sin begyndelse den 1. november 2006 for så vidt angår de anlæg, der er  

 beliggende i og tilhører den daværende Y kommune.
For så vidt angår de anlæg,  

 der er beliggende i og tilhører den daværende Z kommune, tager  

 værkslejekontrakten  

 sin begyndelse den 1. januar 2007. Dette skyldes, at kommunen ikke har kunnet  

 komme ud af eksisterende service- og el-leveringsaftaler førend 31. december  

 2006.
 Ifølge den  

 indgåede værkslejekontrakt og aftale om levering af gadelys omfatter det  

 driftsmateriel, driftsinventar og udstyr, der indgår under kontrakten, alle  

 de  

 i kommunen værende gadebelysningsanlæg med alt teknisk udstyr af enhver art,  

 som er nødvendigt til udøvelse af de omhandlede aktiviteter.
 Under værkstedskontrakten  

 indgår ikke de eventuelle værkstedsfaciliteter, vogne og lignende, som  

 kommunen  

 har brugt til hel eller delvis servicering af anlæggene, ligesom lejer ikke  

 overtager medarbejdere af nogen art.
 Selskabet har i  

 den forbindelse oplyst, at det selv ejer det nødvendige driftsmateriel,  

 beskæftiger kvalificerede medarbejdere og har varebeholdninger for løsning af  

 gadelysopgaver, både hvad angår drift og nyetablering.
 Værkslejekontrakten  

 er tidsbestemt, således at den ophører uden opsigelse den 31. december 2007,  

 men der kan senest 1. november 2007 aftales videreførelse af det samlede  

 aftalekompleks.
 Al nødvendig  

 vedligeholdelse af anlæggene i lejeperioden afholdes af lejeren, og ved  

 lejeperiodens ophør skal anlæggene afleveres i fuld funktionsdygtig og  

 driftsklar stand, på tilsvarende vis som de blev overtaget, bortset fra  

 almindelig slid og ælde i lejeperioden.
 Den samlede  

 lejebetaling udgør ifølge kontraktens § 4 for hele lejeperioden kr. 970.000  

 for  

 Y kommunes anlæg og kr. 575.000 for Z kommunes anlæg, eller i alt kr.  

 1.545.000, hvortil kommer moms.
 Lejen er fastsat  

 på basis af anlæggenes værdi og udgør 5 pct. heraf.
 Udlejer drager  

 fortsat omsorg for anlæggenes forsikring, eventuelt ved selvforsikring.
 Der er ikke til  

 lejemålet knyttet hverken fremleje- eller afståelsesret.
 I henhold til  

 aftalens § 8 har parterne endvidere indgået aftale om, at lejer til anlæggene  

 leverer en samlet gadebelysningsydelse, bestående af gadelys i Y kommune fra  

 den 1.1.2006 til den 31.12.2006, og i Y -Z kommune fra den 1.1.2007 til den  

 31.12.2007. Gadebelysningsydelsen omfatter elenergi, transmission heraf og et  

 vedligeholdt gadelysanlæg i driftsikker stand.
 Prisen for  

 gadebelysningsydelsen til kommunerne er aftalt for hele aftaleperioden til i  

 alt kr. 4.145.000 excl. moms og excl. afløftningsberettigede afgifter.
 Prisen baserer  

 sig på et forventet årsforbrug på de anlæg, der ligger i Y kommune, på 1300  

 MWh, og for de anlæg, der ligger i Z kommune,  på 900 MWh.
 Hvis det samlede  

 forbrug måtte ændre sig i enten opadgående eller nedadgående retning med 5  

 pct.  

 eller mere, er hver af parterne berettigede til at kræve regulering.  

 Regulering  

 sker til faktisk og realiseret nettarif i aftaleperioden, og således at  

 energiprisen fastsættes til den gennemsnitlige kvartals-elpris i  

 aftaleperioden,  

 således som den er godkendt af Energistyrelsen for X Forsyning A/S.
 Er der grundlag  

 for regulering, sker reguleringen for den fulde stigning eller fald.
Spørgers eventuelle opfattelse ifølge anmodning og bemærkninger til  

 sagsfremstilling Spørger er af  

 den opfattelse, at aftalen lever op til de kriterier, der er fastsat af SKAT  

 for godtgørelse af elafgifter i form af:
 Hvis der i  

 aftaleperioden sker ændringer i det bestående anlæg i form af nyanlæg og  

 udskiftning (renovering) af eksisterende anlæg, skal der indgås  

 tillægsaftaler  

 herom efter samme retningslinjer, som er fastsat i den omhandlede kontrakt.
For så vidt  

 angår risikoen har selskabet oplyst, at elenergi, der indgår i leverancen, er  

 prissikret, idet der på forhånd er aftalt en bestemt pris med elleverandøren.  

 Til gengæld er mængden ikke sikret.
Kontrakten indeholder derfor en  

 bestemmelse  

 om, at der skal kompenseres, hvis energiforbruget afviger +/- 5 pct.  

 Selskabets  

 kommercielle risiko er således en afvigelse i den forudsatte mængde, dog  

 gensidigt maximeret.
SKATs indstilling og begrundelse Ifølge  

 elafgiftslovens § 11, stk. 1, nr. 1, kan virksomheder få tilbagebetalt  

 elafgiften med undtagelse af 1 øre pr. kWh af den af virksomheden forbrugte  

 afgiftspligtige elektricitet.
 Ifølge lovens §  

 11, stk. 16, 1. pkt., er virksomheden berettiget til godtgørelse af  

 elafgiften  

 i samme omfang, som virksomheden har fradrag for momsen af det indkøbte  

 forbrug  

 af elektricitet til vejbelysning.
For så vidt  

 angår fortolkningen af disse bestemmelser har Højesteret afsagt dom den 16.  

 september  

 2005 (  


  

 SKM2005.394.HR  


  

 )  

 i en tilsvarende sag, hvor en kommune havde overdraget sit vejbelysningsanlæg  

 til et af kommunen ejet selskab, der havde videreoverdraget anlægget til et  

 datterselskab.
Sidstnævnte selskab skulle drive og vedligeholde  

 vejbelysningen  

 i kommunen mod betaling.
Betalingen for levering af lys udgjorde et fast  

 beløb,  

 hvoraf energidelen var sat til et fast antal kWh beregnet på basis af de  

 sidste  

 10 års gennemsnitlige forbrug.
Betalingen blev fremover indeksreguleret  

 kvartalsvist  bortset fra 0,22 pct., der skulle udgøre en fast andel af  

 betalingen.
Højesteret  

 udtalte i den forbindelse, at det følger af elafgiftslovens § 11, stk. 1, nr.  

 1, at virksomheder delvist kan få tilbagebetalt elafgift (og efter de  

 daværende  

 regler CO2-afgift) af den af virksomheden forbrugte afgiftspligtige  

 elektricitet.
Højesteret fandt, at der ikke i bestemmelsernes ordlyd,  

 forarbejder eller formål er holdepunkter for at begrænse retten til  

 tilbagebetaling til elforbrug, der foregår som led i en særligt kvalificeret  

 produktionsproces.  Ved produktion af belysning anvendes elektricitet,  

 der  

 forbruges som led i produktionen, og sådant elforbrug kan berettige til  

 tilbagebetaling af elafgift i medfør af ovennævnte bestemmelser, hvis de  

 øvrige  

 betingelser herfor er opfyldt.
 Højesteret lagde  

 til grund, at selskabet efter aftale med kommunen leverede vejbelysning til  

 kommunen  

 under forbrug af elektricitet på virksomhedens eget anlæg, og under disse  

 omstændigheder måtte den elektricitet, som selskabet anvendte ved driften af  

 vejbelysningsanlægget, anses for en af virksomheden forbrugt afgiftspligtig  

 elektricitet.
 Til forskel fra  

 Højesteretsdommen har virksomheden i denne sag lejet gadebelysningsanlægget  

 af  

 kommunen.
Det fremgår  

 imidlertid af skatteministerens svar af 15. marts 2006 på spørgsmål S 1042,  

 at  

 Skatteministeriet finder, at det afgørende ikke er ejendomsretten til  

 anlægget,  

 men at driften af anlægget sker for den momsregistrerede virksomheds egen  

 regning og risiko.
Dette kan også være tilfældet i f.eks. visse  

 leasing-aftaler.
Virksomheden,  

 der varetager driften af et vejbelysningsanlæg, skal dermed have et  

 selvstændigt erhvervsmæssigt indhold og være forretningsmæssigt begrundet.  

 Virksomheden skal samtidig være driftsmæssig ansvarlig og have fuld råderet  

 over vejbelysningsanlægget.
Dette betyder, at virksomheden skal kunne  

 foretage  

 egne dispositioner f.eks. i forhold til personale, driftsmidler m.v.
 Disse momenter  

 fremgår tilsvarende af SKAT-meddelelse af 10. marts 2006 Elafgift -  

 vejbelysning  

 (  


  

 SKM2006.137.SKAT  


  

 ).
Som det fremgår  

 af aftalen i denne sag, bærer selskabet en vis risiko for så vidt angår  

 gadebelysningsleverancer,  

 idet mængden ikke er sikret, dog kun for så vidt angår udsving i  

 energiforbruget  

 på under 5 pct.
Ved 5 pct. og derover sker der regulering.
 I Højesterets  

 dom var der tale om regulering af prisen kvartalsvis bortset fra 0,22 pct.
 Det må derfor  

 være tilstrækkeligt, at der er en vis begrænset økonomisk risiko for  

 virksomheden.
SKAT finder på  

 baggrund heraf og ud fra en samlet vurdering, at der med den vedlagte  

 værkslejekontrakt  

 og aftale om levering af gadelys er tale om et driftsforhold, hvor den  

 elektricitet, der anvendes til gadebelysning, må anses for forbrugt af  

 virksomheden, uanset forbruget af elektricitet sker på et af kommunen lejet  

 anlæg.
Virksomheden er derfor berettiget til godtgørelse af elafgift med  

 undtagelse af 1 øre pr. kWh efter de ovenfor nævnte bestemmelser i  

 elafgiftsloven  

 ved levering af gadelys til Y-Z kommune.
 Det indstilles  

 derfor, at spørgsmålet besvares med et ja.
Skatterådets afgørelse og begrundelse Skatterådet har  

 på sit møde den 20. marts 2007 tiltrådt SKATs indstilling.
