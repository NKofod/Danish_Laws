 Udtalt, at en præst ikke kan tilsidesætte forældres ønske om dåb af  

 barn på en hverdag, eventuelt en lørdag.
 Kirkeministeriets skrivelse af 22. maj 1989 til Claes Pank.
 I skrivelse af 12. maj 1989 har De med henblik på Deres søns dåb i Melby  

 kirke forespurgt, om det er præsten, der afgør om kirken er tilgængelig for  

 kirkelige handlinger om lørdagen.
I anledning heraf skal man meddele, at Kirkeministeriet anser det for at  

 være i overensstemmelse med god kirkelig orden, at dåbshandlinger foretages  

 under menighedens offentlige gudstjenester, og at ministeriet finder det  

 rimeligt, at præsten gør forældre, der ønsker deres børn døbt uden  

 forbindelse med gudstjenesten, bekendt med dåbens naturlige sammenhæng med  

 gudstjenesten.
Hvis forældrene alligevel ønsker barnet døbt på en hverdag,  

 eventuelt en lørdag, kan præsten imidlertid ikke afvise dette.
 Det tilføjes, at et medlem af sognemenigheden har ret til at få kirken  

 stillet til rådighed til kirkelige handlinger, herunder dåb, ved en præst i  

 folkekirken, der ikke er ansat ved kirken, jf. lov om bestyrelse og brug af  

 folkekirkens kirker § 9.
 En kopi af denne skrivelse er d.d. tilsendt sognepræsten i Melby pastorat  

 sammen med en kopi af Deres skrivelse.
