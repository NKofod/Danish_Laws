 En murermester opførte på egen grund et parcelhus med henblik på salg.  

 Uanset at murermesteren måtte påregne at skulle sælge huset med tab, skulle  

 byggeriet afgiftsberigtiges efter reglerne for byggeri for egen regning (på  

 egen grund), dvs på grundlag af en kalkuleret salgspris efter reglerne i  

 merværdiafgiftslovens § 8, stk 3, jf stk 2.
 Salgsprisen skulle omfatte samtlige de omkostninger og den avance, der i  

 almindelighed indgår i den afgiftspligtige værdi for varer eller ydelser af  

 den pågældende art.
 Reglerne i bekendtgørelsen om merværdiafgift af byggeri til salg eller  

 udlejning medfører, at virksomheder, der opfører huse på egen grund med  

 henblik på salg, ikke skal svare afgift af en eventuel fortjeneste ved salg  

 af sådanne huse, men at et eventuelt tab ved salget på den anden side heller  

 ikke giver mulighed for en reduktion af afgiftstilsvaret.
