Tilsynet tillod nogle livsforsikringsselskaber at udmelde sig af  

 Foreningen til Bedømmelse af personforsikringsrisiko og istedet overlade  

 bedømmelsen af helbredsrisici til udenlandske genforsikringsselskaber Nogle livsforsikringsselskaber meddelte Finanstilsynet, at de havde  

 udmeldt sig af Foreningen til Bedømmelse af Personforsikringsrisiko (i det  

 følgende foreningen), og at de agtede fremtidig at overlade bedømmelsen af  

 helbredsrisici til udenlandske genforsikringsselskaber.
 Tilsynet fandt, at det af foreningen anvendte bedømmelsesgrundlag ikke kan  

 siges at være så meget bedre end det, som de udenlandske  

 genforsikringsselskaber kunne tilbyde også danske kunder, at det er  

 ubetænkeligt at tvinge de pågældende selskaber til fortsat at blive i  

 foreningen mod deres vilje.
 Tilsynet gav derfor de pågældende selskaber tilladelse til at anvende de  

 påtænkte systemer under følgende betingelser:
Selskabernes godkendte aktuar skal i den årlige beretning rapportere til  

 tilsynet om de erfaringer, som selskaberne måtte indhente om benyttelse af  

 udenlandske bedømmelsessystemer i forhold til det tilsvarende danske system.  

 Selskaberne skal etablere genforsikringsmæssig dækning af  

 forsikringsbestanden af mindre gode liv.
Selskaberne skal ved  

 forsikringstegning oplyse, at de ikke er medlem af foreningen, og hvilket  

 bedømmelsesgrundlag de anvender.
