 Ved kgl. resolution af 12. november 1976 har Danmark tiltrådt den i Geneve  

 den 1. september 1970 indgåede traktat om international transport af  

 letfordærvelige levnedsmidler og om det specielle materiel, som skal bruges  

 til sådan transport (ATP).
 Traktaten har følgende ordlyd (den franske og russiske tekst er udeladt  

 her):
De kontraherende parter, som ønsker at forbedre betingelserne for at besvare kvaliteten af  

 letfordærvelige levnedsmidler under transport, især i forbindelse med  

 international handel, som anser det for sandsynligt, at forbedringen af disse betingelser vil  

 fremme den tiltagende handel med letfordærvelige levnedsmidler, er enige om følgende:
Specielt transportmateriel Artikel I Til international transport af letfordærvelige levnedsmidler skal materiel  

 ikke betegnes som »isoleret«. »kølet«,  

 »maskinkølet« eller »opvarmet« materiel, medmindre det  

 opfylder de definitioner og normer, der er anført i denne Traktats Anneks 1.
Artikel 2 De kontraherende parter skal træffe de nødvendige dispositioner til at  

 sikre, at det i denne Traktats artikel 1 nævnte materiel synes og afprøves  

 med hensyn til opfyldelse af de nævnte normer i overensstemmelse ned de i  

 denne Traktats Anneks 1, Appendiks, 1, 2, 3 og 4 nævnte bestemmelser.
Hver  

 kontraherende part skal anerkende gyldigheden af godkendelsescertifikater,  

 der er udstedt af en anden kontraherende parts kompetente myndighed i  

 overensstemmelse med denne Traktats Anneks 1, Appendiks 1, stk. 4. Hver  

 kontraherende part kan anerkende gyldigheden af godkendelsescertifikater  

 udstedt i overensstemmelse med denne Traktats Anneks 1, Appendiks 1 og 2, af  

 den kompetente myndighed i en stat, der ikke er kontrahent.
Anvendelse af specielt transportmiddel til  

 international transport af Artikel 3 1. -- Bestemmelserne i denne Traktats artikel 4,  

 gælder for al transport, såvel for lejet eller betalt eller for egen regning,  

 udelukkende udført - under forbehold af bestemmelserne i denne artikels stk.  

 2 - pr. jernbane, ad landevej eller ved en kombination af disse to, af -  

 dybfrosne eller frosne levnedsmidler, og af - de i denne Traktats Anneks 3  

 nævnte levnedsmidler, selvom de hverken er dybfrosne eller frosne, hvis det sted, hvor varerne eller det materiel, der rummer varerne, læsses  

 på jernbanevogn eller lastvogn, og det sted, hvor varerne eller det materiel,  

 der rummer varerne, aflæsses fra nævnte vogn, befinder sig i to forskellige  

 stater, og det sted, hvor varerne aflæsses, ligger på en kontraherende parts  

 territorium.
 Hvor det drejer sig om transport, der medfører een eller flere  

 søtransporter ud over de i denne artikels stk. 2 nævnte søtransporter,  

 betragtes hver rejse til lands særskilt.
 2. - Bestemmelserne i denne artikels stk. 1 gælder  

 ligeledes for søtransporter på mindre end 150 km på betingelse af, at varerne  

 afskibes i materiel, der anvendes til landtransporten eller for transporter  

 uden omladning af varerne, og på betingelse af at sådanne søtransporter går  

 forud for eller følger efter en eller flere transporter i henhold til denne  

 artikels stk. 1 eller finder sted imellem to sådanne transporter til lands.
 3. - Uagtet bestemmelserne i denne artikels stk. 1 og  

 2 er de kontraherende parter ikke forpligtet til at anvende bestemmelserne i  

 denne Traktats artikel 4, når det drejer sig om transport af levnedsmidler,  

 der ikke er beregnet til menneskeføde.
Artikel 4 1. - Til transport af de i denne Traktats Anneks 2 og  

 3 specificerede letfordærvelige levnedsmidler skal anvendes det i denne  

 Traktats artikel 1 nævnte materiel, medmindre de temperaturer, der kan  

 forventes under hele transporten, gør dette krav klart unødvendigt med  

 henblik på opretholdelse af de i denne Traktats Anneks 2 og 3 specificerede  

 temperaturbetingelser.
Materiellet skal udvælges og anvendes således, at de i  

 nævnte Anneks foreskrevne temperaturbetingelser opfyldes under hele  

 transporten.
Desuden skal der træffes alle passende foranstaltninger, i  

 særdeleshed vedrørende levnedsmidlernes temperatur på pålæsningstidspunktet,  

 og vedrørende isning eller genisning under transporten eller andre nødvendige  

 foranstaltninger.
Bestemmelserne i dette stykke finder dog kun anvendelse for  

 de kontraherende parter, for så vidt som de ikke er uforenelige med  

 internationale aftaler vedrørende international transport, som er en følge af  

 konventioner, der er gældende på det tidspunkt, da denne Traktat træder i  

 kraft, eller som følge af konventioner, der erstatter dem.
2. - I tilfælde af, at bestemmelserne i denne artikels  

 stk. 1 ikke er blevet opfyldt under transport i henhold til denne Traktat, 3. - Overholdelse af bestemmelserne i denne artikels  

 stk. 1 skal kun pålægges lejede eller betalte fragtførere i den udstrækning,  

 de har påtaget sig at sørge for eller skaffe tjenesteydelser til sikring af  

 en sådan overholdelse, dog hvis en sådan overholdelse, og hvis en sådan  

 overholdelse er afhængig af disse tjenesteydelsers udførelse.
Hvis andre  

 personer, det være sig fysiske eller juridiske personer, har påtaget sig  

 ydelser til sikring af overholdelse af denne Traktats bestemmelser, skal de  

 være forpligtet til at sikre denne overholdelse, hvis den er afhængig af  

 gennemførelse af de ydelser, de har påtaget sig.
 4. - Under transport, der er underkastet  

 bestemmelserne i denne Traktat, og hvor varernes pålæsningssted er beliggende  

 på en kontraherende parts territorium, påhviler ansvaret for overholdelse af  

 kravene i denne artikels stk. 1, under forbehold af bestemmelserne i denne  

 artikels stk. 3:
- Hvis det drejer sig om transport, der er lejet eller betalt, den person,  

 det være sig en fysisk eller juridisk person, der ifølge transportdokumentet  

 er afsender, eller, hvis der ikke foreligger et transportdokument, den  

 person, det være sig en fysisk eller juridisk person, der har indgået  

 transportkontrakten med fragtføreren; - i andre tilfælde, den person, det være sig en fysisk eller juridisk  

 person, der udfører transporten.
Diverse bestemmelser Artikel 5 Denne Traktats bestemmelser skal ikke gælde for transport i containere til  

 lands uden omladning af varerne, når en søtransport går forud for en sådan  

 transport eller følger efter denne ud over den i denne Traktats artikel 3,  

 stk. 2 nævnte søtransport.
Artikel 6 1. - Det påhviler enhver kontraherende part at træffe  

 alle nødvendige foranstaltninger til sikring af overholdelsen af denne  

 Traktats bestemmelser.
De kontraherende parters kompetente administrationer  

 skal holde hinanden orienteret om de generelle foranstaltninger, der er  

 truffet med henblik herpå.
 2. - Hvis en kontraherende part opdager et brug begået  

 af en person, der har bopæl inden for en anden kontraherende parts  

 territorium, eller idømmer en sådan person en bøde, skal førstnævnte parts  

 administration informere den anden parts administration om det konstaterede  

 brug og om den idømte bøde.
Artikel 7 De kontraherende parter forbeholder sig ret til at indgå bilaterale eller  

 multilaterale aftaler om, at bestemmelser, der gælder for specielt materiel,  

 samt bestemmelser, der gælder for visse levnedsmidler under transport,  

 eventuelt kan være strengere end de i denne Traktat fastsatte bestemmelser,  

 især når særlige klimatiske forhold gør sig gældende.
Sådanne bestemmelser  

 skal kun være gældende for international transport mellem kontraherende  

 parter, som har indgået bilaterale eller multilaterale aftaler som omtalt i  

 denne artikel.
Sådanne aftaler skal fremsendes til generalsekretæren for De  

 forenede Nationer, som skal meddele dem til de kontraherende parter under  

 denne Traktat, som ikke har indgået nævnte aftaler.
Artikel 8 Manglende overholdelse af denne Traktats bestemmelser skal hverken berøre  

 eksistensen eller gyldigheden af kontrakter, der er indgået med henblik på  

 udførelse af transport.
Afsluttende bestemmelser Artikel 9 1. - Stater, der er medlemmer af Den Europæiske  

 Økonomiske Kommission samt stater med adgang til Kommissionen som rådgivere  

 ifølge stk. 8 i Kommissionens kommissorium, kan blive kontraherende parter i  

 denne Traktat.
 2. - Stater, der måtte deltage i visse af Den  

 Europæiske Økonomiske kommissorium, kan blive kontraherende parter i denne  

 Traktat ved at tiltræde denne efter, at den er trådt i kraft.
 3. - Denne Traktat kan undertegnes til og med den 31.  

 maj 1971, hvorefter den kan tiltrædes.
 4. - Ratifikation eller tiltrædelse skal finde sted  

 ved deponering af et dokument hos generalsekretøren for De forenede Nationer.
Artikel 10 1. - Enhver stat kan, når den underskriver denne  

 Traktat uden forbehold af ratifikation, eller når den deponerer sit  

 ratifikations- eller tiltrædelsesinstrument, eller på et hvilket som helst  

 andet og senere tidspunkt, tilstille generalsekretæren for De forenede  

 Nationer meddelelse om, at Traktaten ikke gælder for transport, der udføres  

 inden for noget eller eet specielt af dens territorier, der er beliggende  

 uden for Europa.
Hvis den ovenfor nævnte meddelelse indgives efter at denne  

 Traktat er trådt i kraft for den meddelende stats vedkommende, ophører  

 Traktaten med at gælde for transport på det territorium eller de territorier,  

 der er nævnt i meddelelsen, 90 dage efter den dato, på hvilken  

 generalsekretøren har modtaget meddelelsen.
 2. - Enhver stat, som har udarbejdet en erklæring  

 ifølge denne artikels stk. 1, kan på et hvilket som helst senere tidspunkt  

 indgive meddelelse til generalsekretæren for De forenede Nationer om, at  

 denne traktat skal gælde for transport, der udføres på et territorium, der er  

 anført i meddelelsen indgivet ifølge denne artikels stk. 1, og Traktaten skal  

 derpå være gældende for transport på nævnte territorium et hundrede og firs  

 dage efter den dato, på hvilken generalsekretæren har modtaget nævnte  

 meddelelse.
Artikel 11 1. - Denne Traktat træder i kraft et år efter, at fem  

 af de i artikel 9, stk. 1 nævnte stater har undertegnet den uden forbehold af  

 ratifikation eller har deponeret deres ratifikations- eller  

 tiltrædelsesinstrument.
 2. - For enhver stat, der ratificerer eller tiltræder  

 denne Traktat efter, at fem stater har undertegnet den uden forbehold af  

 ratifikation eller har deponeret deres ratifikations- eller  

 tiltrædelsesinstrumenter, træder denne Traktat i kraft et år efter, at nævnte  

 stat har deponeret sit ratifikations- eller tiltrædelsesinstrument.
Artikel 12 1. - Enhver kontraherende part kan opsige denne  

 Traktat ved at give meddelelse herom til generalsekretøren for De forenede  

 Nationer.
 2. - Opsigelsen træder i kraft femten måneder efter  

 den dato, på hvilken generalsekretæren har modtaget nævnte meddelelse.
Artikel 13 Denne Traktat træder ud af kraft, såfremt antallet af kontraherende parter  

 er mindre end fem igennem en hvilken som helst periode på tolv på hinanden  

 følgende måneder efter Traktatgens ikrafttræden.
Artikel 14 1. - Enhver stat kan på det tidspunkt, den undertegner  

 denne Traktat uden forbehold med hensyn til ratifikation eller ved  

 deponeringen af sit ratifikations- eller tiltrædelsesinstrument, eller på et  

 hvilket som helst senere tidspunkt, give meddelelse til generalsekretæren for  

 De forenede Nationer om, at denne Traktat skal gælde for alle eller ethvert  

 af de territorier, for hvis internationale forbindelser nævnte stat er  

 ansvarlig.
Denne Traktat skal gælde for det territorium eller de territorier,  

 der er anført i meddelelsen, fra og med den halvfemsindstyvende dag, efter at  

 generalsekretæren har modtaget meddelelsen, eller såfremt Traktaten endnu  

 ikke er trådt i kraft på denne dag, fra dens ikrafttræden.
 2. - Enhver stat, som har afgivet en erklæring ifølge  

 denne artikels stk. 1, der gør denne Traktat gældende for et territorium, for  

 hvis internationale forbindelser nævnte stat er ansvarlig, kan i  

 overensstemmelse med denne Traktats artikel 12 opsige Traktaten udelukkende  

 for det pågældende territorium.
Artikel 15 1. - Enhver konflikt mellem to eller flere  

 kontraherende parter vedrørende fortolkninger eller anvendelsen af denne  

 Traktat, skal så vidt muligt afgøres ved forhandling dem imellem.
 2. - Enhver konflikt, der ikke afgøres ved  

 forhandling, skal, såfremt een af de involverede kontraherende parter anmoder  

 herom, underkastes voldgift og skal i overensstemmelse hermed overgives til  

 en eller flere voldgiftsmænd, der udpeges ifølge aftale mellem disse parter.  

 Hvis de involverede parter tre måneder efter datoen for anmodningen om  

 voldgift er ude af stand til at blive enige om udpegningen af en eller flere  

 voldgiftsmænd, kan enhver af disse parter anmode generalsekretæren for De  

 forenede Nationer om at udpege en enkelt voldgiftsmand, der skal træffe  

 afgørelse i sagen.
 3. - Den kendelse, som voldgiftsmanden eller  

 voldgiftsmændene, der er udpeget ifølge denne artikels stk. 2, afsiger, skal  

 være bindende for de i konflikten involverede kontraherende parter.
Artikel 16 1. - Enhver stat kan, på det tidspunkt den  

 undertegner, ratificerer eller tiltræder denne Traktat, erklære, at den ikke  

 betragter sig for bundet af denne Traktats artikel 15, stk. 2 og 3. De andre  

 kontraherende parter skal ikke være bundet af disse stykker over for en  

 kontraherende part, som har taget et sådant forbehold.
 2. - Enhver kontraherende part, som har taget  

 forbehold ifølge denne artikels stk. 1, kan på et hvilket som helst tidspunkt  

 trække sit forbehold tilbage ved at tilstille generalsekretæren for De  

 forenede Nationer meddelelse herom.
 3. - Med undtagelse af det i denne artikels stk. 1  

 hjemlede forbehold, skal det ikke være tilladt at tage forbehold over for  

 denne Traktat.
Artikel 17 1. - Når denne Traktat har været i kraft i tre år, kan  

 enhver kontraherende part ved meddelelse til generalsekretøren for De  

 forenede Nationer indgive anmodning om, at der afholdes en konference med  

 henblik på en revision af Traktaten.
Det påhviler generalsekretæren at  

 underrette samtlige kontraherende parter om anmodningen, og generalsekretæren  

 skal indkalde til en revisionskonference, såfremt - inden for en periode af  

 fire måneder fra den dag, generalsekretøren har udsendt meddelelsen - mindst  

 een tredjedel af de kontraherende parter tilkendegiver deres samtykke til  

 anmodningen.
 2. - Såfremt der indkaldes til konference ifølge denne  

 artikels stk. 1, påhviler det generalsekretæren at underrette samtlige  

 kontraherende parter herom samt at opfordre dem til, inden for en periode af  

 tre måneder, at indgive de forslag, de måtte ønske behandlet på konferencen.  

 Det påhviler generalsekretæren at udsende en foreløbig dagsorden for  

 konferencen tillige med ordlyden af sådanne forslag til alle kontraherende  

 parter senest tre måneder inden den dag, konferencen åbnes.
 3. - Det påhviler generalsekretæren at indbyde  

 samtlige lande, der er omtalt i denne Traktats artikel 9, stk. 1 til enhver  

 konference, der afholdes ifølge denne artikel, og også de lande, der er  

 blevet kontraherende parter ifølge artikel 9, stk. 2.
Artikel 18 1. - Enhver kontraherende part kan stille eet eller  

 flere ændringsforslag til denne Traktat.
Sådanne ændringsforslags tekst skal  

 tilstilles generalsekretæren for De forenede Nationer, der videresender den  

 til samtlige kontraherende parter samt informerer alle de i denne Traktats  

 artikel 9, stk. 1 nævnte stater herom.
2. - Senest seks måneder efter den dato på hvilken  

 ændringsforslaget videresendes af generalsekretæren, kan enhver kontraherende  

 part meddele generalsekretæren 3. - Hvis en kontraherende part tilstiller  

 generalsekretøren meddelelse i henhold til denne artikels stk. 2 b), kan den,  

 så længe den ikke har meddelt generalsekretæren, at den accepterer  

 ændringsforslaget, rejse indsigelse herimod senest ni måneder efter udløbet  

 af den seksmånedersperiode, der er fastsat for den første meddelelse.
 4. - Hvis der rejses indsigelse mod ændringsforslaget  

 i overensstemmelse med denne artikels stk. 2 og 3, anses ændringsforslaget  

 ikke for accepteret, ligesom det ikke skal have nogen virkning.
 5. - Hvis der ikke rejses indsigelse mod  

 ændringsforslaget ifølge denne artikels stk. 2 og 3, skal ændringsforslaget  

 anses for accepteret på nedenfor anførte dato:
- på den dato, da alle kontraherende parter, der har sendt sådanne  

 meddelelser, har tilstillet generalsekretæren deres accept af  

 ændringsforslaget, dog med det forbehold, at datoen, hvis alle accepter er  

 meddelt inden udløbet af den i nærværende artikels stk. 2 nævnte  

 seksmånedersfrist, skal være datoen for udløbet af nævnte periode; - på den dato, da den i denne artikels stk. 3 nævnte nimånedersperiode  

 udløber.
 6. - Ethvert ændringsforslag, der anses for at være  

 accepteret, skal træde i kraft seks måneder efter den dato, da man anså det  

 for at være accepteret.
 7. - Det påhviler generalsekretæren så hurtigt som  

 muligt at informere samtlige kontraherende parter, om hvorvidt der er blevet  

 rejst indsigelse mod ændringsforslaget i henhold til denne artikels stk. 2a),  

 og om en eller flere kontraherende parter har tilstillet ham meddelelse i  

 overensstemmelse med denne artikels stk. 2b). Hvis en eller flere  

 kontraherende parter har tilstillet generalsekretæren en sådan meddelelse,  

 påhviler det han herefter at underrette samtlige kontraherende parter om,  

 hvorvidt den eller de kontraherende parter, der har indsendt en sådan  

 meddelelse, rejser indsigelse mod ændringsforslaget eller accepterer det.
8. - Uafhængigt af den i denne artikels stk. 1-6  

 fastlagte procedure for ændringsforslag, kan denne Traktats Anneks er og  

 Appendikser ændres ved aftale mellem samtlige kontraherende parters  

 kompetente administrationer.
Hvis en kontraherende parts kompetente  

 administration har meddelt, at dens godkendelse ifølge pågældende lands ret  

 er afhængig af særlig bemyndigelse eller af et lovgivende organs godkendelse,  

 anses den pågældende kontraherende parts samtykke til ændring af et bilag  

 først for afgivet, når den kontraherende part har underrettet  

 generalsekretæren om, at den nødvendige bemyndigelse eller godkendelse er  

 opnået.
Aftaler mellem de kompetente administrationer kan fastsætte, at de  

 gamle Annekser i en overgangsperiode skal forblive helt eller delvis i kraft  

 sammen med de nye Annekser.
Det påhviler generalsekretæren at give nøjagtig  

 meddelelse om ikrafttrædelsesdatoen for de nye tekster, der er en følge af  

 sådanne ændringer.
Artikel 19 Udover den i denne Traktats artikler 17 og 18 hjemlede tilstillelse af  

 meddelelser påhviler det generalsekretæren for De forenede Nationer at  

 underrette de i denne Traktats artikel 9, stk. 1 omtalte stater samt de  

 stater, der er blevet kontraherende parter ifølge artikel 9, stk. 2, om:
Artikel 20 Originaleksemplaret af denne Traktat deponeres efter 31. maj 1971 hos  

 generalsekretæren for De forenede Nationer, som herefter fremsender en  

 bekræftet kopi heraf til hver af de i denne Traktats artikel 9, stk. 1 og 2  

 nævnte stater.
 TIL BEKRÆFTELSE HERAF har undertegnede, som er behørigt befuldmægtigede  

 hertil, underskrevet denne traktat.
 UDFÆRDIGET i Geneve den 1. september 1970 i eet eksemplar på engelsk,  

 fransk og russisk, idet de tre tekster har lige gyldighed.
 Traktaten trådte den 21. november 1976 i kraft for følgende lande:
Frankrig, Jugoslavien, De socialistiske Sovjetrepublikkers Union, Spanien  

 og Forbundsrepublikken Tyskland (incl.
Land Berlin).
 For Danmarks vedkommende træder traktaten i medfør af artikel 11, stk. 2 i  

 kraft den 22. november 1977. Ved deponeringen af tiltrædelsesinstrumentet hos  

 De forenede Nationers generalsekretær afgav Danmark en erklæring om, at  

 tiltrædelsen ikke har retsvirkning for Færøerne.
 Endvidere har Østrig med virkning fra 1. marts 1978 tiltrådt traktaten.
 For så vidt angår de til traktaten hørende tekniske forskrifter i  

 annekserne 1-3 henvises til bilagene til landbrugsministeriets bekendtgørelse  

 nr. 549 af 19. november 1976, Lovtidende A, som er baseret på annekserne til  

 traktaten.
 Teksten til annekserne vil kunne fås ved henvendelse til  

 landbrugsministeriet.
 Udenrigsministeriet, den 15. august  

 1977.
