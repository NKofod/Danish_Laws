Betænkning afgivet af Boligudvalget den  

 11. maj 2000 Betænkning over Forslag til lov om ændring af lov om  

 almene boliger samt støttede private andelsboliger m.v., lov om  

 andelsboligforeninger og andre boligfællesskaber, lov om individuel  

 boligstøtte og lov om integration af udlændinge i Danmark (Fleksible udlejningsregler, særlig støtte til  

 visse almene boligafdelinger og kommunal anvisning til private  

 andelsboliger) Udvalget har behandlet lovforslaget i nogle møder  

 og har herunder stillet spørgsmål til by- og boligministeren,  

 som denne har besvaret skriftligt.
 Endvidere har udvalget modtaget skriftlige og/eller  

 mundtlige henvendelser fra:
Administratorforeningen, Advokatrådet, Andelsboligforeningernes Fællesrepræsentation, Danmarks Lejerforeninger, Lejernes Landsorganisation og Århus Kommune.
 Der er af by- og boligministeren stillet  

 ændringsforslag, hvorom henvises til de ledsagende  

 bemærkninger.
 Herefter indstiller et flertal (Socialdemokratiets,  

 Venstres, Det Konservative Folkepartis, Centrum-Demokraternes, Det Radikale  

 Venstres og Kristeligt Folkepartis medlemmer af udvalget) lovforslaget til  

vedtagelse med de stillede ændringsforslag.
 Flertallet konstaterer, at by- og boligministeren over for  

 udvalget har tilkendegivet nøje at ville følge udviklingen  

 vedrørende anvendelsen af de fleksible udlejningsregler bl.a. med  

 henblik på at sikre, at der ikke sker diskrimination over for etniske  

 minoriteter eller socialt vanskeligt stillede personer, jf. bl.a. de  

 retningslinjer, der fremgår af Justitsministeriets brev af 4. april  

 2000 vedrørende 2 udlejningsforsøg i Århus (alm. del  

 bilag 145).
 I forbindelse med den administrative udmøntning af  

 lovforslaget vil der blive udarbejdet en vejledning til bl.a.  

 kommunalbestyrelser og boligorganisationer, der orienterer om Danmarks  

 konventionsforpligtelser vedrørende forbud mod racediskrimination  

 m.v.
 Foruden den løbende overvågning af  

 området vil ministeren desuden efter 3 år  foretage en samlet  

 evaluering af den fleksible udlejning med henblik på reglernes  

 anvendelse og de opnåede resultater.
Som et væsentligt element i den samlede evaluering  

 vil der blive særligt fokuseret på, hvilke effekter de  

 indgåede aftaler om fleksibel udlejning har for den sociale integration  

 samt for de etniske minoriteters adgang til de almene boligområder.
Det  

 vil endvidere indgå i evalueringen, hvor stor en andel af de ledige  

 boliger der bliver omfattet af aftalerne, og hvor stor en andel der fordeles  

 efter ventelisterne.
Hidtil har kommuner med udlejningsforsøg  

 årligt afrapporteret til By- og Boligministeriet om forsøgene.  

 Dette har igen dannet baggrund for ministerens årlige  

 redegørelser til Folketingets Boligudvalg.
Der vil blive fremsendt en  

 sådan redegørelse om forsøgsordningen til Boligudvalget i  

 slutningen af maj 2000.
Med forslaget om fleksible udlejningsregler vurderes der  

 ikke fremover at være behov for en særskilt årlig  

 redegørelse til Boligudvalget vedrørende  

 udlejningsforsøgsordningen.
Det findes derfor mest  

 hensigtsmæssigt, at forsøgsordningen rapporteres og evalueres  

 samlet i forbindelse med den planlagte evaluering af udlejningsreglerne om 3  

 år.
Som følge heraf vil der derfor ikke blive redegjort  

 særskilt om forsøgsordningen fremover.
 By- og boligministeren har endvidere over for udvalget  

 tilkendegivet, at ministeren vil opfordre kommunerne til at være  

 opmærksomme på, at anvisningen af lejere til  

 andelsboligforeningerne sker under hensyntagen til denne særlige  

 boligform, hvor det er en vigtig forudsætning for  

 andelsboligforeningens succes, at de, der kommer til at bo i foreningens  

 boliger, er interesseret i at indtræde i det fællesskab, der er i  

 foreningen.
 Et mindretal (Socialistisk Folkepartis medlem af udvalget)  

 indstiller lovforslaget til forkastelse ved 3. behandling, men vil  

 stemme for de stillede ændringsforslag.
SF kan ikke støtte lovforslaget som helhed, idet SF  

 ikke kan støtte lovforslagets § 1 om de fleksible udlejningsregler.
SF  

 kan støtte lovforslagets §§ 2-4 samt de stillede  

 ændringsforslag, men SF finder, at lovforslagets § 1 om fleksible  

 udlejningsregler giver alt for åbne muligheder for at begrænse  

 bestemte gruppers adgang til almene boliger og frygter, at det især vil  

 ramme grupper med anden etnisk baggrund end dansk.
Forslaget giver mulighed  

 for, at kommuner og boligselskaber stort set totalt kan lukke ventelister til  

 de bebyggelser, hvor folk med lav anciennitet på ventelisten har  

 mulighed for at komme ind, uden at give dem mulighed for adgang til andre  

 boliger.
SF finder endvidere, at lovforslagets § 1 er udtryk for en  

 bagvendt og ineffektiv måde at løse problemer med de  

 såkaldte »ghettoer«.
Når der bliver høje andele af bestemte  

 befolkningsgrupper i forholdsvis få almene bebyggelser, skyldes det  

 efter SF s opfattelse først og fremmest, at ventelister og kommunernes  

 boligsociale anvisning medfører, at folk med boligsociale behov og  

 beboere, der ikke har en meget lang anciennitet på ventelisten, ikke  

 kan komme ind i en meget stor del af de almene afdelinger.
Mange afdelinger  

 har reelt lukkede ventelister for boligsøgende, der ikke i forvejen  

 bor i en af boligselskabets afdelinger.
Hvis man sikrer, at disse bebyggelser  

 reelt blev åbnet for dem, der i dag reelt kun har de såkaldte  

»ghettoer« som  

 valgmulighed, vil man efter SF s opfattelse automatisk få tyndet ud i  

 de høje andele af bestemte befolkningsgrupper i de bebyggelser, der  

 har problemer.
 SF finder, at det bør være en betingelse for  

 anvendelsen af fleksible udlejningsregler, at kommune og boligselskaber  

 samtidig aftaler regler for såvel ventelister som boligsocial  

 anvisning, som sikrer, at der bliver åbnet i de nu »lukkede« afdelinger,  

 så alle afdelinger reelt inden for en overskuelig periode vil få  

 en ligeligt fordelt andel af beboere med boligsociale behov, og at  

 afdelingerne tilpasser ventelisterne, så alle afdelinger giver mulighed  

 for, at også beboere med et mere akut boligbehov  kan få mulighed  

 for en bolig i afdelingen og tilsvarende med henblik på at fremme  

 muligheden for en ligelig andel af forskellige beboergrupper i  

 afdelingerne.
 Det er endvidere SF s indstilling, at de fleksible  

 udlejningsregler kun bør kunne bruges på maksimalt 50 pct. af de  

 ledige boliger, samt at de udelukkende skal kunne anvendes i afdelinger, hvor  

 der er problemer, som f.eks. en høj fraflytningsprocent.
 Et andet mindretal (Dansk Folkepartis medlem af  

 udvalget) indstiller lovforslaget til forkastelse ved 3.  

 behandling.
Dansk Folkeparti har den opfattelse, at dette lovforslag  

 fra regeringen er fremkommet som følge af de store problemer med at  

 skaffe bolig til ca. 15.000 nye udenlandske statsborgere hvert år.
Som  

 følge af regeringens politik på udlændingeområdet  

 mener Dansk Folkeparti, at boligpresset fortsat vil være så  

 stort, at danske medborgere har sværere ved at få opfyldt deres  

 boligbehov.
Dansk Folkeparti er modstander af, at der gives den  

 enkelte kommune anvisningsret til hver 10. bolig i fremtidige  

 andelsboligforeninger.
Interessen for at stifte nye andelsboligforeninger med  

 flere end 10 boliger vil blive reduceret som følge af disse  

 anvisningsmuligheder.
 Dansk Folkeparti kan således ikke støtte  

 lovforslaget.
 Et tredje mindretal (Enhedslistens medlem af  

 udvalget) vil redegøre for sin stilling til lovforslaget ved 2.  

 behandling.
 Et fjerde mindretal (Frihed 2000 s medlem af  

 udvalget) indstiller lovforslaget til forkastelse ved 3. behandling,  

 men vil stemme for de stillede ændringsforslag med undtagelse af det  

 under nr. 8 stillede ændringsforslag.
Ændringsforslag Af	by- og boligministeren, tiltrådt af et flertal  

 (S, V, KF, SF, CD, RV, KRF og FRI):
Til titlen 1) Efter ordet »boligstøtte«  

 indsættes: », lov om byfornyelse«.
Til § 1 2) Nr. 7 affattes således:
» 3) Efter nr. 7 indsættes som nyt nummer:
» 4) Nr. 10 udgår.
Til § 2 5) I det under nr. 2 foreslåede § 7 f, stk. 1,  

 2. pkt., ændres »§§ 160 d og 160 n« til: »§ 160 b«.
 6) I den under nr. 2 foreslåede § 7 h  

 indsættes efter stk. 2 som nyt stykke:
» 7) Nr. 3 affattes således:
» » Stk. 3 og 4 bliver herefter stk. 4 og 5.« Ny paragraf Af	by- og boligministeren, tiltrådt af et flertal  

 (S, V, KF, SF, CD, RV og KRF):
 8) Efter § 3 indsættes som ny paragraf:
» I lov om byfornyelse, jf. lovbekendtgørelse nr.  

 664 af 17. august 1999, som ændret ved § 4 i lov nr. 1086 af 29.  

 december 1999, foretages følgende ændring:
» Til § 4 Af	by- og boligministeren, tiltrådt af et flertal  

 (S, V, KF, SF, CD, RV, KRF og FRI):
 9) I den under nr. 1 foreslåede affattelse af §  

 15, stk. 1, nr. 4, udgår »og § 160 n,  

 stk. 3, «.
Bemærkninger Til nr. 1 Ændringen er redaktionel.
Til nr. 2 Ændringsforslaget præciserer, at  

 støttede private andelsboliger er omfattet af straffebestemmelserne i  

 kapitel V i lov om andelsboligforeninger og andre boligfællesskaber.  

 Som følge af ændringsforslag nr. 4, hvorefter ustøttede  

 private andelsboliger ikke er omfattet af krav om kommunal anvisning,  

 udgår henvisningen til § 160 m som en konsekvensændring.
Til nr. 3 Ændringerne er en konsekvens af lovforslagets § 1,  

 nr. 8.
Til nr. 4 og 9 Det foreslås i nr. 4, at der ikke skal stilles krav  

 om kommunal anvisning ved opførelse/etablering af ustøttede  

 private andelsboliger, hvortil kommunen yder garanti.
Som en  

 konsekvensændring udgår derfor samtidig henvisningen til § 160 n,  

 stk. 3, i integrationsloven vedrørende de ustøttede private  

 andelsboliger.
Til nr. 5 Ændringen er en konsekvens af ændringsforslag  

 nr. 4 samt en rettelse, idet § 160 b og ikke § 160 d handler om anvisning til  

 støttede private andelsboliger.
Til nr. 6 Det foreslås præciseret i loven, at  

 kommunalbestyrelsen hæfter for den løbende boligafgift og andre  

 ydelser, som påhviler andelshaveren fra den dag, der er aftalt som  

 overtagelsesdag.
Til nr. 7 Når kommunalbestyrelsens anvisningsret er  

 opnået på grundlag af en aftale mellem en andelsboligforening og  

 kommunalbestyrelsen, skal der ikke gælde noget strafansvar i de  

 tilfælde, hvor andelshaveren eller andelsboligforeningen  

 tilsidesætter kommunalbestyrelsens anvisningsret.
Bestemmelsen  

 foreslås derfor at udgå af lovforslaget, og i stedet  

 indsættes en bestemmelse, der indebærer, at kun i de  

 tilfælde, hvor en kommunalbestyrelse har opnået anvisningsret til  

 nogle af boligerne i en støttet privat andelsboligforening - som et  

 vilkår for tilsagnet om støtte - eller en privat  

 andelsboligforening, som er opført som nybyggeri med støtte  

 efter byfornyelsesloven, kan en tilsidesættelse straffes.
Til nr. 8 Ændringsforslaget indebærer, at den  

 foreslåede nye bestemmelse om boligsocial anvisning i private  

 andelsboligforeninger, jf. § 1, nr. 8, også vil komme til at omfatte de  

 private andelsboliger, der opføres med støtte efter lov om  

 byfornyelse.
Det findes rimeligt, at dette nybyggeri i denne relation skal  

 følge samme regler som andet støttet privat andelsboligbyggeri.  

 Endvidere foreslås det præciseret, at disse andelsboliger er  

 omfattet af kapitel II og V i lov om andelsboligforeninger og andre  

 boligfællesskaber, herunder straffebestemmelsen.
 Lissa Mathiasen (S) nfmd.  

  Niels Bloch Jespersen (S)  

  René Skau Björnsson (S)  

  Lars Kramer Mikkelsen (S)  Sandy Brinck (S)  

 Knud Erik Hansen (SF)  Annie Lunde Hansen (CD)  

  Dorit Myltoft (RV)  Keld Albrechtsen (EL)  

  Gyda Kongsted (V)  Rikke Hvilshøj (V)  

  Karsten Nonbo (V) Kirsten Jacobsen (FRI)  

  Pernille Sams (KF)  Jens Heimburger (KF)  

  Egil Møller (DF)  

  Flemming Kofod-Svendsen (KRF) fmd.
