 Forbrugerombudsmanden modtog en klage over opkrævning af en afgift i  

 forbindelse med aflevering af affaldsbrænde til et kommunalt  

 forbrændingsanlæg, idet energibesparelse på den måde blev pålagt en afgift.  

 Kommunen oplyste til sagen, at forbrændingsanlæggets primære opgave var at  

 destruere affald og ikke energiproduktion.
 Forbrugerombudsmanden udtalte, at efter hans opfattelse er  

 forbrændingsanlæggets virksomhed omfattet af markedsføringsloven, men at der  

 ikke i medfør af lovens § 1 kan kræves, at offentlige virksomheders  

 markedsføring er i overenstemmelse med visse politiske eller ideologiske  

 holdninger.
10. Energibesparelse og god markedsføringsskik Nogle forbrugere klagede over, at de var blevet afkrævet et beløb på 52  

 kr. for at aflevere affaldsbrænde på Århus Kommunes forbrændingsanlæg Århus  

 Nord.
I henvendelsen var det fremhævet, at det måtte anses for urimeligt, at  

 energibesparelse på denne måde skulle pålægges en afgift, som private skal  

 udrede, medens instillingen fra det offentliges side i stedet burde være den,  

 at besparelser på energiområdet blev betragtet som en tjeneste, som den  

 private yder for almenvellet.
I en erklæring havde Stadsingeniøren i Århus oplyst, at  

 forbrændingsanlægget er etableret af Århus Kommune med henblik på at kunne  

 gennemføre en i miljømæssig henseende forsvarlig destruktion af såvel de  

 private borgeres som erhvervsvirksomhedernes affald.
Alt brændbart affald  

 tilstræbes derfor i størst muligt omfang destrueret på forbrændingsanlægget.
 At anlæggets primære opgave er affaldsdestruktion og ikke energiproduktion  

 fremgår af driftsbudgettet for 1978, ifølge hvilket de årlige driftsudgifter  

 er på ca. 17.495.000 kr., medens driftsindtægterne inclusive salg af  

 overskudsvarme er på ca. 6.369.000 kr., således at nettodriftsudgifterne er  

 på ca. 11.126.000 kr.
 Forbrugerombudsmanden besvarede forespørgslen ved bl.a. at udtale  

 følgende:
Ifølge markedsføringslovens § 1 gælder loven for privat erhvervsvirksomhed  

 og for offentlig virksomhed, som kan sidestilles hermed.
Det fremgår ikke  

 direkte af loven, hvilke former for virksomheder, der drives af det  

 offentlige, som skal være omfattet af den nævnte bestemmelse, men i nogle  

 bemærkninger til et lovudkast, der er udarbejdet af Forbrugerkommissionen, er  

 det bl.a. udtalt, at f.eks. forsikring og persontransport er eksempler på  

 offentlige virksomheder, som loven skal gælde for.
Efter min opfattelse må en virksomhed, der drives af det offentlige, og  

 som består i at modtage affald på lossepladser og i forbrændingsanlæg samt  

 bortkørsel af renovation m.v., være omfattet af markedsføringsloven, idet der  

 her er tale om ydelser fra det offentliges side af en art, som i et vist  

 omfang også tilbydes af private erhvervsvirksomheder.
Ifølge  

 markedsføringslovens § 1 må der ikke i disse virksomheder foretages  

 handlinger, som strider imod god markedsføringsskik.
Der er ikke i loven givet en definition på eller en anden nærmere  

 bestemmelse af, hvad der skal forstås ved begrebet »god  

 markedsføringsskik«, og jeg kan derfor alene pege på nogle af de hensyn,  

 der efter min opfattelse må tages i betragtning, når man skal tage stilling  

 til, om en bestemt fremgangsmåde er i overensstemmelse med lovens krav til  

 markedsføringen.
Når forbrugernes interesser skal vurderes i denne  

 forbindelse, må man bl.a. se på, om der er en rimelig jævnbyrdighed i  

 retsforholdet mellem køber og sælger, om der er den fornødne åbenhed og  

 gennemskuelighed i aftaler og kontrakter, og om der gives tilstrækkeligt  

 klare og forståelige oplysninger ved reklamering, salg og ekspedition.
 Derimod mener jeg ikke, at der til offentlige virksomheders markedsføring  

 kan stilles krav om, at den er i overensstemmelse med visse politiske eller  

 ideologiske holdninger som f.eks. at støtte energibesparelse eller den  

 kollektive trafik ved at tilrettelægge prispolitikken eller markedsføringen i  

 øvrigt for disse ydelser på en sådan måde, at de nævnte formål fremmes.
 (* 1) Offentliggjort i Forbrugerombudsmandens Årsberetning 1977-1978, side  

 56, nr. 10.
