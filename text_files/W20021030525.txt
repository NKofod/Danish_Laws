En  

 76-årig mand var i oktober 1997 flyttet i ældrebolig, da han var begyndende  

 alderdomssvækket (dement) som følge af flere blodpropper i den forreste  

 (frontale) del af hjernen.
Hans tilstand havde desuden været præget af dårlig  

 hjertefunktion, mangeårig gigtlidelse i ryggen (morbus Bechterew), gangbesvær  

 og tilbageløb fra mavesæk til spiserør (refluks-øsofagitis), og han fik  

 medicin  

 for disse lidelser.
I oktober 2000 foreslog hans datter, at hans ressourcer  

 blev kortlagt, og at hans døgnrytme blev undersøgt.
I november 2000 faldt han  

 og blev indlagt med mistanke om knoglebrud.
Han sløjede hurtigt af og afgik  

 ved  

 døden.
 Der blev  

 klaget over, at patienten fra oktober-november 2000 ikke fik sin daglige  

 medicin, og at han ikke blev plejet tilstrækkeligt.
Klage  

 over hjemmeplejen Patientklagenævnet fandt ikke grundlag for at kritisere  

 hjemmesygeplejerskens behandling af den 76-årige mand.
Nævnet fandt  

 imidlertid,  

 at det havde været hensigtsmæssigt om, hun havde taget initiativ til, at der  

 var blevet etableret mere hjælp i hjemmet i ventetiden.
Nævnet lagde vægt på, at han fik udleveret medicin i  

 doseringsæsker til 2 uger ad gangen.
Det fremgik af kardex, at hjemmehjælpen  

 i  

 slutningen af september 2000 fandt hans medicin i skraldespanden.
Da han blev  

 konfronteret med dette, svarede han, at han nok selv skulle bestemme, om han  

 skulle tage piller.
Hjemmeplejen blev endvidere først i november 2000  

 opmærksom  

 på, at han ikke spiste sin mad og ikke indtog tilstrækkelig væske.
På denne  

 baggrund intensiverede hjemmeplejen sine besøg for dagligt at tilskynde ham  

 til  

 at indtage tilstrækkelig føde og væske.
Ligeledes blev hjemmehjælperne  

 instrueret i at observere ham.
Hensigten hermed var også at få afklaret, i  

 hvilket omfang han var dement med henblik på at planlægge det videre  

 behandlingsforløb.
Det var hjemmeplejens opfattelse, at han ikke var inhabil,  

 hvad angik hans evne til at varetage sine egne anliggender.
Nævnet oplyste, at det kan gå hurtigt, fra en person kan klare  

 sig selv nogenlunde godt i hjemmet med støtte fra hjemmeplejen til at  

 vedkommende pludselig bliver ude af stand til at klare sig selv.
Det betyder,  

 at når en sådan situation opstår, skal hjemmehjælperne og  

 hjemmesygeplejersken  

 vurdere, hvornår vedkommende er inhabil og til fare for sig selv eller andre.  

 Så længe han ikke vurderes som inhabil, kan man ikke fratage ham hans  

 selvbestemmelsesret.
Hvis han ikke vil indtage sin medicin eller spise sin  

 mad,  

 kan man kun motivere ham til at gøre det alligevel og samtidig holde nøje øje  

 med, hvornår han ikke er habil mere.
Det var nævnets vurdering, at manden frem til sin indlæggelse  

 fik sin medicin i det omfang, det var muligt for hjemmehjælpere og  

 sygeplejerske at overtale ham til det, og at han fik føde og væske i det  

 omfang, det var muligt at påvirke ham til det.
Hjemmeplejen tog endvidere  

 omgående  

 initiativ til at revurdere hans tilstand, da det blev klart, at denne var  

 forværret.
Nævnet fandt, at der ikke var lovhjemmel til at tvinge patienten  

 til  

 at spise, drikke eller modtage anden hjælp mod hans ønske.
 Det er imidlertid nævnets vurdering, at hjemmeplejen den 18.  

 oktober 2000 blev klar over, at patienten sandsynligvis bevægede sig i  

 retning  

 af inhabilitet, hvorfor 14 dage, fra man observerede en stærkt tiltagende  

 udvikling af demens, til der kom en demenskonsulent på besøg, var lang tid at  

 vente, specielt under hensynstagen til, at man først derefter skulle beslutte  

 den videre fremtidsplan for patienten.
