Betænkning afgivet af Retsudvalget den 28. april 2005 Betænkning over Forslag til lov om ændring af straffeloven (Forældelse, skærpelse af straffen for falske afsonere  

 m.v.) [af justitsministeren (Lene Espersen)] 1. Ændringsforslag Socialistisk Folkepartis medlem af udvalget har stillet 2  

 ændringsforslag om deling af lovforslaget.
2. Udvalgsarbejdet Lovforslaget blev fremsat den 23. februar 2005 og var til 1.  

 behandling den 3. marts 2005. Lovforslaget blev efter 1. behandling henvist  

 til  

 behandling i Retsudvalget.
Tidligere behandling Lovforslaget er en genfremsættelse af L 98 fra folketingsåret  

 2004-05, 1. samling.
Møder Udvalget har behandlet lovforslaget i 3 møder.
Høring Lovforslaget bygger navnlig på Straffelovrådets betænkning nr.  

 1441/2004 om visse forældelsesretlige spørgsmål og betænkning nr. 1438/2004  

 om  

 forældelse af straffeansvaret for særlovsovertrædelser fra  

 Justitsministeriets  

 udvalg om økonomisk kriminalitet og datakriminalitet (Brydensholtudvalget).  

 Betænkningerne har været sendt i høring, og justitsministeren sendte den 13.  

 oktober 2004 dette udkast til udvalget, jf. alm. del  bilag 18. Den 23.  

 februar 2005 sendte justitsministeren de indkomne høringssvar samt et notat  

 herom til udvalget.
Spørgsmål Udvalget har stillet 3 spørgsmål til justitsministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 flertal  

  

 i udvalget (V, DF og KF) indstiller lovforslaget til  

  

 vedtagelse uændret.
Et  

  

 mindretal  

  

 i udvalget (S) indstiller lovforslaget til  

  

 vedtagelse.
Mindretallet kan dog stemme  

 for ændringsforslag nr. 1 og 2 om deling af lovforslaget.
Et  

  

 andet mindretal  

  

 i udvalget (RV) vil stemme for ændringsforslag nr.  

 1 og 2 om deling af lovforslaget.
Hvis ændringsforslaget bliver vedtaget, vil  

 mindretallet ved 3. behandling stemme for det under A nævnte lovforslag og  

 imod  

 det under B nævnte lovforslag.
Hvis ændringsforslaget om deling af  

 lovforslaget  

 bliver forkastet, vil mindretallet redegøre for sin indstilling til  

 lovforslaget ved 3. behandling.
Et  

  

 tredje mindretal  

  

 i udvalget (SF) vil stemme for ændringsforslag nr.  

 1 og 2 om deling af lovforslaget.
Hvis ændringsforslag nr. 1 og 2 om deling  

 af  

 lovforslaget bliver vedtaget, vil mindretallet ved 3. behandling stemme for  

 det  

 under A nævnte lovforslag og imod det under B nævnte lovforslag.
Hvis  

 ændringsforslaget om deling af lovforslaget bliver forkastet, vil  

 mindretallet  

 stemme hverken for eller imod lovforslaget ved 3. behandling.
Et  

  

 fjerde mindretal  

  

 i udvalget (EL) vil stemme for ændringsforslag nr.  

 1 og 2 om deling af lovforslaget.
Hvis ændringsforslag nr. 1 og 2 om deling  

 af  

 lovforslaget bliver vedtaget, vil mindretallet ved 3. behandling stemme for  

 det  

 under A nævnte lovforslag og imod det under B nævnte lovforslag.
Hvis  

 ændringsforslaget om deling af lovforslaget bliver forkastet, vil  

 mindretallet  

 stemme imod lovforslaget ved 3. behandling.
 Enhedslisten gør opmærksom på, at det er to vidt forskellige  

 ting, der er i det her lovforslag.
 Den ene del handler om to betænkninger fra henholdsvis  

 Brydensholtudvalget og Straffelovrådet om forældelse, og i den forbindelse  

 synes Enhedslisten, det er et problem, at man ikke samlet har set på  

 Straffelovrådets  

 forslag, så der blev en bedre balance mellem straffene for forskellige  

 straffelovsovertrædelser,  

 men alene har fokuseret på den del, der handlede om strafskærpelser.
Den anden del er en besynderlig vedhæftning angående  

 fupafsonere, som ikke har noget som helst med den første del at gøre.
For at  

 der ikke skal herske tvivl om det, så synes Enhedslisten, det er et stort  

 problem,  

 hvis nogle tvinger andre til eller betaler andre for at afsone for sig, men  

 Kriminalforsorgen kender stort set ikke til sådanne sager.
Og derfor kan  

 Enhedslisten  

 ikke se begrundelsen for at hæve strafferammen.
I stedet bør man gå ind og se  

 på at give flere ressourcer til Kriminalforsorgen, så man har bedre tid til  

 at  

 sikre sig, at det er den rette person, der kommer ind og afsoner.
Det her er  

 en  

 mærkelig måde at lovgive på.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (SF), tiltrådt af et  

  

 mindretal  

  

 (S, RV og EL):
a Ændringsforslag om  

 deling af lovforslaget 1)  

  

 Lovforslaget deles i to lovforslag  

 med følgende titler og indhold:
 A. »  

  

 Forslag  

 til lov om ændring af straffeloven. (Forældelse)« omfattende § 1,  

 indledningen,  

 nr. 1-5, § 2, stk. 1, og § 3.
 B.  

  

 »Forslag  

 til lov om ændring af straffeloven. (Skærpelse af straffen for falske  

 afsonere  

 m.v.)« omfattende § 1, indledningen, nr. 6, § 2, stk. 2, og § 3.
[Deling af lovforslaget i en del om revision af straffelovens  

 generelle regler om forældelse af straffeansvar og en del om skærpelse af  

 straffen for den, der tilskynder en anden til at afsone en fængselsstraf i  

 sit  

 sted, samt for falske afsonere] b Ændringsforslag til det  

 under  

  

 B  

  

 nævnte forslag Til § 2 2)  

  

 Paragraffen affattes således.
»§ 2 Loven træder i kraft dagen efter bekendtgørelsen i Lovtidende.« [Konsekvensændring af ændringsforslag nr. 1] Bemærkninger Til nr. 1 og 2 Det foreslås, at lovforslaget deles i to dele:
  

 	  

 en del om revision af  

 straffelovens generelle regler om forældelse af straffeansvar og   

 	  

 en del om skærpelse af  

 straffen for den, der tilskynder en anden til at afsone en fængselsstraf i  

 sit  

 sted, samt for falske afsonere.
 Efter en deling af lovforslaget vil de to lovforslag kunne  

 færdigbehandles hver for sig.
Birthe Rønn Hornbech (V)   

 Leif Mikkelsen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut, og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 9 Bilagsnr.
Titel 1 Genomdeling af bilag, svar m.v. fra udvalgsbehandlingen af  

 L 98, 2004-05, 1. samling 2 Høringssvar og høringsnotat, fra justitsministeren 3 Udkast til tidsplan 4 Endelig tidsplan 5 1. udkast til betænkning Oversigt over spørgsmål og svar vedrørende L 9 Spm.nr.
