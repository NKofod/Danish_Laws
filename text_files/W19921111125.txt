 Afslag på ansøgning om dispensation fra kapitalkravet i fondslovens §  

 8 på grund af, at egenkapitalens størrelse ikke fandtes at stå i rimeligt  

 forhold til formålet.
 Civilretsdirektoratet traf afgørelse om, at der ikke for så vidt angår en  

 nyoprettet fond med aktiver for kr. 200.000,- og støtte til medicinsk  

 forskning inden for hjertekar- og nyresygdomme som formål, kunne dispenseres  

 fra kapitalkravet i fondslovens § 8, jf. fondslovens § 8, stk. 2.
Der blev ved afgørelsen lagt vægt på, at egenkapitalens størrelse ikke  

 fandtes at stå i rimeligt forhold til formålet.
Kapitalens ringe størrelse  

 ville medføre, at der kun kunne blive tale om få og relativt små uddelinger.  

 Der var endvidere ikke godtgjort et specielt behov for, at formålet blev  

 tilgodeset ved oprettelsen af en fond.
