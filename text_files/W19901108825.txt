 Civilretsdirektoratet stadfæstede en af statsamtet truffet afgørelse,  

 hvorefter fri proces var afslået under henvisning til, at ansøgeren havde  

 mulighed for at få sagen behandlet ved et klagenævn som beskrevet i § 8 i  

 bekendtgørelse om fri proces.
 Det var uden betydning, at sagen allerede var anlagt ved de  

 almindelige domstole.
 Ansøger henvendte sig til modparten med henblik på salg af sin faste  

 ejendom.
 Modparten udarbejdede en provenuberegning, der viste sig at være  

 fejlagtig, idet der ikke var taget hensyn til frigørelsesafgiften.
 Ansøgeren anlagde derfor sag med påstand om, at modparten var  

 erstatningsansvarlig for det tab, ansøgeren havde lidt i anledning af den  

 fejlagtige provenuberegning.
 Statsamtet meddelte afslag på ansøgning om fri proces, idet det var  

 statsamtets opfattelse, at der var mulighed for at indbringe spørgsmålet for  

 Klagenævnet for Ejendomsformidlingen, jf. § 8 i bekendtgørelse om fri proces.
 Civilretsdirektoratet stadfæstede afgørelsen uden hensyn til, at sagen  

 allerede var anlagt ved de almindelige domstole.
