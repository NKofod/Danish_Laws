Klage  

 over at den rekvirerede ambulance kom for sent frem i forbindelse med en  

 fødsel Nævnet fandt grundlag for at kritisere jordemoderens og  

 afdelingsjordemoderens manglende journalføring af behandlingen af patienten  

 den  

 20. juni 2003. Nævnet fandt ikke grundlag for at kritisere jordemoderen og  

 afdelingsjordemoderen for deres behandling af patientens samme dag.
 Nævnet lagde til grund, at jordemoderen og  

 afdelingsjordemoderen vurderede, at fødslen var nært forestående, og at  

 alarmcentralen derfor blev anmodet om akut transportbistand.
 Ifølge udtalelserne fra jordemoderen og  

 afdelingsjordemoderen blev telefonsamtalerne med patientens familie ikke  

 journalført.
Nævnet oplyste, at det fremgår af afsnit 7 i  

 Sundhedsstyrelsens vejledning nr. 151 af 8. august 2001, at information til  

 og  

 samtykke fra den fødende skal journalføres.
Jordemoderen skal føre  

 optegnelser  

 i kvindens journal om den rådgivning, vejledning og information kvinden har  

 fået, herunder også telefonisk rådgivning og vejledning, samt hvad kvinden på  

 denne baggrund har tilkendegivet, det vil sige samtykke eller afslag.
 Der blev afgivet dissens i sagen.
