Nr BTL 80 Betænkning over Forslag til lov om ændring af lov om omkostningsdækning af  

 udgifter til sagkyndig bistand i skattesager og lov om bindende  

 forhåndsbesked om skattespørgsmål m.v. (Omkostningsdækning i klagesager.
Syn  

 og skøn i ligningsrådssager om bindende forhåndsbesked)   

 Nr L 80 1992-93, 1. samling Afgivet af Skatteudvalget Afgivet: 19930324 Udvalget har behandlet lovforslaget i en række møder og har herunder stillet et spørgsmål til skatteministeren, som denne har besvaret skriftligt.
 Endvidere har udvalget modtaget skriftlige henvendelser fra Foreningen  

 Danske Revisorer og Flemming Matthies, Gilleleje.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse med de stillede  

 ændringsforslag.
 Et mindretal (Venstres, Det Konservative Folkepartis og  

 Fremskridtspartiets medlemmer af udvalget) indstiller lovforslaget til  

vedtagelse med det under nr. 2 stillede ændringsforslag.
Et mindretal inden for mindretallet (Venstres medlemmer af udvalget)  

 mener, at det er overordentlig vigtigt, at klagesager til Skatteankenævnet  

 oplyses så godt som muligt.
Dette opnås bedst ved sagkyndig bistand.
Jo bedre  

 sagen er oplyst for Skatteankenævnet, jo færre sager behøver formentlig at  

 blive indbragt for Landsskatteretten.
Venstre mener derfor, at lovforslaget  

 fortsat burde omfatte udgifter forbundet med klager til Skatteankenævnet.
 Et andet mindretal inden for mindretallet (Fremskridtspartiets medlem af  

 udvalget) ønsker at tilkendegive, at det fremsatte lovforslag harmonerer helt  

 med Fremskridtspartiets synspunkter; derfor kan Fremskridtspartiet heller  

 ikke støtte skatteministerens ændringsforslag nr. 1, der begrænser  

 skatteydernes økonomiske muligheder.
Fremskridtspartiet mener, at lovforslaget burde have været udvidet  

 således, at skatteborgere samtidig kunne fratrække omkostninger til  

 revisorbistand ved udfærdigelse af selvangivelsen.
Såfremt der var mulighed  

 for at fratrække ydelser til revisorbistand, ville der med garanti blive  

 indbragt langt færre sager for skatteankenævn og domstole.
 Et andet mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3 behandling, men kan  

 stemme for de stillede ændringsforslag.
 ÆndringsforslagAf skatteministeren , tiltrådt af et flertal  

 (S, SF, CD, RV og KRF):
 Til § 1 1) I den under nr. 1 foreslåede affattelse af §  

 1 affattes stk. 1 således:
»Der ydes tilskud til dækning af udgifter, der er betalt for  

 sagkyndig bistand m.v. ved domstolsbehandling af et spørgsmål, der efter sin  

 art kan indbringes for Landsskatteretten, bortset fra afgørelser om vurdering  

 af fast ejendom.
Tilsvarende gælder ved Landsskatterettens prøvelse af de i  

 1. pkt. nævnte spørgsmål.« Af skatteministeren , tiltrådt af udvalget :
 2) I den under nr. 1 foreslåede affattelse af § 1, stk.  

 2 , ændres »Dansk Revisor Union« til: »Foreningen Danske  

 Revisorer«.
Bemærkninger Til nr. 1 og 2 Med ændringsforslag nr. 1 begrænses den foreslåede  

 tilskudsordning i det administrative skatteklagesystem fra at omfatte  

 udgifter forbundet med klage til både skatteankenævn og Landsskatteretten til  

 kun at omfatte udgifter vedrørende landskatteretssager.
 Endvidere indeholder ændringsforslag nr. 2 en korrektion af betegnelsen af  

 den revisorforening, der tidligere havde navnet Dansk Revisor Union, men nu  

 kalder sig Foreningen Danske Revisorer. Ændringen er udelukkende redaktionel.
 Baggrunden for førstnævnte ændringsforslag er, at den sagsbehandling, der  

 foretages i skatteankenævn, er af en sådan karakter, at det normalt ikke er  

 nødvendigt for klageren at afholde særlige udgifter herved til sagkyndig  

 bistand.
 Samtidig opnås, at borgerne ikke tilskyndes til unødigt at søge sagkyndig  

 bistand i administrative klagesager.
 Det har været overvejet, om man skulle begrænse tilskuddet til  

 landsskatteretssager med henblik på at formindske misbrug.
 Det er i stedet valgt i de første tre år med den nye tilskudsordning  

 årligt at udarbejde en rapport til Folketingets Skatteudvalg om erfaringerne  

 med den nye ordning.
 Rapporten skal vise størrelsen af de samlede omkostninger til  

 omkostningsdækning, fordelt på domstolssager og på landsskatteretssager.
 Endvidere skal rapporten redegøre for resultaterne af årlige  

 repræsentative stikprøveundersøgelser i sager om udbetalt tilskud til  

 landsskatteretssager med en detaljeret belysning i den enkelte sag af  

 forholdet mellem det udbetalte tilskud, klagens genstand og klagesagens  

 udfald.
Hugo Sørensen (S) Klaus Hækkerup (S) Anne-Marie Meldgaard (S) Peder Sass  

 (S) Henning Nielsen (S) Bjarne Laustsen (S) Jes Lunde (SF) Rahbæk Møller (SF)  

 Bente Juncker (CD) Aagaard (KF) fmd.
Kirkegaard (KF) Peter Brixtofte  

 (V) nfmd.
Svend Heiselberg (V) Svend Aage Jensby (V) Ole Donner (FP)  

 Elisabeth Arnold (RV) Glønborg (KRF) Tillægsbetænkning afgivet den 14. april 1993 Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Endvidere har udvalget modtaget en skriftlig henvendelse fra Foreningen af  

 Statsautoriserede Revisorer, Advokatrådet og Erhvervenes Skattesekretariat.  

 Henvendelsen er optrykt som bilag til tillægsbetænkningen.
 Herefter indstiller et flertal (udvalget med undtagelse af  

 Socialistisk Folkepartis medlemmer) lovforslaget til vedtagelse i den  

 affattelse, hvori det foreligger efter 2. behandling.
 Et mindretal inden for flertallet (Venstres og Det Konservative  

 Folkepartis medlemmer af udvalget) ønsker at tilkendegive, at de kan støtte  

 de synspunkter, der er fremført i henvendelsen fra Foreningen af  

 Statsautoriserede Revisorer, Advokatrådet og Erhvervenes Skattesekretariat.
 Et mindretal (Socialistisk Folkepartis medlemmer af udvalget)  

 indstiller lovforslaget til forkastelse .
Hjortnæs (S) Klaus Hækkerup (S) Anne-Marie Meldgaard (S) Peder Sass (S)  

 Henning Nielsen (S) Bjarne Laustsen (S) Jes Lunde (SF) Rahbæk Møller (SF)  

 Bente Juncker (CD) Aagaard (KF) fmd.
Kirkegaard (KF) Peter Brixtofte  

 (V) nfmd.
Svend Heiselberg (V) Svend Aage Jensby (V) Ole Donner (FP)  

 Elisabeth Arnold (RV) Glønborg (KRF) Bilag Folketingets Skatteudvalg København, den 29. marts 1993 Lovforslag nr.
L 80 - Omkostningsdækning i skattesager Den gældende lov om omkostningsdækning giver alene adgang til  

 omkostningsdækning af udgifter, der vedrører domstolsbehandling.
Lovforslag L  

 80 udvidede i sin oprindelige form denne omkostningsdækning til også at  

 omfatte udgifter i forbindelse med klage til skatteankenævn og  

 Landsskatteretten.
Skatteministeriets ændringsforslag til andenbehandlingen  

 betyder, at der alene ydes tilskud til dækning af udgifter ved domstolene og  

 Landsskatteretten.
 Selv om der gives omkostningsdækning, vil en skattesag altid medføre  

 reelle meromkostninger for en skatteyder, også selv om sagen vindes 100 pct.  

 Det er derfor efter vor opfattelse ud fra en retssikkerhedsmæssig betragtning  

 betænkeligt, at forslaget med det stillede ændringsforslag kun giver adgang  

 til omkostningsdækning i det fåtal af sager, der ender ved Landsskatteretten  

 eller eventuelt domstolene, og da kun for de udgifter, der afholdes ved disse  

 instanser.
 Langt hovedparten af alle skattesager afgøres endeligt hos de kommunale  

 skatteforvaltninger, ligesom der afsluttes langt flere klagesager hos  

 skatteankenævnene end hos de højere instanser, Landsskatteretten og  

 domstolene.
 Hensynet til retssikkerheden tilsiger således, at der gives  

 omkostningsdækning i alle skattesager, herunder også skattesager, der afgøres  

 endeligt hos de kommunale skatteforvaltninger.
Rådgivere, der involveres i skattesager for deres klienter, vil altid  

 bestræbe sig på at afslutte en sag med et tilfredsstillende resultat så  

 tidligt som muligt i sagsforløbet.
Herved begrænses dels omkostningerne til  

 sagkyndig bistand og dels de øvrige omkostninger og bekymringer, der følger  

 med, at der rejses en skattesag.
Disse hensyn medfører naturligt, at alle  

 relevante oplysninger fremskaffes tidligst muligt i sagsforløbet.
Dette vil  

 samtidig medføre en hensigtsmæssig sagsbehandling, hvor flest mulige sager  

 afsluttes hos de kommunale skatteforvaltninger eller eventuelt for  

 skatteankenævnene med en mindre belastning af klagesystemet til følge.
 Den gældende lov med de nu foreslåede ændringer tilskynder ikke til denne  

 hensigtsmæssige sagsbehandling, idet der som nævnt udelukkende gives tilskud  

 til omkostninger, der vedrører sagsbehandlingen hos Landsskatteretten eller  

 hos domstolene.
Det forekommer i særlig grad beklageligt, at første led i klagerækkefølgen  

 ikke behandles på lige fod med de efterfølgende klageinstanser.
Hensynet til  

 borgernes retssikkerhed, hensynet til en hensigtsmæssig sagsbehandling, hvor  

 alle oplysninger og anbringender fremkommer så tidligt som muligt, og  

 hensynet til at begrænse antallet af klagesager taler alt sammen for at  

 indføre omkostningsdækning ved alle instanser.
 I bemærkningerne til ændringsforslaget til L 80 er det bl.a. anført, at  

 sagsbehandlingen ved skatteankenævnene er af en sådan karakter, at det  

 normalt ikke er nødvendigt for klageren at afholde særlige udgifter til  

 sagkyndig bistand, og at det med ændringsforslaget opnås, at borgerne ikke  

 tilskyndes til unødigt at søge sagkyndig bistand i administrative klagesager.
Som tidligere nævnt medfører enhver skattesag reelle meromkostninger for  

 den pågældende skatteyder.
Dette gælder også sager, hvor der ydes sagkyndig  

 bistand.
Omkostningsdækning vil højst medføre, at udgifterne reduceres til  

 ca. 50 pct.
Der er derfor ingen grund til at antage, at skatteydere vil  

 benytte sagkyndig bistand, medmindre dette er nødvendigt.
Allerede med de nugældende regler ydes der sagkyndig bistand i skattesager  

 ved skatteforvaltninger og skatteankenævn i et betydeligt antal sager.
Dette  

 fremgår bl.a. af, at Foreningen af Danske Skatteankenævn er i færd med at  

 foretage en spørgeskemaundersøgelse hos de »professionelle brugere«  

 af skatteankenævnene (revisorer og advokater). Tilsvarende kan den verserende  

 debat om den proceduremæssige behandling af sager ved de forskellige  

 skatteankenævn ses som udtryk for, at der er involveret et betydeligt antal  

 rådgivere i disse sager.
Disse forhold viser, at der er et reelt behov for  

 sagkyndig bistand i skattesager ved skatteforvaltninger og skatteankenævn.
Af  

 de allerede anførte grunde bør der derfor indføres  

 fradragsret/omkostningsdækning ved disse instanser.
 I øvrigt er det de tre organisationers principielle opfattelse, at  

 tilskudssystemet bør ændres til, at der gives fradrag for de pågældende  

 omkostninger, idet et tilskudssystem er en unødig komplikation af  

 skattesystemet.
