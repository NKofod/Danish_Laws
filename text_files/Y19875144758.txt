Ansøgning om dispensation fra kravet om håndlister ved døråbning i  

 andre busser end busser til rutekørsel.
Ansøgningen afvistes da kravet om  

 håndlister gælder alle kategorier af busser Justitsministeriet har i brev af 22. juni 1987 (j.nr. 1987-2487-84)  

 anmodet Ministeriet for Offentlige Arbejder om en udtalelse over en i kopi  

 medfulgt ansøgning af 16. juni 1987 fra Ringsted Karosserifabrik A/S, hvori  

 selskabet ansøger om dispensation fra kravet om håndlister ved døråbning i  

 busser (§ 3, stk. 3 i Ministeriet for Offentlige Arbejders bekendtgørelse nr.  

 244 af 1. maj 1987 om erhvervsmæssig buskørsel).
 Ansøgningen vedrører andre busser end busser til rutekørsel og er  

 begrundet med, at turistbusser med bl.a. toilet, køleskab m.v. ikke levner  

 plads til håndlister i begge sider.
 Ministeriet for Offentlige Arbejder kan i sagens anledning oplyse  

 følgende:
 Bestemmelsen i § 3, stk. 3 i bekendtgørelsen om erhvervsmæssig burkørsel  

 gælder alle kategorier af busser, hvad enten der er tale om busser,der  

 benyttes til rutekørsel eller til turistkørsel.
 Bestemmelsen er indsat i bekendtgørelsen af komfortmæssige grunde.  

 Ministeriet for Offentlige Arbejder finder ikke grundlag for at dispensere  

 fra bestemmelsen i det foreliggende tilfælde.
