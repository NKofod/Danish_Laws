Skriftlig fremsættelse (31. marts 2004) Undervisningsministeren  

  

 (Ulla Tørnæs):
 Herved tillader jeg mig for Folketinget at fremsætte:
 Forslag til lov om  

 ændring af lov om statens uddannelsesstøtte og lov om børnetilskud og  

 forskudsvis udbetaling af børnebidrag (Tillægsstipendium og supplerende  

 studielån til forsørgere, forhøjelse af det højeste fribeløb og regulering af  

 stipendier til hjemmeboende på 18 og 19 år i ungdomsuddannelser m.v.).
(Lovforslag nr.
L 225).
Regeringen og partierne bag SU-forliget fra 1995 (Venstre,  

 Det Konservative Folkeparti, Socialdemokraterne, Socialistisk Folkeparti og  

 Det  

 Radikale Venstre) har indgået en aftale om at skabe bedre forhold for  

 forsørgere under uddannelse og for uddannelsessøgende, der afslutter  

 uddannelsen.
Dansk Folkeparti og Kristendemokraterne har tilsluttet sig  

 aftalen.
Formålet med lovforslaget er først og fremmest at give  

 forsørgerne under uddannelse bedre vilkår inden for SU-systemet for at starte  

 på eller gennemføre en uddannelse.
Med børn følger ekstra bolig- og  

 leveomkostninger og dermed et større indkomstbehov.
Selvom  især enlige  

   

 forsørgere har adgang til forskellige offentlige ydelser, er mange i den  

 situation, at økonomien kan blive en barriere for at starte på eller  

 gennemføre  

 en uddannelse.
På den baggrund foreslås det, at der indføres et nyt  

 stipendium som tillæg til uddannelsessøgende, der er forsørgere.  

 Tillægsstipendiet foreslås fastsat til 4.519 kr. om måneden for enlige  

 forsørgere og til 646 kr. om måneden for forsørgere, der bor sammen med en  

 SU-modtager.
Endvidere foreslås det at give forsørgere under uddannelse  

 mulighed for at optage supplerende studielån.
Det supplerende studielån  

 foreslås fastsat til 1.157 kr. om måneden.
De her nævnte støttesatser er  

 angivet i 2004-niveau, mens satserne i lovforslaget er angivet i  

 2003-prisniveau, der er SU-lovens prisniveau.
 Den samlede ordning med tillægsstipendium og supplerende  

 studielån har fuld virkning fra og med støtteåret 2005. For enlige forsørgere  

 gælder, at de fra og med den 1. august 2004 kan få et tillæg på 3.228 kr. pr.  

 måned (2004-niveau) og samtidig får adgang til at få supplerende studielån.  

 Tillægget er mindre end det tillæg på 4.519 kr. (2004-niveau), som de  

 pågældende vil kunne få fra den 1. januar 2005. Det skyldes, at de enlige  

 forsørgere  

 indtil udgangen af 2004 stadig kan få det særlige børnetilskud til  

 uddannelsessøgende forældre.
Med virkning fra den 1. januar 2005 afskaffes den del af  

 ordningen om særligt børnetilskud til uddannelsessøgende forældre, som  

 tildeles  

 enlige forsørgere på SU og samboende forsørgere, hvor begge modtager SU.  

 Dette  

 gælder dog ikke for sidstnævnte gruppe af forsørgere, hvor parret har to børn  

 eller flere børn, og de efter de gældende regler vil få de maksimalt to  

 særlige  

 børnetilskud til uddannelsessøgende udbetalt uanset antallet af børn.
I så  

 fald  

 vil kun det ene af de to særlige børnetilskud til uddannelsessøgende  

 bortfalde.
Lovforslaget har endvidere til formål at skabe bedre forhold  

 for uddannelsessøgende, der afslutter deres uddannelse.
Det foreslås derfor  

 at  

 forhøje fribeløbet for de måneder i kalenderåret, hvor den uddannelsessøgende  

 er uden for uddannelse (det højeste fribeløb). Det højeste fribeløb foreslås  

 forhøjet med 2.000 kr. fra 25.632 kr. om måneden til 27.632 kr. om måneden  

 (2004-niveau). Denne ændring foreslås at træde i kraft den 1. januar 2005,  

 således at forhøjelsen har virkning fra og med indkomstkontrollen for  

 støtteåret 2005.
Det foreslås endvidere, at forbedringerne for forsørgere  

 under uddannelse og forhøjelsen af det højeste fribeløb primært skal  

 finansieres gennem en omprioritering inden for SU-systemet.
I  

 overensstemmelse  

 hermed foreslås det at reducere de såkaldte café-penge.
Lovforslaget  

 indebærer,  

 at grundstipendiet med hjemmeboendesats reduceres med 426 kr. fra 1.426 kr.  

 om  

 måneden til 1.000 kr. om måneden for uddannelsessøgende på 18 og 19 år, der  

 går  

 på en ungdomsuddannelse.
Samtidig gennemføres en tilsvarende forhøjelse af  

 det  

 forældreindkomstafhængige tillæg svarende til, at tillægget forhøjes med 426  

 kr. fra 821 kr. til 1.247 kr. om måneden.
De laveste forældreindkomstgrupper  

 berøres ikke af lovforslaget.
Reduktionen berører alene SU-modtagere, hvis  

 forældres indkomstgrundlag overstiger 431.526 kr.
SU-modtagere, hvis  

 forældres  

 indkomstgrundlag ligger under den nævnte indtægtsgrænse på 431.526 kr., er  

 friholdt af den foreslåede reduktion.
Det forældreindkomstafhængige tillæg  

 aftrappes og falder bort ved en forældreindkomst på 527.000 kr. Ændringerne  

 får  

 virkning for tildeling af støtte til SU-modtagere, der første gang får støtte  

 til en ungdomsuddannelse fra og med den 1. juli 2004.
 Lovforslaget vil blive sendt i høring i forbindelse med  

 fremsættelsen.
 Idet jeg i øvrigt henviser til lovforslaget og de ledsagende  

 bemærkninger, skal jeg herved anbefale lovforslaget til det høje Tings  

 hurtige  

 og velvillige behandling.
