Klage over utilstrækkelig undersøgelser af patient med forstadier til kræft i næseskillevæggen Nævnet fandt grundlag for kritik af de læger, der havde været involveret i behandlingen.
 Nævnet kunne oplyse, at det er almindelig anerkendt faglig standard, at hoved-hals-cancer behandles på de 5 hoved-hals-onkologiske centre.
 Det var på denne baggrund nævnets vurdering, at patienten burde have været henvist til det regionale hoved-hals-onkologiske center, da en biopsi fra den henvisende øre-næse-hals-læge den 7. august 2001 havde vist carcinoma in situ med obs. for invasiv vækst, og da en ny biopsi, taget på øre-næse-hals-afdelingen, den 31. august 2001 havde vist carcinoma in situ med mulig invasivt planocellulært karcinom, idet patienterne alt andet lige har den bedste prognose, såfremt man kan foretage radikal ekscisision af tidlige stadier af kræftsygdomme, herunder patienter med carcinoma in situ.
