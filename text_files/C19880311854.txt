Angående »Nordjob« Arbejdsdirektoratet skal herved meddele, at projekt »Nordjob«  

 fortsætter i 1988, og at projektet som i 1987 skal gennemføres af Foreningen  

 Nordens respektive afdelinger i de nordiske lande i samarbejde med de  

 nationale arbejdsformidlingskontorer.
Kontorerne anmodes om som hidtil at være Foreningen Norden  behjælpelig  

 med fremskaffelse af korterevarende job for nordiske unge, som ønsker arbejde  

 i Danmark.
Kontorerne bedes herunder være opmærksomme på, at de pågældende  

 unge, der ofte er uddannelsessøgende og »overkvalificerede«, kan  

 være en mulighed også ved vanskeligt besættelige job, fx. i ferieperioden.
 Endvidere bør kontorerne være opmærksomme på, at det efter  

 omstændighederne kan være en mulighed for unge danske arbejdsløse at deltage  

 i »Nordjob's udvekslingsprogrammer.
 I denne forbindelse vil direktoratet nævne, at man i 1988 påregner at  

 skaffe job til ca. 200 unge danskere, hvoraf måske ca. 50 egnede unge  

 arbejdsløse kan komme på tale.
Ansøgningsblanketter (som er udsendt til kontorerne af den danske afdeling  

 af Foreningen Norden) bedes påtegnet af kontorerne, fx. blot med kontorets  

 stempel, i de tilfælde, hvor ansøgeren hr indgivet ansøgning i forbindelse  

 med samtale med Arbejdsformidlingen.
Ansøgninger med AF's påtegning vil blive  

 prioriteret i den videre behandling.
 Med hensyn til spørgsmålet om arbejdsløshedsforsikring henvises til DfA's  

 paraplypjece »Om at være arbejdsløshedsforsikret i Norden«.
 Rapport om Nordjob 1987 vedlægges til orientering.
