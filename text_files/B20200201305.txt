Bekendtgørelse om ændring af bekendtgørelse om anmeldelse, registrering, gebyr samt offentliggørelse m.v. i Erhvervsstyrelsen § 1 I bekendtgørelse nr. 1377 af 12. december 2019 om anmeldelse, registrering, gebyr samt offentliggørelse m.v. i Erhvervsstyrelsen, foretages følgende ændringer:
 1. Som fodnote til bekendtgørelsens titel indsættes:
»1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2017/1132/EU af 14. juni 2017 om visse aspekter af selskabsretten (kodifikation), EU-Tidende 2017, nr.
L 169, side 46, og Europa-Parlamentets og Rådets direktiv 2019/1151/EU af 20. juni 2019 om ændring af direktiv 2017/1132/EU, for så vidt angår brugen af digitale værktøjer og processer inden for selskabsret, EU-Tidende 2019, nr.
L 186, side 80.« 2. I indledningen ændres »lovbekendtgørelse nr. 997 af 27. juni 2018« til: »lovbekendtgørelse nr. 118 af 6. februar 2020« og »§ 12, stk. 2, 2. pkt., § 13, § 14, stk. 1 og 2, og § 23, stk. 2, i lov om visse erhvervsdrivende virksomheder« ændres til: »§ 13, § 14, stk. 1 og 2, § 21, stk. 5, og § 23, stk. 2, i lov om visse erhvervsdrivende virksomheder«.
 3. I § 4, stk. 1, ændres »www.virk.dk« til: »www.erst.dk«.
 4. I § 5, stk. 3, ændres »hertil« til: »til at foretage straksregistreringer via selvbetjeningsløsningen«.
5. § 11, stk. 6, affattes således: »Erhvervsstyrelsen kan opkræve gebyret efter stk. 3 og 5 månedsvist.« 6. § 16, stk. 1, nr. 8, affattes således:
»8) Revisor, jf. § 17, hvis selskabet er omfattet af revisionspligt efter årsregnskabsloven eller anden lovgivning.« 7. § 17, stk. 2, nr. 1, affattes således:
»1) For personer uden CPR-nummer skal der i forbindelse med registreringen indtastes oplysning om fødselsdato, statsborgerskab ved fødslen, køn, pasnummer eller nummer fra nationalt identitetskort, der kan anvendes ved indrejse i et Schengenland, og udstedelsesland for passet eller det nationale identitetskort.
Foto af gyldigt pas eller nationalt identitetskort, der kan anvendes ved indrejse i et Schengenland, skal vedlægges anmeldelsen.« 8. I § 18, stk. 1, nr. 2, indsættes efter »stk. 2«: »og 3«.
 9. I § 18, stk. 2, nr. 3, indsættes efter »stiftelse«: »eller en bankkonto tilhørende selskabet«.
 10. I § 20, stk. 1, indsættes som 3. pkt.:
»Ved indbetaling af selskabskapital vedlægges dokumentation, jf. stk. 2 og 3.« 11. I § 20 indsættes efter stk. 1 som nyt stykke:
»Stk. 2. Ved kontant kapitalforhøjelse finder § 18, stk. 2, tilsvarende anvendelse.« Stk. 2-8 bliver herefter stk. 3-9.
 12. I § 24, stk. 1, nr. 2, § 52, stk. 1, nr. 2, § 60, stk. 1, nr. 8, § 64, stk. 1, nr. 2, og § 67, nr. 8, ændres »hvis selskabet er omfattet af revisionspligt efter årsregnskabsloven, eller selskabet frivilligt har valgt at lade sit årsregnskab revidere, jf. § 17« til: »jf. § 17, hvis selskabet er omfattet af revisionspligt efter årsregnskabsloven eller anden lovgivning«.
 13. I § 29, stk. 1, nr. 2, og § 33, stk. 1, nr. 2, indsættes efter »opfyldt«: », såfremt bestemmelserne finder anvendelse«.
 14. I § 35, stk. 1, nr. 4, ændres »§ 328 a, stk. 2« til: »§ 318 a, stk. 2«.
 15. § 37, stk. 1, nr. 8, affattes således:
»8) Revisor, jf. § 17, hvis virksomheden er omfattet af revisionspligt efter årsregnskabsloven eller anden lovgivning.« 16. I § 40, stk. 2, nr. 8, ændres »andelsselskab« til: »virksomhed«.
 17. § 44 affattes således:
 »§ 44. Anmeldelse af genoptagelse af en erhvervsdrivende virksomhed med begrænset ansvar, skal mindst angive følgende:
 1) Ledelsesmedlemmer og eventuelle suppleanter, jf. § 17.
 2) Revisor, jf. § 17, hvis virksomheden er omfattet af revisionspligt efter årsregnskabsloven eller anden lovgivning.
 Stk. 2. Anmeldelsen skal vedlægges dokumenter, som er nævnt i denne bekendtgørelses § 24, stk. 2, nr. 1, 2 og 5, samt manglende årsrapport eller undtagelseserklæring, der skulle have været indsendt inden anmeldelsestidspunktet.
Stk. 3. Hvis virksomheden har indsendt undtagelseserklæring, kan Erhvervsstyrelsen forlange, at der indberettes en erklæring udarbejdet af en godkendt revisor om, at virksomheden er solvent.« 18. § 45 affattes således:
 »§ 45. Anmeldelse af genregistrering af et interessentskab eller et kommanditselskab omfattet af § 2, stk. 3, 2. pkt., i lov om visse erhvervsdrivende virksomheder, som er blevet slettet fra Erhvervsstyrelsens register, skal angive oplysningerne i § 37, stk. 1.
 Stk. 2. Hvis virksomheden i en periode har haft ansvarlige deltagere, der var kapitalselskaber, men dette ikke har været anmeldt, skal oplysninger herom anmeldes for den manglende periode.
Stk. 3. Anmeldelsen skal vedlægges dokumenter, som er nævnt i denne bekendtgørelses § 24, stk. 2, nr. 1 og 2, samt manglende årsrapport eller undtagelseserklæring, der skulle have været indsendt inden anmeldelsestidspunktet.« 19. § 53, stk. 1, nr. 7, affattes således:
»7) Revisor, jf. § 17, hvis kapitalforeningen eller AIF-SIKAVen er omfattet af revisionspligt efter årsregnskabsloven eller anden lovgivning.« 20. I § 56, stk. 2, nr. 3, ændres »§ 18, stk. 2« til: »§ 18, stk. 2 og 3«.
 21. § 59, stk. 3, affattes således:
»Stk. 3. § 20, stk. 7 og 8, finder med de fornødne tilpasninger tilsvarende anvendelse.« 22. I § 60, stk. 2, nr. 7, ændres »kapitalen, jf. § 18, stk. 2« til: »selskabskapitalen, jf. § 18, stk. 2 og 3«.
 23. § 66, stk. 3, affattes således:
»Stk. 3. § 20, stk. 2-8, finder med de fornødne tilpasninger tilsvarende anvendelse.« 24. § 68, nr. 7, affattes således:
»7) Eventuel dokumentation for indbetaling af selskabskapital, jf. § 18, stk. 2 og 3.« 25. § 74 affattes således:
 »§ 74. Anmeldelse af ændringer vedrørende SCE-selskabets forhold skal være modtaget i Erhvervsstyrelsen senest 2 uger efter ændringens vedtagelse.
 Stk. 2. Anmeldelsen skal vedlægges dokumentation for ændringens lovlige vedtagelse (protokoludskrift). Ved enhver ændring i vedtægterne skal tillige vedlægges daterede vedtægter med den fuldstændige ordlyd i den nye affattelse.
Stk. 3. § 20, stk. 7 og 8, finder med de fornødne tilpasninger tilsvarende anvendelse.« § 2 Bekendtgørelsen træder i kraft den 1. januar 2021.
