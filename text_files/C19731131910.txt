 Om udenlandske kørertøjers kørsel i Danmark skal man meddele følgende:
I.
Gældende bestemmelser.
A.
Almindelige regler.
 Efter færdselslovens § 45, stk. 1 og 2, må motordrevet køretøj eller  

 dertil koblet køretøj hverken i belæsset eller ubelæsset stand køre på vej,  

 såfremt køretøjets vægt og akseltryk overstiger visse nærmere angivne  

 grænser.
 Udenlandske køretøjer, hvis akseltryk og tilladte totalvægt ifølge  

 registreringspapirerne er større end anført i de nævnte bestemmelser, vil kun  

 kunne benytte danske veje under forudsætning af, at deres faktiske akseltryk  

 og faktiske totalvægt ikke overskrider grænserne i disse bestemmelser.  

 Beregnigen af grænserne for den tilladte totalvægt, der er afhængig af  

 afstanden mellem første og sidste aksel, kan ske ved hjælp af vedhæftede  

 skema.
 Bestemmelserne i færdselslovens § 42 om køretøjets bredde, længde og højde  

 gælder også for udenlandske køretøjer.
B.
Særregler om køretøjer, der anendes til transport af gods eller  

 personer til, fra eller gennem Danmark.
 1. Udenlandsk lastkøretøj, som alene anvendes til  

 transport af gods til, fra eller gennem Danmark, og hvis faktiske vægt og  

 akseltryk, højde eller længde overstiger de i færdselslovens §§ 42 og 45  

 angivne grænser, kan dog benyttes på det vejnet, som er anført i bilag 1 til  

 justitsministeriets bekendtgørelse nr. 124 af 12. marts 1973 om registrering  

 af køretøjer, der anvendes til transport af gods eller personer til eller fra  

 udlandet.
 Udenlandsk bus, som alene anvendes til befordring af passagerer, der med  

 bussen skal befordres til, fra eller gennem Danmark, og hvis faktiske vægt og  

 akseltryk, højde eller længde overstiger de i færdselslovens §§ 42 og 45  

 angivne grænser, kan ligeledes benyttes på det omtalte vejnet.
 For benyttelsen af dette vejnet, som på det i den nævnte bekendtgørelses  

 bilag 2 gengivne kort er markeret med blå farve, gælder følgende  

 begrænsninger ud over de lokalt fastsatte:
 1)Højden må hverken i belæsset eller ubelæsset stand overstige 4 m.
 2)Længden må hverken i belæsset eller ubelæsset stand overstige:
for motorvogn: 12 m, for motorvogn med sættevogn: 15,5 m, for motorvogn med påhængsvogn: 18 m.
3)Intet faktisk akseltryk må overstige 10 tons, på aksler med enkelthjul 8  

 tons.
På 2 aksler, hvis indbyrdes afstand er mindre en 2 m, må det samlede  

 akseltryk ikke overstige 16 tons, dog højst 8 tons pr. aksel, hvis den  

 indbyrdes afstand er mindre end 1,3 m.
 4)Det samlede faktiske akseltryk på en sættevogn må ikke overstige 20  

 tons.
 5)Den faktiske totalvægt for en motorvogn eller en påhængsvogn må ikke  

 overstige:
for køretøj med 2 aksler: 16 tons, for køretøj med flere end 2 aksler: 22 tons.
 Tilladt vægt- og akseltryk ifølge registreringspapirerne må aldrig  

 overskrides.
 2. Politiet kan med eventuelt fornødent samtykke fra  

 vedkommende vej- eller brobestyrelse, jfr. færdselslovens § 45, stk. 6,  

 tillade kørsel med de nævnte udenlandske lastkøretøjer eller busser på  

 bestemte korte vejstrækinger i tilslutning til det omtalte vejnet.
Sådan tilladelse skal omfatte et bestemt køretøj eller vogntog.
Den kan  

 meddeles i et enkelt tilfælde eller uden tidsbegrænsning.
Tilladelse gives kun til kørsel, der har samme formål som kørslen på det  

 omtalte vejnet.
Det angives udtrykkeligt i tilladelsen, til hvilket formål  

 kørsel må ske.
Det betinges endvidere, at tilladelsen medbringes under  

 kørslen og på forlangende forevises for politiet.
II.
Kontrol med køretøjernes vægt og dimensioner.
Justitsministeriet må anse det for påkrævet, at der føres kontrol med  

 udenlandske køretøjers dimensioner og vægt.
Man skal derfor anmode om, at der  

 af politiet, eventuelt i samarbejde med toldvæsenet, ved ind- og udkørsel af  

 udenlandske motordrevne køretøjer med eventuelt tilkoblet køretøj foretages  

 vejning og måling af sådanne køretøjer i alle tilfælde, hvor der kan rejses  

 tvivl om, hvorvidt de oven for nævnte bestemmelser om dimensioner og vægt er  

 opfyldt.
Til yderligere sikring af, at gældende bestemmelser overholdes, skal  

 man endvidere anmode om, at der med mellemrum foretages systematisk kontrol  

 med alle udenlandske lastmotorkøretøjer samt eventuelle påhængskøretøjer  

 hertil og alle udenlandske busser, der i en bestemt periode, f.eks. en eller  

 flere dage, passerer ind og ud af landet.
 Politiet bør i øvrigt, bl.a. under patruljering eller ved  

 landevejseftersyn i medfør af færdselslovens § 13, være opmærksom på, om  

 udenlandske køretøjer overholder de omhandlede bestemmelser.
Vejning skal foretages til konstatering dels af totalvægt, dels af ethvert  

 akseltryk.
Af hensyn til den med vejningen forbundne usikkerhed m.m. bør der  

 tolereres en overskridelse af vægtgrænsen på 5%, dog højst 750 kg.
 Den i færdselslovens § 45, stk. 1, litra a, pkt. 2, nævnte regel om  

 afstanden mellem fælgmidter og om dækbredder bør ikke bringes i anvendelse på  

 udenlandske køretøjer.
III.
Kontrol med køretøjernes tekniske tilstand.
I forbindelse med den ovenfor omhandlede kontrol bør opmærksomheden være  

 henvendt på, om køretøjerne i øvrigt opfylder de gældende bestemmelser om  

 køretøjers indretning og udstyr, herunder særligt med hensyn til styre- og  

 bremseapparater samt lygteføring.
Om fornødent henvises til undersøgelse hos  

 bilinspektøren.
IV.
Indberetning om overtrædelser.
 Ministeriet for offentlige arbejde har henstillet, at det af politiet  

 underrettes om overtrædelse af bestemmelserne om køretøjers totalvægt og  

 akseltryk begået her i landet af førere af udenlandske køretøjer.
 Justitsministeriet skal derfor anmode om, at der til ministeriet for  

 offentlige arbejder, Slotsholmsgade 10, 1216 København K., fremsendes  

 indberetning om sådanne overtrædelser.
Indberetningen skal være bilagt eller ske i form af fremsendelse af kopi  

 af politirapporten tilligemed oplysning om udseelsen, fremsendes  

 indberetning, når sagen er afgjort.
Såfremt der derimod må påregnes at hengå  

 længere tid inden sagens afgørelse, bør indberetning ved rapportkopi afgives  

 straks, således at meddelelse om udfaldet fremsendes, når sagen er afgjort.
V.
Ophævelse af tidligere bestemmelser.
 Justitsministeriets cirkulæreskrivelse af 4. maj 1966 om udenlandske  

 motorkøretøjers kørsel i Danmark ophæves.
K.Axel Nielsen P.Wiese.
