Indledning 1. Nærværende cirkulære omhandler lov nr. 489 af 24. juni 1992 om  

 ændring af kildeskatteloven og forskellige andre skattelove (30 pct.'s-  

 beskatning af visse lønmodtagere m.v.). Loven har til formål at styrke  

 Danmarks internationale konkurrenceevne ved at fremme forskning og  

 produktudvikling af internationalt tilsnit i danske virksomheder.
Formålet  

 tilgodeses ved, at højtlønnede medarbejdere og forskere, der flytter til  

 Danmark i forbindelse med en tidsbegrænset ansættelse på mellem 6 og 36  

 måneder i en virksomhed eller forskningsinstitution her i landet, under visse  

 betingelser i stedet for sædvanlig indkomstbeskatning kan vælge at lade sig  

 beskatte med 30 pct.'s-skat af vederlaget uden fradrag af nogen art.
Krav til lønmodtageren 2. For at kunne anvende 30 pct.'s-ordningen stilles der en række  

 krav både til lønmodtageren og til arbejdsgiveren.
Til lønmodtageren  

 stilles følgende krav:
a.
Lønmodtageren skal blive fuldt skattepligtig til Danmark i forbindelse  

 med ansættelsesforholdets påbegyndelse.
Dette betyder, at lønmodtageren skal  

 påbegynde ansættelsesforholdet uden unødigt ophold og i naturlig forlængelse  

 af tidspunktet for den fulde skattepligts indtræden.
Kravet anses for  

 opfyldt, hvis ansættelsesforholdet påbegyndes efter den kortere periode, der  

 sædvanligvis medgår til flytning og indretning af bolig.
Er der tidligere  

 anvendt 30 pct.'s-beskatning henvises til punkt 4 a.
 Lønmodtagerens nationalitet og statsborgerskab er derimod uden betydning  

 for anvendelsen af 30 pct.'s-ordningen.
b.
Lønmodtageren må ikke have bragt evt. tidligere fuld skattepligt til  

 Danmark til ophør med henblik på senere at benytte ordningen.
Er der  

 tidligere anvendt 30 pct.'s-beskatning henvises til punkt 6.
c.
Lønmodtageren må ikke have, eller på noget tidspunkt inden for de  

 seneste 5 år forud for ansættelsesforholdets påbegyndelse have haft, direkte  

 eller indirekte del i ledelsen af, kontrollen med eller kapitalen i den  

 virksomhed, med hvilken ansættelseskontrakten er indgået.
Reglerne i  

 kildeskattelovens § 43, stk. 2, litra i, 3. - 6. pkt., finder tilsvarende  

 anvendelse.
Dette betyder, at der ved afgørelsen af, om den skattepligtige  

 har eller har haft en sådan forbindelse med den ansættende virksomhed, at 30  

 pct.'s-beskatning ikke kan anvendes, skal henses til, om personen ejer eller  

 har ejet 25 pct. eller mere af aktiekapitalen eller råder eller har rådet  

 over mere end 50 pct. af stemmeværdien i det udbetalende selskab m.v.
Heri  

 medregnes aktier, der samtidig tilhører den skattepligtiges nærmeste familie.  

 Aktier, der tilhører en tidligere ægtefælle til denne personkreds, og aktier,  

 som en nuværende ægtefælle til denne personkreds har afstået før ægteskabets  

 indgåelse, medregnes dog ikke.
Herudover medregnes aktier, der tilhører  

 selskaber m.v., som den skattepligtiges nærmeste familie har haft bestemmende  

 indflydelse over.
Hvis den udbetalende virksomhed er personligt ejet, henses til, om den  

 skattepligtige ejer eller har ejet 25 pct. eller mere af egenkapitalen eller  

 har eller har haft afgørende indflydelse i virksomheden.
Her anvendes samme  

 kriterier som for aktionærer.
 Bestemmelsen om, at lønmodtageren ikke direkte eller indirekte må have del  

 i ledelsen af, kontrollen med eller kapitalen i virksomheden skal, udover  

 5-årsperioden før ansættelsesforholdets påbegyndelse, være overholdt i hele  

 den periode, hvor 30 pct.'s-beskatning ønskes anvendt.
Manglende overholdelse af kravene under pkt. 2 3. Hvis et eller flere af ovennævnte krav i løbet af  

 ansættelsesforholdet ikke længere er opfyldt, ophører 30 pct.'s-beskatningen  

 fra dette tidspunkt, og lønmodtageren skal inden 1 måned fra samme tidspunkt  

 forholde sig som anført under punkt 4 for at undgå efterbeskatning.
 Er der ikke forløbet mindst 6 måneder fra ansættelsesforholdets  

 påbegyndelse til kravene ikke længere er opfyldt, bortfalder 30  

 pct.'s-beskatningen for hele perioden, jf. punkt 6 om kontrakten.
 Tilsvarende gælder, hvis ansættelsesforholdet afbrydes inden 6 måneders  

 forløb.
Fremgangsmåden ved ansættelsesforholdets ophør 4. Lønmodtageren skal senest 1 måned efter ophøret af et  

 ansættelsesforhold, hvor 30 pct.'s-beskatning anvendes, gøre et af  

 følgende:
a.
Påbegynde nyt kontraktsfastsat ansættelsesforhold, hvor 30  

 pct.'s-beskatning ligeledes anvendes.
I denne situation stilles ikke krav om,  

 at den fulde skattepligt skal indtræde i forbindelse med det nye  

 ansættelsesforhold. 30 pct.'s-beskatning kan højst benyttes i sammenlagt 36  

 måneder inden for en 10-års periode.
Det nye ansættelsesforhold kan derfor  

 højst udgøre en periode svarende til 36 måneder reduceret med perioder, hvor  

 der tidligere er sket 30 pct.'s-beskatning.
b.
Bringe den fulde skattepligt til ophør.
Der skal være tale om et reelt  

 ophør.
Bestemmelsen udelukker dog ikke, at den pågældende senere kan vende  

 tilbage til Danmark som fuldt skattepligtig.
c.
Forlænge ansættelsesforholdet i op til 12 måneder.
En sådan forlængelse  

 forudsætter, at den ansættelseskontrakt, der forlænges, udløber samtidig med  

 den samlede periode på 36 måneder, hvori 30 pct.'s-beskatning kan finde sted.  

 I den forlængede periode kan der ikke anvendes 30 pct.'s-beskatning, og  

 lønmodtageren er således i denne periode indkomstskattepligtig efter de  

 sædvanlige regler herom.
 Lønmodtageren skal i så fald senest 1 måned efter udløbet af det  

 forlængede ansættelsesforhold bringe den fulde skattepligt til ophør.
Hvis ikke lønmodtageren senest 1 måned efter ansættelsesforholdets ophør  

 opfylder en af betingelserne a-c, bortfalder 30 pct.'s-beskatningen for hele  

 perioden.
Vederlaget og de tilhørende fradrag medregnes i så fald i den  

 almindelige indkomstopgørelse for de år, som vederlaget og fradragene  

 skattemæssigt vedrører.
Den indeholdte skat betragtes som foreløbigt betalt  

 skat i de pågældende år.
En evt. restskat vil blive belagt med procenttillæg,  

 jf. kildeskattelovens § 61.
 Efterbeskatningsreglen er en specialregel, der fraviger 3-årsreglen i  

 skattestyrelseslovens § 35, stk. 1.
Krav til arbejdsgiveren 5. Som anført under punkt 2, stilles der krav både til  

 lønmodtageren og til arbejdsgiveren, hvis lønmodtageren ønsker at anvende 30  

 pct.'s-beskatning.
Hvis 30 pct.'s-beskatning ønskes anvendt, skal  

arbejdsgiveren være omfattet af en af følgende grupper:
a.
Personer eller dødsboer, der er fuldt skattepligtige, jf.  

 kildeskattelovens § 1.
b.
Personer eller dødsboer, der udøver erhverv med eller deltager i  

 virksomhed med fast driftssted i Danmark, jf. kildeskattelovens § 2, stk. 1,  

 litra d.
c.
Her i landet hjemmehørende selskaber m.v., jf. selskabsskattelovens §  

 1.
d.
Selskaber m.v., der har hjemsted i udlandet, men som udøver erhverv med  

 eller deltager i virksomhed med fast driftssted i Danmark, jf.  

 selskabsskattelovens, § 2, stk. 1, litra a.
e.
Institutioner m.v. omfattet af selskabsskattelovens § 3.
f.
Fonde, foreninger m.v., jf. fondsbeskatningslovens § 1.
 I de under litra b og d nævnte situationer er det en forudsætning for  

 anvendelse af 30 pct.'s-beskatning, at lønmodtageren er tilknyttet det faste  

 driftssted, og at lønnen ud fra en driftsmæssig betragtning vil være at  

 henføre som en udgift til det faste driftssted.
Arbejdsgiveren kan endvidere være et interessentskab.
Det er i så fald en  

 betingelse, at samtlige deltagere i interessentskabet er omfattet af en af  

 ovennævnte grupper, a - f, i relation til den erhvervsudøvelse, hvortil den  

 pågældende medarbejder knyttes.
Den indkomst, der undergives 30 pct.'s-beskatning, skal være A-indkomst  

 for modtageren, således at der kan indeholdes 30 pct.'s endelig A-skat.
Heraf  

 følger, at arbejdsgiveren skal have hjemting i Danmark eller have en  

 befuldmægtiget med hjemting i Danmark, der kan forestå indeholdelsen af 30  

 pct.'s-skatten, jf. kildeskattelovens § 46, stk. 4.
Hvis arbejdsgiveren ikke er omfattet af en af ovennævnte grupper, kan 30  

 pct.'s-beskatning ikke benyttes.
Dette gælder, uanset om der indeholdes  

 A-skat, f.eks. i forbindelse med arbejdsudleje.
 Hvis kravene til arbejdsgiveren svigter under ansættelsesforholdet, finder  

 reglerne beskrevet under punkt 3 tilsvarende anvendelse.
Generelle krav til kontrakten 6. For at kunne anvende 30 pct.'s-ordningen skal der indgås en  

 ansættelseskontrakt af mindst 6 og maksimalt 36 måneders varighed, jf. dog  

 muligheden for forlængelse som beskrevet under punkt 4 c.
Der kan indgås en kontrakt, hvor vederlaget undergives 30  

 pct.'s-beskatning, selv om den pågældende lønmodtager i et tidligere  

 ansættelsesforhold har benyttet 30 pct.'s-beskatning.
I tilfælde, hvor  

 lønmodtageren tidligere har anvendt 30 pct.'s-beskatning, vil der normalt  

 ikke være grundlag for en nærmere vurdering af, om lønmodtageren har bragt  

 den tidligere fulde skattepligt til Danmark til ophør med henblik på senere  

 på ny at benytte 30 pct.'s-ordningen.
 Er der gået 10 år fra påbegyndelsen af første ansættelsesforhold med 30  

 pct.'s-beskatning, kan 30 pct.'s-beskatning dog ikke benyttes på ny, jf.  

 kildeskattelovens § 48 E, stk. 3.
Den periode på sammenlagt 36 måneder, hvori 30 pct.'s-beskatning kan finde  

 sted, reduceres med perioder, hvor der tidligere er anvendt 30  

 pct.'s-beskatning.
Er der tidligere anvendt 30 pct.'s-beskatning i mere end  

 30 måneder, kan 30 pct.'s-beskatning ikke anvendes yderligere, da kontrakten  

 skal løbe i mindst 6 måneder.
Yderligere krav til kontrakten 7. Et af følgende krav skal endvidere opfyldes:
a.
Vederlaget i penge skal udgøre et grundbeløb på mindst 36.700 kr. i  

 1987-niveau hver måned, svarende til 41.700 kr. i 1991-niveau, 42.600 kr. i  

 1992-niveau og 44.100 kr. i 1993-niveau før skat.
Grundbeløbet reguleres  

 efter personskattelovens § 20. Der skal være tale om et i henhold til  

 kontrakten garanteret optjent mindstebeløb hver måned af den nævnte  

 størrelse.
Det er således ikke tilstrækkeligt, at et beløb af den nævnte  

 størrelse hver måned er udbetalt, hvis beløbet ikke også er optjent hver  

 måned.
Det er ligeledes ikke tilstrækkeligt, at vederlaget i gennemsnit over  

 perioden opfylder mindstekravet.
Arbejdsgiverens betaling i henhold til ansættelseskontrakten af  

 lønmodtagerens faste udgifter, f.eks. boligudgifter, kan medregnes ved  

 opfyldelsen af mindstekravet til vederlaget, selv om der ikke er tale om  

 månedlig udbetaling, men f.eks. kvartalsvis betaling.
Sådanne beløb anses for  

 optjent løbende, og beløbene kan derfor omregnet til månedsbasis medgå ved  

 opfyldelsen af mindstekravet.
 For så vidt angår den nærmere definition af »vederlaget i penge«  

 henvises til punkt 9.
b.
Hvis den skattepligtige ifølge ansættelseskontrakten skal drive  

 forskning her i landet, og hvis det forskningsprojekt, hvortil den  

 skattepligtige knyttes, er godkendt af et forskningsråd, kan vederlaget i  

 penge beskattes efter 30 pct.'s-ordningen, selv om mindstekravet til  

 vederlagets størrelse ikke er opfyldt.
Hvis mindstekravet til vederlagets  

 størrelse er opfyldt, er det omvendt ikke en betingelse for at anvende 30  

 pct.'s-ordningen, at forskningsprojektet er godkendt af et forskningsråd.
Det er en betingelse for et forskningsråds godkendelse af et  

 forskningsprojekt, at forskningsopgaven er afgrænset og defineret.
Det er  

 endvidere en betingelse, at den pågældende forskers deltagelse kan antages at  

 være af afgørende betydning for forskningsprojektets gennemførelse.
Ansøgning om godkendelse af forskningsprojektet indgives af den ansættende  

 virksomhed eller forskningsinstitution til forskningsrådet.
Ansøgningen skal  

 indeholde en nærmere beskrivelse af forskningsprojektet, samt oplysning om  

 hvilke forskere, der knyttes til projektet, og om de budgetterede  

 omkostninger ved projektet med særlig angivelse af løn, vederlag og andre  

 ydelser til de tilknyttede forskere.
Fremgangsmåden ved valg af 30 pct.'s-beskatning 8. Hvis ovennævnte betingelser er opfyldte, kan lønmodtageren  

 vælge en 30 pct.'s-beskatning af vederlaget i penge i henhold til  

 ansættelseskontrakten i stedet for almindelig indkomstbeskatning.
 Hvis arbejdsgiveren er i tvivl om, hvorvidt betingelserne for 30  

 pct.'s-beskatning er opfyldte, kan arbejdsgiveren forelægge  

 ansættelseskontrakten og, hvis der er tale om en forsker, der ikke opfylder  

 vederlagskravet, tillige forskningsrådets godkendelse af forskningsprojektet,  

 for den lokale told- og skatteregion med henblik på at få en accept af, at  

 der kun indeholdes 30 pct.'s A-skat.
Hvis told- og skatteregionen finder, at betingelserne for anvendelse af 30  

 pct.'s-beskatning er opfyldte, meddeler myndigheden herefter arbejdsgiveren,  

 at arbejdsgiveren kan indeholde 30 pct.'s A-skat uden at overtræde  

 kildeskattelovens bestemmelser om almindeligt A-skattetræk, medmindre  

 arbejdsgiveren har afgivet urigtige eller mangelfulde oplysninger.
For så  

 vidt angår skattetrækket henvises til punkt 9.
 Skattemyndighederne kan i denne forbindelse anmode lønmodtageren om en tro  

 og love erklæring vedrørende evt. tidligere fuld skattepligt, jf. punkt 2,b,  

 og evt. deltagelse i ledelsen af den ansættende virksomhed, jf. punkt 2,c.
 I bekendtgørelse om opkrævning m.v. af indkomst og formueskat, § 19, stk.  

 4, findes en bestemmelse, hvorefter arbejdsgiveren skal give meddelelse om  

 ansættelseskontrakten.
 Hvis lønmodtageren først vælger 30 pct.'s-beskatning, efter at  

 arbejdsgiveren en eller flere gange har trukket almindelig A-skat, reguleres  

 den indbetalte skat for det indeværende år mellem skattemyndighederne og  

 arbejdsgiveren.
Hvis lønmodtageren vælger 30 pct.'s-beskatning for afsluttede indkomstår,  

 indgives ny selvangivelse for disse indkomstår, og der udskrives en ny  

 årsopgørelse, hvor den løn, der skal undergives 30 pct.'s-beskatning, ikke er  

 medtaget.
Skattemyndighederne opkræver 30 pct.'s-skatten for afsluttede  

 indkomstår hos lønmodtageren, fortrinsvis ved modregning i den overskydende  

 skat.
»Vederlaget i penge« 9. Som anført under punkt 7, a, skal »vederlaget i  

 penge« udgøre et reguleret grundbeløb på mindst 36.700 kr. hver måned.  

 »Vederlaget i penge« svarer til, hvad der er A-indkomst efter  

 kildeskattelovens § 43, stk. 1, dog undtaget fri kost og logi.
»Vederlaget i penge« omfatter således pengebeløb i henhold til  

 ansættelseskontrakten i form af løn, feriegodtgørelse, honorar, tantieme,  

 provision og lignende ydelser.
Omfattet er endvidere arbejdsgiverens betaling  

 af den ansattes private udgifter, f.eks. boligudgifter.
 Arbejdsgiverens godtgørelse af udgifter, der er påført lønmodtageren i  

 forbindelse med arbejdets udførelse, er fritaget for 30 pct.'s-beskatning i  

 samme omfang, som tilfældet er ved almindelig indkomstbeskatning.  

 »Vederlaget i penge« omfatter således de godtgørelser, der ikke er  

 skattefri efter ligningslovens § 9, stk. 5, 7 og 8.
Vælges 30 pct.'s-beskatning, er hele vederlaget i penge omfattet af  

 ordningen, sålænge denne benyttes.
Lønmodtageren kan ikke fra samme  

 arbejdsgiver på samme tid modtage anden indkomst i form af »vederlag i  

 penge«, som holdes udenfor 30 pct.'s-beskatningen.
30 pct.'s-skatten beregnes af hele »vederlaget i penge« uden  

 fradrag af nogen art.
Transportfradrag, flytteudgifter, dobbelt husførelse,  

 privattegnede pensionsordninger, fagforening, arbejdsløshedskasse og øvrige  

 lønmodtagerudgifter kan således ikke fradrages i trækgrundlaget for 30  

 pct.'s-skatten.
Der gives heller ikke noget personfradrag ved beregningen af  

 denne indkomst.
Beløb, der ikke er omfattet af ordningen 10. Som nævnt under punkt 9 svarer »vederlaget i penge«  

 til, hvad der er A-indkomst efter kildeskattelovens § 43, stk. 1, dog  

 undtaget fri kost og logi.
Indkomster, der alene er omfattet af  

 kildeskattelovens § 43, stk. 2, f.eks. bestyrelseshonorarer og lignende, er  

 ikke omfattet af 30 pct.'s-beskatningen.
Beløb, der ikke er skattepligtige, medregnes ikke i grundlaget for 30  

 pct.'s-skatten.
Dette gælder f.eks. arbejdsgiverens pensionsindbetalinger  

 omfattet af pensionsbeskatningslovens § 19, ATP- og AUD-bidrag samt  

 godtgørelser, der er skattefri efter ligningslovens § 9, stk. 5, 7 og 8.  

 Jubilæumsgratiale og fratrædelsesgodtgørelse, der anses for vederlag for  

 personligt arbejde i tjenesteforhold, er kun omfattet af 30  

 pct.'s-beskatning, i det omfang beløbene er skattepligtige jf. ligningslovens  

 § 7 w.
 Vederlag i form af naturalieydelser, der stilles til rådighed af  

 arbejdsgiveren, som f.eks. fri bolig, fri bil o.lign. er ikke omfattet af 30  

 pct.'s-beskatningen, men er skattepligtig efter de almindelige regler herom.
 Hvis den skattepligtige har indgået flere sideløbende  

 ansættelseskontrakter med forskellige arbejdsgivere, kan 30 pct.'s-beskatning  

 kun anvendes, i det omfang betingelserne er opfyldt for hvert enkelt  

 ansættelsesforhold.
Indeholdelses- og beskatningstidspunkt 11. Kildeskattelovens bestemmelser om indeholdelses- og  

 beskatningstidspunkt finder anvendelse på 30 pct.'s-skatten, medmindre  

 bestemmelserne er fraveget ved § 48 E.
Indeholdelsen af 30 pct.'s-skat er  

 reguleret i § 46, hvorefter indeholdelse normalt skal foretages ved  

 udbetalingen af vederlaget.
De indeholdte beløb skal afregnes til det  

 offentlige efter reglerne i § 56, og der skal afleveres redegørelser efter §  

 57.
 Det fremgår endvidere af § 48 E, stk. 4, at indkomstskattepligten af  

 vederlaget er endeligt opfyldt ved den erlagte A-skat.
 Såfremt en 30 pct.'s-beskattet lønmodtager bliver skattepligtig af  

 lønindkomst i forbindelse med arbejde i udlandet, kan der gives lempelse  

 efter de sædvanlige regler herom.
Anden indkomst 12. Lønmodtageren er almindelig skattepligtig af evt. anden  

 skattepligtig indkomst, herunder fri bolig og fri bil fra 30  

 pct.'s-ansættelsesforholdet.
Lønmodtageren har i den forbindelse fradrag for  

 udgifter, der ikke knytter sig til erhvervelsen af den 30 pct.'s-beskattede  

 indkomst, f.eks. fradrag for privattegnede pensionsordninger eller udgifter  

 til A-kasse.
Lønmodtageren har endvidere fuldt personfradrag ved beregningen  

 af skatten af sin almindelige skattepligtige indkomst efter de sædvanlige  

 regler herom.
Udgifter til erhvervelse, sikring og vedligeholdelse af den 30  

 pct.'s-beskattede indkomst kan ikke fradrages i anden indkomst.
Dette gælder  

 således transportudgifter, flytteudgifter og udgifter til dobbelt husførelse.
Fagforeningsbidrag vil normalt blive anset for at knytte sig til  

 erhvervelsen af den 30 pct.'s-beskattede indkomst.
En konkret vurdering kan  

 dog føre til, at medlemskab af en fagforening er uden forbindelse med  

 erhvervelsen af denne indkomst.
Dette kan navnlig være tilfældet, hvis en  

 lønmodtager, der erhverver 30 pct.'s-beskattet indkomst, under opholdet i  

 Danmark opretholder medlemskab af en fagforening i hjemlandet.
 Lønmodtageren er formueskattepligtig efter de almindelige regler herom.
Fortrydelsesret 13. Indtil udløbet af en ansættelseskontrakt med 30  

 pct.'s-beskatning kan den skattepligtige bestemme, at vederlaget i penge i  

 stedet for 30 pct.'s-beskatning skal indkomstbeskattes efter de almindelige  

 regler.
Dette kan ske for hele ansættelsesperioden, herunder også afsluttede  

 indkomstår, eller alene med fremtidig virkning, men ikke alene med  

 tilbagevirkende kraft.
Hvis den skattepligtige helt eller delvis vælger sig  

 tilbage til almindelig indkomstbeskatning, kan den skattepligtige ikke på ny  

 vælge 30 pct.'s-beskatning i det samme ansættelsesforhold.
 Hvis den ansatte vælger sig tilbage til almindelig indkomstbeskatning med  

 fremtidig virkning, således at 30 pct.'s-beskatning opretholdes for den  

 periode, der allerede er gået, skal lønmodtageren opfylde en af de under  

 punkt 4 nævnte betingelser inden for den der omtalte frist på 1 måned regnet  

 fra ophøret af det løbende ansættelsesforhold.
Hvis den ansatte vælger sig tilbage til almindelig indkomstbeskatning med  

 virkning for hele ansættelsesperioden, således at den hidtidige 30  

 pct.'s-beskatning bortfalder, er der ingen pligt til at opfylde en af de  

 under punkt 4 nævnte betingelser.
Indbetalt 30 pct.'s-skat behandles i disse  

 tilfælde som indeholdt foreløbig skat for de pågældende indkomstår, jf. det  

 under punkt 4 anførte om manglende opfyldelse af betingelserne a-c i  

 forbindelse med ansættelsesforholdets ophør.
Selvangivelse og ligning 14. Den indeholdte 30 pct.'s-skat er en endelig skat, og den  

 indkomst, der beskattes på denne måde, skal derfor ikke selvangives.
Anden  

 indkomst og formue skal selvangives efter de almindelige regler herom.
 Skattemyndighederne kan imidlertid som led i det almindelige  

 ligningsarbejde foretage en nærmere vurdering af, om betingelserne for 30  

 pct.'s-beskatning er opfyldt.
 Skattemyndighederne kan ligeledes i forbindelse med ligningen anmode  

 lønmodtageren om en tro og love erklæring om opfyldelse af betingelserne for  

 anvendelse af 30 pct.'s-beskatning.
Dødsfald 15. Afgår en person, der har valgt 30 pct.'s-beskatning, ved  

 døden, er den omfattede indkomst endeligt beskattet med den indeholdte 30  

 pct.'s-skat.
Indkomsten skal ikke medregnes ved ansættelse efter  

 kildeskattelovens §§ 13 og 14.
 En eventuel efterløn til afdødes ægtefælle eller børn beskattes hos  

 modtageren efter de almindelige regler.
Ikrafttrædelse 16. Bestemmelserne om 30 pct.'s-beskatning trådte i kraft den 27.  

 juni 1992, dagen efter offentliggørelsen i Lovtidende.
Virkningstidspunkt 17. Bestemmelserne om 30 pct.'s-beskatning har virkning for  

 ansættelseskontrakter, der indgås den 27. juni 1992 eller senere.  

 Bestemmelserne finder anvendelse på vederlag, der optjenes efter kontraktens  

 ikrafttræden, jf. dog punkt 19 om tilbagevirkende kraft.
 Fuld skattepligt indtrådt inden 27. juni 1992.
18. Hvis fuld skattepligt her til landet er indtrådt inden  

 bestemmelsernes ikrafttræden, dvs. inden 27. juni 1992, kan 30  

 pct.'s-ordningen benyttes på det første ansættelsesforhold, som lønmodtageren  

 indgår den 27. juni 1992 eller senere, selv om den fulde skattepligt er  

 indtrådt før ansættelsesforholdets påbegyndelse.
Påbegyndelsen af 36-måneders  

 perioden, hvori der kan ske 30 pct.'s-beskatning, regnes i denne situation  

 fra tidspunktet for den fulde skattepligts indtræden.
I disse situationer vil  

 den periode, hvori der kan ske 30 pct.'s-beskatning, derfor blive reduceret.
 En person, der f.eks. er tilflyttet landet den 1. februar 1991, og som  

 først pr. 1. juli 1992 indgår en ansættelseskontrakt, som opfylder  

 betingelserne for 30 pct.'s-beskatning, kan anvende ordningen i 19 måneder  

 (perioden 1. februar 1991 - 1. juli 1992, 17 måneder, fragår i de 36  

 måneder).
 Bestemmelsen forudsætter dog, at ansættelsesforholdet ikke indgås med en  

 offentlig institution.
For ansættelsesforhold med offentlige institutioner opretholdes  

 betingelsen om, at lønmodtagerens fulde skattepligt skal indtræde i  

 forbindelse med påbegyndelsen af det ansættelsesforhold, hvor der benyttes 30  

 pct.'s-beskatning.
Lønmodtagere, der inden 27. juni 1992 har indgået kontrakt  

 med en offentlig institution, kan således ikke anvende 30 pct.'s-beskatning  

 på dette ansættelsesforhold, uanset om der indgås en ny kontrakt eller ej.
Tilbagevirkende kraft 19. Ved at genforhandle allerede indgåede kontrakter kan 30  

 pct.'s-ordningen anvendes på vederlag, der er optjent under  

 ansættelsesforholdet tilbage til 1. juni 1991. Genforhandlingen skal  

 resultere i indgåelse af en ny kontrakt eller et tillæg til en eksisterende  

 kontrakt senest en måned efter 30 pct.'s-ordningen ikrafttræden, dvs. senest  

 den 27. juli 1992.
 Hvis lønmodtageren er en privat ansat forsker, og vederlagskravet ikke er  

 opfyldt i den nye kontrakt, kræves endvidere, at der uden unødigt ophold  

 fremsættes anmodning om godkendelse af forskningsprojektet overfor det  

 relevante forskningsråd.
 For at kunne anvende 30 pct.'s-ordningen på vederlag, der er optjent under  

 ansættelsesforholdet tilbage til 1. juni 1991, kræves, at den genforhandlede  

 kontrakt, når der bortses fra vederlaget, er en videreførsel af den  

 oprindelige kontrakt, og at dette fremgår af kontrakten.
Dette medfører, at den oprindelige kontrakt ikke må være udløbet på  

 genforhandlingstidspunktet.
Endvidere, at den oprindelige kontrakt, når  

 bortses fra vederlaget, skal opfylde betingelserne for at anvende 30  

 pct.'s-ordningen, herunder betingelserne vedrørende kontraktens varighed.
For så vidt angår vederlagskravet, er det tilstrækkeligt, at dette  

 opfyldes i forbindelse med genforhandlingen.
Der kan således med virkning  

 tilbage fra 1. juni 1991 med respekt af mindstekravet til vederlaget  

 fastsættes et andet kontant vederlag.
Der kan endvidere, ligeledes med  

 tilbagevirkende kraft, ændres på andre vilkår vedrørende vederlaget, som  

 f.eks. aftale om fri bolig, fri bil eller lignende.
Det kan eksempelvis  

 aftales, at lønmodtageren tilbagebetaler værdien af en fri bolig eller en fri  

 bil, som lønmodtageren har haft tilbage fra 1. juni 1991.
