Fusion af  

 aktiebaserede udloddende investeringsforeninger - behandling af tab ved  

 afståelse af investeringsbeviser - udlodningsregulering af aktietab Spørgsmål 1 Den aktiebaserede udloddende investeringsforeningsafdeling X  

 påtænkes afnoteret fra fondsbørsen i løbet af foråret 2003, og derefter  

 fusioneret med den aktiebaserede investeringsforeningsafdeling Y som den  

 fortsættende afdeling.
Fusionen gennemføres som en skattepligtig fusion med  

 fusionsdagen den 01.01.2003.
 Ligningsrådet blev anmodet om at bekræfte den skattemæssige  

 behandling af tab på beviser i afdeling X i nedennævnte situationer 1a, 1b,  

 1c  

 og 1d (hvor fusionen indebærer en afståelse af beviserne på tidspunktet for  

 den  

 endelige generalforsamlingsvedtagelse):
Situation 1a En fysisk person, som på det tidspunkt, hvor afdeling X afnoteres  

 fra fondsbørsen, har ejet investeringsbeviserne i  

  

 mindre  

  

 end 3 år, og  

 den skattepligtige fusion sker efter  

  

 mindre  

  

 end 3 års ejertid, kan  

 anvende tab til modregning i andre fortjenester på aktier ejet i mindre end 3  

 år på salgstidspunktet.
Kan tabet ikke modregnes i fortjenester i  

 fusionsåret,  

 kan tabet fremføres til modregning i de følgende indkomstår? Situation 1b En fysisk person, som på det tidspunkt, hvor afdeling X afnoteres  

 fra fondsbørsen, har ejet investeringsbeviserne i  

  

 mindre  

  

 end 3 år, og  

 den skattepligtige fusion sker efter  

  

 mindst  

  

 3 års ejertid, kan ikke  

 fratrække tabet efter aktieavancebeskatningslovens § 4, stk. 4, jf. stk. 5,  

 eller anvende tabet til modregning i fortjeneste på eventuelle børsnoterede  

 aktier ejet i mindst 3 år på afståelsestidspunktet? Situation 1c En fysisk person, som på det tidspunkt, hvor afdeling X afnoteres  

 fra fondsbørsen, har ejet investeringsbeviserne i  

  

 mindst  

  

 3 år, og som på  

 det tidspunkt, afnoteringen sker, er  

  

 skattepligtig  

  

 ved salg af  

 børsnoterede aktier, kan modregne tab ved afståelse af de unoterede  

 investeringsbeviser - også selvom afståelsen sker ved en skattepligtig fusion  

 -  

 i anden aktieindkomst i salgsåret/fusionsåret.
Bliver aktieindkomsten negativ  

 som følge af tabet, kan den negative aktieindkomst modregnes i anden indkomst  

 (slutskatten) i fusionsåret, men dog kun med værdien for aktieindkomst, jf.  

 aktieavancebeskatningslovens § 4, stk. 5, personskattelovens § 4 a, stk. 1,  

 nr.  

 4 og personskattelovens § 8 a, stk. 5.? Situation 1d Samme udgangspunkt som situation 1c, dvs. en fysisk person, som på  

 det tidspunkt, hvor afdeling X afnoteres fra fondsbørsen, har ejet  

 investeringsbeviserne i  

  

 mindst  

  

 3 år   men - som på det tidspunkt,  

 afnoteringen sker, i de sidste tre år har været  

  

 under bundgrænsen  

  

 for  

 børsnoterede aktier i aktieavancebeskatningslovens § 4, stk. 2, kan ikke  

 modregne et tab ved afståelse af investeringsbeviserne i anden indkomst i  

 salgsåret? Spørgsmål 2 Når afdeling X og afdeling Y beslutter en skattepligtig fusion pr.  

 01.01.2003 med afdeling Y som den fortsættende afdeling, skal afdeling Y pr.  

 01.01.2003 udlodningsregulere de oparbejdede aktietab (for aktier ejet i  

 mindre  

 end 3 år), som er opstået i afdelingen inden den endelige vedtagelse af den  

 skattepligtige fusion med afdeling X - efter samme princip, som hvis  

 medlemmerne i afdeling X havde erhvervet investeringsbeviserne i afdeling Y  

 ved  

 et almindeligt køb, jf. ligningslovens § 16 C, stk. 8 og 10? Ad spm. 1) Ja, se styrelsens begrundelse.
 Ad spm. 2) Nej, se styrelsens begrundelse.
Beskrivelse af de faktiske  

 forhold Rådgiver oplyste følgende:
 De to investeringsforeningsafdelinger afdeling X og afdeling Y  

 påtænker at gennemføre en skattepligtig fusion pr. 1. januar 2003 med  

 afdeling  

 X som den ophørende afdeling og afdeling Y som den fortsættende afdeling.
 Begge afdelinger er aktiebaserede investeringsforeningsafdelinger,  

 som opfylder placeringskravene i aktieavancebeskatningslovens § 2 d, stk. 1,  

 2.  

 pkt.
I praksis vil fusionen blive gennemført på den måde, at der  

 træffes beslutning om fusion på afdeling Xs ordinære generalforsamling  

 i marts  

 måned 2003. Det forventes, at det vil være nødvendigt at indkalde til en ny  

 (endelig) generalforsamling, der bekræfter beslutningen.
Ca. 14 dage efter  

 den  

 endelige generalforsamling vil Finanstilsynet skulle godkende fusionen i  

 henhold til lov om investeringsforeninger og specialforeninger.
Formentlig  

 samme dag fastlægges ombytningsforholdet.
For medlemmerne i afdeling X vil fusionen medføre, at afdelingen  

 anses som likvideret, og at medlemmerne anses for at have afstået deres  

 beviser  

 på det tidspunkt, hvor der træffes endelig beslutning om fusionen, hvilket i  

 praksis  

 vil være på afdelingens (sidste) generalforsamling.
Eventuelle værdiændringer  

 i  

 formuerne hos henholdsvis afdeling X og afdeling Y i perioden fra den  

 endelige  

 generalforsamling og indtil ombytningsdagen indebærer blot en regulering af  

 de  

 indskydende medlemmers salgssummer på det endelige  

 generalforsamlingstidspunkt,  

 således at medlemmerne i afdeling X anses for at have solgt deres beviser til  

 værdien på generalforsamlingstidspunktet, reguleret med værdiændringerne  

 indtil  

 ombytningsdagen, hvor de endelige salgssummer fastlægges.
Det overvejes at afnotere afdeling X fra fondsbørsen  

  

 inden  

  

 den skattepligtige fusion med  

 afdeling Y.
I afdeling Y, som er den fortsættende afdeling, er der et  

 fremførbart tab på aktier (aktietabssaldo) ejet i mindre end 3 år på  

 salgstidspunktet.
 Rådgivers beskrivelse af situationerne i spørgsmål 1:
 Situation 1a omfatter medlemmer af afdeling X, hvor såvel  

 afnotering som fusion sker mindre end 3 år fra erhvervelsestidspunktet.
Situation 1b omhandler den situation, hvor der sker afnotering,  

 inden medlemmet har ejet beviserne i 3 år, mens fusionen besluttes på den  

 "anden side" af 3 års-grænsen.
I denne situation ser det ud til, at  

 medlemmet ikke blot afskæres fra at fratrække tabet efter  

 aktieavancebeskatningslovens § 4, stk. 4, jf. stk. 5, se omtalen nedenfor,  

 men  

 der indtræder tillige den uheldige konsekvens, at medlemmet mister sin  

 "ret" til at modregne tabet i gevinster på børsnoterede aktier mv.  

 (som han/hun ellers ville have haft, hvis beviset ikke havde været afnoteret)  

 idet medlemmet ikke (på afståelsestidspunktet) besidder et børsnoteret bevis.  

 Medlemmet synes således at stå i et skattemæssigt "ingenmandsland".
Situation 1c og 1d er fundamentalt den samme: I begge situationer  

 sker afnotering og fusion efter 3 års ejertid.
Situationerne er alene  

 forskellige derved, at medlemmet i situation 1 ligger over  

 "bagatelgrænsen" for børsnoterede aktier og investeringsbeviser i  

 aktiebaserede afdelinger (dvs. medlemmerne er normalt skattepligtige), mens  

 medlemmet i situation 1d ikke er skattepligtig af gevinst/tab på børsnotede  

 beviser (og aktier), der forudsættes at ligge under beholdningsgrænsen.
Som følge af udviklingen på aktiemarkederne i de senere år ønskes  

 der alene taget stilling til medlemmernes skattemæssige situation, for så  

 vidt  

 angår tab på beviserne.
Det skønnes, at der vil være medlemmer af afdeling X  

 inden for hver enkelt kategori af situationerne 1a, 1b, 1c og 1d.
 Rådgivers vurdering af spørgsmål 1:
I henhold til aktieavancebeskatningslovens § 4, stk. 4, kan tab på  

 unoterede aktier ved afståelse efter mindst 3 års ejertid fratrækkes i  

 aktieindkomsten.
Hvis aktieindkomsten herved bliver negativ, beregnes en  

 negativ skat af aktieindkomsten, som modregnes i slutskatten.
 I henhold til aktieavancebeskatningslovens § 4, stk. 5, finder  

 stk. 4 ikke anvendelse på aktier, som i den skattepligtiges besiddelsestid  

 har  

 været børsnoterede, hvis fortjeneste eller tab ved en afståelse på  

 tidspunktet  

 for overgang fra børsnoterede til unoterede ikke ville have været  

 skattepligtigt eller fradragsberettiget efter § 4, stk. 1 eller stk. 3.
Henvisningen til § 4, stk. 1 og stk. 3 indebærer, at tabsfradraget  

 efter § 4, stk. 4 (men ikke lovens sædvanlige modregningsadgang), mistes,  

 hvis  

 medlemmet ikke   på overgangstidspunktet   er "normalt  

 skattepligtig"  

 af fortjeneste eller tab efter reglerne for børsnoterede aktier mv., dvs. at  

 der skal være tale om skattepligtige fortjenester/fradragsberettigede tab på  

 aktier mv., ejet i mindst 3 år.
Har medlemmerne af afdeling X således ikke  

 ejet  

 beviserne i 3 år på afnoteringstidspunktet, finder § 4, stk. 4, ikke  

 anvendelse.
Af aktieavancebeskatningslovens § 7, stk. 2, fremgår, at hvis en  

 aktie overgår fra børsnoteret til unoteret på et tidspunkt, der ligger tre år  

 eller mere efter erhvervelsen, og fortjeneste eller tab ved afståelsen af  

 aktien på overgangstidspunktet ikke ville have været omfattet af § 4, stk. 1  

 eller 3, anses aktien ved en senere opgørelse af fortjeneste eller tab for  

 erhvervet for aktiens kursværdi på det tidspunkt, hvor overgangen fra  

 børsnoteret  

 til unoteret er sket.
Bestemmelsen i § 7, stk. 2, er blot en nødvendig  

 fastlæggelse af en syntetisk anskaffelsessum som følge af, at medlemmet  

 overgår  

 fra skattefrihed fsva. gevinster/tab (børsnoterede beviser under  

 "bagatelgrænsen" ejet i mindst 3 år) til almindelig skattepligtigt  

 (unoterede beviser, hvor der ikke gælder en bagatelgrænsen).
 I ligningsvejledningen for Selskaber og aktionærer 2001, afsnit  

 S.G.3.2.4 står bl.a. følgende:
"  

  

 Afskæring af  

 fradragsretten i ABL § 4, stk. 5, gælder således, når aktierne ved overgangen  

 fra børsnoteret til unoteret har været ejet i 3 år eller mere, og kursværdien  

 af den samlede beholdning af børsnoterede aktier på dette tidspunkt ikke har  

 oversteget beløbsgrænsen på 83.300 kr. (reguleres efter personskattelovens §  

 20) efter den 19. maj 1993 og inden for de sidste 3 år.
Fradragsafskæringen  

 gælder endvidere, når aktierne på tidspunktet for overgangen fra børsnoteret  

 til unoteret var ejet i mindre end 3 år, men først afstås efter en ejertid på  

 3  

 år eller mere." Afståelse af aktiebaserede udloddende investeringsbeviser, jf.  

 aktieavancebeskatningslovens § 2 d, stk. 1, 2. pkt., beskattes efter reglerne  

 for almindelige aktier.
 Da afståelse af aktiebaserede udloddende investeringsbeviser  

 beskattes efter de almindelige regler i aktieavancebeskatningslovens § 2  

 (aktiebaserede udloddende investeringsbeviser ejet i mindre end 3 år på  

 salgstidspunktet) og § 4 (aktiebaserede udloddende investeringsbeviser ejet i  

 mindst 3 år på salgstidspunktet), finder reglerne i  

 aktieavancebeskatningslovens  

 § 4, stk. 4 og 5, og § 7, stk. 2, efter vores opfattelse også anvendelse ved  

 afståelse af aktiebaserede udloddende investeringsbeviser.
 Det bemærkes, at ved opgørelsen af avance/tab efter overgang til  

 unoteret investeringsbevis skal gennemsnitsmetoden anvendes til opgørelse af  

 avance/tab uanset ejertid.
 Alle spørgsmålene under pkt. 1 under hensyn til det herover nævnte  

 bør derfor besvares bekræftende.
 Rådgivers vurdering af spørgsmål 2:
 Af ligningslovens § 16 C, stk. 8 og 10 fremgår følgende:
"  

  

 Stk. 8. Ved  

 udstedelse af nye investeringsbeviser (emission) forøges de indtægter og  

 udgifter, jf. stk. 3 6, indtil emissionstidspunktet, som skal tages i  

 betragtning ved opgørelsen af en udloddende investeringsforenings  

 udlodningspligt efter emissionen.
Forøgelsen af de enkelte indtægter og  

 udgifter sker efter forholdet mellem den pålydende værdi af alle andele efter  

 emissionen og den pålydende værdi af alle andele inden emissionen.
Stk. 10. Beløb efter stk. 1, 5.  

 pkt., samt tab, der kan fremføres til indtægt henholdsvis fradrag ved  

 opgørelse  

 af foreningens udlodningspligt, efter at emission eller indløsning har fundet  

 sted, sidestilles ved anvendelse af stk. 8 og 9 med foreningens indtægter og  

 udgifter, selv om de hidrører fra tidligere år." I ligningsvejledningen for Selskaber og aktionærer 2001, afsnit  

 S.A.1.8.1.1 anføres bl.a. følgende:
"  

  

 Hvis der har været tab  

 i en udloddende forening, vil tabet, hvis der ikke har været modgående  

 bevægelser i foreningens formue eller indtægter, nedbringe bevisets værdi.  

 Foreningens tab på f.eks. aktier er fremførselsberettiget   i foreningens  

 regnskab over sin udlodningspligt, hvis tabet er opstået indenfor tre år  

 efter  

 anskaffelsen.
Tabet kan kun fradrages i andre aktiegevinster.
Dette tab  

 udvides  

 ved emission svarende til antallet af nye beviser.
Hvis der efter emissionen  

 er  

 ligeså mange nye som gamle beviser, fordobles foreningens tab.
Tabet er ikke  

 et  

 underskud, der fradrages i en skattepligtig indkomst.
Der er alene tale om et  

 tab, der regulerer, hvornår foreningen har pligt til at udlodde.
Reguleringen  

 sikrer, at foreningen kan udlodde af sin fremtidige indtjening samtidigt til  

 nye og gamle medlemmer.
Ved emission og indløsning i en  

 investeringsforening vil de indtægter og udgifter, der reguleres, være  

 indtægter og udgifter, der indgår i efterfølgende opgørelser over  

 udlodningspligten." Optagelse af medlemmerne fra afdeling X i afdeling Y ved en  

 skattepligtig fusion skal behandles på samme måde, som hvis medlemmerne fra  

 den  

 ophørende afdeling X havde købt investeringsbeviserne i afdeling Y, det vil  

 sige på samme måde, som hvis de var blevet medlemmer ved en nyemission.
 Da den skattepligtige fusion   på afdelingsniveau   gennemføres  

 pr. 01.01.2003, se selskabsskattelovens § 8 A, sker udlodningsreguleringen af  

 aktietab i afdeling Y derfor pr. denne dato.
 Det er derfor vores opfattelse, at afdeling Ys oparbejdede tab på  

 aktier ejet i mindre end 3 år skal forøges, jf. ligningslovens § 16 C, stk. 8  

 og 10, som en følge af den skattepligtige fusion.
 Vi mener herefter, at spørgsmål 2 skal besvares bekræftende.
Styrelsens indstilling og  

 begrundelse Spørgsmål 1:
 Af de oplysninger rådgiver har oplyst styrelsen, skal styrelsen  

 specielt fremhæve følgende til besvarelsen af situationerne i spørgsmål 1:
 Der er tale om aktiebaserede investeringsforeninger, der  

 opfylder aktieavancebeskatningslovens § 2 d, stk. 1, 2. pkt.
 At afnoteringen af afdeling X fra fondsbørsen sker inden  

 den skattepligtige fusion.
 Situationerne i spm. 1 vedrører kun fysiske personer.
 Ad 1) Da afdeling X opfylder aktieavancebeskatningslovens § 2 d,  

 stk. 1, 2 pkt., får det den betydning for fysiske personer, at de ved  

 afståelsen (vedtagelsen af den skattepligtige fusion) af  

 investeringsbeviserne  

 er omfattet af aktieavancebeskatningslovens almindelige regler.  

 Investeringsbeviserne i afdeling X er at betragte som afstået på tidspunktet  

 for vedtagelsen af fusionen.
 Ad 2) Ved afnotering af afdeling X fra fondsbørsen overgår  

 investeringsbeviserne fra at være børsnoterede til at være unoterede  

 investeringsbeviser.
 Spørgsmål 1 - situation 1a:
 I denne situation har en fysisk person ejet investeringsbeviser  

 mindre end 3 år, når afnoteringen sker, og når den skattepligtige fusion  

 vedtages (afståelsestidspunktet), har aktierne stadigvæk været ejet mindre  

 end  

 3 år.
 Da aktierne har været ejet mindre end 3 år ved afnoteringen og på  

 tidspunktet for vedtagelsen af fusionen, skal tab opstået på  

 afståelsestidspunktet behandles efter aktieavancebeskatningslovens § 2.
Da tabet er omfattet af aktieavancebeskatningslovens § 2, stk. 2,  

 kan tabet fradrages i anden fortjeneste ved afståelse af aktier, der har  

 været  

 ejet mindre end 3 år, i fusionsåret.
Hvis tabet ikke kan modregnes i  

 fusionsåret, vil det kunne fremføres til modregning i efterfølgende  

 indkomstårs  

 fortjenester på aktier, der har været ejet mindre end 3 år, jvf.  

 aktieavancebeskatningslovens § 2, stk. 2.
 Styrelsen indstillede, at situation 1a besvaredes bekræftende.
 Spørgsmål 1 - situation 1b:
 I denne situation har en fysisk person ejet investeringsbeviser  

 mindre end 3 år på afnoteringstidspunktet, men på vedtagelsestidspunktet  

 (afståelsestidspunktet) for den skattepligtige fusion, har  

 investeringsbeviserne nu været ejet mere end 3 år.
Tab på afståelsestidspunktet skal behandles efter  

 aktieavancebeskatningslovens § 4's regler om tab på unoterede aktier, der har  

 været ejet mere end 3 år.
Som udgangspunkt er der fradragsret efter  

 aktieavancebeskatningslovens § 4, stk. 4. Denne fradragsret er dog beskåret i  

 aktieavancebeskatningslovens § 4, stk. 5, så der ikke er mulighed for fradrag  

 i  

 den situation, hvor aktier på tidspunktet for overgangen fra børsnoterede til  

 unoterede var ejet i mindre end 3 år, men først afstås efter en ejertid på 3  

 år  

 eller mere.
 Der er heller ikke mulighed for fradrag for tab efter  

 aktieavancebeskatningslovens § 4, stk. 3's regler om fradrag for tab på  

 børsnoterede aktier, da investeringsbeviserne på afståelsestidspunktet er  

 afnoterede og derfor at betragte som unoterede aktier.
 Styrelsen indstillede, at situation 1b besvaredes bekræftende.
 Spørgsmål 1 - situation 1c:
 I denne situation har en fysisk person på afnoteringstidspunktet  

 ejet investeringsbeviser mere end 3 år og dette medfører, at  

 investeringsbeviserne på vedtagelsestidspunktet for den skattepligtige fusion  

 (afståelsestidspunktet), har været ejet mere end 3 år.
 Det særlige i denne situation er, at de unoterede  

 investeringsbeviser på afnoteringstidspunktet oversteg  

 "bagatelgrænsen" i aktieavancebeskatningslovens § 4, stk. 2 (og der  

 derfor ville have været tale om et skattepligtigt salg af investeringsbeviser  

 på afnoteringstidspunktet).
Det skal bemærkes, at afskæring af fradrag efter  

 aktieavancebeskatningslovens § 4, stk. 5, ikke finder anvendelse i denne  

 situation, da et eventuelt salg på afnoteringstidspunktet ville have  

 oversteget  

 "bagatelgrænsen" og derfor medført, at en avance ville have været  

 skattepligtig.
Der er derfor fradrag for tab opstået på afståelsestidspunktet  

 efter aktieavancebeskatningslovens § 4, stk. 4.
 Da der er tale om et tab på unoterede aktier, der har været ejet  

 mere end 3 år, kan det fradrages i aktieindkomsten, jvf.  

 aktieavancebeskatningslovens § 4, stk. 4, og personskattelovens § 4 a, stk.  

 1,  

 nr. 4. Hvis aktieindkomsten herved er negativ, beregnes en negativ skat af  

 aktieindkomsten, og denne negative skat modregnes i den skattepligtiges  

 slutskat, jvf. personskattelovens § 8 a, stk. 5.
 Styrelsen indstillede, at situation 1c besvaredes bekræftende.
 Spørgsmål 1 - situation 1d:
 I denne situation har en fysisk person på afnoteringstidspunktet  

 ejet investeringsbeviser mere end 3 år og dette medfører, at  

 investeringsbeviserne på vedtagelsestidspunktet (afståelsestidspunktet) for  

 den  

 skattepligtige fusion, har været ejet mere end 3 år.
 Det særlige i denne situation er, at de unoterede  

 investeringsbeviser på afnoteringstidspunktet ikke oversteg  

 "bagatelgrænsen" i aktieavancebeskatningslovens § 4, stk. 2 (og der  

 derfor ville have været tale om et skattefrit salg af investeringsbeviser på  

 afnoteringstidspunktet).
 Et tab på afståelsestidspunktet kan ikke fradrages, da der sker en  

 afskæring af fradragsadgangen, når aktier ved overgangen fra børsnoteret til  

 unoteret har været ejet mere end 3 år, og kursværdien af den samlede  

 beholdning  

 af børsnoterede aktier på afnoteringstidspunktet ikke overstiger  

 "bagatelgrænsen" i aktieavancebeskatningslovens § 4, stk. 2  

 (reguleret efter personskattelovens § 20) efter den 19. maj 1993, og inden  

 for  

 de sidste 3 år.
Det skal bemærkes, at selv om et tab i denne situation ikke kan  

 fradrages i aktieindkomsten efter aktieavancebeskatningslovens § 4, stk. 5,  

 så  

 indeholder aktieavancebeskatningslovens § 7, stk. 2, en regel om, at værdien  

 på  

 tidspunktet for overgangen fra børsnoteret til unoteret anvendes i stedet for  

 anskaffelsessummen - også ved opgørelsen af tab, jvf.
Ligningsvejledningen  

 2002, Selskaber og Aktionærer, S.G.3.2.4 "Overgang fra børsnoteret til  

 unoteret".
 Styrelsen indstillede  

  

 , at situation  

 1d besvaredes bekræftende.
 Styrelsen indstillede samlet  

  

 , at der  

 svaredes ja til spørgsmål 1.
 Ligningsrådet  

  

 tiltrådte  

 styrelsens indstilling.
 Spørgsmål 2:
 Det er styrelsens opfattelse, at ved en fusion mellem to  

 investeringsforeninger, skal den ophørende investeringsforenings medlemmer  

 sidestilles med, at disse medlemmer har erhvervet  

 investeringsforeningsbeviserne ved en emission i den fortsættende  

 investeringsforening.
 Det fremgår af ligningslovens § 16 C, stk. 8, at der skal ske en  

 udlodningsregulering ved udstedelsen af nye investeringsbeviser (emission).
 I bemærkningerne til L 105 af 14/2 2000 (lov nr. 154 1999/2000) §  

 3, nr. 4, fremgår følgende; "  

  

 Emission  

 betyder, at antallet af medlemmer i investeringsforeningen udvides.  

 Investeringsforeningen udsteder altså nye medlemsbeviser  

  

 ".
 Med baggrund i ovenstående er det styrelsens vurdering, at  

 udlodningsreguleringen i denne sag, skal ske på tidspunktet for udstedelsen  

 af  

 nye medlemsbeviser i afdeling Y til medlemmerne fra den ophørende afdeling X.
Dette medfører, at hvis emissionen sker inden årets udlodning, er  

 det indtægter og udgifter i hele det forudgående kalenderår samt det løbende  

 kalenderår indtil emissionen, der reguleres.
Sker emissionen derimod efter  

 årets udlodning, er det indtægter og udgifter i det løbende kalenderår indtil  

 emissionen, der reguleres.
Fremført tab fra tidligere år sidestilles med  

 udgifter og indtægter i det løbende år.
I det år, de fremføres til, henføres  

 de  

 til tiden inden emissionen, jvf.
Ligningsvejledningen 2002, Selskaber og  

 aktionærer, S.A.1.8.1.1 "Regulering af udlodningen".
 Styrelsen indstillede til Ligningsrådet, at spørgsmål 2 besvaredes  

 med et nej, da en udlodningsregulering af oparbejdede aktietab (for aktier  

 ejet  

 mindre end 3 år) i perioden fra skæringsdatoen for fusionen (oplyst 1/1-03)  

 til  

 emissionstidspunktet skal ske på emissionstidspunktet (udstedelsen af nye  

 investeringsbeviser i afdeling Y).
 Ligningsrådet  

  

 tiltrådte  

 styrelsens indstilling.
