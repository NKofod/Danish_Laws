 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
 § 1.  Fyrværkeri må ikke fremstilles eller indføres  

 uden tilladelse af justitsministeren eller den, han bemyndiger dertil.
Stk. 2.  Til brug ved behandlingen af ansøgninger om  

 tilladelse efter stk. 1 kan forlanges en teknisk undersøgelse af  

 fyrværkeriet.
Udgifterne hertil afholdes af ansøgeren.
 § 2.  Fyrværkeri må ikke overdrages, erhverves eller  

 anvendes uden politiets tilladelse.
 Stk. 2.  Justitsministeren kan fastsætte bestemmelser,  

 hvorefter fyrværkeriartikler helt eller delvis undtages fra bestemmelsen i  

 stk. 1.
§ 3.  Justitsministeren kan fastsætte bestemmelser om § 4.  Statens brandinspektion og politiet har til  

 enhver tid uden retskendelse mod behørig legitimation adgang til  

 virksomheder, der fremstiller, indfører eller forhandler fyrværkeri, og kan i  

 forbindelse hermed for fabrikantens eller importørens regning udtage prøver  

 af fyrværkeriartikler og underkaste disse en teknisk undersøgelse.
 § 5.  Justitsministeren kan fastsætte gebyrer for  

 undersøgelser efter § 1, stk. 2, og § 4, der foretages af statens  

 brandinspekion.
 § 6.  Loven gælder ikke for offentlige myndigheder,  

 der anvender fyrværkeri som led i deres virksomhed.
§ 7.  Overtrædelse af § 1, stk. 1, og § 2, stk. 1,  

 straffes med bøde, medmindre højere straf er forskyldt efter den øvrige  

 lovgivning.
På samme måde straffes den, der tilsidesætter vilkår, som er  

 fastsat i tilladelser efter loven.
 Stk. 2.  I forskrifter, der udfærdiges i henhold til  

 loven, kan fastsættes straf af bøde for overtrædelse af bestemmelser i  

 forskrifterne.
 § 8.  Loven træder i kraft den 1. juli 1972.
 Stk. 2.  Lov nr. 18 af 28. januar 1966 om fyrværkeri  

 ophæves.
 § 9.  Loven medfører ingen ændringer i loven om  

 sprængstoffer eller i bestemmelser, der er udfærdiget i henhold til den  

 nævnte lov eller brandlovgivningen.
 § 10.  Loven gælder ikke for Færøerne og Grønland, men  

 kan ved kongelig anordning sættes i kraft for Grønland med de afvigelser, som  

 de særlige grønlandske forhold tilsiger.
 Givet på Christiansborg slot, den 24.  

 maj 1972.
 Under Vor Kongelige Hånd og Segl.
 MARGRETHE R.
/K.
Axel Nielsen.
