 I medfør af § 149, stk. 10, § 151, stk. 1, og § 152, stk. 2 og stk. 3, i  

 lov om luftfart, jf. lovbekendtgørelse nr. 408 af 11. september 1985, som  

 ændret ved lov nr. 429 af 13. juni 1990 om ændring af lov om luftfart,  

 fastsætter Statens Luftfartsvæsen herved efter bemyndigelse fra  

 Trafikministeriet, jf. bekendtgørelse nr. 446 af 1. oktober 1972 om  

 benyttelse af svæveplaner, modelluftfartøjer m.v. og bekendtgørelse nr. 822  

 af 7. december 1990 om henlæggelse af visse beføjelser til Statens  

 Luftfartsvæsen, følgende:
1. Pkt. 1.7 udgår 2. Pkt. 7.2 udgår og erstattes af følgende:
7.2 For at blive godkendt skal en forening/organisation a. udarbejde en håndbog, der beskriver foreningens/organisationens  

 opbygning og virksomhed, b. udarbejde uddannelsesprogrammer, jf.
BL 6-100, BL 6-101, BL 6-102 og BL  

 6-104, c. udarbejde normer og uddannelsesprogrammer med henblik på uddannelse af  

 instruktører, som skal forestå svæveflyveruddannelse, d. udarbejde en opdateret fortegnelse over udstedte og gyldige  

 instruktørbeviser og hjælpeinstruktørbeviser, når Statens Luftfartsvæsen  

 kræver dette, e. indstille svæveflyvekontrollanter, der skal foretage praktiske prøver  

 til S-certifikat, f. indstille kontrollanter, der skal foretage praktiske prøver til bevis  

 som fører af flyvemaskine, der anvendes til slæb af svævefly, g. udarbejde normer for svæveflyvepladser, der anvendes til skoleflyvning  

 og/eller anvendes i forbindelse med slæb af svævefly, samt udarbejde  

 retningslinier for tilsyn med sådanne pladser, h. udarbejde normer for godkendelse og tilsyn med jordmateriel, i. udarbejde normer for klubværksteder, j. udarbejde normer for uddannelsesprogrammer for personer, der skal  

 frigive svævefly og motorsvævefly til flyvning, jf.
BL 1-1, og forny  

 luftdygtighedsbeviser, samt k. forpligte sig til at forny luftdygtighedsbeviser, godkende  

 svæveflyvepladser, klubværksteder og personer, der skal frigive svævefly og  

 motorsvævefly til flyvning, samt føre tilsyn med flyvning med og  

 vedligeholdelse af svævefly og motorsvævefly og redningsudstyr i  

 foreningens/organisationens regi inden for dansk område og rapportere forhold  

 af betydning for luftfartens sikkerhed og almene interesser i øvrigt til  

 Statens Luftfartsvæsen.
3. Ikrafttræden Denne BL træder i kraft den 1. maj 1993.
