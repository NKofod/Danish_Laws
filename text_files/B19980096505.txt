Bekendtgørelse om brugerbetaling  

 for  

 godkendelse og tilsyn efter miljøbeskyttelsesloven I medfør af § 73, stk. 3, § 80, § 88 og  

 § 92 i lov om miljøbeskyttelse, jf. lovbekendtgørelse nr.  

 698 af 22. september 1998, fastsættes:
 § 1. Offentlige og private virksomheder, landbrug,  

 vindmøller og andre anlæg m.v. der er nævnt i § 2,  

 skal bidrage til dækning af de kommunale, amtskommunale og statslige  

 myndigheders omkostninger i forbindelse med godkendelser efter kapitel 5 i  

 lov om miljøbeskyttelse og tilsyn efter samme lovs kapitel 9,  

 (brugerbetaling).
 § 2. Bekendtgørelsen omfatter  

 følgende virksomheder, landbrug, vindmøller og andre  

 anlæg m.v.:
1)	Virksomheder, der er optaget på bilag 1 i  

 bekendtgørelse nr. 794 af 9. december 1991 om godkendelse af  

 listevirksomhed.
Dog er udendørs skydebaner (J5), motorbaner og  

 knallertbaner (H1), flyvepladser (H2) og ferskvandsdambrug til  

 udklækning af fiskeyngel (I2), der i overvejende grad anvendes til  

 ikke-erhvervsmæssig fritids- og idrætsaktiviteter ikke omfattet  

 af bekendtgørelsen.
2)	Virksomheder, der er optaget på bilag 1 i  

 bekendtgørelse nr. 367 af 10. maj 1992 vedrørende anden  

 virksomhed end listevirksomhed.
Dog er indendørs skydebaner (J52), der  

 i overvejende grad anvendes til ikke-erhvervsmæssig fritids- og  

 idrætsaktiviteter ikke omfattet af bekendtgørelsen.
 3)	Autoværksteder, jf. bekendtgørelse nr. 922 af 5.  

 december 1997 om miljøkrav i forbindelse med etablering og drift af  

 autoværksteder m.v.
 4)	Alle pelsdyrfarme, jf. bekendtgørelse nr. 12 af 3. januar  

 1992 om pelsdyrfarme.
 5)	Landbrug m.v. med erhvervsmæssigt dyrehold omfattet af  

 bekendtgørelse nr. 877 af 10. december 1998 om erhvervsmæssigt  

 dyrehold, husdyrgødning, ensilage m.v., såfremt dyreholdet  

 overstiger 3 dyreenheder.
6)	Alle hundepensioner og hundehandler samt hundekenneler og andre  

 hundehold, jf. bekendtgørelse nr. 877 af 10. december 1998 om  

 erhvervsmæssigt dyrehold, husdyrgødning, ensilage m.v.
Dog  

 undtages hundekenneler og andre hundehold med 9 voksne hunde (over 18 uger)  

 eller derunder.
7)	Vindmøller, vindmølleparker og  

 vindmøllegrupper, der er omfattet af bekendtgørelse nr. 304 af  

 14. maj 1991 om støj fra vindmøller.
Dog undtages  

 vindmøller under 25 kilowatt.
 Stk. 2. Aflæggelse af jagtprøver, jf.  

 bekendtgørelse nr. 240 af 20. marts 1997 om jagttegn, og undervisning  

 i tilknytning hertil på skydebaner m.v. betragtes ikke som  

 erhvervsmæssig anvendelse, uanset om der ydes betaling for denne  

 anvendelse.
 Stk. 3. Tilsynsmyndigheden afgør, hvorvidt en  

 virksomhed, et landbrug eller et anlæg m.v. som nævnt i  

 stk. 1, er omfattet af bekendtgørelsen.
 § 3. Den myndighed, der er tilsynsmyndighed  

 opkræver den i § 1 nævnte brugerbetaling.
 Stk. 2. I de tilfælde hvor godkendelses- og  

 tilsynsmyndigheden ikke er en og samme myndighed, tilfalder provenuet fra  

 brugerbetalingen fuldt ud tilsynsmyndigheden.
 Stk. 3. Der skal ikke betales moms af brugerbetalingen.
 § 4. Taksterne for brugerbetaling, fremgår  

 af bekendtgørelsens bilag sammen med de forudsætninger, der skal  

 lægges til grund for opkrævningen af brugerbetalingen.
 Stk. 2. Miljøstyrelsen kan foretage ændringer i  

 bekendtgørelsens bilag og derved revidere taksterne samt ændre  

 eller fastsætte nye forudsætninger for opkrævningen.
 § 5. Der ydes brugerbetaling hvert år  

 (kalenderåret).
Stk. 2. Tilsynsmyndigheden fastsætter forfaldsdatoen for  

 den årlige brugerbetaling.
Dog tidligst den 1. juni og senest den 15.  

 oktober.
 Stk. 3. Brugerbetalingen kan opkræves sammen med de  

 kommunale ejendomsskatter.
Stk. 4. For virksomheder, landbrug, vindmøller og andre  

 anlæg m.v., der starter produktion/aktiveres efter den 1. juni,  

 opkræves brugerbetalingen først for det efterfølgende  

 år.
Indstilles produktionen/aktiviteten inden den 1. juni,  

 opkræves ingen brugerbetaling for det indeværende år.
Der  

 ydes ikke refusion for brugerbetalingen, såfremt  

 produktionen/aktiviteten indstilles efter den 1. juni.
 Stk. 5. Betales gebyret ikke rettidigt, skal der betales rente  

 herfor efter reglerne i lov om miljøbeskyttelse § 88.
 § 6. Kommunalbestyrelserne, amtsrådene og  

 Miljøstyrelsen kan ikke dispensere fra reglerne og taksterne for  

 brugerbetalingen.
 § 7. Kommunalbestyrelsernes, amtsrådenes og  

 Miljøstyrelsens afgørelser efter denne bekendtgørelse  

 kan ikke påklages til anden administrativ myndighed.
 § 8. I kommunalbestyrelsernes og amtsrådenes  

 årlige tilsynsberetninger, jf. bekendtgørelse nr. 788 af 21.  

 november 1986 om tilsynsberetninger, skal der redegøres for den  

 brugerbetaling, der opkræves i årets løb.
 § 9. Bekendtgørelsen træder i kraft  

 den 1. januar 1999 og finder første gang anvendelse på den  

 brugerbetaling, der forfalder til betaling for kalenderåret 1999.
 Stk. 2. Bekendtgørelse nr. 284 af 22. april 1996 om  

 brugerbetaling for godkendelse og tilsyn efter miljøbeskyttelsesloven  

 ophæves med virkning fra og med brugerbetaling for kalenderåret  

 1999.
Bilag Takster for brugerbetaling for godkendelse og tilsyn  

 efter miljøbeskyttelsesloven Kapitel 1 Brugerbetaling til de kommunale myndigheder § 1. Virksomheder, landbrug og andre anlæg  

 m.v. hvor kommunalbestyrelsen er tilsynsmyndighed, bidrager årligt til  

 myndighedernes omkostninger ved godkendelse og tilsyn med følgende  

 takster:
 Kr.
Kom. 1. Landbrug m.v. omfattet af bekendtgørelse  

 nr. 877 af 10. december 1998 om erhvervsmæssigt dyrehold,  

 husdyrgødning, ensilage m.v.	500 Kom. 2. Virksomheder optaget på bilag 1 i  

 bekendtgørelse nr. 367 af 10. maj 1992 vedrørende anden  

 virksomhed end listevirksomhed.
Autoværksteder, jf.  

 bekendtgørelse nr. 922 af 5. december 1997. Pelsdyrfarme, jf.  

 bekendtgørelse nr. 12 af 3. januar 1992	1.300 Kom. 3. Ikke a-mærkede virksomheder og landbrug  

 optaget på bilag 1 i bekendtgørelse nr. 794 af 9. december 1991  

 om godkendelse af listevirksomhed	8.200 Stk. 2. Den nærmere afgrænsning af hvilke  

 virksomheder, landbrug og andre anlæg m.v., der skal bidrage til  

 myndighedernes omkostninger, jf. stk. 1, fremgår af  

 bekendtgørelsens § 2 og § 5.
 Stk. 3. A-mærkede virksomheder optaget på bilag 1  

 i bekendtgørelse nr. 794 af 9. december 1991 om godkendelse af  

 listevirksomhed, hvor kommunalbestyrelsen som led i et  

 frikommuneforsøg eller af praktiske grunde er tilsynsmyndighed,  

 bidrager til myndighedernes omkostninger ved godkendelse og tilsyn efter  

 taksterne i bilagets § 2, stk. 1. Det samme gælder for  

 a-mærkede virksomheder, der drives af en amtskommune.
Kapitel 2 Brugerbetaling til de amtskommunale myndigheder § 2. Virksomheder, vindmøller og andre  

 anlæg m.v., hvor amtsrådet er tilsynsmyndighed, bidrager  

 årligt til myndighedernes omkostninger ved godkendelse og tilsyn med  

 følgende takster:
 Kr.
Amt 1. Vindmøller, vindmølleparker og  

 vindmøllegrupper, jf. bekendtgørelse nr. 304 af 14. maj 1991 om  

 støj fra vindmøller	500 Amt 2. a) A-mærkede virksomheder optaget på  

 bilag 1 i bekendtgørelse nr. 794 af 9. december 1991 om godkendelse af  

 listevirksomhed og b) andre virksomheder og anlæg, som ikke er omfattet  

 af forudsætningerne i amt 3 og 4, og hvor amtsrådet er  

 tilsynsmyndighed af praktiske grunde eller fordi virksomheden eller  

 anlægget har direkte udledning eller udsprøjtning af  

 spildevand	23.000 Amt 3. a) A-mærkede virksomheder optaget på  

 bilag 1 i bekendtgørelse nr. 794 af 9. december 1991 om godkendelse af  

 listevirksomhed og b) andre virksomheder og anlæg, hvor amtsrådet  

 er tilsynsmyndighed af praktiske grunde eller fordi virksomheden eller  

 anlægget har direkte udledning eller udsprøjtning af spildevand,  

 og hvor amtskommunen anvender mindre end 0,01 årsværk/år  

 ved tilsyn og godkendelse	8.200 Kr.
Amt 4.a) A-mærkede virksomheder optaget på  

 bilag 1 i bekendtgørelse nr. 794 af 9. december 1991 om godkendelse af  

 listevirksomhed og b) andre virksomheder og anlæg, hvor amtsrådet  

 er tilsynsmyndighed af praktiske grunde eller fordi virksomheden eller  

 anlægget har direkte udledning eller udsprøjtning af spildevand,  

 og hvor amtskommunen anvender mere end 0,25 årsværk/år ved  

 tilsyn og godkendelse	224.000 Stk. 2. Den nærmere afgrænsning af hvilke  

 virksomheder, vindmøller og andre anlæg m.v., der skal bidrage  

 til myndighedernes omkostninger, jf. stk. 1, fremgår af  

 bekendtgørelsens § 2 og § 5.
 Stk. 3. Virksomheder, der ikke er omfattet af de i stk. 1  

 opstillede forudsætninger, og hvor amtsrådet er tilsynsmyndighed  

 udelukkende fordi virksomheden er kommunalt drevet, bidrager til  

 myndighedernes omkostninger ved tilsyn og godkendelse efter taksterne i  

 bilagets § 1, stk. 1.
Kapitel 3 Brugerbetaling til Miljøstyrelsen § 3. Virksomheder, hvor Miljøstyrelsen er  

 tilsynsmyndighed, bidrager årligt til omkostningerne ved godkendelse og  

 tilsyn efter taksterne i bilagets § 1 og § 2.
Kapitel 4 Almindelige bestemmelser § 4. Ved indplacering på taksterne i kapitel  

 2 og 3 skal myndigheden gå ud fra det gennemsnitlige nødvendige  

 ressourceforbrug til tilsyns- og godkendelsesarbejdet over en  

 årrække.
Gennemførelse af godkendelsesprocedure i et  

 bestemt år berettiger ikke myndigheden til at flytte virksomheden op i  

 en højere takstklasse.
 Stk. 2. Omplacering af en virksomhed i forhold til taksterne i  

 kapitel 2 og 3 kan alene ske som følge af ændringer i  

 virksomhedens produktion og teknologi, der medfører generelle  

 ændringer i tilsyns og godkendelsesindsatsen.
 Stk. 3. Virksomheder, der registreres i henhold til artikel 8  

 i Rådets forordning nr. 1836/93 af 29. juni 1993 om  

 industrivirksomheders frivillige deltagelse i en fællesskabsordning for  

 miljøstyring og miljørevision, bidrager til myndighedernes  

 omkostninger ved tilsyn og godkendelser med halv takst i forhold til  

 taksterne i kapitel 1, 2 og 3. Det nedsatte bidrag betales fra og med det  

 førstkommende år efter registreringen.
