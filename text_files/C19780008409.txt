 Finansministeriet har med Den danske Dyrlægeforening indgået aftale om, at  

 den i §§ 1, 2 og 3 i cirkulære nr. 64 af 15. marts 1962 vedrørende betaling  

 for offentlige forretninger fastsatte betaling med virkning fra 1. april 1978  

 forhøjes med 10,673 pct. i forhold til de pr. 1. oktober 1975 udbetalte  

 beløb.
 Herefter udgør de samlede tillæg (grundbeløbstillæg og dyrtidstillæg) til  

 de i §§ 1 og 2 fastsatte takster fra 1. april 1978 771,88 pct.
 Det i § 8a i cirkulæret som ændret ved cirkulære nr. 21 af 30. januar 1969  

 omhandlede vederlag for udtagning og indsendelse af blodprøver i forbindelse  

 med bekæmpelse af og kontrol med enzootisk leukose hos kvæg er med virkning  

 for perioden 1. april 1977 til 31. marts 1978 forhøjet til 10,40 kr. og med  

 virkning fra 1. april 1978 forhøjet til 10,66 kr. pr. blodprøve.
 Det er med Den danske Dyrlægeforening aftalt, at regulering af betalte  

 vederlag for tiden forud for 1. april 1978 kun finder sted efter begæring fra  

 den pågældende dyrlæge.  Landbrugsministeriet, den 11. maj 1978.
 P.M.V.
 E.B.
