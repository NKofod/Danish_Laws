Tendenser i afgørelser efter  

 serviceloven - af fuldmægtig Maria Teresa Raaschou-Jensen og fuldmægtig Nanna  

 Margrethe Krusaa (Nyt fra Ankestyrelsen, nr. 4, december 2005) Det skal indledningsvis bemærkes, at Ankestyrelsen ikke har  

 medtaget alle indsendte afgørelser i nærværende artikel.
 Afgørelser som beror på en konkret vurdering eller afgørelser,  

 som Ankestyrelsen i øvrigt ikke har bemærkninger til, er således ikke  

 medtaget.
§ 29  Tabt arbejdsfortjeneste Ankestyrelsen har modtaget to sager fra samme nævn vedrørende  

 ansøgning om tabt arbejdsfortjeneste i forbindelse med kontrolbesøg på  

 sygehus  

 og/eller indlæggelse.
I den ene sag fandt nævnet ansøger berettiget til dækning af  

 tabt arbejdsfortjeneste efter servicelovens § 29 i forbindelse med sit  

 fravær fra arbejdet i forbindelse med datterens indlæggelse på J.F.
Kennedy  

 Instituttet i 4 dage.
 Nævnet fandt endvidere ansøger berettiget til dækning af tabt  

 arbejdsfortjeneste til ledsagelse af datteren til 3 planlagte kontrolbesøg  

 senere på året.
 Nævnet lagde ved afgørelsen vægt på, at ansøger havde Føllings  

 Sygdom (PKU), hvilket indebar, at hun vedvarende skulle være i nøje  

 diætbehandling.
 Nævnet fandt derved, ansøgers datter omfattet af personkredsen i  

 servicelovens § 29 om indgribende kronisk eller langvarig lidelse.
 Nævnet lagde vægt på, at ansøgers tilstedeværelse under  

 datterens indlæggelse var påkrævet af hensyn til information om lidelsen og  

 det  

 fremtidige behandlingsbehov.
 Der var endvidere lagt vægt på, at indlæggelsen var nødvendig  

 som følge af datterens medfødte lidelse, og at Ankestyrelsen i SM O-22-92  

 havde  

 ydet tabt arbejdsfortjeneste i forbindelse med et barns hospitalsophold ud  

 fra  

 lignende overvejelser.
 Vedrørende afgørelsen om dækning af tabt arbejdsfortjeneste i  

 forbindelse med ledsagelse til kontrolbesøg fandt nævnet ikke tilstrækkeligt  

 grundlag for i det konkrete tilfælde at fortolke målgruppen for hjælp efter  

 § 29 snævrere i forbindelse med fravær til ambulante behandlinger, jf.  

 pkt. 109 i Vejledning om Sociale tilbud til børn og unge med handicap, end i  

 forbindelse med sygehusophold, jf. vejledningens pkt. 108.
 Det blev oplyst, at nævnet var opmærksomt på, at det af den ikke  

 udtømmende opregning i vejledningens pkt. 96 fremgår, at målgruppen for hjælp  

 efter servicelovens § 29 i forbindelse med behandling og undersøgelse er  

 afgrænset til børn, som skal deltage i mange behandlinger eller  

 undersøgelser.
 I den anden sag fandt nævnet ikke ansøger berettiget til tabt  

 arbejdsfortjeneste efter servicelovens § 29 i forbindelse med sønnens 4  

 årlige kontrolbesøg på sygehuset.
 Nævnet lagde vægt på, at sønnen havde diabetes, og at der ikke  

 var tale om mange behandlinger eller undersøgelser.
 Ansøgers oplysning om, at ikke andre end forældrene kunne passe  

 barnet i forbindelse med sygdom af hensyn til dosering af insulin, fandtes  

 efter nævnets opfattelse ikke at kunne føre til et andet resultat.
Ankestyrelsens bemærkninger Det er Ankestyrelsens opfattelse, at der ved ansøgninger om tabt  

 arbejdsfortjeneste efter servicelovens § 29 i forbindelse med  

 kontrolbesøg  

 på sygehus og/eller indlæggelse må foretages en konkret vurdering af barnets  

 lidelse sammenholdt med antallet af kontrolbesøg eller behandlingens omfang.
 SM O-22-92 illustrerer, at der efter § 48, stk. 1, i den  

 dagældende bistandslov var mulighed for at yde tabt arbejdsfortjeneste i  

 forbindelse med et barns indlæggelse, der ikke var langvarig, men dog  

 nødvendig, såfremt ansøgers tilstedeværelse var tilrådet.
 Ankestyrelsens udmelding i ovennævnte SM kan anvendes i forhold  

 til personer, der søger om tabt arbejdsfortjeneste til et barn, såfremt de  

 helbredsmæssige betingelser i servicelovens § 29 er opfyldt.
 Der bør efter Ankestyrelsens opfattelse ikke i denne forbindelse  

 skelnes mellem om barnets ophold på sygehus er ambulant eller kræver en  

 egentlig indlæggelse.
 Det er graden af opholdets vigtighed, sammenholdt med om denne  

 kræver ansøgers tilstedeværelse, der er afgørende.
 Børn, som skal deltage i mange behandlinger og undersøgelser vil  

 ofte være omfattet af målgruppen i servicelovens § 29, men dette  

 udelukker  

 ikke, at få kontrolbesøg eller en kortvarig indlæggelse efter en konkret  

 vurdering kan medføre støtte efter servicelovens § 29.
§ 77 - Ansættelsesforhold Ankestyrelsen har modtaget en sag vedrørende en person med en  

 bevilget hjælpeordning efter servicelovens § 77, der afskedigede sin  

 hjælper.
Hjælperen anlagde herefter sag mod pågældende med påstand om  

 betaling af ca. 100.000 kr.
Personen anmodede derefter kommunen om, at  

 kommunen  

 refunderede det beløb, som han eventuelt ville blive bedømt til at betale.
 Nævnet fandt ikke, at der efter servicelovens § 77 var  

 mulighed for at tage stilling til det krav, der måtte være opstået i  

 forbindelse med personens afskedigelse af hjælperen.
 Nævnet begrundede afgørelsen med, at det krav på erstatning, der  

 var fremkommet beroede på den ansættelsesaftale, der var indgået mellem  

 parterne.
Nævnet lagde vægt på, at der ikke i serviceloven er fastsat  

 nærmere regler for ansættelsesforholdene for hjælpere til pleje, overvågning  

 og  

 ledsagelse.
Nævnet lagde endvidere vægt på, at der ikke forelå en faglig  

 overenskomst for handicaphjælpere.
 Det blev oplyst, at det som nævnet har kompetence til at tage  

 stilling til, er, om tilskuddet kan anses for at være udmålt i  

 overensstemmelse  

 med lovgivningen, således at klageren har mulighed for at ansætte hjælpere i  

 overensstemmelse med hensigten med bestemmelsen i servicelovens § 77.
Ankestyrelsens bemærkninger Nævnets afgørelse vedrører spørgsmålet om reguleringen af selve  

 ansættelsesforholdet.
 Nævnets afgørelse er efter Ankestyrelsens opfattelse i  

 overensstemmelse med princippet i SM C-33-04, hvor Ankestyrelsen oplyste, at  

 lønaftalen mellem den handicappede og hjælperen er en privatretlig aftale og  

 ikke en afgørelse efter sociallovgivningen, der kan påklages.
 De sociale klageinstanser kan derimod påse om det konkret  

 udmålte tilskud kan anses for at være i overensstemmelse med lovgivningen,  

 således at den handicappede har mulighed for at ansætte hjælpere, som det er  

 hensigten med bestemmelsen.
§ 83, stk. 3  Tilberedning af kost Ankestyrelsen har modtaget en sag, som blandt andet omhandlede  

 tilberedning af kost.
Ansøger var svært udviklingshæmmet med autistiske træk.  

 Endvidere havde han et synshandicap samt et funktionsniveau som en 1½ til  

 2-årig person.
Dertil var der motoriske vanskeligheder samt nedsat  

 gangfunktion.
Ansøger boede af disse årsager på en institution.
 Nævnet stadfæstede kommunens afgørelse vedrørende tilberedningen  

 af kost til ansøger.
 Nævnets afgørelse gik på, at ansøger på grund af sit psykiske  

 funktionsniveau ikke selv kan tilberede sin mad og at det således følger af  

 servicelovens § 82, stk. 3, at der i så fald kan opkræves et beløb for  

 tilberedningen af ansøgers mad.
 Nævnet henviste til SM C-46-01.
 Nævnet bemærkede, at der ved afgørelsen var lagt vægt på, at  

 servicelovens § 82, stk. 3 er en specialbestemmelse, der går forud for  

 anvendelsen af servicelovens § 84 om nødvendige merudgifter.
Ankestyrelsens bemærkninger Ankestyrelsen har i to SMer behandlet spørgsmålet om betaling  

 vedrørende tilberedning af mad.
I SM C-46-01 fandt vi, at der ikke kunne opkræves betaling for  

 personaleudgifter til madfremstilling fra udviklingshæmmede beboere i et  

 bofællesskab, da beboerne selv deltog i madfremstillingen med  

 socialpædagogisk  

 og praktisk hjælp fra personalet.
Der var ikke tale om en ydelse der blev  

 leveret fra andre.
 Ankestyrelsen fandt, at bestemmelsen om betaling for  

 madserviceordninger forudsætter at maden produceres/tilberedes uden  

 deltagelse  

 fra modtageren.
 Endvidere har Ankestyrelsen i indeværende år truffet en  

 afgørelse, som foretager en negativ afgrænsning, idet vi i SM C-43-05 fandt,  

 at  

 der kunne opkræves betaling for personaleudgifter til madfremstillingen til  

 en  

 udviklingshæmmet beboer i et bofællesskab, da manden ikke selv kunne deltage  

 i  

 madfremstillingen.
 Ankestyrelsen har således to afgørelse på dette område, der  

 begge belyser, i hvilke situationer, der kan kræves betaling for tilberedning  

 af mad.
 Ankestyrelsen finder derfor, at dette område er tilstrækkeligt  

 afklaret og har følgelig ikke yderligere bemærkninger til afgørelsen, som i  

 øvrigt synes at være i overensstemmelse med vores praksis.
 Til nævnets bemærkning om, at servicelovens § 82, stk. 3 er  

 en specialbestemmelse, der går forud for anvendelsen af servicelovens  

 § 84  

 om nødvendige merudgifter skal vi bemærke, at vi ikke har noget praksis om  

 dette.
§ 84 - Renter Ankestyrelsen har modtaget en sag om, hvorvidt det er muligt at  

 blive tilkendt renter i forbindelse med en ydelse bevilget efter  

 servicelovens  

 § 84.
 I sagen traf en kommune afgørelse om, at en ansøger var  

 berettiget til hjælp til dækning af merudgifter til vask, øget tøjforbrug  

 samt  

 hjælp til merudgifter til diæt med tilbagevirkende kraft fra ansøgers fyldte  

 18. år.
 Kommunen havde blandt andet lagt vægt på, at ansøger fejlagtigt  

 ikke var blevet vejledt korrekt ved det fyldte 18. år vedrørende merudgifter  

 til personer med cystisk fibrose.
 Beløbet var således et forholdsvis stort beløb og ansøger  

 klagede, idet hun mente sig berettiget til renter af beløbet.
 Nævnet stadfæstede kommunens afgørelse.
 Nævnet lagde vægt på, at der ikke i serviceloven er fastsat  

 regler om forrentning af beløb, som kommunen udbetaler for sent som hjælp til  

 merudgifter i henhold til servicelovens § 84.
 Nævnet fandt således ikke, at der var hjemmel til at pålægge  

 kommunen at forrente efterbetalingen.
 Nævnet gjorde opmærksom på, at nævnet ikke havde stilling til,  

 hvorvidt ansøger eventuelt havde ret til renter efter renteloven eller efter  

 almindelige retsgrundsætninger, da dette spørgsmål ville henhøre under  

 domstolene.
 Samtidig henviste nævnet til SM M-2-03.
Ankestyrelsens bemærkninger I SM M-2-03 fandt Ankestyrelsen, at der ikke i boligstøtteloven  

 var hjemmel til at pålægge en kommune at betale renter af efterbetalt  

 boligydelse.
 Ankestyrelsen begrundede afgørelsen med, at kommunen kun kunne  

 pålægges at forrente efterbetalingen af boligydelse, hvis der var hjemmel  

 dertil i loven.
 Ankestyrelsen fandt, at det betød, at det skulle fremgå af  

 lovgivningen, at der kunne kræves renter af pengekravet.
 Spørgsmålet om renter efter renteloven eller efter almindelige  

 retsgrundsætninger hørte således under domstolene.
 Hvorvidt der kan tilkendes renter i forbindelse med en ydelse  

 bevilget efter serviceloven må således afhænge af, om det af serviceloven  

 fremgår, at der kan kræves renter af kravet.
 Principperne i SM M-2-03 kan følgelig overføres til andre  

 lovområder inden for den sociale lovgivning.
 Ankestyrelsen har ingen praksis vedrørende netop renter og  

 serviceloven.
§ 84 - Funktionsevnemetoden Socialministeriets bekendtgørelse nr. 1098 af 11. december 2002  

 om metode for god sagsbehandling ved vurdering af nedsat funktionsevne som  

 grundlag for tildeling af handicapkompenserende ydelser efter servicelovens  

 bestemmelser.
 Ankestyrelsen har modtaget en sag, hvor en kommune i forbindelse  

 med en ansøgning om merudgiftsydelse efter servicelovens § 84 ikke havde  

 anvendt funktionsevnemetoden, idet kommunen havde afslået ansøgningen uden at  

 indkalde borgeren til en samtale.
 Nævnet fandt, at der herved var svigtet en væsentlig garanti for  

 afgørelsens rigtighed og hjemviste sagen til kommunen til ny behandling og  

 afgørelse.
 Nævnet henviste til bekendtgørelsens § 2, stk. 1, hvorefter  

 bekendtgørelsen skal anvendes, når kommunen behandler sager om dækning af  

 nødvendige merudgifter ved den daglige livsførelse efter servicelovens  

 § 84.
 Kommunen havde ikke oplyst, at den umiddelbart vurderede, at  

 ansøgers funktionsnedsættelse var ubetydelig, således at kommunen kunne  

 beslutte ikke at anvende bekendtgørelsen efter § 2, stk. 1, 2. pkt.
 Derudover havde nævnet i øvrigt forstået ansøgers bemærkninger i  

 klagen således, at metoden i bekendtgørelsen ønskedes anvendt.
 Nævnet henviste til bekendtgørelsens § 2, stk. 1, sidste  

 punkt, hvorefter metoden altid skal anvendes i tilfælde, hvor borgeren ønsker  

 det.
 Nævnet oplyste, at der med nævnets afgørelse ikke var taget  

 stilling til, om ansøger var omfattet af personkredsen i servicelovens  

 § 84 eller om betingelserne i øvrigt for at yde merudgiftsdækning til de  

 ansøgte udgifter var opfyldt.
Ankestyrelsens bemærkninger Nævnets afgørelse synes i overensstemmelse med Ankestyrelsens  

 efterfølgende praksis på området.
 Ankestyrelsen har i SM C-37-05 og SM C-40-05 udtalt sig om  

 bekendtgørelsens anvendelse ved vurdering af funktionsevnen i forbindelse med  

 ansøgning om støtte efter servicelovens § 84.
 Det fremgår af SM C-40-05, at der ved ansøgning om tilskud til  

 dækning af nødvendige merudgifter skal fremsendes et samtaleskema til  

 ansøgeren, med mindre kommunen vurderer, at ansøgerens funktionsnedsættelse  

 er  

 ubetydelig, og dette bestyrkes af ansøgeren.
Kommunen havde vurderet, at ansøgerens funktionsevnenedsættelse  

 var ubetydelig.
Ansøgeren ønskede imidlertid en vurdering af sin  

 funktionsevne.
 Det blev derfor anset for en væsentlig mangel, at samtaleskemaet  

 ikke var benyttet, og kommunens afgørelse var derfor ugyldig.
 I SM C-37-05 har Ankestyrelsen fastslået, at bekendtgørelsen om  

 metode for god sagsbehandling ved vurdering af nedsat funktionsevne som  

 grundlag for tildeling af handicapkompenserende ydelser efter servicelovens  

 bestemmelser også skal benyttes i forbindelse med vurderingen af  

 funktionsevnen  

 hos insulinkrævende diabetikere.
 Begrundelsen er, at insulinkrævende diabetikere som følge af den  

 varige funktionsnedsættelse er omfattet af personkredsen i bestemmelsen om  

 merudgiftsydelse, og at insulinkrævende diabetikere efter en konkret  

 vurdering  

 kan have brug for yderligere nødvendige merudgifter end insulin og diætkost.
 Ankestyrelsen er opmærksom på, at der som følge af de  

 forholdsvis nye regler om funktionsevnemetodens anvendelse kan være behov for  

 Ankestyrelsens yderligere udmeldinger på området.
 Vi har derfor for nyligt antaget endnu en sag, der omhandler  

 hjælp til dækning af merudgifter efter servicelovens § 84.
 Sagen er antaget til belysning af kravene til kommunens  

 sagsbehandling, herunder særligt anvendelsen af funktionsevnemetoden.
§ 97 - Hjælpemiddel Ankestyrelsen har modtaget en sag vedrørende et taleprogram til  

 en mobiltelefon.
 En ung person, som blev betegnet som værende stærkt svagsynet,  

 havde indgivet ansøgning om økonomisk støtte til henholdsvis en mobiltelefon  

 og  

 et taleprogram.
Både kommunen og nævnet fandt, at en mobiltelefon er et  

 forbrugsgode, der kan anses for værende sædvanligt indbo og som der således  

 ikke kan ydes støtte til.
Der blev henvist til SM C-59-01.
 Angående taleprogrammet fandt kommunen, at aflytning af smser  

 ikke er noget, der i væsentlig grad letter den daglige tilværelse i hjemmet  

 og  

 gav følgelig afslag derpå.
 Nævnet derimod fandt, at taleprogrammet i væsentlig grad ville  

 kunne afhjælpe de varige følger af personens nedsatte funktionsevne.
 Nævnet havde blandt andet lagt vægt på unge menneskers generelt  

 hyppige brug af sms-funktionen sammenholdt med den konkret foreliggende  

 beskrivelse af omfanget og arten af personens kontakt med andre mennesker ved  

 hjælp af sms-beskeder.
 Det fremgik af sagen, at personen havde en betydelig aktivitet  

 inden for sportsudøvelse (atletik) og at han i den forbindelse ugentlig  

 modtog  

 ca. 100 sms-beskeder fra blandt andre blinde/svagtseende over hele landet  

 samt  

 venner i Norge og på Færøerne grundet hans sport.
 Endvidere havde nævnet fundet en bevilling bedst stemmende med  

 formålsbeskrivelsen i servicelovens § 1.
Ankestyrelsens bemærkninger Ankestyrelsen kan i denne forbindelse gøre opmærksom på, at vi i  

 SM C-46-05 fandt, at en blind mand ikke var berettiget til hjælp til et  

 taleprogram til en mobiltelefon som hjælpemiddel efter serviceloven.
 Ankestyrelsen fandt ikke, at taleprogrammet i væsentlig grad  

 yderligere ville afhjælpe følgerne af mandens synshandicap eller lette hans  

 daglige tilværelse.
 Ankestyrelsen lagde blandt andet vægt på, at manden ikke havde  

 sandsynliggjort noget ekstraordinært stort eller vigtigt kommunikationsbehov,  

 der forudsattes at foregå via sms-beskeder.
 Det er imidlertid vigtigt at understrege forskellene mellem  

 disse to sager.
 I nævnets sag var der tale om en ung person med et betydeligt  

 kommunikationsbehov via sms grundet hans sportsudøvelse, mens der i  

 Ankestyrelsens SM var tale om en lidt ældre person, der netop ikke havde  

 sandsynliggjort noget ekstraordinært stort eller vigtigt kommunikationsbehov,  

 som ikke kunne dækkes ved øvrige bevilgede hjælpemidler.
 Ankestyrelsen vil derfor være opmærksom på lignende sager med  

 henblik på antagelse for at få en positiv afgræsning af, hvornår en person  

 kan  

 være berettiget til et taleprogram til en mobiltelefon.
§ 109 e, stk. 1, nr. 4 - Personskade Ankestyrelsen har modtaget en sag om magtanvendelse.
 Nævnet fandt ved afgørelse af sagen, at mønstret med at  

 vedkommende afbrød den medicinske behandling under ophold i eget hjem, betød,  

 at han udsatte sig selv for væsentlig psykisk personskade, idet han herved  

 faldt tilbage i svær psykotisk tilstand.
 Nævnets lægekonsulent udtalte, at langvarig svær psykose over  

 tid kunne anses for at forringe behandlingsmulighederne og dermed fastholde  

 patienten i svær psykotisk tilstand, hvilket kunne opfattes som en  

 personskade.
 Det fremgik samtidig af sagens oplysninger, at nævnet var  

 bevidst om, at lovgiver formentlig havde tænkt på fysiske personskader og  

 ikke  

 psykiske personskader.
 Endvidere fremgik det, at nævnet havde lagt vægt på, at  

 Ankestyrelsen i SM C-22-00 blandt andet havde lagt vægt på, at der ikke var  

 problemer med medicineringen i form af depotbehandling hver 14. dag.
 Nævnet fandt, at der netop i denne sag var problemer med  

 medicineringen og at der på denne baggrund kunne ske flytning uden samtykke.
Ankestyrelsens bemærkninger En af betingelserne for at iværksætte flytning uden samtykke er  

 efter servicelovens § 109 e, stk. 1, nr. 4, at vedkommende udsætter sig  

 selv for at lide væsentlig personskade.
Efter Ankestyrelsens praksis menes der med personskade fysisk  

 personskade.
Der skal således meget til, førend betingelsen i § 109 e,  

 stk. 1, nr. 4 anses for opfyldt.
 I SM C-49-01 fandt Ankestyrelsen eksempelvis, at betingelserne  

 for optagelse i et bestemt botilbud uden samtykke ikke var opfyldt for en  

 82-årig kvinde, som havde følger efter lettere demens og hjerneblødning i  

 form  

 af en særdeles svingende psykisk funktionsevne.
 Ankestyrelsen fandt således ikke, at det kunne anses for  

 tilstrækkeligt dokumenteret, at hun ikke kunne overskue konsekvenserne af  

 sine  

 handlinger og ville udsætte sig selv for alvorlig personskade ved at forblive  

 i  

 egen bolig og at det ville være uforsvarligt ikke at sørge for en flytning.
 Ankestyrelsen skal endvidere henvise til SM C-22-00, hvor  

 Ankestyrelsen ikke fandt, at betingelserne for optagelse i et bestemt  

 botilbud  

 uden samtykke var opfyldt for en 48-årig kvinde, der led af skizofreni siden  

 1971/72, og som siden 1972 havde været indlagt 17 gange på psykiatrisk afd.,  

 og  

 som manglede hygiejne omkring mad og af sine omgivelser samt indtog fordærvet  

 mad.
 Ankestyrelsen lagde blandt andet vægt på, at der ikke var  

 beskrevet indlæggelser på grund af madforgiftninger, og at der ikke var  

 problemer med medicineringen i form af depotbehandling hver 14. dag.
 I sagen fra nævnet, havde nævnet netop lagt vægt på, at der var  

 problemer med medicineringen.
 Ankestyrelsen har ingen praksis, hvor der alene er lagt vægt på  

 den psykiske personskade der vil kunne forekomme, såfremt flytning uden  

 samtykke ikke finder sted.
