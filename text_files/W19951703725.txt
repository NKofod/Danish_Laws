Pilot, NATO-udstationering Reference: AMFL § 7, stk. 1, litra a.
- Bidrag til arbejdsmarkedsfonde, pilot,  

 NATO-udstationering Told- og Skatteregion Haderslev har den 28. juni 1995  

 truffet afgørelse om, at en pilot ikke er pligtig til at betale bidrag  

 til arbejdsmarkedsfondene af sin løn, mens han er  

 udstationeret/udlånt som pilotinstruktør.
Det var oplyst, at den pågældende modtager  

 løn m.v. efter samme regler, som gælder for udsendte fra  

 Udenrigsministeriet med tilsvarende skattefrie udetillæg jf.  

 ligningslovens § 7, litra r.
Hertil kom, at Forsvaret betaler rejser,  

 skoleudgifter og besøgsrejser efter nærmere retningslinier.
 Den pågældende og dennes ægtefælle  

 samt hjemmeboende børn under 21 år er omfattet af Forsvarets  

 sygerefusionsordning, hvortil præmierne til dels er betalt gennem  

 afkortning i udetillægget, mens resten er betalt af Forsvaret.  

 Ordningen dækker 80 pct. af udgifterne til nærmere definerede  

 udgifter til sygdomsbehandling, mens resterende udgifter påhviler den  

 udsendte.
Af to aftaler mellem NATO-landene om etableringen af et  

 fælles pilotuddannelsesprogram fremgår, at programmet finansieres  

 af brugerne efter antallet af flyvetimer, som de enkelte landes deltagere  

 får.
Det amerikanske luftvåben står for den praktiske  

 tilrettelæggelse med lokalisering, udstyr, faciliteter, teknisk  

 personale m.v.
De fleste aktiviteter foregår i henhold til  

 amerikansk lovgivning og under amerikansk ledelse.
Dette gælder for  

 eksempel al flyvning og bedømmelse af elevernes færdigheder,  

 regler om arbejdstider og ferier, social-, sundheds- og  

 uddannelsesmæssige forhold, civil- og kriminallovgivning, ligesom alle  

 deltagere har pligt til at tage mod ordrer fra den amerikanske ledelse.
De  

 ikke-amerikanske deltagere er dog ikke undergivet amerikansk militær  

 strafferet og disciplinære sanktioner med mindre hensynet til det  

 amerikanske luftvåben og sikkerheden på basen kræver dette  

 og kan ikke indgå i et nationalt krigsberedskab.
 Efter regionens opfattelse fører en samlet  

 vurdering af betingelserne for udstationeringen til, at den  

 pågældende ikke har en dansk arbejdsgiver og derfor ikke er  

 bidragspligtig efter § 7, stk. 1, litra a i lov om arbejdsmarkedsfonde, da  

 alle væsentlige ledelsesmæssige beslutninger er tillagt det  

 amerikanske luftvåben.
 Der blev ved vurderingen lagt stor vægt på, at  

 den pågældende, selvom han er professionel dansk soldat, ikke er  

 til rådighed for det danske krigsberedskab under udstationeringen.
