1. Efter statsskattedirektoratets cirkulære nr. 529 af  

 22. juni 1977 om indrømmelse af teknikerfradrag kan fradrag kun indrømmes,  

 når det må antages, at opholdets varighed ikke vil komme til at overstige 3  

 år.
Hvis opholdet varer mere end 3 år, skal fradraget tilbagekaldes.
Dette  

 skal tilkendegives ansøgeren sammen med meddelelsen om, at fradraget  

 indrømmes.
Landsskatteretten har i nogle kendelser godkendt fradrag svarende  

 til satserne for teknikerfradrag, uanset at opholdet varede mere end 3 år.  

 Ligningsrådet har derfor vedtaget, at tilbagekaldelse af teknikerfradrag  

 fremtidigt kun skal finde sted, såfremt der ved ansøgning om teknikerdradrag  

 forsætligt eller ved grov uagtsomhed er afgivet urigtige eller vildledende  

 oplysninger herunder om opholdets forventede varighed.
 2. På given foranledning skal det præciseres, at  

 teknikerfradrag kun kan indrømmes, såfremt de pågældende under  

 udstationeringen fortsat aflønnes af vedkommende udenlandske arbejdsgiver.
 Til orientering vedlægges nyt paradigma til underretning af ansøgere om  

 fradragets indrømmelse.
Hans Westerberg M.O. Østergaard Paradigma (SD-cirkulære 1979-30) Ved skrivelse af har anmodet om, at der ved ansættelsen til indkomstskat indrømmes et fradrag for forøgede leveomkostninger.
Det er oplyst, at er udstationeret her til landet af for at gøre tjeneste hos og at han/hun under opholdet her i landet fortsat vil være aflønnet direkte fra Det er endvidere oplyst, at opholdet her i landet er midlertidigt og ikke  

 vil blive af længere varighed end 3 år.
 I den anledning skal man meddele, at der ved ansættelsen af den  

 skattepligtige indkomst vil kunne indrømmes et fradrag for forøgede  

 leveomkostninger på 8.000 kr. årligt med tillæg af 5% af bruttolønnen  

 inklusive alle tillæg, dog at fradraget ikke kan overstige 25% af den således  

 opgjorte bruttoløn.
 Fradraget indrømmes for en periode af højst 2 år fra skattepligtens  

 indtræden, og det kan ikke indrømmes ved siden af det i kildeskattelovens §  

 24, stk. 2, fastsatte lønmodtagerfradrag.
