Resumé A klagede over, at DSB og trafikministeren havde afslå et aktindsigt  

 i tilbudsmateriale vedrørende reparations- og vedligeholdelsesarbejder på  

 DSBs færger gennem de  

 sidste 5 år.  

 Afslaget var givet under  

 henvisning  

 til  

 offentlighedslovens § 13, stk. 1,  

 nr. 5 og 6.
Ombudsmanden udtalte, at anvendelsen af offentlighedslovens §  

 13, stk. 1, nr. 5, forudsatte en konkretisering af den økonomiske tabsrisiko  

 for det offentlige.
DSBs generelle henvisning til DSBs stilling i  

 forbindelse  

 med  

 senere, lignende kontraktindgåelser opfyldte  

 ikke denne forudsætning.
 Ombudsmanden udtalte endvidere, at offentlighedslovens §  

 13, stk. 1, nr. 6, kun er tænkt anvendt i  

 relativt sjældne tilfælde, og kun, hvor anvendelsen er klart på krævet.  

 Afslag  

 på aktindsigt efter denne bestemmelse  

 forudsætter, at der foreligger ganske særlige omstændigheder,  

 hvilket efter ombudsmandens opfattelse ikke  

 var  

 tilfældet i  

 den aktuelle sag.
 Ombudsmanden henstillede til DSB og Trafikministeriet at  

 træffe en ny afgørelse.
 DSB udleverede herefter de pågældende oplysninger til A. (J. nr.  

 1990-1920-512).
 Aktindsigt i tilbudsmateriale vedrørende reparationer på DSBs  

 færger.
A klagede over DSBs afslag på  

 at meddele ham aktindsigt i indhentede tilbud på reparations- og  

 vedligeholdelsesarbejder  

 på DSBs færger.
Afgørelsen blev fastholdt af trafikministeren.
 Det fremgik af sagen, at A  

 den 15. november 1990 begærede aktindsigt i de tilbud, der fra den 1. januar  

 1985 og til dato havde været afgivet på reparations- og  

 vedligeholdelsesarbejder på statens skibe.
 DSB afslog den ønskede  

 aktindsigt, idet DSB bl.a. skrev:
"Oplysninger om sådanne  

 tilbud er ifølge vores opfattelse undtaget fra reglerne om aktindsigt, jf.  

 offentlighedslovens § 13, stk. 1." A rettede henvendelse til  

 trafikministeren, der svarede:
 "...
Jeg har forelagt Deres brev  

 for DSB, som oplyser, at reparations- og vedligeholdelsesarbejder på DSBs  

 færger ordres efter, at der har været indkaldt tilbud.
Disse tilbud danner  

 grundlag for forhandlinger, og DSBs beslutninger træffes efter en samlet  

 vurdering.
I vurderingen indgår bl.a. økonomiske og driftsmæssige hensyn.
 DSB oplyser videre, at  

 afslaget på aktindsigt er givet med henvisning til offentlighedslovens § 13,  

 stk. 1, nr. 5 og 6, hvorefter retten til aktindsigt begrænses i det omfang,  

 det  

 er nødvendigt af hensyn til det offentliges økonomiske interesse, herunder  

 udførelsen af det offentliges forretningsvirksomhed, og af hensyn til private  

 og offentlige interesser, hvor hemmeligholdelse efter forholdets karakter er  

 påkrævet.
På denne baggrund kan jeg  

 ikke imødekomme Deres ønske om aktindsigt." Herefter klagede A til mig.
Jeg anmodede i den anledning  

 Trafikministeriet om en udtalelse.
DSB udtalte herefter følgende:
 "DSB meddeler afslag på  

 anmodninger om aktindsigt eller begrænser retten hertil, når anmodningen  

 efter  

 DSBs konkrete skøn i hvert enkelt tilfælde angår oplysninger, der efter  

 bestemmelserne i offentlighedslovens § 12, stk. 1, eller § 13, stk. 1, især  

 nr.  

 4, 5 og 6, er undtaget fra aktindsigt.
 Afslag meddeles således, når  

 anmodningen angår oplysninger, som er indeholdt i aftaleforhold mellem DSB og  

 private parter, eller som udgør forudsætninger for, at sådanne aftaleforhold  

 kan indgås, når DSB vurderer, at en imødekommelse af begæringen vil kunne  

 afskære DSB fra at optræde som ligestillet part i det pågældende  

 kontraktsforhold  

 eller hvis det anses for nødvendigt af hensyn til DSBs økonomiske stilling i  

 forbindelse med senere lignende aftaleindgåelser.
Generelt må DSB tillægge det  

 afgørende betydning, at private parter, med hvem der forhandles og indgås  

 aftaler  

 og kontrakter m.v., kan have tillid til, at de oplysninger om tekniske,  

 driftsmæssige og økonomiske forhold m.v., som parten stiller til DSBs  

 rådighed, ikke videregives til trediemand, hverken på det aktuelle tidspunkt  

 eller senere.
Tilsvarende ville det kunne svække DSBs position i  

 forhandlinger  

 og aftaleindgåelser med private parter, såfremt offentlighedsloven gav adgang  

 til en dybtgående og detaljeret indsigt i DSBs forhold på de nævnte områder.  

 DSB er på denne baggrund særlig restriktiv, når anmodning om aktindsigt angår  

 oplysninger af den nævnte karakter, og DSB finder, at bestemmelserne i §§ 12  

 og 13 netop har til formål at beskytte mod eller begrænse en aktindsigt, der  

 kan have sådanne forretningsmæssige og økonomiske negative konsekvenser.
 I den foreliggende sag har  

 DSB således fundet, at de ønskede oplysninger angår netop sådanne  

 aftaleforhold med private parter og forudsætninger herfor, at en aktindsigt  

 heri må være begrænset efter bestemmelserne i offentlighedslovens § 13, stk.  

 1, nr. 5 og 6. Da samtlige de udbedte oplysninger efter DSBs opfattelse er  

 undtaget fra aktindsigt, meddelte DSB (...) med henvisning til lovens § 13,  

 stk. 1, afslag på anmodningen fra (A).
 En påklage af afslaget blev  

 af trafikministeren afvist (...) med mere nøjagtige henvisninger til og  

 gengivelse af de pågældende nr. 4 og 5 i den nævnte § 13.
Vedlagte kopi af akterne m.v.  

 vedrørende færgen Asa Thors værftseftersyn i juli 1990 belyser nærmere  

 karakteren  

 af de oplysninger, A har udbedt sig, og som DSB mener må være undtaget fra  

 aktindsigt i henhold til anførte bestemmelser. (...) I mere summarisk form  

 foreligger der tilsvarende materiale, herunder afgivne tilbud, vedrørende de  

 øvrige DSB færgers værftsophold de seneste 5 år. Årlig er 15-20 af DSBs 30  

 færger på værft." I materialet vedrørende  

 færgen Asa Thors værftseftersyn i juli 1990 fandtes bl.a. specifikation af  

 det  

 ønskede arbejde og de forskellige værfters tilbud, herunder tilbudssum,  

 vilkår  

 og forbehold.
I materialet befandt sig desuden den indgåede kontrakt mellem  

 DSB og det antagne værft samt diverse regninger for udført arbejde.
 Jeg udtalte følgende i en  

 skrivelse til A:
"Efter § 4, stk. 1, i  

 lov om offentlighed i forvaltningen kan enhver forlange at blive gjort  

 bekendt  

 med dokumenter i sager, der er indgået til eller oprettet af en  

 forvaltningsmyndighed.
Undtagelser fra adgangen til aktindsigt følger af  

 lovens kapitel 3.
 Afslaget på Deres begæring om  

 aktindsigt blev givet under henvisning til § 13, stk. 1, nr. 5 og nr. 6.
 Efter § 13, stk. 1, nr. 5,  

 kan retten til aktindsigt begrænses i det omfang, det er nødvendigt til  

 beskyttelse af væsentlige hensyn til det offentliges økonomiske interesser,  

 herunder udførelsen af det offentliges forretningsvirksomhed.
 Efter § 13, stk. 1, nr. 6,  

 kan retten til aktindsigt begrænses i det omfang, det er nødvendigt til  

 beskyttelse af væsentlige hensyn til private og offentlige interesser, hvor  

 hemmeligholdelse efter forholdets særlige karakter er påkrævet.
 Gør det nævnte  

 beskyttelseshensyn sig kun gældende for en del af de afgivne tilbud, fremgår  

 det af § 13, stk. 2, at den pågældende skal gøres bekendt med dokumenternes  

 øvrige indhold.
Adgangen til at gøre undtagelse  

 forudsætter, at retten til aktindsigt efter et konkret skøn findes at burde  

 vige  

 for "væsentlige hensyn" til en eller flere af de  

 beskyttelsesinteresser,  

 der er angivet.
Anvendelsen af udtrykket væsentlige hensyn tilsigter at  

 tilkendegive, at en begæring om aktindsigt kun kan afslås, hvor der efter en  

 sådan konkret vurdering er nærliggende fare for, at de nævnte interesser vil  

 lide skade af betydning.
Der henvises til betænkning om offentlighedslovens  

 revision nr. 857, 1978, s. 263, samt til Folketingstidende 1985/86, tillæg A,  

 sp. 229.
 Trafikministeren har som  

 begrundelse for afgørelsen over for Dem blot henvist til offentlighedslovens  

 §  

 13, stk. 1, nr. 5 og nr. 6.
 DSB har i udtalelsen til mig  

 oplyst, at der gives afslag på en begæring om aktindsigt i aftaleforhold,  

 hvis  

 "en imødekommelse af begæringen vil kunne afskære DSB fra at optræde som  

 ligestillet part i det pågældende kontraktsforhold eller hvis det må anses  

 for  

 nødvendigt af hensyn til DSBs økonomiske stilling i forbindelse med senere  

 lignende  

 aftaleindgåelser".
Det fremgår af mine  

 bemærkninger ovenfor om fortolkningen af § 13, stk. 1, nr. 5, at anvendelsen  

 af denne undtagelsesbestemmelse forudsætter, at der sker en konkretisering af  

 den økonomiske tabsrisiko for det offentlige.
En generel henvisning til DSBs  

 stilling i forbindelse med senere, lignende aftaleindgåelser opfylder ikke  

 denne forudsætning. (Der ses bort fra aktindsigt i dokumenter vedrørende  

 verserende kontraktsforhandlinger).
DSBs begrundelse kan forstås  

 således, at der nærmere henvises til tab, der vil opstå, hvis DSB afskæres  

 fra  

 i fremtiden at opnå fordelagtige tilbud på reparations- og  

 vedligeholdelsesarbejder.
Begrundelsen hviler i så fald på en påstand (som  

 der  

 ikke er redegjort nærmere for i sagen), hvorefter meddelelse af aktindsigt i  

 tilbud m.v. vil afholde værfterne fra fremover at byde på reparations- og  

 vedligeholdelsesarbejder eller vil medføre, at tilbudene bliver mindre  

 gunstige  

 for DSB.
 Henvisningen i udtalelsen til  

 mig til DSBs stilling ved fremtidige kontraktsindgåelser har et så abstrakt  

 indhold,  

 at den samme begrundelse vil kunne anvendes til at afskære aktindsigt i stort  

 set alle (og i alle dele af) indhentede tilbud og indgåede kontrakter (mellem  

 DSB og private firmaer, her værfter).
 Den givne begrundelse er  

 således efter sit indhold utilstrækkelig, idet den ikke henviser til  

 omstændigheder eller forhold, der godtgør, at offentliggørelse af de ønskede  

 oplysninger om tilbudene og kontrakterne rummer en sådan nærliggende fare  

 for,  

 at DSBs økonomiske interesser vil lide skade af betydning, at der i  

 offentlighedslovens  

 § 13, stk. 1, nr. 5, er hjemmel til at tilbageholde oplysningerne.
For så vidt angår  

 trafikministerens henvisning til offentlighedslovens § 13, stk. 1, nr. 6,  

 skal jeg bemærke, at denne bestemmelse kun er tænkt anvendt i relativt  

 sjældne  

 tilfælde, og kun hvor anvendelsen er klart påkrævet.
Jf.
Folketingstidende  

 1985/86, tillæg A, sp. 229. Et afslag på aktindsigt efter denne bestemmelse  

 forudsætter, at der er tale om noget ganske særligt, hvilket der efter min  

 opfattelse ikke er tilfældet i denne sag.
DSB har i sin udtalelse til  

 mig yderligere henvist til, at Deres begæring om aktindsigt også kunne afslås  

 efter offentlighedslovens § 12, stk. 1. DSB har ikke nærmere præciseret,  

 hvilke afsnit eller hvilket stykke i bestemmelsen, der skulle kunne finde  

 anvendelse.
Afslag på aktindsigt f.eks. begrundet i hensyn til værfternes  

 drifts- eller forretningsforhold (§ 12, stk. 1, nr. 2) kan kun ske efter en  

 konkret vurdering af risikoen for økonomisk tab for værfterne.
En sådan  

 konkret vurdering ses ikke - heller ikke efter Deres klage til mig - at være  

 foretaget af DSB.
Jeg har gjort  

 trafikministeren og DSB bekendt med min opfattelse og samtidig henstillet, at  

 der træffes ny afgørelse vedrørende Deres begæring om aktindsigt." Efterfølgende modtog jeg  

 underretning om, at DSB efter aftale med trafikministeren havde besluttet  

 efter  

 omstændighederne at imødekomme begæringen om aktindsigt.
