Fremsat den 31. oktober 2002 af  

 undervisningsministeren (Ulla Tørnæs) Forslag til Lov om ændring af lov om  

 produktionsskoler (Forenklinger og konsekvensændringer) § 1 I lov om produktionsskoler, jf. lovbekendtgørelse  

 nr. 623 af 22. juni 2001, som ændret ved § 72 i lov nr. 145 af 25.  

 marts 2002 og § 3 i lov nr. 275 af 8. maj 2002, foretages følgende  

 ændringer:
 1. § 6, stk. 6, 4. pkt., ophæves.
 2. I § 9, stk. 1, indsættes som 3. pkt.:
» 3. I § 11, stk. 1, 2. pkt., indsættes efter »§ 1, stk. 1, 2. pkt.«: », dog ikke deltagere, for hvem  

 skolen opkræver betaling efter lov om betaling for uddannelse i  

 forbindelse med aktivering m.m.« 4. I § 11, stk. 2, udgår 2. og 3. pkt.
 5. I § 11 indsættes efter stk. 3 som nyt  

 stykke:
» Stk. 4 og 5 bliver herefter stk. 5 og 6.
 6. § 13, stk. 1, affattes således:
» 7. § 13, stk. 3, ophæves og i stedet  

 indsættes:
» Stk. 4. Hvert år inden udgangen af februar  

 måned efter det bidragspligtige finansår sender skolen til hver  

 kommune, der ifølge skolens oplysning skal betale bidrag efter stk. 1,  

 en liste med navn og personnummer for de deltagere, som kommunen skal betale  

 bidrag for, samt bidragets størrelse for hver deltager.
Hvis kommunen  

 konstaterer, at skolens liste indeholder forkerte oplysninger om en deltagers  

 hjemstedskommune, skal kommunen senest den 1. april meddele dette til skolen  

 sammen med oplysning om deltagerens rette hjemstedskommune.
I modsat fald  

 skal skolens oplysninger lægges til grund ved  

 bidragsopkrævningen.
Skolerne sender herefter senest den 1. maj  

 eventuelt korrigerede lister til Undervisningsministeriet med kopi til  

 hjemstedskommunerne.
Hvis en hjemstedskommune herefter konstaterer, at en  

 liste indeholder forkerte oplysninger om en deltagers hjemstedskommune, skal  

 kommunen senest den 1. juni meddele dette til Undervisningsministeriet.  

 Ministeriet undersøger i sådanne tilfælde i CPR  

 deltagerens rette hjemstedskommune.
Herefter beregnes og opkræves bidraget i henhold til listerne fra skolerne  

 eventuelt korrigeret efter henvendelse fra kommunen.
 Stk. 5. Undervisningsministeren kan bestemme, at  

 produktionsskolerne skal indsende oplysningerne efter stk. 3 og 4 på  

 skemaer, der er udfærdiget af Undervisningsministeriet.
Stk. 6. Bidragsopkrævningen gennemføres ved  

 modregning i udbetalingerne i juli måned til kommunerne fra Told- og  

 Skattestyrelsen af indkomstskat, statstilskud m.v.« 8. Efter § 13 indsættes i kapitel 4:
» 9. § 17 affattes således:
» Stk. 2. Undervisningsministeren fastsætter  

 nærmere regler om skoleydelsen, herunder om at denne ikke skal  

 udbetales til visse grupper af deltagere.« 10. § 18, stk. 1, affattes således:
» 11. I § 19, stk. 1, 1. pkt. og 2. pkt. ændres  

»erstatning m.v.« til: »ydelser « 12. § 19, stk. 2, 1. pkt., affattes således:
»Ord § 2 Stk. 1. Loven træder i kraft den 1. januar 2003.
 Stk. 2. § 11, stk. 1, som affattet ved denne lovs § 1,  

 nr. 3, har virkning for statstilskud, der vedrører tilskudsåret  

 2003 og følgende år.
 Stk. 3. Ved anvendelsen i 2003 af § 11, stk. 4, som  

 affattet ved denne lovs § 1, nr. 5, skal det samlede årselevtal for  

 2002 omberegnes i overensstemmelse med den ændring af  

 årselevberegningen fra 42 til 40 uger, der gennemføres fra og  

 med 2003.
 Stk. 4. § 13, stk. 1, som affattet ved denne lovs § 1,  

 nr. 6, og § 13, stk. 3-6, som affattet ved denne lovs § 1, nr. 7, har  

 virkning fra og med bidragsopkrævningen i 2003 for 2002.
 Stk. 5. Refusionsordningen efter § 13 a, som affattet ved  

 denne lovs § 1, nr. 8, har virkning fra og med bidragsopkrævningen i  

 2004 for 2003.
Bemærkninger til lovforslaget Almindelige bemærkninger Baggrunden for lovforslaget Lovforslaget er et led i regeringens handlingsplan for  

 forenkling og administrative lettelser.
 Lovforslaget indeholder desuden konsekvensændringer  

 som følge af lov nr. 149 af 25. marts 2002 om ændring af lov om  

 støtte til folkeoplysende voksenundervisning, frivilligt  

 folkeoplysende foreningsarbejde og Folkeuniversitetet (folkeoplysningsloven)  

 og ophævelse af lov om daghøjskoler m.v. og lov om den fri  

 ungdomsuddannelse samt ændring af lov om refusion af udgifter til  

 uddannelse i forbindelse med aktivering m.m. samt ændring af  

 forskellige love.
Efter § 6 i lov nr. 149 er lov om refusion af (fra 1.  

 januar 2003 betaling for) udgifter til uddannelse i forbindelse med  

 aktivering m.m. blevet ændret. Ændringen indebærer, at  

 produktionsskolerne ikke efter den 1. januar 2003 modtager  

 aktivitetsafhængige statstilskud til deltagere i uddannelse i henhold  

 til en handlingsplan efter lov om en aktiv arbejdsmarkedspolitik, eller som  

 deltager i undervisning efter godkendelse fra opholdskommunen efter lov om  

 aktiv socialpolitik.
Skolerne skal fra den 1. januar 2003 beregne og  

 opkræve betaling fra arbejdsformidlingen og kommunerne på  

 grundlag af antal årselever under aktivering efter de takster, der er  

 fastsat på finansloven for årselever på  

 produktionsskoler.
 Med hensyn til tidligere behandling af relevante  

 bestemmelser i lov om produktionsskoler henvises til: Folketingstidende  

 1999-2000 (L 101) Tillæg A spalte 2810, Folketingets forhandlinger  

 spalte 1916, Tillæg B spalte 237, Folketingets Forhandlinger spalte  

 2537, 2782 og Tillæg C spalte 265. Folketingstidende 2001-02, 2.  

 samling (L 79) Folketingets Forhandlinger spalte 1941, 3020, 3610,  

 Tillæg A spalte 2279, 2334, Tillæg B spalte 212, Tillæg C  

 spalte 73. Folketingstidende 2001-02, 2. samling (L 112) Folketingets  

 Forhandlinger spalte 2733, 5006, 5183, Tillæg A spalte 2916, 2897,  

 Tillæg B spalte 434, Tillæg C spalte 284.
Gældende bestemmelser I 2000 blev indført en kommunal bidragsordning med  

 det formål at stabilisere den samlede aktivitet på  

 produktionsskolerne på et niveau omkring aktivitetsniveauet i 1999.  

 Kommunen skal betale bidrag for de deltagere, der var tilmeldt  

 Folkeregisteret i kommunen den 5. september forud for det år, hvori  

 deltageren går på produktionsskole.
 Efter udløbet af finansåret sender skolerne  

 oplysning til de enkelte kommuner om de deltagere, som kommunen skal betale  

 bidrag for.
 Produktionsskolerne anser, at bidragsordningen er  

 vanskelig at administrere, fordi de har problemer med at udarbejde de lister  

 til Undervisningsministeriet, som er grundlaget for ministeriets  

 opkrævning af bidrag hos kommunerne, og med at få  

 bekræftelse fra kommunerne på deltagernes hjemstedskommune den 5.  

 september året før finansåret.
Efter den gældende lov får produktionsskoler  

 aktivitetsafhængige statstilskud til deltagere i uddannelse i henhold  

 til en handlingsplan efter lov om en aktiv arbejdsmarkedspolitik, eller som  

 deltager i undervisning efter godkendelse fra opholdskommunen efter lov om  

 aktiv socialpolitik.
Disse deltagere indgår i grundlaget for  

 beregningen af den kvote på 10 pct., inden for hvilken  

 produktionsskoledeltagere kan have ophold på mere end et år.  

 Forløb som led i aktivering udløser tilskud uanset  

 længden af produktionsskoleopholdet.  De aktiverede deltagere modtager  

 ikke skoleydelse eller tilskud til udgifter til befordring.
De er berettiget  

 til erstatning efter reglerne i lov om sikring mod følger af  

 arbejdsskader, hvis de kommer til skade som følge af undervisning  

 under arbejdspladslignende forhold.
Lovforslagets indhold Lovforslaget indeholder forslag om at gøre den  

 administrative procedure ved produktionsskolernes indberetning til  

 Undervisningsministeriet smidigere, hvilket er en forenkling, idet visse  

 produktionsskoler kommer ud for at skulle rykke kommuner både en og to  

 gange for bekræftelse af deltagernes hjemstedskommune.
Efter  

 lovforslaget skal en kommune, der konstaterer, at en produktionsskoles liste  

 over deltagere, som kommunen skal betale bidrag for, er fejlagtig, meddele  

 dette til skolen sammen med oplysninger om deltagernes rette  

 hjemstedskommune.
I modsat fald skal skolens oplysninger lægges til  

 grund for bidragsopkrævningen.
Dette medfører en administrativ  

 lettelse for produktionsskolerne, som i dag har problemer med at få  

 rettidig tilbagemeldinger fra kommunerne om, hvor deltagerne er registreret  

 den 5. september før det bidragspligtige finansår.
Efter  

 lovforslaget indføres fremgangsmåden i forbindelse med  

 indhentning af oplysninger til brug for opkrævning af kommunale bidrag  

 direkte i lovteksten.
Der er herefter ikke behov for  

 bekendtgørelsesregler om kommunale bidrag.
Som følge af omlægningen fra 1. januar 2003  

 af refusionsordningen til en betalingsordning for aktiverede i uddannelse ved  

 lov nr. 149 af 25. marts 2002 udløser aktiverede efter lov om en aktiv  

 arbejdsmarkedspolitik eller lov om aktiv socialpolitik ikke længere  

 statstilskud.
Derfor foreslås formuleringen af § 11 i  

 produktionsskoleloven ændret, så det dels fremgår, at  

 deltagere, for hvem skolen opkræver betaling efter lov om betaling for  

 uddannelse i forbindelse med aktivering, ikke udløser statstilskud,  

 dels tydeliggøres at disse deltagere fortsat indgår i  

 beregningen af det samlede årselevtal, hvoraf der inden for en kvote  

 på 10 pct. kan medregnes ophold af længere varighed end et  

 år.
Det er ligeledes dette samlede årselevtal, der er grundlaget  

 for, at produktionsskolen overholder mindstekravet for at oppebære  

 statstilskud om 20 årselever, jf. lovens § 10, stk. 2. I lovens §§ 17  

 og 18 foreslås de overflødige oplysninger om, at deltagere, der  

 er aktiverede i henhold til lov om aktiv socialpolitik eller lov om en aktiv  

 arbejdsmarkedspolitik, ikke skal have hhv. skoleydelse og tilskud til  

 befordring, ophævet.
 Efter forslaget vil deltagere, for hvem skolen  

 opkræver betaling efter lov om betaling for uddannelse i forbindelse  

 med aktivering, og som kommer til skade som følge af undervisning  

 under arbejdspladslignende forhold, fortsat være berettiget til ydelser  

 efter reglerne i lov om sikring mod følger af arbejdsskader.
 Ifølge forslaget vil det ikke længere  

 være et krav, at bestemmelse om ydelse af vederlag til bestyrelsens  

 formand og næstformand skal optages i skolens vedtægter.
 Det foreslås endvidere, at grundtilskuddet til  

 skolerne skal udbetales i januar måned med det fulde beløb.
Økonomiske og administrative konsekvenser for  

 stat, kommuner og amtskommuner Lovforslaget har ingen økonomiske og administrative  

 konsekvenser for stat, kommuner og amtskommuner.
Den administrative  

 procedureændring for bidragsordningen vil ikke medføre  

 yderligere opgaver til kommunerne, idet den enkelte kommune i forvejen er  

 forpligtet til at undersøge, hvorvidt produktionsskoledeltagerne har  

 bopæl i kommunen ifølge CPR.
Kommunen slipper for at  

 bekræfte korrekte oplysninger over for skolerne og skal alene korrigere  

 forkerte oplysninger.
Økonomiske og administrative konsekvenser for  

 erhvervslivet Lovforslaget har ingen økonomiske og administrative  

 konsekvenser for erhvervslivet.
Miljømæssige konsekvenser Lovforslaget har ingen miljømæssige  

 konsekvenser.
Administrative konsekvenser for borgerne Lovforslaget indeholder visse administrative lettelser for  

 borgerne.
Forholdet til EU-retten Lovforslaget indeholder ikke EU-retlige aspekter.
Vurdering af konsekvenser af lovforslaget Positive konsekvenser/mindre- udgifter (hvis ja, angiv omfang) Negative konsekvenser/merud- gifter (hvis ja, angiv omfang) Økonomiske konsekvenser for stat, kommuner og  

 amtskommuner Ingen Ingen Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Visse administrative lettelser for  produktionsskolerne, idet  

 de  kan lægge elevernes oplysninger om hjemstedskommune til grund, hvis  

 kommunen ikke reagerer.
Ingen Forholdet til EU-retten Ingen EU-retlige aspekter Høring Lovudkastet har været udsendt til høring den  

 13. september 2002 til følgende:
 Foreningen for  

 produktionsskoler/Produktionshøjskoler, Forstanderkredsen for  

 Produktionsskolerne, Danske Produktionshøjskolers Lærerforening,  

 Kommunernes Landsforening, Amtsrådsforeningen i Danmark, Kommunernes  

 Revisionsforening, Foreningen af Statsautoriserede Revisorer, Foreningen af  

 Registrerede Revisorer, Rigsrevisionen, Københavns Kommune og  

 Frederiksberg Kommune.
 Lovudkastet er blevet ændret efter høringen  

 som følge af det fremsatte lovforslag om ændring af lov om  

 erhvervsgrunduddannelse m.v. og lov om produktionsskoler  

 (Erhvervsgrunduddannelse på produktionsskoler). Ændringen  

 vedrører lovens § 11, der nu alene indeholder  

 konsekvensændringer som følge af omlægningen af  

 betalingsordningen for uddannelse af aktiverede.
Bemærkninger til lovforslagets enkelte  

 bestemmelser Til § 1 Til nr. 1 Produktionsskolen kan beslutte, at der af skolens midler  

 kan ydes vederlag til skolens bestyrelsesformand og næstformand efter  

 regler fastsat af undervisningsministeren efter forhandling med  

 finansministeren.
Efter forslaget ophæves bestemmelsen i den  

 gældende lov om, at bestemmelse om ydelse af vederlag skal optages i  

 skolens vedtægter.
Dette er en forenkling for både  

 produktionsskoler og de vedtægtsgodkendende kommunalbestyrelser.  

 Eventuelle godkendte vedtægter med bestemmelser om ydelse af vederlag  

 berøres ikke af lovforslaget.
Til nr. 2 Forslaget indebærer, at kommunerne skal udbetale  

 grundtilskuddet til produktionsskolerne i januar måned med det fulde  

 beløb.
Det er en lettelse for skolerne, at der indføres en fast  

 regel for udbetaling af grundtilskud, idet skolerne hidtil har fået  

 udbetalt grundtilskuddene på forskellige tidspunkter afhængigt af  

 den enkelte kommune.
På grund af beløbets størrelse,  

 372.000 kr. i 2002-niveau, anses det ikke for at være af  

 likviditetsmæssig betydning for kommunerne, men for mindre  

 produktionsskoler vil det være en likviditetsforbedring.
Til nr. 3 Med forslaget præciseres, at som en konsekvens af  

 omlægningen fra 1. januar 2003 af betalingsordningen for aktiverede i  

 uddannelse, indgår deltagere, for hvem produktionsskolerne  

 opkræver betaling for uddannelse i forbindelse med aktivering m.m.,  

 ikke i det tilskudsudløsende årselevtal.
Disse deltagere  

 indgår fortsat i grundlaget for beregningen af den kvote på 10  

 pct., inden for hvilken produktionsskoledeltagere kan have ophold på  

 mere end et år.
Deltagerne indgår også i  

 årselevberegningen i relation til kravet om, at en produktionsskole  

 skal have mindst 20 årselever for at være tilskudsberettiget, jf.  

 produktionsskolelovens § 10, stk. 2.
Til nr. 4 og 5 Det foreslås at flytte den gældende lovs  

 bestemmelser i § 11, stk. 2, 2. og 3. pkt. om den enkelte skoles mulighed for  

 at meddele tilladelse til ophold af længere varighed end et år  

 til et selvstændigt stykke.
Ved den forslåede affattelse af § 11,  

 stk. 2, tydeliggøres, at den enkelte deltager højst kan  

 indgå i beregningen af årselever, der udløser  

 statstilskud, med et års produktionsskoleophold.
Det har ikke  

 været hensigten med omlægningen fra 1. januar 2003 af  

 betalingsordningen for aktiverede i uddannelse at reducere  

 produktionsskolernes mulighed for at medregne produktionsskoleophold ud over  

 et år inden for kvoten på 10 pct. af det samlede  

 årselevtal.
De aktiverede i uddannelse vil derfor stadig indgå i  

 den enkelte skoles beregning af kvoten på 10 pct.
 Som følge af, at årselevtallet fra 1. januar  

 2003, skal fastsættes med udgangspunkt i 40 ugers elevaktivitet og ikke  

 som hidtil 42 uger, omregnes den kvote, som skolen beregner årselevtal  

 for 2002 til brug for forlængede forløb i 2003 svarende til 40  

 ugers elevaktivitet.
Til nr. 6 Med lovforslaget præciseres, at det kommunale bidrag  

 alene opkræves for de deltagere, som indgår i  

 produktionsskolernes tilskudsudløsende årselevtal.
Desuden  

 præciseres, at det kommunale bidrag pr. årselev betales ud fra de  

 bidragssatser, der er fastsat på finansloven for det bidragspligtige  

 finansår.
Det foreslås indført direkte i lovteksten, at  

 deltagernes hjemstedskommune er den kommune, i hvilken deltageren  

 ifølge CPR har bopæl den 5. september i kalenderåret  

 før det bidragspligtige finansår.
Til nr. 7 Den hidtidige bekendtgørelsesfastlagte procedure  

 for kvartalsvis underretning af kommunerne om de forventede  

 bidragsmæssige konsekvenser indsættes direkte i lovteksten i §  

 13, stk. 3. Denne procedure ændres ikke.
Efter forslaget forenkles i § 13, stk. 4, proceduren for  

 at opgøre, hvad kommunerne hver især skal betale i bidrag til  

 staten.
Efter gældende regler har produktionsskolerne problemer med at  

 få rettidig tilbagemelding fra kommunerne om, hvor deltagerne er  

 registreret pr. 5. september i året forud for  

 produktionsskoleforløbet.
Ordningen ændres derfor således,  

 at kommunerne får lejlighed til at korrigere de oplysninger om de  

 enkelte deltagere, som skolerne sender til kommunerne efter udløbet af  

 finansåret, for hvilke kommunerne skal betale bidrag.
Dermed kan  

 kommunerne også undlade at reagere, hvis skolernes oplysninger er  

 korrekte, eller hvis en kommune af andre årsager ikke finder det  

 relevant at reagere.
Kommunerne vil få kopi af de korrigerede lister,  

 der indsendes til Undervisningsministeriet, som på grundlag heraf  

 gennemfører opkrævningen.
Det bemærkes, at der ikke vil  

 være nogen hjemstedskommune for deltagere fra udlandet eller fra  

 Færøerne og Grønland, hvorfor der ikke ydes bidrag for  

 disse deltagere.
Det foreslås i § 13, stk. 5, at  

 undervisningsministeren kan bestemme, at oplysningerne til brug for  

 både den kvartalsvise orientering af kommunerne og  

 årsopgørelsen, der ligger til grund for  

 bidragsopkrævningen, skal indberettes til ministeriet på skemaer,  

 der er udfærdiget af ministeriet.
Som hidtil vil ministeren også  

 kunne tillade skolerne at  

 anvende udskrift fra skolernes edb-systemer, hvis disse udskrifter indeholder  

 mindst de samme oplysninger, som kræves oplyst på  

 Undervisningsministeriets skema.
 Regler for ordningen vil herefter være  

 fastsat i loven, og den gældende bekendtgørelse om kommunale  

 bidrag vil blive ophævet.
Til nr. 8 Efter forslaget vil deltagerens bopælskommune kunne  

 kræve bidraget til staten refunderet fra den kommune, hvor en  

 produktionsskoledeltager indgår i folketallet ved beregningen af  

 kommunal udligning til kommuner.
Det vil indebære, at den kommune, der  

 har anbragt en person efter den sociale lovgivning også kommer til at  

 betale det kommunale bidrag for personen, når denne går på  

 produktionsskole.
Til nr. 9 og 10 Forslagene er en konsekvens af omlægningen fra 1.  

 januar 2003 af betalingsordningen for aktiverede.
Da aktiverede herefter ikke  

 indgår i det tilskudsudløsende årselevtal, er ordene i  

 gældende lov om, at aktiverede ikke får henholdsvis skoleydelse  

 og tilskud til udgifter til befordring, overflødige.
Til nr. 11 Ændringen er alene af sproglig karakter.
Efter lov  

 om sikring mod følger af arbejdsskade har skadelidte ret til en  

 række ydelser, der er beskrevet i lovens kapitel 5. Ved ændring  

 fra "erstatning m.v." til "ydelser" bringes sprogbrugen i  

 lov om produktionsskoler i overensstemmelse med lov om sikring mod  

 følger af arbejdsskade.
Til nr. 12 Efter den nuværende formulering omfatter  

 erstatningsordningen i § 19 i lov om produktionsskoler deltagere, der  

 udløser statstilskud.
Som følge af omlægningen fra 1.  

 januar 2003 af refusionsordningen vedrørende aktiverede i uddannelse  

 er dette ikke mere tilfældet med hensyn til aktiverede efter lov om en  

 aktiv arbejdsmarkedspolitik eller lov om aktiv socialpolitik.
Den betaling,  

 produktionsskolerne kan opkræve fra arbejdsformidlingen og kommunerne  

 efter lov om betaling for udgifter til uddannelse i forbindelse med  

 aktivering m.m., er af samme størrelse, som det statstilskud, der ydes  

 efter lov om produktionsskoler.
Det forekommer derfor mest rimeligt at lade  

 erstatningsordningen stadig omfatte de aktiverede, hvis ophold på  

 produktionsskoler finansieres efter lov om betaling for udgifter til  

 uddannelse i forbindelse med aktivering m.m.
Produktionsskolernes  

 indtægtsdækkede virksomhed, herunder elever i forløb efter  

 folkeskolelovens § 9, stk. 5, er som hidtil ikke omfattet af  

 erstatningsordningen, og skolernes indtægtsdækkede virksomhed vil  

 således ikke være konkurrenceforvridende over for andre udbydere  

 af tilsvarende aktiviteter.
Hvis der ønskes en arbejdsskadesikring i  

 forbindelse med indtægtsdækket virksomhed, må den indregnes  

 i prisen for tilbudet, og der må tegnes særskilt forsikring.
Til § 2 Til stk. 1 Der er tale om en ikrafttrædelsesbestemmelse,  

 hvorved det foreslås, at loven træder i kraft den 1. januar  

 2003.
Til stk. 2 Da tilskud til produktionsskolerne reguleres kvartalsvis  

 bagud, præciseres det, at de foreslåede bestemmelser får  

 virkning for statstilskud ydet for aktiviteter fra og med den 1. januar  

 2003.
Til stk. 3 Det samlede årselevtal for 2002, der indgår i  

 den kvote på 10 pct. inden for hvilken, der kan medregnes ophold af  

 længere varighed end et år i 2003, omregnes i overensstemmelse  

 med den ændring af årselevberegningen fra 42 til 40 uger, der  

 gennemføres fra og med 2003.
Til stk. 4 Den ændrede procedure for opgørelsen af  

 kommunale bidrag tages i anvendelse for bidragsopkrævningen i 1.  

 halvår af 2003 vedrørende de kommunale bidrag for  

 finansåret 2002.
Til stk. 5 Den foreslåede refusionsordning kan først  

 anvendes for bidrag, der vedrører produktionsskoleforløb fra og  

 med 1. januar 2003, og som der først opkræves bidrag for i 2004.  

 Dette skyldes, at kommunerne skal have mulighed for at indrette sig efter de  

 ændrede regler.
Bilag 1 Gældende formulering Lovforslaget § 1 I lov om produktionsskoler, jf. lovbekendtgørelse  

 nr. 623 af 22. juni 2001, som ændret ved § 72 i lov nr. 145 af 25.  

 marts 2002 og § 3 i lov nr. 275 af 8. maj 2002, foretages følgende  

 ændringer:
 § 6.
Stk. 6. Bestyrelsen vælger selv sin formand og  

 næstformand.
For varetagelse af hvervet som formand og  

 næstformand kan der af skolens midler ydes et vederlag efter de  

 gældende regler om særskilt vederlag.
Undervisningsministeren  

 fastsætter efter forhandling med finansministeren nærmere regler  

 herom.
Bestemmelse om ydelse af vederlag optages i skolens  

 vedtægter.
 1. § 6, stk.6, 4. pkt., ophæves.
§ 9. En eller flere kommunalbestyrelser eller amtsråd  

 kan yde grundtilskud til produktionsskoler med et samlet beløb pr.  

 skole, der for 1999 udgør 345.000 kr.
Tilskuddet reguleres  

 årligt med Finansministeriets indeks for pris- og  

 lønudviklingen.
 2. I § 9, stk. 1, indsættes som 3. pkt.:
» § 11. Tilskud i henhold til § 10, stk. 1, ydes som  

 fast tilskud pr. årselev med beløb, hvis størrelse  

 fastsættes på de årlige finanslove.
Ved beregningen af  

 årselever indgår deltagere inden for produktionsskolernes  

 målgruppe, jf. § 1, stk. 1, 2. pkt.
Stk. 2. Ved beregningen af årselever kan der for den  

 enkelte deltager højst medregnes et års produktionsskoleophold.  

 Inden for en kvote, der udgør 10 pct. af produktionsskolens samlede  

 årselevtal i det forudgående finansår, kan der i  

 særlige tilfælde medregnes ophold af længere varighed.
For  

 skoler, der ikke har haft aktivitet i det forudgående finansår,  

 beregnes kvoten på baggrund af det forventede årselevtal.
Ved  

 beregningen heraf indgår såvel det aktuelle  

 produktionsskoleophold som eventuelle tidligere ophold på samme eller  

 andre produktionsskoler, herunder eventuelle forløb som led i en fri  

 ungdomsuddannelse.
Forløb som led i en erhvervsgrunduddannelse samt  

 forløb som led i aktivering i henhold til lov om aktiv socialpolitik  

 eller lov om en aktiv arbejdsmarkedspolitik indgår ikke i  

 beregningen.
3. I § 11, stk. 1, 2. pkt., indsættes efter »§ 1, stk. 1, 2. pkt.«: », dog ikke deltagere, for hvem  

 skolen opkræver betaling efter lov om betaling for uddannelse i  

 forbindelse med aktivering m.m.« 4. I § 11, stk. 2, udgår 2. og 3. pkt.
 5. I § 11 indsættes efter stk. 3 som nyt  

 stykke:
» Stk. 4 og 5 bliver herefter stk. 5 og 6.
§ 13. For hver deltager på en produktionsskole betaler  

 hjemstedskommunen et bidrag til staten.
Ved hjemstedskommune forstås  

 den kommune, hvor deltageren er tilmeldt folkeregistret.
Størrelsen af  

 bidragene pr. årselev fastsættes afhængigt af den samlede  

 aktivitet på produktionsskolerne i finansåret.
Bidragssatserne,  

 gradueringsprocenten og det bidragssatsændrende aktivitetsgrundlag  

 fastsættes på de årlige finanslove.
For deltagere, der er  

 aktiverede i henhold til lov om aktiv socialpolitik eller lov om en aktiv  

 arbejdsmarkedspolitik, betales ikke bidrag.
Stk. 2. Til kommuner, der yder grundtilskud til en  

 produktionsskole, gives et fradrag ved beregningen af kommunens bidrag efter  

 stk. 1 svarende til det beløb, kommunen yder i grundtilskud.
For  

 hver kommune kan højst ske fradrag for ét fuldt grundtilskud.  

 For nyoprettede skoler foretages intet fradrag i det finansår, hvor  

 skolen er begyndt på sin virksomhed.
 Stk. 3. Undervisningsministeren fastsætter nærmere  

 regler om fremgangsmåden ved opgørelse og opkrævning af  

 bidrag.
 6. § 13, stk. 1, affattes således:
» 7. § 13, stk. 3, ophæves og i stedet  

 indsættes:
» Stk. 4. Hvert år inden udgangen af februar  

 måned efter det bidragspligtige finansår sender skolen til hver  

 kommune, der ifølge skolens oplysning skal betale bidrag efter stk. 1,  

 en liste med navn og personnummer for de deltagere, som kommunen skal betale  

 bidrag for, samt bidragets størrelse for hver deltager.
Hvis kommunen  

 konstaterer, at skolens liste indeholder forkerte oplysninger om en deltagers  

 hjemstedskommune, skal kommunen senest den 1. april meddele dette til skolen  

 sammen med oplysning om deltagerens rette hjemstedskommune.
I modsat fald  

 skal skolens oplysninger lægges til grund ved  

 bidragsopkrævningen.
Skolerne sender herefter senest den 1. maj  

 eventuelt korrigerede lister til Undervisningsministeriet med kopi til  

 hjemstedskommunerne.
Hvis en hjemstedskommune herefter konstaterer, at en  

 liste indeholder forkerte oplysninger om en deltagers hjemstedskommune, skal  

 kommunen senest den 1. juni meddele dette til Undervisningsministeriet.  

 Ministeriet undersøger i sådanne tilfælde i CPR  

 deltagerens rette hjemstedskommune.
Herefter beregnes og opkræves bidraget i henhold til listerne fra skolerne  

 eventuelt korrigeret efter henvendelse fra kommunen.
 Stk. 5. Undervisningsministeren kan bestemme, at  

 produktionsskolerne skal indsende oplysningerne efter stk. 3 og 4 på  

 skemaer, der er udfærdiget af Undervisningsministeriet.
Stk. 6. Bidragsopkrævningen gennemføres ved  

 modregning i udbetalingerne i juli måned til kommunerne fra Told- og  

 Skattestyrelsen af indkomstskat, statstilskud m.v.« 8. Efter § 13 indsættes i kapitel 4:
» § 17. Produktionsskolerne udbetaler en skoleydelse til  

 deltagerne, jf. dog stk. 2. Skoleydelsens størrelse pr. uge  

 fastsættes på de årlige finanslove.
Stk. 2. Skoleydelsen udbetales til deltagere, der  

 udløser statstilskud, dog ikke til deltagere, der er aktiverede i  

 henhold til lov om aktiv socialpolitik eller lov om en aktiv  

 arbejdsmarkedspolitik.
Undervisningsministeren fastsætter nærmere  

 regler om skoleydelsen, herunder om, at denne ikke skal udbetales til visse  

 grupper af deltagere.
 9. § 17 affattes således:
» Stk. 2. Undervisningsministeren fastsætter  

 nærmere regler om skoleydelsen, herunder om at denne ikke skal  

 udbetales til visse grupper af deltagere.« § 18. Til produktionsskolernes deltagere ydes tilskud til  

 udgifter til befordring mellem bopæl og skole.
Tilskuddet ydes til  

 deltagere, der udløser statstilskud, dog ikke til deltagere, der er  

 aktiverede i henhold til lov om aktiv socialpolitik eller lov om en aktiv  

 arbejdsmarkedspolitik.
Tilskuddet ydes af amtsrådet efter regler  

 fastsat af undervisningsministeren.
 Stk. 2. I Bornholms, Frederiksberg og Københavns  

 Kommuner varetages amtsrådets opgaver efter stk. 1 af  

 kommunalbestyrelsen.
 10. § 18, stk. 1, affattes således:
» § 19. Deltagere på produktionsskoler, der kommer til  

 skade som følge af undervisning under arbejdspladslignende forhold, er  

 berettiget til erstatning m.v. efter reglerne i lov om sikring mod  

 følger af arbejdsskade.
Udgifterne til erstatning m.v. afholdes af  

 staten.
Stk. 2. Erstatningsordningen efter stk. 1 omfatter  

 deltagere, der udløser statstilskud.
Undervisningsministeren kan  

 fastsætte nærmere regler om ordningen.
 11. I § 19, stk. 1, 1. pkt. og 2. pkt. ændres  

»erstatning m.v.« til: »ydelser «.
 12. § 19, stk. 2, 1. pkt., affattes således:
