Betænkning afgivet af Retsudvalget den 27. maj 2014 Betænkning over Forslag til lov om ændring af lov om tv-overvågning, lov om sikkerhed ved bestemte idrætsbegivenheder, lov om restaurationsvirksomhed og alkoholbevilling m.v. og forskellige andre love (Samling af visse af politiets opgaver i opgavefællesskaber og bortsalg af hittegods ved offentligt tilgængelig internetauktion m.v.) [af justitsministeren (Karen Hækkerup)]:
1. Ændringsforslag Justitsministeren har stillet 1 ændringsforslag til lovforslaget.
2. Udvalgsarbejdet Lovforslaget blev fremsat den 28. marts 2014 og var til 1. behandling den 3. april 2014. Lovforslaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og justitsministeren sendte den 25. februar 2014 dette udkast til udvalget, jf.
REU alm. del  bilag 149. Den 28. marts 2014 sendte justitsministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget skriftlige henvendelser fra Auktionslederforeningen og kommitteret Sjúrður Rasmussen, Færøerne.
 Justitsministeren har over for udvalget kommenteret de skriftlige henvendelser til udvalget.
Deputationer Endvidere har Auktionslederforeningen mundtligt overfor udvalget redegjort for sin holdning til lovforslaget.
Spørgsmål Udvalget har stillet 26 spørgsmål til justitsministeren til skriftlig besvarelse, som denne har besvaret.
3. Indstillinger og politiske bemærkninger Et flertal i udvalget (S, RV, SF, EL, LA og SIU) indstiller lovforslaget til vedtagelse med det stillede ændringsforslag.
 Et mindretal i udvalget (V, DF og KF) indstiller lovforslaget til forkastelse ved 3. behandling, men vil stemme for det stillede ændringsforslag.
Venstres, Dansk Folkepartis og Det Konservative Folkepartis medlemmer af udvalget kan ikke støtte lovforslaget, som det foreligger nu.
Det er der flere grunde til.
Der er slet ikke argumenteret godt nok for behovet for centralisering af f.eks. våbenkontorerne.
Ministeren skriver direkte i svar til Folketinget, at der ikke er regnet på de ekstra udgifter, det vil medføre, kun på et muligt besparelsespotentiale.
Det er med andre ord slet ikke sikkert, at lovforslaget vil have den ønskede økonomiske effekt.
De nye våbenkontorer vil fortsat have behov for at tilse f.eks. skydebaner, og det betyder betydelige køretider med lønudgifter og driftsudgifter til følge.
Valget af politikredse, som skal have de kommende våbenkontorer, er der heller ikke argumenteret for.
Når statslige arbejdspladser lægges ud i landet, er det V, DF og KFs opfattelse, at der skal lægges vægt på, at de placeres, hvor der er behov for arbejdspladser, og de bør placeres uden for hovedstaden.
 Desuden står V, DF og KF uforstående over for, at ministeren slet ikke har ønsket at forhandle lovforslaget, inden det blev fremsat.
 Derfor støtter V, DF og KF ikke lovforslaget, som det ligger, heller ikke selv om det indeholder gode elementer.
 Inuit Ataqatigiit, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
4. Ændringsforslag med bemærkninger Ændringsforslag Til § 14 Af justitsministeren, tiltrådt af udvalget:
 1) I stk. 3 ændres »§§ 2, 6 og 7« til: »§§ 2 og 6«.
[Ændring af lovforslagets territorialbestemmelse] Bemærkninger Til nr. 1 Det foreslås, at lovforslagets § 14, stk. 3, ændres, således at alene lovforslagets § 2 (ændring af lov om sikkerhed ved bestemte idrætsbegivenheder) og § 6 (ændring af lov om luftfart) ved kongelig anordning helt eller delvis kan sættes i kraft for Færøerne med de ændringer, som de færøske forhold tilsiger.
Baggrunden herfor er, at de færøske myndigheder i forbindelse med lovforslagets behandling har gjort Justitsministeriet opmærksom på, at lov om vagtvirksomhed  som med lovforslagets § 7 foreslås ændret  er et sagsområde, der er overgået til de færøske myndigheder.
 Der henvises i øvrigt til besvarelsen af spørgsmål nr. 17 vedrørende lovforslaget.
Trine Bramsen (S) Julie Skovsby (S) Astrid Krag (S) Mette Reissmann (S) Jeppe Bruus (S) Rasmus Prehn (S) Jeppe Mikkelsen (RV) Zenia Stampe (RV) Camilla Hersom (RV) Karina Lorentzen Dehnhardt (SF) fmd.
Pernille Vigsø Bagge (SF) Pernille Skipper (EL) Nikolaj Villumsen (EL) Henning Hyllested (EL) Doris Jakobsen (SIU) Kim Andersen (V) Preben Bang Henriksen (V) Inger Støjberg (V) Karen Jespersen (V) Jan E.
Jørgensen (V) Karsten Lauritzen (V) Kristian Pihl Lorentzen (V) Karsten Nonbo (V) Peter Skaarup (DF) Dennis Flydtkjær (DF) Pia Adelsteen (DF) Kim Christiansen (DF) Simon Emil Ammitzbøll (LA) Tom Behnke (KF) nfmd.
 Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 175 Bilagsnr.
