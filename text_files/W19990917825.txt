Pressenævnet foretog ikke en vurdering af artiklens tone og  

 sprogbrug.
Klagerne havde fået mulighed for at fremkomme med en  

 kommentar til artiklerne, og der var således ikke grundlag for at  

 kritisere anvendelsen af de udtryk i artiklerne, der var klaget over.
 God presseskik var ikke overtrådt.
Kendelse fra Pressenævnet i sag nr.  

 55/1998 A, B og C har ved advokat Henrik Nebelong klaget til  

 Pressenævnet over to artikler bragt i bladet Soldaten nr. 3/98, idet de  

 mener, at god presseskik er tilsidesat.
 Den ene artikel blev bragt på side 2-3. Den havde  

 overskriften "FU splittet efter mistillidsvotum" og havde bl.a.  

 følgende indhold:
"Afskedigelsen af  Bjørn  Scherbarth, der kom som  

 en bombe under det nyligt afholdte gruppemøde på Flyvestation  

 Aalborg, har delt Forretningsudvalgene for Værnepligtige i to lejre:  

 På den ene side står de 2 Hær-repræsentanter, B og A  

 sammen med C fra Søværnet, der alle er tilhængere af det  

 mistillidsvotum, som væltede  Scherbarth af pinden mandag eftermiddag.  

 På den anden side har Forretningsudvalgets sergentgruppe markeret sin  

 holdning ved   sammen med det menige FU-medlem  Bo  Morberg   at nægte  

 at samarbejde med de menige.
Det sker som følge af de "ufine" og  

 "utroværdige" metoder, som de 3 medlemmer bag mistillidsvotummet,  

 benyttede sig af i deres uanstændige og uhæderlige kamp for at  

 komme af med  Scherbarth.
Gribe i egen barm Kritikken af  Scherbarth er, som  Carsten  Rønneby  

 fra Forretningsudvalget for Befalingsmænd siger, ingenting målt i  

 forhold til de enorme fejl, som kan påklistres både B og C.
Utroværdigt FU Det er den samling mennesker der har stået  

 bag det uholdbare og lumske mistillidsvotum overfor  Bjørn  

  Scherbarth.
Og det er dem, der stadig er landstalsmænd over  

 hele landet, som støtter.
En af årsagerne kan, som flere  

 landstalsmænd siger, være at det er svært at finde ud af  

 havde der er sandt og falsk omkring Forretningsudvalget.
Hvem kan man stole  

 på?" Den anden artikel blev bragt på side 3-5 og havde  

 overskriften "Dolkestødet i Aalborg". Heri hed det bl.a.:
" Bjørn  Scherbarth blev kuppet af sine kollegaer.  

 Og sammensværgelsen imod ham var forberedt til mindste detalje gennem  

 taktiske overvejelser, som har stået på i de sidste mange  

 måneder.
A lagde taktikken, B var håndværkeren, der  

 førte tingene ud i livet, og C observerede inkompetent tingene fra  

 sidelinien, og lod sig indlemme i de hemmelige forberedelser til  

 mistillidsvotummet overfor  Bjørn  Scherbarth uden  

 nævneværdig modstand.
SOLDATEN fortæller her historien om hvordan 3  

 medlemmer af det menige Forretningsudvalg ganske umoralsk dolkede en kollega  

 i ryggen i en sag der snarere handler om personligt had mellem A og  

  Bjørn  Scherbarth end saglige problemstillinger." Den anden artikel blev ledsaget af 3 billeder, et af hver  

 af klagerne.
I billedteksterne hed det:
"Bagmanden: (A) Manden der støbte kuglerne og lod sine bristede  

 visioner om et tæt parløb mellem ham og  Bjørn  

  Scherbarth splitte Forretningsudvalgets ry.
Han planlagde hvordan man skulle  

 komme af med  Scherbarth, og lod bevidst B fremføre store dele af den  

 beskidte kritik ved gruppemødet i Aalborg.
Det, der i virkeligheden  

 var en personlig fejde mellem A og  Bjørn  Scherbarth, fremstod  

 pludselig som et opgør mellem  Scherbarth og Bs kandidatur til FU.
Håndværkeren: (B) På overfladen personlig og social.
Men under de  

 velstrukturerede formuleringer lurer en principfast, ideologisk bevidst og  

 stædig kværulant.
Han er ikke dygtig nok til As ideer, og bruges  

 i stedet i den mere praktiske del af kuppet   planlægningen af hvordan  

 man skal sælge budskabet til landstalsmændene ved  

 gruppemødet osv.
Det er B, der fører tingene ud i livet, men  

 opskriften kommer fra A.
Medløberen: (C) En person med svag rygrad skal have noget at støtte  

 sig mod.
C har ikke den store indflydelse i arbejdet mod  Scherbarth, men han  

 er ikke stærk nok til at stå alene   modsat flyvevåbnets  

 repræsentant  Bo  Morberg, der som eneste sympatiserer med  Scherbarth.  

 Hans argument for at deltage i sammensværgelsen har derfor været,  

 at det var den sikreste hest at spille på.
C ville hellere gå  

 på kompromis med sin inderste moral end satse på den  

 dødsdømte part i sagen." Klagerne har anført, at de ikke har  

 væsentlige indvendinger mod det faktuelle indhold i de to artikler, men  

 at anvendelsen af en række negative udtryk - delvis i form af  

 overskrifter og billedtekster - er udtryk for en så massiv infamering  

 af dem, at der samlet er tale om en overordentlig grov overtrædelse af  

 god presseskik.
 Klagerne har videre anført, at der i intet  

 tilfælde søges argumenteret for den grove sprogbrug, der i det  

 hele står mærkværdigt løsrevet fra artiklernes  

 faktuelle gennemgang.
 Klagerne har yderligere anført, at der af hensyn  

 til det generelle medieniveau må kræves grænser for  

 gadedrengesproget, og at den forudgående debat på ingen  

 måde retfærdiggør den valgte sprogbrug og dens massive  

 omfang.
Bladet har i en udtalelse anført, at bladet er de  

 værnepligtiges blad, skrevet for, til og af de værnepligtige.
Det  

 er igennem dette medie, at debatter kan føres, og at meninger blandt  

 de værnepligtige frit kan brydes.
 Artiklerne beskriver først og fremmest  

 hændelsesforløb i de værnepligtiges "faglige" organisation  

 "Forretningsudvalgene for Værnepligtige"   i daglig tale kaldet "FU.  

 Henset til FU's funktion som "talerør" for de værnepligtige og  

 de enkelte FU-medlemmers deraf følgende status af tillidsmænd og  

 repræsentanter for landets værnepligtige kan grænsen for  

 god presseskik ikke anses for overtrådt.
 Bladet har videre anført, at artiklerne ud over den  

 rent faktiske beskrivelse af hændelsesforløb m.v. samtidig  

 indeholder en meget skarp kritik og forfatterens subjektive vurderinger af  

 såvel hændelsesforløb som de implicerede personers  

 habilitet og evne til at bestride disse tillidsposter i FU.
Bladet har yderligere anført, at pressen i  

 informationssamfundet spiller en vigtig rolle som demokratiets vagthund.  

 Dette indbærer bl.a., at også de enkelte medlemmer af FU må  

 påregne, at deres "valgbarhed", habilitet og vandel vil være  

 genstand for en kontinuerlig prøvelse.
Dermed  

 retfærdiggøres en øget fokus på de enkelte  

 medlemmers vederhæftighed og moralske/etiske værdighed,  

 på lignende vis som landets politikere også i et vist omfang  

 må tåle en sådan mere nærgående journalistik og  

 kritisk tone i pressens sprogbrug.
Bladet har endelig anført, at bladet har  

 søgt at indhente en kommentar fra mistillidsgruppen.
Denne  

 ønskede imidlertid ikke at udtale sig.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Tage Clausen  

 og Ole Askvig.
 Pressenævnet udtaler:
 Pressenævnet bemærker, at det ikke foretager  

 en vurdering af artiklens tone eller sprogbrug.
 Under henvisning hertil og da klagerne har fået  

 mulighed for at fremkomme med en kommentar til artiklerne, finder  

 Pressenævnet ikke grundlag for at kritisere anvendelsen af de  

 pågældende udtryk i artiklerne.
 Spørgsmålet om, hvorvidt artiklerne  

 indeholder beskyldninger af ærekrænkende karakter,  

 henhører under domstolene.
 Afsagt den 12. august 1998.
