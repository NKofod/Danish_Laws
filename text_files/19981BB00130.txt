Fremsat den 20. april 1999 af Kim Behnke (FP),  

 Tom Behnke (FP), Thorkild B.
Fransgaard (FP) og  

  Christian Jensen (FP) Forslag til folketingsbeslutning om afskaffelse af arbejdsmarkedsbidrag for personer under  

 18 år Folketinget pålægger regeringen at  

 fremsætte lovforslag, der gør, at personer under 18 år  

 ikke skal betale arbejdsmarkedsbidrag.
Bemærkninger til forslaget Når personer under 18 år er  

 på arbejdsmarkedet, så betaler de, ligesom alle andre, et  

 arbejdsmarkedsbidrag (bruttoskat) på nu otte procent.
 I modsætning til resten af arbejdsmarkedet har  

 skatteydere under 18 år dog ingen glæde af de helt specifikke  

 ydelser, som bruttoskatten, jf. loven herom, går til.
Det er forslagsstillernes opfattelse, at der skal  

 være en sammenhæng i tingene.
Det vil sige, at hvis man betaler  

 til noget konkret, så skal det være sådan, at man under de  

 rette forudsætninger kan få glæde af det.
 Det er ikke tilfældet for de unge i forbindelse med  

 arbejdsmarkedsbidraget - de har byrderne, men ingen mulighed for at få  

 del i glæderne før nogle år senere.
At der ikke blot er tale om et fantasiproblem ses blandt  

 andet af, at utilfredsheden udmøntede sig i et konkret forslag til  

 Børneparlamentet, da det var samlet i Folketinget den 22. marts 1999,  

 nemlig BP-Lovforslag nr.
L 40, Forslag til lov om afskaffelse af  

 arbejdsmarkedsbidrag.
 Bemærkningerne til BP-L 40 var:
» Desuden er lønninger i forvejen så lave for  

 unge, at arbejdsmarkedsbidraget på 9 pct. er en alt for stor del af  

 deres løn.
 Ganske kort og præcist formuleret.
 Stillerne af nærværende beslutningsforslag vil  

 dog uddybe argumenterne yderligere samt tilføje nogle ekstra  

 argumenter.
Forslagsstillerne har bedt finansministeren svare  

 på, hvilke af de formål, arbejdsmarkedsfondens penge går  

 til, som personer under 18 år kan få del i  

 (spørgsmål nr.
S 1583, jf.
Folketingstidende FF 5266).
 Finansministeren svarede:
» Den danske velfærdsmodel bygger på et  

 grundlæggende princip om, at man er forsikret mod begivenheder, der  

 f.eks. medfører, at man må forlade arbejdsmarkedet eller man  

 bliver syg.
I tilfælde af, at man f.eks. mister sit arbejde, da kan man  

 modtage arbejdsløshedsunderstøttelse eller kontanthjælp,  

 mens man eksempelvis ved tab af erhvervsevne er sikret førtidspension.  

 Det samme princip gælder for sundhedssystemet, idet man ved sygdom har  

 krav på behandling, herunder på sygehuse.
Samme princip gælder for folkepensionen.
Personer  

 betaler deres skat gennem et arbejdsliv ud fra en forventning om at  

 være sikret en folkepension - finansieret af fremtidens skatteydere  

 ved pensionsalderen.
 Alternativet til dette system ville være, at  

 personer - alt efter økonomisk formåen - selv skulle betale  

 deres folkepension, sygehusophold mv.
Som ved forsikringer på det private marked  

 gælder der, at såfremt man f.eks. ikke mister sit arbejde eller  

 sin arbejdsevne, da modtager man ikke  

 arbejdsløshedsunderstøttelse eller førtidspension.  

 Tilsvarende gælder, at såfremt man ikke bliver syg, da  

 udløses Ud fra denne tankegang er det forkert, som anført i  

 begrundelsen for spørgsmålet, at unge under 18 år bidrager  

 til noget, Vi er dermed inde på baggrunden for  

 bruttoskattens opståen, og går man tilbage til det oprindelige  

 lovforslag (Forslag til lov om arbejdsmarkedsfonde (lovforslag nr.
L 326,  

 1992-93)), står der som noget af det første i  

 bemærkningerne, at:
Det fremgår meget tydeligt allerede her, ligesom det  

 gør det i Forslag til Finanslov 1999 § 34, at det er nogle helt  

 specifikke formål, pengene skal gå til.
Det ligger også  

 implicit i den citerede bemærkning, at det kan godt være, at der  

 skal trækkes penge fra de almindelige indkomstskatter til at  

 dække udgifterne, men under ingen omstændigheder skal penge  

 opkrævet som arbejdsmarkedsbidrag gå til andet end de konkrete  

 funktioner.
Derfor er det også absolut forkert, når  

 finansministeren i sin besvarelse af spørgsmål nr.
S 1583, jf.  

 ovenfor, inddrager områder som folkepension og sygehusophold - de har  

 intet med sagen at gøre.
Det, der derimod er tale om, er, at man har udskilt en  

 lang række offentlige funktioner, tidligere finansieret over den  

 almindelige indkomstskat, og lavet en konkret tvungen brugerbetaling for  

 disse områder.
En brugerbetaling skal selvsagt kun betales af  

 ordningernes brugere, altså i dette tilfælde af personer på  

 arbejdsmarkedet, som er over 18 år.
 Man kan så diskutere frem og tilbage, hvorvidt det i  

 dag har karakter af en almindelig skat - bruttoskat   frem for  

 brugerbetaling, men her må man igen tage udgangspunkt i de  

 formålserklæringer, som blev fremsat i forbindelse med  

 arbejdsmarkedsbidragenes tilbliven - og dér benægtede regeringen  

 på det skarpeste, at der skulle være tale om en bruttoskat.
Endvidere argumenterer finansministeren med, at der er  

 tale om en forsikringsordning med arbejdsmarkedsbidraget.
Hvis det er, hvad  

 der er tale om, så må det vel også være muligt at  

 melde fra til den forsikringsordning - sådan er det med alle de  

 forsikringer, personer i det hele taget tegner - og der er ikke et eneste Derfor, hvis man taler om forsikring frem for tvungen  

 brugerbetaling, så må borgerne vel også selv bestemme,  

 hvilket (om noget) forsikringsselskab man ønsker at bruge - og  

 næppe ret mange ville forsikre sig, hvis de ikke kan få nogen  

 erstatning udbetalt, hvis de får brug for det.
Ministeren undlod meget generøst i sit svar  

 på spørgsmål nr.
S 1583, jf. ovenfor, at give et konkret  

 svar på det stillede spørgsmål om, hvilke ordninger under  

 arbejdsmarkedsfonden man kan få hjælp fra, hvis man er under 18  

 år.
Forslagsstillerne kan alene opfatte det som en bekræftelse af  

 formodningen om, at personer under 18 år ikke kan få hjælp  

 fra disse ordninger.
Som svar på spørgsmål om, hvor meget  

 det vil koste statskassen, hvis alle personer under 18 år ikke skal  

 betale bruttoskat (spørgsmål nr.
S 569, jf.
Folketingstidende FF  

 2339) svarede skatteministeren, at reduktionen af arbejdsmarkedsbidraget  

 ville udgøre ca. 240 mio. kr., mens forøgelsen af  

 indkomstskatten ville være ca. 55 mio. kr.
Tallene er ifølge  

 svaret fremkommet ved hjælp af nogle lovmodelberegninger og er  

 således ikke 100 pct. præcise.
Provenutabet vil beløbe sig  

 til ca. 185 mio. kr., der givet alle vil gå til forbrug, hvorved  

 statskassen yderligere vil hente penge ind fra moms og de mange andre  

 afgifter.
Løseligt anslået vil provenutabet nok være noget  

 tættere på 100 mio. kr.
 Det provenutab, der måtte vise sig, vil  

 Fremskridtspartiet selvfølgelig gerne anvise mulighed for at finde  

 på andre konti.
I svaret på spørgsmål nr.
S 569, jf.  

 ovenfor, kom skatteministeren ind på, at hele provenuet ved  

 indførelsen af arbejdsmarkedsbidraget blev brugt til at nedsætte  

 indkomstskatten, og at han derfor ikke mente, det ville være rimeligt,  

 om nogle blev fritaget for at betale arbejdsmarkedsbidrag.
Forslagsstillerne finder det dog noget ved siden af at  

 bruge dette argument.
Her har man for en gangs skyld lavet brugerbetaling  

 på et område - og brugt provenuet til at sænke skatten med,  

 så skal der selvfølgelig også være en gevinst til  

 dem, der ikke får andel i goderne - i dette tilfælde personer  

 under 18 år.
 Derfor skal Fremskridtspartiet anbefale regeringen at  

 fremsætte lovforslag om at afskaffe arbejdsmarkedsbidraget for dem, der  

 ikke kan få gavn af det, altså personer under 18 år.
Skriftlig fremsættelse Kim Behnke (FP):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om afskaffelse af  

 arbejdsmarkedsbidrag for personer under 18 år.
(Beslutningsforslag nr.
B 130).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
