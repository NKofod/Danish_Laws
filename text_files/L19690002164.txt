 Den 21. januar 1969 er der i Prag afsluttet følgende overenskomst mellem  

 Danmark og Tjekkoslovakiet om international transport ad landevej:
OVERENSKOMST mellem Kongeriget Danmarks regering og Den tjekkoslovakiske socialistiske  

 Republiksregering om international transport ad landevej Kongeriget Danmarks regering og Den tjekkoslovakiske socialistiske  

 Republiks regering er ud fra ønsket om at fremme de internationale  

 transporter ad landevej mellem de to stater og i transit gennem deres områder  

 blevet enige om følgende:
I.
Passagerbefordring Artikel 1 1. Den ene kontraherende parts transportudøvere kan  

 kun udføre regelmæssig passagerbefordring med omnibusser på den anden  

 kontraherende parts område på betingelse af, at der udstedes en tilladelse af  

 denne anden kontraherende parts kompetente myndighed.
 2. De kontraherende parters kompetente myndigheder  

 sætter sig i givet fald i forbindelse med hinanden for at fastsætte  

 fremgangsmåden ved udstedelsen af de i stk. 1 omhandlede tilladelser.
Artikel 2 1. Lejlighedsvis passagerbefordring med omnibusser er  

 ikke undergivet krav om tilladelse i tilfælde, hvor de samme personer  

 befordres med det samme køretøj:
 2. Ved udførelse af de i denne artikels stk. 1 angivne  

 transporter skal de i omnibussen medbringes en liste over passagerernes  

 navne.
Artikel 3 1. Tilladelser til anden ikke-regelmæssig  

 passagerbefordring med omnibusser meddeles på grundlag af ansøgninger  

 indgivet til den kompetente myndighed hos den kontraherende part, hvor  

 køretøjet er indregistreret.
Såfremt denne myndighed kan anbefale  

 tilladelsens udstedelse, oversendes ansøgningen til den anden kontraherende  

 parts kompetente myndighed.
 2. Tilladelsen skal medfølge vognen under kørslen på  

 den anden kontraherende parts område og forevises på forlangende af  

 kontrolmyndighederne.
II.
Godstransport Artikel 4 1. Den ene kontraherende parts transportudøvere kan  

 kun udføre godstransporter mellem de til lande eller i transit gennem den  

 anden kontraherende parts område på betingelse af, at der udstedes en  

 tilladelse af denne anden kontraherende parts myndigheder, bortset fra de i  

 artikel 6 nævnte tilfælde.
 2. Tilladelserne udstedes inden for rammerne af et  

 kontingent, som fastsættes for et år ad gangen af den i artikel 17 forudsete  

 blandede kommission.
 3. De to kontraherende parters kompetente myndigheder  

 tilsender hinanden det således aftalte antal tilladelser in blanco.
Artikel 5 De i artikel 4 omhandlede tilladelser udstedes gennem de kompetente  

 myndigheder hos den kontraherende part, på hvis område køretøjet er  

 indregistreret.
De kontraherende parters kompetente myndigheder træffer  

 aftale om de nødvendige forholdsregler vedrørende anvendelsen af  

 tilladelsessystemet.
Artikel 6 Der kræves ikke tilladelse til:
 De under litra b)-e) nævnte transporter er dog kun undtaget fra kravet om  

 tilladelse, såfremt indførelsen af de pågældende genstande eller dyr sker  

 midlertidigt.
III.
Almindelige bestemmelser Artikel 7 De kontraherende parters kompetente myndigheder må kun udlevere  

 tilladelser til passagerbefordring og godstransport i overensstemmelse med  

 denne overenskomst til transportudøvere, som i henhold til deres lands  

 nationale lovgivning er berettiget til at udføre internationale  

 vejtransporter.
Artikel 8 I ethvert tilfælde, der ikke omfattes af bestemmelserne i nærværende  

 overenskomst eller i internationale konventioner, som de to kontraherende  

 parter har tilsluttet sig, skal hver af de kontraherende parters nationale  

 bestemmelser anvendes.
Artikel 9 Medmindre der foreligger særlig tilladelse fra den kompetente myndighed  

 hos den pågældende kontraherende part, må den ene kontraherende parts  

 transportudøvere ikke udføre passagerbefordring eller godstransport fra den  

 anden kontraherende parts område til et tredjeland.
Artikel 10 Den ene kontraherende parts transportudøvere er ikke berettiget til at  

 udføre passagerbefordring eller godstransport mellem to steder beliggende på  

 den anden kontraherende parts område.
Artikel 11 Når det benyttede køretøj og det befordrede gods, vægt eller dets  

 dimensioner overstiger den vægt eller de dimensioner, der er tilladt på den  

 anden kontraherende parts område, skal der, for at transporten kan udføres,  

 foreligge en særlig tilladelse fra den anden kontraherende parts kompetente  

 myndighed.
Artikel 12 De kontraherende parters kompetente myndigheder træffer indbyrdes aftale  

 om fremgangsmåden vedrørende udveksling af de nødvendige dokumenter og af  

 statistiske oplysninger.
Artikel 13 I tilfælde af, at overtrædelse af bestemmelserne i denne overenskomst  

 finder sted på en af de kontraherende parters territorium, tager de  

 kompetente myndigheder i det land, hvor køretøjet er indregistreret, de i den  

 nationale lovgivning forudsete forholdsregler og giver meddelelse herom til  

 den anden kontraherende parts kompetente myndigheder.
Artikel 14 1. Der opkræves ingen afgifter for udstedelse af  

 tilladelser til passagerbefordring i henhold til denne overenskomst.
 2. Ligeledes er de mellem de kontraherende parter  

 udvekslede tilladelser inden for rammerne af det i artikel 4 nævnte  

 kontingent fritaget for enhver afgift.
 3. I tilfælde, hvor tilladelser til godstransport  

 gives af en af de kontraherende parter uden kontingentet, er disse  

 tilladelser med hensyn til betaling af afgifter undergivet den nationale  

 lovgivning på det pågældende område.
Artikel 15 1. De i et af de to lande indregistrerede køretøjer,  

 der er bestemt til befordring af passagerer eller gods, og som udfører  

 transporter i overensstemmelse med artiklerne 1, 2, 3, 4, 6 og 9 i denne  

 overenskomst, er fritaget for skatter og afgifter, som i det andet land er  

 pålagt benyttelse eller besiddelse af køretøjerne.
 2. Fritagelsen gælder ikke for told- og  

 forbrugsafgifter på brændstoffer bestemt til fremdrift af de pågældende  

 køretøjer, bortset fra brandstoffer, der ved ankomsten til det andet land  

 indeholdes i køretøjernes normale brændstofstank.
Artikel 16 De kontraherende parter oplyser hinanden om, hvilke myndigheder der er  

 kompetente til at behandle spørgsmål vedrørende anvendelsen af denne  

 overenskomst.
Artikel 17 1. De kontraherende parter rådfører sig med hinanden  

 om alle spørgsmål, som måtte opstå i forbindelse med fortolkningen og  

 gennemførelsen af denne overenskomst.
 2. For at sikre gennemførelsen af bestemmelserne i  

 denne overenskomst opretter de kontraherende parter en blandet kommission.
 3. Den blandede kommission træder sammen, når der er  

 behov for det, efter begæring af en af parterne.
Artikel 18 1. Denne overenskomst træder i kraft på dagen for dens  

 undertegnelse.
 2. Den skal være gyldig for et ridsrum af et år og  

 forlænges stiltiende fra år til år, medmindre den opsiges af en af de to  

 kontraherende parter tre måneder fær udløbet af gyldighedsperioden.
 Til bekræftelse heraf har undertegnede dertil behørigt befuldmægtigede  

 underskrevet denne overenskomst.
 Udfærdiget i Prag den 21. januar 1969 i to originaleksemplarer på fransk.
For Kongeriget Danmarks regering Kurt Ebert For Den tjekkoslovakiske socialistiske Republiks regering Jan Dufek Udenrigsministeriet, den 22. februar  

 1969.
 Poul Hartling.
