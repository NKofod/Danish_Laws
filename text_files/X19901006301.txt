AFTALE OM FJERNSALG VAR UGYLDIG SOM FØLGE AF MANGLENDE OPLYSNING OM  

 FORTRYDELSESRET.
VAREN KUNNE IKKE TILBAGELEVERES I VÆSENTLIG SAMME STAND.  

 SÆLGEREN KUNNE IKKE BEVISE, AT DETTE SKYLDTES UAGTSOMHED FRA KØBERENS SIDE.  

 FORBRUGEREN VAR HEREFTER IKKE BUNDET AF KØBEAFTALEN.
EN FORBRUGER BESTILTE PÅ BAGGRUND AF EN BROCHURE EN PICK-UP, EN  

 PLADESPILLER OG ET KABEL.
I BROCHUREN TILBØD DEN ERHVERVSDRIVENDE AT SENDE  

 VARERNE EFTER BESTILLING AFGIVET PR.
TELEFON ELLER SKRIFTLIGT.
FORBRUGEREN  

 AFGAV SIN BESTILLING TELEFONISK.
VARERNE BLEV LEVERET DEN 23. OKTOBER 1989, OG DEN 3. NOVEMBER KONSTATEREDE  

 FORBRUGEREN, AT PICK-UP'EN SPILLEDE MEGET URENT.
HAN RETURNEREDE PICK-UP'EN  

 OG REKLAMEREDE TIL SÆLGEREN, SOM DEN 7. NOVEMBER AFVISTE REKLAMATIONEN, IDET  

 HAN ANFØRTE, AT DET MED DET BLOTTE ØJE KUNNE SES, AT PICK-UP'EN VAR SKÆV.  

 HVIS PICK-UP'EN HAVDE VÆRET I DEN TILSTAND VED LEVERINGEN, VAR DET  

 FORBLØFFENDE, AT FORBRUGEREN IKKE STRAKS VED UDPAKNINGEN HAVDE KUNNET SE  

 DETTE.
FEJLEN MÅTTE DERFOR SKYLDES EN BETJENINGSFEJL.
DETTE BESTRED  

 FORBRUGEREN.
PARTERNE OPLYSTE SAMSTEMMENDE, AT DER IKKE I PAKKEN MED VARERNE VAR  

 MEDFULGT OPLYSNING TIL FORBRUGEREN OM HANS FORTRYDELSESRET, SÅLEDES SOM DET  

 ER PÅBUDT I § 13, STK. 1 I LOV OM VISSE FORBRUGERAFTALER.
IFØLGE SAMME  

 BESTEMMELSES STK. 3 VAR AFTALEN SOM UDGANGSPUNKT DERFOR IKKE BINDENDE FOR  

 FORBRUGEREN.
SÆLGEREN GJORDE IMIDLERTID GÆLDENDE, AT FORBRUGEREN VED  

 UAGTSOMHED HAVDE ØDELAGT PICK-UP'EN, OG DA HAN SOM FØLGE HERAF IKKE KUNNE  

 TILBAGELEVERE DEN I VÆSENTLIG SAMME STAND, HAVDE HAN EFTER SÆLGERENS  

 OPFATTELSE MISTET RETTEN TIL AT GØRE AFTALENS UGYLDIGHED GÆLDENDE.
DET HAVDE IKKE VED EN SAGKYNDIG UNDERSØGELSE AF PICK-UP'EN KUNNET  

 FASTSLÅS, PÅ HVILKET TIDSPUNKT ELLER UNDER HVILKE OMSTÆNDIGHEDER,  

 BESKADIGELSEN VAR INDTRUFFET.
FORBRUGERKLAGENÆVNET BESIGTIGEDE PICK-UP'EN OG  

 FANDT IKKE, AT EN LÆGMAND MED DET BLOTTE ØJE TYDELIGT KUNNE SE, AT PICK-UP'EN  

 VAR SKÆV.
NÆVNET UDTALTE, AT DET MÅTTE PÅHVILE SÆLGEREN, DER PÅBERÅBTE SIG, AT  

 FORBRUGEREN VED UAGTSOMHED HAVDE BESKADIGET PICK-UP'EN, AT FØRE BEVIS HERFOR.  

 SÆLGEREN HAVDE IKKE LØFTET DENNE BEVISBYRDE, IDET DET IKKE PÅ DET  

 FORELIGGENDE GRUNDLAG KUNNE AFGØRES, OM BESKADIGELSEN AF PICK-UP'EN VAR  

 INDTRUFFET FØR ELLER EFTER LEVERINGEN.
FORBRUGEREN FIK DERFOR MEDHOLD I SIT  

 KRAV OM AT BLIVE FRITAGET FOR AT BETALE FOR PICK-UP'EN. (90-131-113) *) OFFENTLIGGJORT I FORBRUGERSTYRELSENS JURIDISKE ÅRBOG 1991 SIDE 114.
