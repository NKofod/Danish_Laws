 Efter ca. 14 dages forløb blev medlemmet  

 opsagt på grund af Begrundet mistanke om alkohol - lugtede heraf.  

 Klager fra  

 eleverne.
 Det fremgik af sagen, at medlemmet som følge  

 af sygemelding reelt kun havde været på arbejde 5 dage inden opsigelsen.
Det fremgik videre af sagen, at  

 arbejdsgiveren på baggrund af klager fra børn og voksne valgte at afslutte  

 ansættelsesforholdet dagen efter at medlemmet kom tilbage til arbejdet efter  

 sygemeldingen.
De voksne, som medlemmet nåede at få kontakt med på skolen,  

 havde begrundet mistanke om alkohol i arbejdstiden.
Medlemmets adfærd var  

 efter  

 arbejdsgiverens opfattelse ikke passende på en skole, og arbejdsgiveren  

 ønskede  

 ikke at medvirke til et ansættelsesforhold, hvor børnene følte sig utrygge.
 Det fremgik videre af arbejdsgiverens  

 oplysninger, at medlemmet forud for opsigelsen havde fået flere advarsler om,  

 at han ikke måtte drikke på arbejdspladsen, og at han ikke måtte sidde og  

 sove.
 Nævnet fandt efter en konkret vurdering af  

 arbejdsgiverens oplysninger om baggrunden for opsigelsen, at medlemmet var  

 opsagt fra jobtræningen af en grund, der væsentligst skyldtes medlemmets  

 forhold.
Der indgik i nævnets overvejelser, at  

 medlemmet havde bestridt påstanden om alkoholmisbrug på arbejdspladsen, og at  

 han havde forklaret, hvorfor han to gange havde siddet og sovet i  

 arbejdstiden.  

 Nævnet fandt imidlertid ikke, at dette kunne medføre en ændret vurdering af  

 spørgsmålet om selvforskyldt ledighed, da arbejdsgiverens forklaring var  

 bekræftet  

 af flere personer på arbejdspladsen, og da arbejdsgiverens detaillerede  

 forklaring ikke kunne anses for at understøtte medlemmets forklaring. (J.nr.  

 2004-1-0590) Selvforskyldt  

 ledighed  opsigelse fra jobtræning  pedelmedhjælper   

 medlemmets adfærd   

 havde fået flere advarsler om ikke at drikke eller sidde og sove på  

 arbejdspladsen Ankenævnet har behandlet Deres klage på møde den 31.  

 marts 2005.
Nævnet traf denne A F G Ø R E L S  

 E De var selvforskyldt ledig, da De den 15. januar 2004  

 blev opsagt fra jobtræningen som pedelmedhjælper på X Skole.
De skal derfor have 3 ugers karantæne.
Karantænen har  

 virkning fra den 16. januar 2004.
 Nævnet tiltræder således Arbejdsdirektoratets afgørelse  

 af 28. september 2004.
B E G R U N D E L S E Det fremgår af § 6, stk. 1 i bekendtgørelsen om  

 selvforskyldt ledighed, at et medlem er selvforskyldt ledig, hvis medlemmet  

 bliver afskediget af en grund, der væsentligst skyldes medlemmet.
Dette  

 gælder  

 også, hvis medlemmet bliver afskediget fra et tilbud efter en jobplan af en  

 grund, der væsentligst skyldes medlemmet.
 Nævnet har ved vurderingen af, om De er selvforskyldt  

 ledig, lagt til grund at:
 -  

 	  

 Det ifølge Deres  

 jobplan var aftalt, at De skulle i jobtræning som pedelmedhjælper i en  

 periode  

 på 26 uger med mulighed for forlængelse.
 -  

 	  

 Arbejdsopgaverne  

 ifølge jobplanen var udendørs vedligeholdelse og rengøring, affaldssortering  

 samt småreparationer ude og inde.
 -  

 	  

 De den 5. januar 2004  

 begyndte i jobtræning som pedelmedhjælper på X Skole.
 -  

 	  

 De var på arbejde den  

 5., 6. og 7. januar 2004 og De meldte Dem syg på grund af dårligt knæ den 8.  

 januar 2004.
 -  

 	  

 Deres arbejdsgiver  

 kontaktede Dem telefonisk den 13. januar 2004, hvor De oplyste, at De havde  

 fået influenza.
 -  

 	  

 De mødte på arbejde  

 den 14. januar 2004, hvor De ifølge arbejdsgiveren virkede snøvlet,  

 ukoncentreret  

 og faldt i søvn.
-  

 	  

 De ophørte i  

 jobtræningen den 15. januar 2004, hvor arbejdsgiveren afskedigede Dem på  

 grund  

 af Begrundet mistanke om alkoholmisbrug - lugtede heraf.
Klager fra  

 eleverne.
 Nævnet finder efter en konkret vurdering af Deres  

 arbejdsgivers begrundelse m.v. for afskedigelsen, at De blev opsagt fra  

 jobtræningen af en grund, der væsentligst skyldtes Deres forhold.
Nævnet har ved vurderingen lagt vægt på Deres  

 arbejdsgivers redegørelse til sagen, hvoraf blandt andet fremgår, at  

 arbejdsgiveren  

 på baggrund af klager fra børn, voksne samt egne bekymringer angående Deres  

 ansættelse valgte at afslutte ansættelsesforholdet den 15. januar 2004. De  

 voksne, som De nåede at få kontakt med på skolen, havde begrundet mistanke om  

 alkohol i arbejdstiden.
Deres adfærd var efter arbejdsgiverens opfattelse  

 ikke  

 passende på en skole, hvor de voksne også bruges som rollemodel for børnene.  

 Arbejdsgiveren ønskede ikke at medvirke til et ansættelsesforhold, hvor  

 børnene  

 følte sig utrygge.
 Nævnet har også lagt vægt på, at arbejdsgiveren har  

 oplyst, at De forud for opsigelsen havde fået flere advarsler om, at De ikke  

 måtte drikke på arbejdspladsen og at De ikke måtte sidde og sove.
Det er indgået i nævnets overvejelser, at De har  

 bestridt påstanden om alkoholmisbrug, og at De har forklaret, hvorfor De to  

 gange sov under jobtræningen på skolen.
Nævnet finder imidlertid ikke, at  

 dette  

 kan medføre en ændret vurdering af spørgsmålet om selvforskyldt ledighed,  

 idet  

 arbejdsgivers forklaringer er bekræftet af flere personer på arbejdspladsen,  

 og  

 idet arbejdsgivers detaillerede forklaringer ikke kan anses for at  

 understøtte  

 Deres argumentation.
 Nævnet finder i øvrigt ikke, at de fremsendte to poser  

 med prøver på dufte af Deres deodorant og aftershave kan tillægges betydning  

 for afgørelsen af sagen.
 Ankenævnet har truffet afgørelsen efter § 63, stk. 1,  

 nr. 3), stk. 4 og stk. 5 i lov om arbejdsløshedsforsikring m.v., jf.  

 lovbekendtgørelse  

 nr. 708 af 13. august 2003 og § 6, stk. 1, nr. 1), § 36, stk. 1 og § 37, stk.  

 1  

 i Arbejdsdirektoratets bekendtgørelse nr. 514 af 17. juni 2003 om  

 selvforskyldt  

 ledighed.
1. Sagsforløb Arbejdsdirektoratet fremstillede sagen på denne måde:
 Det fremgår af Deres jobplan, at De skulle starte i  

 ansættelse med løntilskud som pedelmedhjælper den 5. januar 2004. Perioden  

 var  

 aftalt til 26 uger.
 Det fremgår af Deres ansættelsesbrev, at De blev ansat  

 som pedelmedhjælper i ansættelse med løntilskud fra den 5. januar 2004 til  

 den  

 4. juli 2004.
 Det fremgår af erklæring om arbejdsophør, at De var  

 ansat i jobtræning med løntilskud fra den 5. januar 2004 til den 15. januar  

 2004, og at De blev op- sagt af arbejdsgiveren. Årsagen til opsigelsen var  

 begrundet mistanke om alkoholmisbrug og klager fra eleverne.
 Det fremgår af a-kassens notat af 16. februar 2004, at  

 De har forklaret, at De blev ansat den 5. januar 2004, og at De var sygemeldt  

 den 8. januar 2004.
Den 13. januar 2004 havde De fået besked på at møde  

 dagen efter, hvilket De gjorde, selvom De havde feber.
De fik ingen  

 instrukser  

 om, hvad De skulle lave, så De samlede skrald.
Den 15. januar 2004 mødte De  

 igen på arbejde med feber.
De blev spurgt, om De overhovedet vidste, hvad det  

 ville sige at være pedelmedhjælper.
De svarede, at De stadig havde feber og  

 hovedpine, og at De ville sygemelde Dem den følgende dag, hvis det skulle  

 være  

 på den måde.
 De blev derefter bedt om at aflevere Deres nøgler.
 Den 24. januar 2004 modtog De brev fra AF om, at De  

 ikke havde overholdt Deres jobplan.
De har endvidere oplyst til a-kassen, at De ikke rører  

 spiritus.
De kan ikke tåle det, hvilket Deres læge er klar over.
De havde  

 ikke  

 drukket hverken før eller mens, De var på arbejde.
De spiste Fishermans  

 Friends.
 De har på ledighedserklæring af 17. februar 2004  

 oplyst, at De var ansat som pedelmedhjælper ved X Skole fra den 5. januar  

 2004  

 til den 15. januar 2004. De har desuden oplyst, at De blev tilmeldt AF den 2.  

 februar 2004.
Arbejdsgiveren har til a-kassen forklaret, at De  

 svarede nej til spørgsmålet om De drak.
Børnene kunne ikke med Dem, de  

 klagede  

 over Dem.
De var uforskammet overfor børnene.
De tilbragte en del tid på kontoret, og sekretæren  

 kunne lugte spiritus, selv tidligt på dagen.
De var flere gange blevet fundet  

 sovende i en stol.
De har i Deres redegørelse af 17. februar 2004  

 beskrevet Deres arbejdsopgaver.
Efter at have fjernet 10-12 sække med affald  

 fik De ondt i knæet på grund af trapperne.
De tog derfor et par gigtpiller og  

 satte Dem på en stol, indtil pillerne begyndte at virke.
De var åbenbart faldet i søvn, da smerterne var ved at  

 fortage sig.
Den 8. januar 2004 måtte De blive hjemme på grund af influenza.  

 Den 13. januar 2004 blev De ringet op og fik ordre på at møde næste morgen,  

 hvilket De gjorde, selvom De havde feber.
De gik hjem 10 minutter før tid, fordi De ikke havde  

 det så godt.
De fik samtidig besked på, at De bare havde at komme igen næste  

 morgen.
Den 15. januar 2004 mødte De igen med feber.
Efter at have ordnet et  

 par småting, fortsatte De med det, De manglede fra dagen før.
De gik ind for at tage et glas vand og en pille mod  

 Deres hovedpine, hvorpå De fik at vide, at De ikke vidste, hvad det ville  

 sige  

 at være pedel.
De svarede, at det kunne man bare fortælle Dem, hvorefter De  

 igen fik at vide, at De ikke vidste, hvad det ville sige at være pedel.
De sagde, at man kunne snakke med AF om Dem.
Til sidst  

 sagde De, at De havde det dårligt, og at De måtte sygemeldes.
Så gik De.
De har desuden forklaret, at De ikke drikker mere, da  

 Deres bugspytkirtel og lever er ødelagt.
Lugten kunne måske skyldes, at De  

 starter hver morgen med en kande kaffe og spiser en masse pastiller.
I forbindelse med at De skulle skifte lysstofrør, havde  

 De snakket lidt med nogle elever.
Eleverne hilste efterfølgende pænt på Dem.
Nogle mindre elever havde spillet bold i gården, og  

 bolden var sparket op på et bølgetag.
De havde sagt til eleverne, at de ikke  

 måtte banke på taget, da de kunne flække det, og at de - hvis det skete igen  

 -  

 skulle hente Dem.
De havde talt meget pænt til eleverne, og de var blevet  

 glade  

 for hjælpen.
Den 18. maj 2004 traf a-kassen afgørelse om, at De  

 selvforskyldt ledig, fordi De var blevet opsagt at en grund, der væsentligst  

 skyldtes Dem.
De fik derfor 3 ugers karantæne.
 Den 3. juni 2004 klagede De over a-kassens afgørelse.  

 De forklarede, at De havde fået at vide, at der ingen trapper var, men at De  

 næsten ikke bestilte end at rende op og ned af trapperne til kælder og loft.
De har desuden forklaret, at De kun kan drikke et glas  

 vin om dagen.
Hvis De drikker mere, giver Deres bugspytkirtel afsindige  

 smerter.
Endvidere forklarede De, at De havde sovet 2 gange på skolen.
Den  

 ene  

 gang efter at have flyttet sorte sække fyldt med affald hvorefter De tog en  

 gigtpille og satte Dem i en stol, mens De ventede på, at pillen skulle virke,  

 men på grund af varmen faldt De i søvn.
 Den anden gang holdt De pause på kontoret igen efter at  

 have taget piller - denne gang mod hovedpine, desuden havde De stadig  

 influenza  

 og feber.
 De oplyste i klagen, at De ikke havde været uforskammet  

 overfor eleverne, da De behandler andre, som De gerne selv vil behandles.  

 Desuden gjorde De, hvad De blev bedt om.
De burde nok at sagt, at De ikke kunne komme på arbejde  

 den 14. januar 2004, i stedet for at sige, at De ville prøve og forsøge at  

 være  

 der hele dagen.
Deres influenza stoppede først den 1. februar 2004, fordi De  

 var taget på arbejde med influenza.
 Den 17. juni 2004 sendte a-kassen Deres klage til  

 direktoratet, idet a-kassen fastholdt afgørelsen.
Direktoratet har efterfølgende bedt om yderligere  

 oplysninger fra arbejdsgiveren.
Arbejdsgiveren har oplyst, at Y var ansat i  

 aktivering på X Skole fra den 5/1-15/1 2004. Y var på arbejde den 5. 6. og 7.  

 januar, torsdag den 8/1-04 melder han sig syg med dårligt knæ. Tirsdag den  

 13/1  

 tager undertegnede kontakt til Y for at høre hvornår han forventes at  

 genoptage  

 arbejde, hvor han oplyser, han har influenza.
Jeg har ikke på noget tidspunkt  

 beordret Y til at møde på arbejde, men det må være hans egen dårlige  

 samvittighed, som har sendt ham på arbejde igen.
Den første  

 arbejdsdag den 5/1-04 forløber normalt og Y virker interesseret og positiv  

 til  

 jobbet.
Allerede den første arbejdsdag indvier han dele af skolens personale  

 i  

 sine sociale problemer med kommune, skole, ekshustru og tidligere  

 arbejdsgiver  

 og vi har forståelse for at han har meget at tumle med.
 Tirsdag den  

 6/1-04 bliver hans adfærd mere problematisk og tirsdag eftermiddag var hans  

 tale uklar og adfærd højest mærkværdig.
Onsdag den 7/1  

 var undertegnede på kursus og Y skulle arbejde selv denne dag.
Han var en del  

 på skolens kontor og havde brug for at tale om sine problemer.
Y opholdt sig  

 en  

 del i Juniorklubbens lokaler i kælderen på X Skole og personalet klagede til  

 skolens kontor, idet de følte at de blev brugt som varmestue og eleverne  

 følte  

 sig utrygge ved hans tilstedeværelse, hans adfærd var højest mærkværdig, tale  

 uklar m.m.
 Ved tiltrædelse  

 den 5/1 oplyser Y at han skal til møde med Z Skole den 8/1, men dette møde  

 bliver imidlertid aflyst.
 Den 8/1 ringer Y  

 til undertegnede og siger at han forsøger at komme på arbejde, men pga. store  

 smerter i knæet ser han sig ikke i stand til at møde.
Herefter hører  

 jeg ikke yderligere før den 13/1 hvor jeg tager telefonisk kontakt til ham.
Y  

 oplyser at han fået influenza.
Den 14/1 møder Y igen og virker snøvlet og  

 ukoncentreret  

 og falder i søvn.
Børnene er utrygge ved hans adfærd.
For første gang har  

 skolens historie har vi fået klager fra små elever, fordi de følte sig  

 utrygge  

 ved en voksen.
 På baggrund af  

 klager fra børn, voksne og egne bekymringer angående Ys ansættelse  

 vælger jeg  

 at slutte ansættelsesforholdet den 15/1-2004.
 Det er positivt  

 at Y fra april måned ikke drikker mere, men de voksne som Y nåede at få  

 kontakt  

 med på X Skole, havde begrundet mistanke om alkohol i arbejdstiden.
Hans adfærd var  

 ikke passende på en skole, hvor de voksne også bruges som rollemodel for  

 børnene.  

 X Skole ønsker ikke at medvirke til ansættelsesforhold, hvor børnene skal  

 føle  

 sig utrygge. De blev i et brev af 9. september 2004 bedt om  

 eventuelle bemærkninger til oplysninger, som direktoratet havde indhentet hos  

 Deres tidligere arbejdsgiver.
De har den 22. september 2004 oplyst, at servicelederen  

 har misforstået, hvornår De holdt op med at drikke.
Dette havde De været i 2¼  

 år.
I april ville De imidlertid prøve 2 glas vin til madlavningen og til  

 spisningen.
De havde dog måttet stoppe ret hurtigt, da De ikke kunne tåle  

 det.
 De mener også, at servicelederen lider af  

 tankeforskydelser angående egen opringning til Dem om at møde på arbejde.
De finder, at arbejdsgiverens beskrivelse er en modsigelse  

 af Deres beskrivelse, som De bedre kan genkende. Sekretariatet for Arbejdsmarkedets Ankenævn er enig i  

 fremstillingen.
2. Arbejdsdirektoratets  

 afgørelse Direktoratet traf den 28. september 2004 denne  

 afgørelse:
 De er selvforskyldt ledig den 15. januar 2004.
 De skal have en karantæne på 3 uger fra den 16. januar  

 2004.
Begrundelse De er selvforskyldt ledig, hvis De i det væsentligste  

 selv er skyld i afskedigelsen.
Se § 6, 1. pkt., i bekendtgørelse nr. 514 af  

 17.  

 juni 2003 om selvforskyldt ledighed.
 Dette gælder også, hvis man bliver afskediget fra et  

 tilbud efter en jobplan af en grund, der væsentligst skyldes en selv, jf. §  

 6,  

 nr. 2, i bekendtgørelsen.
Den 15. januar 2004 fratrådte De en stilling som  

 pedelmedhjælper ved X Skole.
De blev afskediget, fordi arbejdsgiveren havde  

 begrundet mistanke om alkoholmisbrug og på grund af klager fra eleverne.
 Der er ved afgørelsen lagt vægt på arbejdsgiverens  

 forklaring om, at der under Deres ansættelse fra den 5. - 15. januar 2004 kom  

 klager fra såvel personalet på skolens kontor, da Juniorklubben i kælderen,  

 følte sig brugt som varmestue, og fra eleverne, som følte sig utrygge ved  

 Deres  

 tilstedeværelse på grund af Deres uforskammede adfærd og uklare tale.
Der er også lagt vægt på, at De under ansættelsen 2  

 gange er fundet sovende på arbejdspladsen, hvilket De selv har bekræftet er  

 korrekt.
At De har anført, at årsagen hertil var indtagelse af  

 smertestillende  

 medicin, finder direktoratet ikke kan føre til en anden vurdering.
Direktoratet har noteret sig Deres forklaring om, at De  

 blev beordret på arbejde med influenza.
Imidlertid har arbejdsgiveren afvist,  

 at dette skulle være tilfældet.
 Direktoratet har ligeledes noteret sig Deres forklaring  

 om, at De ikke rører spiritus, og at årsagen til, at De lugtede af spiritus,  

 kunne skyldes, at De starter hver morgen med en kande kaffe og en masse  

 pastiller.
 Direktoratet har i den forbindelse lagt vægt på, at en  

 afgørende årsag til afskedigelsen var Deres adfærd i øvrigt og klager over  

 denne.
 De blev derfor selvforskyldt ledig den 15. januar 2004,  

 og De skal have en karantæne på 3 uger fra den l6. januar 2004.
 Der henvises til § 63, stk. 1, nr. 3, i lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003, og § 6, 1. pkt., § 36, stk. 1, og § 37, stk. 1, i bekendtgørelsen.
Gentagelsesvirkning Hvis De 2 gange inden for 12 måneder bliver  

 selvforskyldt ledig, kan De ikke få dagpenge, før De har haft arbejde i mere  

 end 300 timer i en periode på 10 uger.
 Arbejdet skal være udført på almindelige løn- og  

 arbejdsvilkår, og der må ikke være givet offentligt løntilskud til arbejdet.
Se § 39, stk. 1 og 2, i bekendtgørelsen. 3. Klagen til  

 ankenævnet De har den 16. oktober 2004 klaget over  

 Arbejdsdirektoratets afgørelse.
De har anført følgende i klagen:
 Jeg vil gerne anke sagen, da jeg samtidig mener, at  

 have fundet ud af mere til årsagen og at jeg selvfølgelig føler, at jeg er  

 blevet uretfærdigt behandlet af serviceleder N, bl.a. med:
 Du ved ikke hva´ det vil sige, at være  

 pedelmedhjælper, hvorpå jeg svarer gang på gang (4-5 gange) Så  

 fortæl mig  

 det forfra Du ved ikke  ...
 Jeg har også erkendt hvad jeg har gjort, som N så har  

 haft lidt (meget) tankeforskydelse med.
Der er vedlagt 2 stk. poser med dufte i, som flere  

 bl.a. har spurgt mig om jeg har drukket, eller at jeg lugter som om jeg har  

 taget noget til min morgenkaffe.
Så den ene er min aftershave, og den anden  

 er  

 min deodorant.
Disse er købt hos Yves Rocher (tlf. 33 33 04 70). 4. Arbejdsdirektoratets  

 bemærkninger til klagen Arbejdsdirektoratet har den 26. oktober 2004 sendt  

 sagen til Arbejdsmarkedets Ankenævn med bemærkning om, at der ikke var kommet  

 nye oplysninger, der gav direktoratet anledning til at ændre afgørelsen.  

 Direktoratet oplyste i øvrigt følgende:
Medlemmet anfører i sin klage, at han føler sig  

 uretfærdigt behandlet af servicelederen, der skulle have udtalt, at medlemmet  

 ikke vidste, hvad det ville sige at være pedelmedhjælper.
Medlemmet havde  

 besvaret denne udtalelse flere gange, idet han havde bedt om at få det  

 fortalt  

 forfra.
Hertil skal direktoratet bemærke, at det ikke kan føre  

 til en anden vurdering af sagen.
Medlemmet blev ikke afskediget, fordi han  

 ikke  

 vidste, hvad det var at være pedelmedhjælper, men fordi hans adfærd gav  

 anledning til flere klager, og fordi han 2 gange blev fundet sovende i  

 arbejdstiden.
Direktoratet har ikke bemærkninger til de duftprøver,  

 som medlemmet har vedlagt klagen. 5. Nyt efter  

 klagen Sekretariatet har under behandlingen af sagen indhentet  

 yderligere oplysninger fra Deres arbejdsgiver X Skole.
 Det fremgår af oplysningerne blandt andet, at De havde  

 fået flere advarsler forud for opsigelsen den 15. januar 2004, dels om at De  

 ikke måtte drikke på arbejdspladsen, dels om at De ikke måtte sidde og sove.
 De nye oplysninger fremgår af sekretariatets kontorrapport  

 af 22. februar 2005.
 Sekretariatet sendte den 22. februar 2005 kopi af  

 kontorrapporten til Dem og bad om at få Deres eventuelle bemærkninger hertil  

 inden 14 dage.
 Sekretariatet har ikke hørt fra Dem inden for den givne  

 frist.
6. Regler Lov om arbejdsløshedsforsikring m.v., jf.  

 lovbekendtgørelse nr. 708 af 13. august 2003:
§ 63.  

  

 Dagpenge  

 må ikke udbetales, jf. stk. 4, til et medlem, hvis ledighed skyldes, 1)  

 	  

 at medlemmet uden  

 fyldestgørende grund afslår et rimeligt arbejde, der er formidlet af  

 arbejdsformidlingen,  

 arbejdsløshedskassen eller andre efter kapitel 3 i lov om en aktiv  

 beskæftigelsesindsats, 2)  

 	  

 at medlemmet uden  

 fyldestgørende grund ophører med sit arbejde, 3)  

 	  

 at medlemmet  

 afskediges af en grund, der væsentligst kan tilregnes medlemmet, eller 4)  

 	  

 at medlemmet uden  

 fyldestgørende grund afslår at medvirke til udarbejdelse eller revision af en  

 jobplan, afslår eller afbryder et tilbud i henhold til en jobplan efter lov  

 om  

 en aktiv beskæftigelsesindsats eller afslår eller afbryder en uddannelse, som  

 arbejdsformidlingen vurderer vil øge mulighederne for beskæftigelse.
Stk. 4.  

  

 Ved  

 selvforskyldt ledighed efter stk. 1 pålægges medlemmet en karantæne på 3  

 uger.  

 Ved selvforskyldt ledighed to gange inden for 12 måneder bortfalder retten  

 til  

 dagpenge, indtil et fuldtidsforsikret medlem har haft mere end 300  

 timers arbejde inden for 10 uger, et deltidsforsikret medlem har haft mindst 150 timers  

 arbejde inden for 10 uger eller et medlem i mindst 26 uger uafbrudt har drevet  

 selvstændig virksomhed i væsentligt omfang.
 Stk. 5.  

  

 Direktøren for Arbejdsdirektoratet fastsætter efter forhandling med  

 Beskæftigelsesrådet nærmere regler for anvendelsen af bestemmelserne i stk.  

 1-4. Bekendtgørelse om selvforskyldt ledighed.
 Arbejdsdirektoratets bekendtgørelse nr. 514 af 17. juni  

 2003 om selvforskyldt ledighed:
 § 1.  

  

 Reglerne i denne bekendtgørelse omfatter medlemmer af en a-kasse, som:
ophører i et arbejde efter afskedigelse eller egen  

 opsigelse, eller går ned i arbejdstid, hvis den ændrede arbejdstid er af  

 et omfang, der kan give ret til supplerende dagpenge.
 Stk. 2.  

  

 Bekendtgørelsen omfatter også ledige medlemmer af en a-kasse, som:
afslår et arbejde formidlet af arbejdsformidlingen (AF)  

 eller a-kassen, afslår at være med til at udarbejde eller revidere en  

 jobplan, afslår eller ophører i et tilbud efter en jobplan,  

 eller ophører i et tilbud om omskoling m.v.
 ..........
§ 6.  

  

 Et  

 medlem er selvforskyldt ledig, hvis medlemmet bliver afskediget af en grund,  

 der væsentligst skyldes medlemmet.
Dette gælder også, hvis:
medlemmet bliver afskediget fra et tilbud efter en  

 jobplan af en grund, der væsentligst skyldes medlemmet, et uddannelsessted afbryder medlemmets uddannelse efter  

 en jobplan af en grund, der væsentligst skyldes medlemmet, eller medlemmet bliver afskediget af en grund, der  

 væsentligst skyldes medlemmet, mens medlemmet er på orlov efter lov om  

 børnepasningsorlov eller får godtgørelse efter lov om godtgørelse ved  

 deltagelse  

 i erhvervsrettet voksen- og efteruddannelse eller får voksenuddannelsesstøtte  

 efter lov om statens voksenuddannelsesstøtte.
 § 36.  

  

 Et  

 medlem skal have 3 ugers karantæne, hvis medlemmet er selvforskyldt ledig  

 efter  

 bestemmelserne i kapitel 2, jf. dog § 39.
 § 37.  

  

 En  

 karantæne har virkning fra den dag, hvor et medlem afslår et arbejde eller et  

 tilbud efter en jobplan, jf. dog stk. 3-5. Ved ophør har karantænen virkning  

 fra dagen efter ophøret, jf. dog stk. 2-4 og stk. 6.
