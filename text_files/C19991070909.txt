Kundgørelse om nummerpladefjernelse  

 mv., hvor motorkøretøjer udebliver fra eller nægtes  

 godkendt ved syn Periodisk syn 1. Centralregisteret tilsiger til syn og registrerer  

 synsgodkendelser.
 2. Har centralregisteret ikke ca. 4 måneder  

 efter tilsigelsens udsendelse modtaget meddelelse om, at  

 køretøjet er godkendt, afmeldt eller registreret for ny ejer  

 (bruger), anmodes vedkommende politikreds ved skrivelse om at foranledige  

 nummerpladerne fjernet.
 Samtidig indsættes der maskinelt en markering  

 »SYNSSAG« i  CRM-forespørgselsgruppe 06, der angiver, at  

 nummerpladerne i antræffelsestilfælde bør inddrages.
 3. Nægtes godkendelse ved syn, påtegnes  

 tilsigelsen herom af bilinspektionen og fremsendes til vedkommende  

 politikreds til fjernelse af nummerplader.
Registreringssyn 4. Motorkontoret påser ved  

 køretøjets anmeldelse til registrering, om synsgodkendelse  

 foreligger, hvor dette er foreskrevet som registreringsbetingelse.
 5. Nægtes godkendelse af et  

 køretøj, der er forsynet med nummerplader, foranlediges disse  

 fjernet.
Syn i medfør af færdselslovens § 78, stk.  

 1, 1. punkt 6. Den politikreds, hvor ejer (bruger) har  

 bopæl, forretningsadresse eller fast ophold, foranlediger indkaldelse  

 til syn (blanket Mo 21). Køretøjet skal tilsiges til  

 møde ved bilinspektionen på køretøjets hjemsted,  

 medmindre motorkontoret undtagelsesvis giver tilladelse til møde for  

 anden bilinspektion.
Bilinspektionen underrettes ved genpart af  

 tilsigelsen.
 7. Godkendelser indberettes dagligt til  

 centralregisteret.
 8. Udebliver køretøjet fra syn, eller  

 nægtes godkendelse, påtegnes tilsigelsen herom af bilinspektionen  

 og fremsendes til vedkommende politikreds til fjernelse af nummerplader.
Kontrolsyn af køretøjer, der er registreret  

 uden syn på grundlag af typeattest 9. Såfremt bilinspektionen nægter at  

 godkende et køretøj anvendes den i punkt 3 nævnte  

 fremgangsmåde.
10. Udebliver køretøjet fra syn  

 afgør bilinspektionen, hvorvidt dette skal indkaldes til syn i  

 medfør af færdselslovens S 78, stk. 1, 1. punkt.
I  

 bekræftende fald benyttes den i punkterne 6-8 nævnte  

 fremgangsmåde.
Frivilligt syn 11. Såfremt bilinspektionen nægter at  

 godkende et køretøj ved et frivilligt syn, underretter  

 bilinspektionen vedkommende politikreds herom, hvorefter nummerpladerne  

 fjernes.
Generelt 12. Fjernelse af nummerplader bør af hensyn til  

 færdselssikkerheden ske hurtigst muligt.
 13. Fjernelse af nummerplader på grund af  

 nægtet godkendelse eller udeblivelse fra syn indberettes af  

 motorkontoret til centralregisteret som en afmelding (blanket Mo 3). Samtidig  

 udfærdiges kvittering (Mo 27) til køretøjets ejer  

 (bruger) for nummerpladernes modtagelse.
 Kundgørelse VII nr. 7 af 2. marts 1983  

 ophæves.
