Bekendtgørelse om ændring af SU-bekendtgørelsen § 1 I SU-bekendtgørelsen, bekendtgørelse nr. 1662 af 14. december 2015, foretages følgende ændringer:
 1. I § 15 ændres »Styrelsen for Videregående Uddannelser« til: »Styrelsen for Institutioner og Uddannelsesstøtte«.
 2. I § 51 indsættes efter stk. 2 som nyt stykke:
»Stk. 3. Studielån og slutlån, der er frigivet til disposition, jf. lovens § 38 c, stk. 1, eller § 38 d, stk. 1, gives til den støttemåned, studielånet eller slutlånet er tildelt, jf. lovens § 7, stk. 2, 5 og 7, uanset hvornår den uddannelsessøgende anmoder om udbetaling, jf. stk. 2. Den uddannelsessøgende skal angive, hvilket lånebeløb der gives til hvilke støttemåneder, hvori der er tildelt studielån eller slutlån.« Stk. 3 og 4 bliver herefter stk. 4 og 5.
 3. I § 51, stk. 3, der bliver stk. 4, indsættes efter »§ 38 c, stk. 1,«: »eller § 38 d, stk. 1,«.
§ 2 Stk. 1. Bekendtgørelsen træder i kraft den 1. januar 2017.
 Stk. 2. § 1, nr. 2, har virkning for studielån og slutlån, der tildeles fra den 1. januar 2017 eller senere.
