(Til de sociale højskoler) Undervisningsministeriet bemyndiger herved de sociale højskoler til at  

 træffe afgørelse, herunder indgå aftale, i sager om:
 1. Anvendelse af frilister til klassificering af  

 nyoprettede stillinger, jfr. friliste for tjenestemandsstillinger pr. 1.  

 april 1989 inden for Undervisningsministeriets område (bilag til  

 Finansministeriets cirkulæreskrivelse af 19. juli 1990 med aftale af s.d.),  

 sammenholdt med senere klassificeringsændringer for visse stillingsgrupper,  

 friliste for kontorfunktionærstillinger (bilag 1 til Finansministeriets  

 cirkulære af 26. august 1991 med organisationsaftale af 29. juli 1991) og  

 supplerende friliste, bl.a. på bibliotekarområdet (bilag til  

 Finansministeriets cirkulæreskrivelse af 4. februar 1991 med aftale af 31.  

 januar s.å.).
 Frilisterne kan ikke benyttes til omklassificering af stillinger for  

 allerede ansatte, og institutionerne vil kun kunne foretage individuelle  

 omklassificeringer inden for rammen af tildelte lokallønsmidler og i  

 overensstemmelse med de herfor fastsatte retningslinier, jf.  

 Finansministeriets cirkulære af 18. april 1991 om lokalløn og chefløn og den  

 dertil knyttede vejledning, sammenholdt med Undervisningsministeriets  

 skrivelse af 27. november 1991 om fordelingen og anvendelse af disse  

 lønmidler.
 Det skal understreges, at den omstændighed, at en besat stilling i tidens  

 løb har ændret indhold, og at den ansatte i medfør heraf har fået andre og  

 mere ansvarsfulde opgaver, ikke er tilstrækkelig til, at stillingen kan  

 betragtes som en ny stilling og klassificeres efter den for stillingsområdet  

 gældende friliste.
 Med hensyn til sondringen mellem klassificering af nye stillinger og  

 omklassificering skal der foruden kapitel 8 i vejledningen om lokalløn og  

 chefløn henvises til Finansministeriets cirkulære af 3. marts 1992 om  

 klassificering af nyoprettede stillinger, afsnit 3, og Vejledning om  

 decentrale klassificeringer, kapitel 4.
2. Ansættelse på overenskomstvilkår og anden  

 ansættelse, der ikke sker som tjenestemand, bortset fra fast ansættelse af a)  

 lærere og b) ledende pædagogisk-administrative medarbejdere (med placering i  

 lønramme 29 og derover), jfr.
Undervisningsministeriets bekendtgørelse af 16.  

 juni 1987 om styrelse af de sociale højskoler § 7, stk. 1, nr. 6),  

 sammenholdt med senere omklassificeringer af pædagogisk-administrative  

 lederstillinger.
 Højskolerne vil selv kunne foretage ansættelse af vikarer eller  

 konstitution i stillinger som lærer og afdelingsleder (lønramme 29) samt  

 ansættelse i midlertidige lærerstillinger, afdelingslederstillinger (lønramme  

 29) og tilsvarende stillinger i forbindelse med indtægtsdækket virksomhed,  

 herunder ansættelse som fondslønnet.
Stillingerne opslås forud for ansættelsen i overensstemmelse med gældende  

 regler.
Højskolerne kan ikke selv foretage klassificering af nyoprettede  

 stillinger, men skal forelægge spørgsmål om klassificering af stillinger  

 under såvel ordinær som indtægtsdækket virksomhed for ministeriet, medmindre  

 klassificeringen fremgår af friliste eller følger af overenskomsten, således  

 som det er tilfældet efter overenskomsten for akademikere i staten.
 Bemyndigelsen omfatter beføjelse til at fastsætte lønanciennitet og  

 foretage afsked i den udstrækning, hvori ansættelseskompetencen er henlagt  

 til højskolerne.
 Der henvises til Personaleadministrativ Vejledning, herunder kapitlerne 17  

 (ansættelse), 18 (lønanciennitet) og 36 (afsked). Opmærksomheden henledes i  

 denne sammenhæng tillige på de særlige regler for tillidsrepræsentanter, jfr.  

 vejledningens kapitel 6.
 Bemyndigelsen gælder - som det fremgår af det anførte - derimod ikke for  

 ansættelse af tjenestemænd og omfatter heller ikke åremålsansættelse, hvad  

 enten det drejer sig om ansættelse på tjenestemandsvilkår, lignende vilkår  

 eller overenskomstvilkår.
Valg af ansættelsesform sker efter retningslinierne i Budgetvejledning  

 1992, 42.3., sammenholdt med bestemmelserne om indtægtsdækket virksomhed  

 under 21.33.14. og 43.12-13. Der kan efter disse retningslinier kun anvendes  

 tjenestemandsansættelse, hvis der er udsigt til varig beskæftigelse, og der  

 skal i almindelighed anvendes overenskomstansættelse ved besættelse af  

 nyoprettede stillinger i tilfælde, hvor der foreligger en overenskomst, som  

 fungerer tilfredsstillende.
Ansættelse i henhold til gældende overenskomst  

 vil ligeledes kunne ske ved ledighed i tidligere oprettede stillinger.
Der skal i tilknytning hertil gøres opmærksom på, at der er indgået  

 overenskomst for socialrådgivere i statens tjeneste uden for  

 undervisningsområdet, jfr.
Undervisningsministeriets skrivelse af 10. juni  

 1991. Overenskomsten omfatter således ikke lærerstillinger, der (bortset fra  

 ansættelse efter akademikeroverenskomsten) fortsat skal besættes på  

 tjenestemandsvilkår eller med løn efter reglerne for tjenestemænd, men finder  

 anvendelse for øvrige socialrådgiverstillinger ved højskolerne.
Muligheden  

 for fremtidig at ansætte socialrådgivere i administrative stillinger på  

 tjenestemandsvilkår er i overensstemmelse med det i skrivelsen af 10. juni  

 1991 anførte begrænset til stillinger, der er oprettet som  

 tjenestemandsstillinger og må forventes at kunne danne grundlag for et  

 vedvarende ansættelsesforhold.
3.a.
Tjenestefrihed uden løn eller med lønfradrag samt nedsat tjenestetid  

 mod tilsvarende lønnedsættelse efter tjenestemandslovens § 58, stk. 1 og 3,  

 sammenholdt med § 58 a, og gældende overenskomster m.fl. bestemmelser  

 vedrørende tjenestemænd og overenskomstansatte, jfr. således  

 Finansministeriets cirkulære af 24. august 1981 med ændring af 3. juni 1987  

 om vilkår for tjenestefrihed til organisationsarbejde, Finansministeriets  

 bekendtgørelse af 25. november 1985 med ændring af 27. april 1987 og  

 cirkulære af 25. november 1985 om tjenestefrihed og lønafkortning for  

 tjenestemænd, der varetager ombud o.lign., Finansministeriets cirkulære af 3.  

 juni 1991 om tjenestefrihed m.v. for ansatte i staten, folkeskolen og  

 folkekirken til pasning af alvorligt syge børn og slægtninge samt  

 Finansministeriets bekendtgørelse af 3. juli 1991 med cirkulære af s.d. om  

 ret for tjenestemænd til tjenestefrihed uden løn til nærmere afgrænsede  

 formål.
Tjenestefrihed uden løn samt nedsat tjenestetid skal for tjenestemænd  

 indberettes til Undervisningsministeriet.
Det samme gælder for  

 overenskomstansatte i tilfælde, hvor ansættelseskompetencen ikke er henlagt  

 til institutionen.
Perioder med tjenestefrihed uden løn kan ikke medregnes i  

 lønancienniteten, medmindre der er fastsat anden bestemmelse, jfr. for  

 tjenestemænd førnævnte cirkulære af 24. august 1981, bekendtgørelse af 25.  

 november 1985 og bekendtgørelse af 3. juli 1991 § 1, stk. 1, sammenholdt med  

 § 2, stk. 1, eller i perioden er tale om virksomhed, der kan medregnes efter  

 gældende lønanciennitetsregler, eller er opnået særlig tilslutning til  

 medregning af perioden eller en del af den.
Perioder af denne art kan heller  

 ikke medregnes i pensionsalderen uden særlig hjemmel i en bestemmelse herom,  

 jfr. cirkulære af 24. august 1981 og bekendtgørelse af 25. november 1985  

 eller i medfør af tilslutning i det enkelte tilfælde, jfr. bekendtgørelse af  

 3. juli 1991 § 1, stk. 1, sammenholdt med § 3.
b.
Tjenestefrihed med hel eller delvis løn i den udstrækning, hvori der  

 efter bestemmelser (bekendtgørelser, cirkulærer m.v.) i henhold til  

 tjenestemandsloven og bestemmelser i eller i tilknytning til de respektive  

 overenskomster er tilvejebragt særlig hjemmel for det, jfr. for tiden  

 Lønnings- og pensionsministeriets cirkulære af 18. marts 1968 om  

 tjenestefrihed for statsansatte til deltagelse i hjemmeværnets eller  

 civilforsvarets skoler og kursus, Lønnings- og pensionsministeriets  

 cirkulæreskrivelse af 23. juni 1971 vedrørende deltagelse i uddannelseskurser  

 for det i staten og folkekirken ansatte personale samt Finansministeriets  

 bekendtgørelse af 14. september 1988 og cirkulære af 8. marts 1990 om  

 tjenestefrihed med hel eller delvis løn til uddannelsesformål henholdsvis for  

 tjenestemænd i staten og folkekirken og for overenskomstansatte i staten,  

 sammenholdt med Finansministeriets cirkulære af 1. juli 1988 med aftaler af  

 s.d. og cirkulære af 6. marts 1990 med aftale af 28. februar 1990 om  

 tjenestepligt (for tjenestemænd og forskellige grupper af  

 overenskomstansatte) i forbindelse med uddannelse.
 Undervisningsministeriet og Finansministeriet bedes underrettet om  

 indgåede aftaler om tjenestepligt.
 Ansøgninger fra rektorer og souschefer om tjenestefrihed uden eller med  

 løn og om nedsat tjenestetid skal - uanset det ovenfor anførte - forelægges  

 for Undervisningsministeriet.
 Der henvises iøvrigt til Personaleadministrativ Vejledning, specielt  

 kapitel 28 og bilag 28.12 (skematisk opstilling over tjenestefrihedsformål  

 samt løn- og pensionsforhold for tjenestemænd).
 4. Godtgørelse for merarbejde - bortset fra udbetaling  

 af vederlag til rektor og souschef - inden for et maksimum på 200  

 arbejdstimer årlig.
 Det er en forudsætning for godtgørelse, at merarbejdet er af midlertidig  

 karakter, og at det er blevet pålagt eller i øvrigt har været påkrævet af  

 hensyn til den forsvarlige varetagelse af de tjenstlige opgaver, ligesom det  

 forudsættes, at merarbejdet er af større omfang, jfr. således Økonomi- og  

 budgetministeriets cirkulære af 10. november 1971 om godtgørelse for  

 merarbejde til tjenestemænd i staten, for hvem der ikke gælder en højeste  

 tjenestetid, og overenskomst for akademikere i staten, for tiden overenskomst  

 af 28. maj 1991 § 11. Der henvises tillige til præciseringen af reglerne i  

 Finansministeriets skrivelse af 21. november 1977, herunder pkt. 3.  

 Opfyldelse af formkrav med hensyn til dokumentation og kontrol, samt til  

 Personaleadminstrativ Vejledning kapitel 21.
5. Boligtjenestetelefon, kørselsbemyndigelse og  

 flyttegodtgørelse, jfr.
Finansministeriets cirkulære af 30. november 1979 om  

 boligtjenestetelefoner med aftale af 2. november 1979 og ændringscirkulære af  

 27. december 1984, § 16 i aftale af 1. november 1991 om tjenesterejser med  

 bilag 1 (transportgodtgørelse pr. 1. januar 1992) samt Finansministeriets  

 cirkulære af 12. maj 1987 om flyttegodtgørelse til tjenestemænd i staten,  

 folkeskolen og folkekirken med aftale af 29. april 1987 og ændringer ved  

 cirkulære og aftale af 31. oktober 1991. Der henvises desuden til  

 Personaleadministrativ Vejledning kapitel 23.
 6. Andre forhold, der knytter sig til ansættelsen  

 (forhold i forbindelse med sygdom, barsel og militærtjeneste, ydelse af  

 befordringsgodtgørelse, time- og dagpenge m.m.) og som efter tidligere  

 bemyndigelser og praksis har været henlagt til højskolerne.
 Der henvises derudover til specielle og fortsat gældende bemyndigelser i  

 forbindelse med aftaler inden for løn- og ansættelsesområdet, bl.a.  

 bemyndigelse til at træffe aftale med den forhandlingsberettigede  

 organisation om fravigelse af bestemmelser om timelønnet undervisning, jfr.  

 senest ministeriets skrivelse af 24. oktober 1991 om adgang efter pkt. 15 i  

 Finansministeriets timelønscirkulære af 3. oktober 1991 til i særlige  

 tilfælde at indgå aftale om anvendelse af timelønssatserne til  

 merarbejdsvederlag til fast ansatte lærere.
 Det skal indskærpes, at der ikke med de givne bemyndigelser er tilsigtet  

 nogen ændring i ministeriets praksis på de forskellige sagsområder.
 Undervisningsministeriets skrivelser af 16. juni 1988 og 18. oktober 1990  

 om højskolernes beføjelser i ansættelsessager bortfalder herefter.
 P.m.v.
 e.b.
