STIKORD Ingen Skrivelse om ændring af cirkulære om udgang til indsatte. (* 1) Hermed sendes nogle eksemplarer af direktoratets cirkulære af d.d. om  

 ændring af cirkulære af 18. marts 1986 om udgang til indsatte.
 Cirkulæret træder i kraft den 1. juli 1991.
 Cirkulæret af 18. marts 1986 vil med de ændringer, der følger af  

 cirkulæret af d.d., snarest blive udsendt til optagelse i Kriminalforsorgens  

 Cirkulæresamling mv.
 Det bemærkes, at udgangscirkulærets § 11 og § 18 vil blive ændret i  

 forbindelse med ændring af arbejdspengecirkulæret.
 Til cirkulæret bemærkes i øvrigt følgende:
 ad pkt. 2.
Efter de hidtil gældende regler har institutionerne haft kompetence til at  

 tillade frigang til beskæftigelse, uanset at 1/3 af straffetiden ikke har  

 været udstået.
Såfremt der har været behov for frigang til uddannelse, før  

 1/3 af straffetiden er udstået, har institutionerne derimod ikke haft  

 kompetence til at tillade frigang af længere varighed end 6 uger.  

 Direktoratet har fundet det rettest, at sager vedrørende frigang til  

 beskæftigelse forelægges for direktoratet, hvis institutionen skønner, at der  

 er grundlag for at tillade frigang, før 1/3 af straffetiden er udstået.
 ad pkt. 3.
 Bestemmelsen tilsigter ikke at begrænse den tidsmæssige udstrækning af  

 frigang til uddannelse, men alene at præcisere, at frigang til uddannelse -  

 ligesom det gælder frigang til beskæftigelse - skal ske i så nær tilslutning  

 til løsladelsen som muligt for at undgå de negative virkninger af et for  

 langt tidsmæssigt interval mellem frigangen og løsladelsen.
 ad pkt. 4.
Ændringen tilsigter at bringe formuleringen af § 17, stk. 2, i  

 overensstemmelse med forarbejderne til bestemmelsen og med den måde, hvorpå  

 bestemmelsen praktiseres.
Efter nr. 1 kan der gives udgang, hvor der i  

 tilslutning til arbejdet eller undervisningen foregår aktiviteter, der har  

 sammenhæng hermed.
Der tænkes her på virksomhedsbesøg, studieudflugter og  

 lignende eller arrangementer i øvrigt, hvor hovedformålet er socialt samvær  

 mellem de ansatte på arbejdsstedet eller eleverne på  

 undervisningsinstitutionen.
Muligheden for lejlighedsvis udgang efter nr. 2 omfatter ikke kun  

 indsatte, der er overført fra åben anstalt til arresthus, men alle indsatte  

 med frigang fra arresthus.
Bestemmelsen tilsigter af kompensere for, at  

 anbringelse i arresthus indebærer begrænsede muligheder for almindeligt  

 fællesskab og for fritidsaktiviteter i forhold til anbringelse i anstalt.
Efter nr. 3 vil der, når der foreligger ganske særlige omstændigheder,  

 kunne gives udgang til besøg hos nærstående pårørende i forbindelse med  

 frigangen.
Bestemmelsen vil navnlig kunne anvendes i tilfælde, hvor den  

 indsattes familiemæssige forhold i en periode er særligt belastede, uden at  

 betingelserne for anvendelse af udgangscirkulærets § 31 er til stede, og hvor  

 indsattes kortvarige besøg i tilslutning til frigangen vil kunne mindske  

 risikoen for hjemmets sammenbrud.
 ad pkt. 5.
 Der er alene tale om en præcisering af § 27, stk. 4, således at længden af  

 opsparede og sammenlagte udgange udtrykkeligt fremgår af bestemmelsen.
 E.B.
