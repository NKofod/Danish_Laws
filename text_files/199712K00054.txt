Nr LSF 54 Forslag til Lov om ligebehandling af mænd og kvinder inden for de  

 erhvervstilknyttede sikringsordninger(* 1) Fremsat af økonomiministeren (Marianne Jelved) den 30. oktober 1997 Vedtaget ved tredjebehandling den 17. februar 1998 Lov nr. 134 af 25/02/1998 Kapitel 1 Indledende bestemmelser § 1. Loven skal sikre ligebehandling af mænd og kvinder i de  

 erhvervstilknyttede sikringsordninger.
 Stk. 2. Ved erhvervstilknyttede sikringsordninger forstås  

 ordninger, der har til formål at sikre, at lønmodtagere eller selvstændige  

 erhvervsdrivende samlet inden for en virksomhed eller en gruppe af  

 virksomheder inden for en erhvervsgren eller inden for en faglig eller  

 tværfaglig branche eller organisation får ydelser, som skal supplere ydelser  

 fra lovbestemte sociale sikringsordninger eller træde i stedet for disse,  

 uanset om medlemskab af disse ordninger er obligatorisk eller ej.
 Stk. 3. Ved de sikrede forstås dem, der har ret til ydelser fra de  

 erhvervstilknyttede sikringsordninger.
 Stk. 4. Loven er ikke til hinder for bestemmelser om beskyttelse  

 af kvinder i forbindelse med graviditet, fødsel og adoption.
 Stk. 5. Loven er ikke til hinder for bestemmelser om fleksibel  

 pensionsalder på samme vilkår for mænd og kvinder.
 § 2. §§ 7, 8, 10, 11, 12 og 14 finder ikke anvendelse, i det  

 omfang en tilsvarende pligt til ligebehandling følger af en kollektiv  

 overenskomst, jf. dog § 11, stk. 3.
 § 3. Lovens bestemmelser kan ikke fraviges ved aftale til ugunst  

 for den eller de sikrede.
Kapitel 2 Lovens anvendelsesområde § 4. Loven finder anvendelse på alle erhvervstilknyttede  

 sikringsordninger, der vedrører 1) arbejdsulykker og erhvervssygdomme, 2) sygdom, 3) invaliditet, 4) arbejdsløshed eller 5) alder.
 Stk. 2. Loven omfatter endvidere erhvervstilknyttede  

 sikringsordninger, der vedrører andre natural- eller kontantydelser, herunder  

 ydelser til efterladte og familieydelser.
§ 5. Loven finder ikke anvendelse på 1) lovbestemte sikringsordninger, 2) regulativer, vedtægter og reglementer for reglementsansatte og  

 kommunale tjenestemænd, hvorefter der tilvejebringes en retsstilling for  

 disse svarende til den for statens tjenestemænd gældende, 3) offentligretlige bestemmelser om social beskyttelse, i det omfang disse  

 skal supplere eller træde i stedet for de i nr. 1 og 2 nævnte ordninger, 4) individuelle aftaler for selvstændige erhvervsdrivende, 5) ordninger for selvstændige erhvervsdrivende, hvori kun een person  

 deltager, eller 6) lønmodtageres pensionsaftaler, hvori arbejdsgiveren ikke er part.
 Stk. 2. Loven finder endvidere ikke anvendelse på valgfrie  

 muligheder i erhvervstilknyttede sikringsordninger, som deltagerne tilbydes  

 individuelt for at sikre dem supplerende ydelser og give dem adgang til valg  

 af datoen, fra hvilken de normale ydelser skal løbe, eller valg mellem flere  

 ydelser.
 Stk. 3. Loven finder endvidere ikke anvendelse på  

 erhvervstilknyttede sikringsordninger, for så vidt ydelserne finansieres af  

 frivillige lønmodtagerbidrag.
 § 6. Loven finder anvendelse på sikringsordninger, der er knyttet  

 til en arbejdsaftale, hvor arbejdstageren sædvanligvis udfører sit arbejde i  

 Danmark, også selv om arbejdstageren midlertidigt er beskæftiget i udlandet.
 Stk. 2 . Loven finder endvidere anvendelse, hvis arbejdstageren  

 ikke sædvanligvis udfører sit arbejde i et bestemt land og arbejdsgiveren har  

 hjemsted i Danmark.
 Stk. 3. Stk. 1 og 2 finder tilsvarende anvendelse på selvstændige  

 erhvervsdrivende.
Kapitel 3 Ligebehandlingens indhold § 7. I de erhvervstilknyttede sikringsordninger må der ikke gøres  

 forskel mellem mænd og kvinder vedrørende 1) ordningernes anvendelsesområde, 2) betingelserne for adgang til ordningerne, 3) rettigheder og pligter i ordningerne eller 4) rettigheder i forbindelse med udtræden og efter udtræden af  

 ordningerne, jf. dog § 8, stk. 5.
 § 8. De erhvervstilknyttede sikringsordninger må ikke indeholde  

 bestemmelser, hvorefter der finder forskelsbehandling sted på grundlag af køn  

 med hensyn til fastsættelse og beregning af bidrag og ydelser, jf. dog stk.  

 2-5.
Stk. 2. For medlemmer optaget før den 1. juli 1999 i  

 erhvervstilknyttede sikringsordninger, hvor ydelserne beregnes ud fra forud  

 fastsatte bidrag, kan ydelserne være forskellige for mænd og kvinder, i det  

 omfang beregningen baseres på aktuarmæssige faktorer, der er forskellige for  

 de to køn.
Arbejdsgivernes bidrag kan i disse ordninger fastsættes  

 forskelligt for mænd og kvinder, såfremt der herved sker en tilnærmelse af  

 ydelsesniveauerne for mænd og kvinder.
 Stk. 3. For medlemmer optaget før den 1. juli 1999 i  

 erhvervstilknyttede sikringsordninger, hvor bidragene beregnes ud fra forud  

 fastsatte ydelser, kan arbejdsgivernes bidrag være forskellige for mænd og  

 kvinder, i det omfang beregningen baseres på aktuarmæssige faktorer, der er  

 forskellige for de to køn.
Stk. 4. De i stk. 2 og 3 omtalte beregninger foretages på de  

 beregningsgrundlag, den pågældende erhvervstilknyttede sikringsordning i  

 øvrigt anvender.
I de i stk. 3 omtalte ordninger kan ydelser, der udbetales i  

 stedet for de oprindeligt aftalte ydelser, være forskellige for de to køn som  

 følge af anvendelsen af disse beregningsgrundlag.
 Stk. 5. Ved beregning af ydelser i forbindelse med udtræden og  

 efter udtræden af erhvervstilknyttede sikringsordninger for medlemmer optaget  

 før den 1. juli 1999 finder stk. 2-4 tilsvarende anvendelse.
Kapitel 4 Sanktioner og håndhævelse § 9. Bestemmelser i aftaler og i virksomheders og ordningers  

 vedtægter og reglementer m.v., som er i strid med §§ 3, 4, 6-8 eller 10-12,  

 er ugyldige.
Dette gælder også vedtagelser, samordnet adfærd og praksis i  

 strid med §§ 3, 4, 6-8 eller 10-12.
 § 10. Hvis bestemmelser i en aftale m.v. erklæres ugyldige, jf. §  

 9, skal de inden 6 måneder ændres, således at de ikke er i strid med §§ 3, 4,  

 6-8, 11 eller 12.
 § 11. Afskediges en lønmodtager, fordi denne har fremsat krav  

 efter §§ 7, 8, 9 eller 10, skal arbejdsgiveren betale godtgørelse.
 Stk. 2. Godtgørelse efter stk. 1, der ikke kan overstige 39 ugers  

 løn, fastsættes under hensyn til lønmodtagerens ansættelsestid og sagens  

 omstændigheder i øvrigt.
 Stk. 3. Stk. 1 og 2 finder tilsvarende anvendelse, hvor pligt til  

 ligebehandling følger af kollektiv overenskomst, men hvor der ikke i  

 overenskomsten gives den pågældende adgang til godtgørelse for afskedigelse,  

 der ikke er rimeligt begrundet i lønmodtagerens eller virksomhedens forhold.  

 Kravet behandles ad fagretlig vej.
§ 12. Krav på betaling som følge af §§ 9 og 11 forældes efter 2 år  

 efter udgangen af det kalenderår, i hvilket fordringshaveren fik kundskab om  

 kravet og om, at det er forfaldet, og i alt fald 5 år efter kravets  

 forfaldstid.
I øvrigt finder reglerne i §§ 1-3 i lov nr. 274 af 22. december  

 1908 om forældelse af visse fordringer anvendelse.
 § 13. Udbetalte ydelser kan ikke søges tilbagebetalt i kraft af  

 denne lov.
 § 14. En person omfattet af loven, der mener, at ligebehandling  

 efter loven ikke bliver overholdt, kan søge dette fastslået ved domstolene.
 § 15. Finanstilsynet fører tilsyn med overholdelse af denne lov.  

 Reglerne om Finanstilsynet og ansatte i Finanstilsynet i §§ 237-241 i lov om  

 forsikringsvirksomhed finder tilsvarende anvendelse.
 Stk. 2. Faglige organisationer og arbejdsgivere omfattet af loven  

 og virksomheder under tilsyn af Finanstilsynet skal give Finanstilsynet de  

 oplysninger, der er nødvendige for Finanstilsynets tilsyn efter loven.
 § 16. Finanstilsynet kan fastsætte nærmere regler om de i §§ 8 og  

 15 nævnte bestemmelser.
 § 17. Afgørelser truffet af Finanstilsynet i henhold til loven  

 eller forskrifter udstedt i medfør af loven kan indbringes for  

 Erhvervsankenævnet senest 4 uger efter, at afgørelsen er meddelt den  

 pågældende.
 § 18. Ligestillingsrådet kan af egen drift eller efter anmodning  

 undersøge forhold, der vedrører loven.
 Stk. 2. Faglige organisationer og arbejdsgivere omfattet af loven  

 og virksomheder under tilsyn af Finanstilsynet skal efter anmodning overlade  

 Ligestillingsrådet enhver oplysning, der er af betydning for  

 Ligestillingsrådets virksomhed efter loven.
 Stk. 3. De oplysninger, jf. stk. 1 og 2, som Ligestillingsrådet  

 modtager efter loven, er omfattet af tavshedspligten i § 240 c i lov om  

 forsikringsvirksomhed.
Kapitel 5 Straffebestemmelser § 19. Overtrædelse af § 3, § 7, § 8, § 15, stk. 2, eller § 18,  

 stk. 2, kan straffes med bøde, hvis overtrædelsen er begået forsætligt eller  

 ved grov uagtsomhed.
 Stk. 2 . I forskrifter, der udstedes af Finanstilsynet i medfør af  

 loven, kan der fastsættes straf af bøde, hvis overtrædelsen er begået  

 forsætligt eller ved grov uagtsomhed.
 Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
Kapitel 6 Ikrafttrædelses- og overgangsbestemmelser § 20. Loven træder i kraft den 1. marts 1998.
 Stk. 2 . For lønmodtagere har loven virkning for alle ydelser, der  

 kan henregnes til beskæftigelsesperioder efter den 17. maj 1990. For  

 selvstændige erhvervsdrivende har loven virkning for alle ydelser, der kan  

 henregnes til beskæftigelsesperioder efter den 1. marts 1998.
 Stk. 3. Finanstilsynet kan efter ansøgning tillade, at  

 bestemmelsen i § 8, stk. 1, først skal have virkning fra et senere tidspunkt,  

 dog ikke senere end den 1. januar 2002.
 Stk. 4. Rettigheder og pligter, som er omfattet af loven, og som  

 vedrører en periode for medlemskab af en ordning, der ligger forud for den  

 17. maj 1990, er fortsat undergivet de bestemmelser i ordningen, som var  

 gældende for den pågældende periode.
 § 21. I lov nr. 238 af 20. april 1988 om ligestilling mellem mænd  

 og kvinder, som ændret ved lov nr. 374 af 20. maj 1992, affattes  § 2,  

 stk. 2, således:
»Stk. 2. Ligestillingsrådet afgiver udtalelse m.v. efter lov  

 om ligebehandling af mænd og kvinder med hensyn til beskæftigelse og  

 barselorlov m.v., lov om lige løn til mænd og kvinder og lov om  

 ligebehandling af mænd og kvinder inden for de erhvervstilknyttede  

 sikringsordninger.« § 22. Loven gælder ikke for Færøerne og Grønland.
Oprindeligt fremsat forslag Kapitel 1 Indledende bestemmelser § 1. Loven skal sikre ligebehandling af mænd og kvinder i de  

 erhvervstilknyttede sikringsordninger.
 Stk. 2. Ved erhvervstilknyttede sikringsordninger forstås  

 ordninger, der har til formål at sikre, at lønmodtagere eller selvstændige  

 erhvervsdrivende samlet inden for en virksomhed eller en gruppe af  

 virksomheder inden for en erhvervsgren eller inden for en faglig eller  

 tværfaglig branche eller organisation får ydelser, som skal supplere ydelser  

 fra lovbestemte sociale sikringsordninger eller træde i stedet for disse,  

 uanset om medlemskab af disse ordninger er obligatorisk eller ej.
 Stk. 3. Ved de sikrede forstås dem, der har ret til ydelser fra de  

 erhvervstilknyttede sikringsordninger.
 Stk. 4. Loven er ikke til hinder for bestemmelser om beskyttelse  

 af kvinder i forbindelse med graviditet, fødsel og adoption.
 Stk. 5. Loven er ikke til hinder for bestemmelser om fleksibel  

 pensionsalder på samme vilkår for mænd og kvinder.
 § 2. §§ 7, 8, 10, 11, 12 og 14 finder ikke anvendelse, i det  

 omfang en tilsvarende pligt til ligebehandling følger af en kollektiv  

 overenskomst, jf. dog § 11, stk. 3.
 § 3. Lovens bestemmelser kan ikke fraviges ved aftale til ugunst  

 for den eller de sikrede.
Kapitel 2 Lovens anvendelsesområde § 4. Loven finder anvendelse på alle erhvervstilknyttede  

 sikringsordninger, der vedrører 1) arbejdsulykker og erhvervssygdomme, 2) sygdom, 3) invaliditet, 4) arbejdsløshed eller 5) alder.
 Stk. 2. Loven omfatter endvidere erhvervstilknyttede  

 sikringsordninger, der vedrører andre natural- eller kontantydelser, herunder  

 ydelser til efterladte og familieydelser.
§ 5. Loven finder ikke anvendelse på 1) lovbestemte sikringsordninger, 2) regulativer, vedtægter og reglementer for reglementsansatte og  

 kommunale tjenestemænd, hvorefter der tilvejebringes en retsstilling for  

 disse svarende til den for statens tjenestemænd gældende, 3) offentligretlige bestemmelser om social beskyttelse, i det omfang disse  

 skal supplere eller træde i stedet for de i nr. 1 og 2 nævnte ordninger, 4) individuelle aftaler for selvstændige erhvervsdrivende, 5) ordninger for selvstændige erhvervsdrivende, hvori kun een person  

 deltager eller 6) lønmodtageres pensionsaftaler, hvori arbejdsgiveren ikke er part.
 Stk. 2. Loven finder endvidere ikke anvendelse på valgfrie  

 muligheder i erhvervstilknyttede sikringsordninger, som deltagerne tilbydes  

 individuelt for at sikre dem supplerende ydelser, give dem valg af datoen fra  

 hvilken de normale ydelser skal løbe, eller valg mellem flere ydelser.
 Stk. 3. Loven finder endvidere ikke anvendelse på  

 erhvervstilknyttede sikringsordninger, for så vidt ydelserne finansieres af  

 frivillige lønmodtagerbidrag.
 § 6. Loven finder anvendelse på sikringsordninger, der er knyttet  

 til en arbejdsaftale, hvor arbejdstageren sædvanligvis udfører sit arbejde i  

 Danmark, også selvom arbejdstageren midlertidigt er beskæftiget i udlandet.
 Stk. 2 . Loven finder endvidere anvendelse, hvis arbejdstageren  

 ikke sædvanligvis udfører sit arbejde i et bestemt land, og arbejdsgiveren  

 har hjemsted i Danmark.
 Stk. 3. Stk. 1 og 2 finder tilsvarende anvendelse for selvstændige  

 erhvervsdrivende.
Kapitel 3 Ligebehandlingens indhold § 7. I de erhvervstilknyttede sikringsordninger må der ikke gøres  

 forskel mellem mænd og kvinder vedrørende 1) ordningernes anvendelsesområde, 2) betingelserne for adgang til ordningerne, 3) rettigheder og pligter i ordningerne eller 4) rettigheder i forbindelse med udtræden og efter udtræden af  

 ordningerne, jf. dog § 8, stk. 5.
 § 8. De erhvervstilknyttede sikringsordninger må ikke indeholde  

 bestemmelser, hvorefter der finder forskelsbehandling sted på grundlag af køn  

 med hensyn til fastsættelse og beregning af bidrag og ydelser, jf. dog stk.  

 2-5.
Stk. 2. For medlemmer optaget før den 1. juli 1998 i  

 erhvervstilknyttede sikringsordninger, hvor ydelserne beregnes ud fra forud  

 fastsatte bidrag, kan ydelserne være forskellige for mænd og kvinder, i det  

 omfang beregningen baseres på aktuarmæssige faktorer, der er forskellige for  

 de to køn.
Arbejdsgivernes bidrag kan i disse ordninger fastsættes  

 forskelligt for mænd og kvinder, såfremt der herved sker en tilnærmelse af  

 ydelsesniveauerne for mænd og kvinder.
 Stk. 3. For medlemmer optaget før den 1. juli 1998 i  

 erhvervstilknyttede sikringsordninger, hvor bidragene beregnes ud fra forud  

 fastsatte ydelser, kan arbejdsgivernes bidrag være forskellige for mænd og  

 kvinder, i det omfang beregningen baseres på aktuarmæssige faktorer, der er  

 forskellige for de to køn.
Stk. 4. De i stk. 2 og stk. 3 omtalte beregninger foretages på de  

 beregningsgrundlag, den pågældende erhvervstilknyttede sikringsordning i  

 øvrigt anvender.
I de i stk. 3 omtalte ordninger kan ydelser, der udbetales i  

 stedet for de oprindeligt aftalte ydelser, være forskellige for de to køn som  

 følge af anvendelsen af disse beregningsgrundlag.
 Stk. 5. Ved beregning af ydelser i forbindelse med udtræden og  

 efter udtræden af erhvervstilknyttede sikringsordninger for medlemmer optaget  

 før den 1. juli 1998 finder stk. 2-4 tilsvarende anvendelse.
Kapitel 4 Sanktioner og håndhævelse § 9. Bestemmelser i aftaler og i virksomheders og ordningers  

 vedtægter og reglementer m.v., som er i strid med §§ 3-4, 6-8 eller 10-12, er  

 ugyldige.
Dette gælder også vedtagelser, samordnet adfærd og praksis i strid  

 med §§ 3-4, 6-8 eller 10-12.
 § 10. Hvis bestemmelser i en aftale m.v. erklæres ugyldige, jf. §  

 9, skal de inden 6 måneder ændres, således at de ikke er i strid med §§ 3-4,  

 6-8 eller 11-12.
 § 11. Afskediges en lønmodtager, fordi denne har fremsat krav  

 efter §§ 7, 8, 9 eller 10, skal arbejdsgiveren betale godtgørelse.
 Stk. 2. Godtgørelse efter stk. 1, der ikke kan overstige 39 ugers  

 løn, fastsættes under hensyn til lønmodtagerens ansættelsestid og sagens  

 omstændigheder i øvrigt.
 Stk. 3. Stk. 1 og 2 finder tilsvarende anvendelse, hvor pligt til  

 ligebehandling følger af kollektiv overenskomst, men hvor der ikke i  

 overenskomsten gives den pågældende adgang til godtgørelse for afskedigelse,  

 der ikke er rimeligt begrundet i lønmodtagerens eller virksomhedens forhold.  

 Kravet behandles ad fagretlig vej.
§ 12. Krav på betaling som følge af § 9 og § 11 forældes efter 2  

 år efter udgangen af det kalenderår, i hvilket fordringshaveren fik kundskab  

 om kravet og om, at det er forfaldet, og i alt fald 5 år efter kravets  

 forfaldstid.
I øvrigt finder reglerne i §§ 1-3 i lov nr. 274 af 22. december  

 1908 om forældelse af fordringer anvendelse.
 § 13. Udbetalte ydelser kan ikke søges tilbage i kraft af denne  

 lov.
 § 14. En person, omfattet af loven, der mener, at ligebehandling  

 efter loven ikke bliver overholdt, kan søge dette fastslået ved domstolene.
 § 15. Finanstilsynet fører tilsyn med overholdelse af denne lov.  

 Reglerne om Finanstilsynet og ansatte i Finanstilsynet i §§ 237-241 i lov om  

 forsikringsvirksomhed finder tilsvarende anvendelse.
 Stk. 2. Faglige organisationer og arbejdsgivere omfattet af loven  

 og virksomheder under tilsyn af Finanstilsynet skal give Finanstilsynet de  

 oplysninger, der er nødvendige for Finanstilsynets tilsyn efter loven.
 § 16. Finanstilsynet kan fastsætte nærmere regler om de i § 8 og §  

 15 nævnte bestemmelser.
 § 17. Afgørelser truffet af Finanstilsynet i henhold til loven  

 eller forskrifter udstedt i medfør af loven kan indbringes for  

 Erhvervsankenævnet senest 4 uger efter, at afgørelsen er meddelt den  

 pågældende.
 § 18. Ligestillingsrådet kan af egen drift eller efter anmodning  

 undersøge forhold, der vedrører loven.
 Stk. 2. Faglige organisationer og arbejdsgivere omfattet af loven  

 og virksomheder under tilsyn af Finanstilsynet skal efter anmodning overlade  

 Ligestillingsrådet enhver oplysning, der er af betydning for  

 Ligestillingsrådets virksomhed efter loven.
 Stk. 3. De oplysninger, jf. stk. 1 og 2, som Ligestillingsrådet  

 modtager efter loven, er omfattet af tavshedspligten i § 240 c i lov om  

 forsikringsvirksomhed.
Kapitel 5 Straffebestemmelser § 19. Overtrædelse af § 3, § 7, § 8, § 15, stk. 2 eller § 18, stk.  

 2, kan straffes med bøde, hvis overtrædelsen er begået forsætligt eller ved  

 grov uagtsomhed.
 Stk. 2 . I forskrifter, der udstedes af Finanstilsynet i medfør af  

 loven, kan der fastsættes straf af bøde, hvis overtrædelsen er begået  

 forsætligt eller ved grov uagtsomhed.
 Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
Kapitel 6 Ikrafttrædelses- og overgangsbestemmelser § 20. Loven træder i kraft den 1. januar 1998.
 Stk. 2 . For lønmodtagere har loven virkning for alle ydelser, der  

 kan henregnes til beskæftigelsesperioder efter den 17. maj 1990. For  

 selvstændige erhvervsdrivende har loven virkning for alle ydelser, der kan  

 henregnes til beskæftigelsesperioder efter den 1. januar 1998.
 Stk. 3. Finanstilsynet kan efter ansøgning tillade, at  

 bestemmelsen i § 8, stk. 1 først skal have virkning fra et senere tidspunkt,  

 dog ikke senere end den 1. januar 2000.
 Stk. 4. Rettigheder og pligter, som er omfattet af loven, og som  

 vedrører en periode for medlemskab af en ordning, der ligger forud for den  

 17. maj 1990, er fortsat undergivet de bestemmelser i ordningen, som var  

 gældende for den pågældende periode.
 § 21. I lov nr. 238 af 20. april 1988 om ligestilling mellem mænd  

 og kvinder, som ændret ved lov nr. 374 af 20. maj 1992, affattes § 2, stk. 2,  

 således:
 »Stk. 2. Ligestillingsrådet afgiver udtalelse m.v. efter lov  

 om ligebehandling af mænd og kvinder med hensyn til beskæftigelse og  

 barselorlov m.v., lov om lige løn til mænd og kvinder og lov om  

 ligebehandling af mænd og kvinder inden for de erhvervstilknyttede  

 sikringsordninger.«.
 § 22. Loven gælder ikke for Færøerne og Grønland.
Bemærkninger til lovforslaget Almindelige bemærkninger Indledning Dette lovforslag har til formål at sikre ligebehandling af mænd og kvinder  

 i arbejdsmarkedspensionsordningerne og i den forbindelse at gennemføre Rådets  

 direktiv nr. 86/378 af 24. juli 1986 om ligebehandling af mænd og kvinder  

 inden for de erhvervstilknyttede sociale sikringsordninger, som ændret ved  

 Rådets direktiv nr. 96/97 af 20. december 1996.
 Implementeringen af det oprindelige direktiv blev behandlet af det af  

 industriministeren i foråret 1989 nedsatte Pensionsoverførselsudvalg, som den  

 11. oktober 1991 afgav betænkning nr. 1228 om »Pensionsmæssig  

 ligebehandling af mænd og kvinder«.
 Direktivet skal sikre ligebehandling af mænd og kvinder inden for  

 arbejdsmarkedspensionsordninger og andre ikke-lovbestemte sikringsordninger  

 for såvel arbejdstagere som selvstændige erhvervsdrivende.
 Ligebehandling er i vid udstrækning allerede sikret ved Romtraktatens art.  

 119, hvor begrebet løn er defineret bredt, så det også omfatter »alle  

 andre ydelser, som arbejdstageren som følge af arbejdsforholdet modtager fra  

 arbejdsgiveren direkte eller indirekte i penge eller naturalier«.
Direktivet udvider Romtraktatens bestemmelser om ligebehandling, ved også  

 at omhandle selvstændige erhvervsdrivende og præciserer fortolkningen af art.  

 119 for så vidt angår lønmodtagere.
Direktivets udgangspunkt er, at såvel  

 bidrag som ydelser skal være ens for mænd og kvinder.
1. Fælleskønsgrundlag Danske pensionsordninger er enten bidragsdefinerede ordninger eller  

 tilsagnsordninger.
Ved bidragsdefinerede ordninger forstås ordninger, hvor  

 der som led i ansættelsesforholdet er aftalt faste bidrag, som skal  

 indbetales til et pensionsinstitut.
I tilsagnsordninger er arbejdsgiver  

 forpligtet til at indbetale bidrag, ud over arbejdstagerens bidrag, således  

 at arbejdstageren sikres pensionsydelser af en vis størrelse - ofte en  

 procentdel af slutlønnen.
Der er flest bidragsdefinerede ordninger på det  

 danske arbejdsmarked.
 Ifølge direktivet er det muligt at anvende aktuarmæssige faktorer, der er  

 forskellige for mænd og kvinder (gennemsnitlig levetid og  

 invaliditetshyppighed) i forbindelse med beregning af pensionsbidrag og  

 ydelser.
Ved anvendelse af disse forskellige aktuarmæssige faktorer for de  

 bidragsdefinerede ordninger kan pensionsydelsen blive forskellig for mænd og  

 kvinder.
Anvendes aktuarmæssige faktorer på tilsagnsordninger, vil  

 arbejdsgiverens bidrag blive forskelligt for mænd og kvinder.
I nærværende lovforslag foreslås det, at for fremtidige medlemmer i de af  

 lovforslaget omfattet ordninger, skal det gælde, at såvel bidrag som ydelse  

 skal være ens for mænd og kvinder.
Ved beregning af bidrag og ydelse skal  

 således anvendes et fælleskønsgrundlag.
Fremover skal det ikke være muligt at  

 anvende mænds og kvinders forskellige gennemsnitslevetid og  

 invaliditetshyppighed som begrundelse for forskellige bidrag eller ydelser.
 Kvinder lever i gennemsnit længere end mænd, hvorfor alderspension for  

 kvinder er dyrere, mens ægtefællepension er dyrere for mænd end kvinder.  

 Anvendelse af et fælleskønsgrundlag kan medføre en vis omfordeling af midler  

 fra det ene køn til det andet, afhængig af den enkelte ordnings andel af mænd  

 og kvinder samt af ydelsessammensætningen, dvs. størrelsen af alders-,  

 invalide-, ægtefælle- og børnepension.
Mange af de ældre ordninger har dog en ydelsessammensætning, hvor det  

 stort set er ligegyldigt, om der anvendes fælleskønsgrundlag eller kønsopdelt  

 grundlag.
Hertil kommer, at de fleste af de nye ordninger anvender  

 fælleskønsgrundlag.
Når kravet om anvendelse af fælleskønsgrundlag ikke indføres for  

 eksisterende medlemmer, er det fordi, disse medlemmer allerede ved optagelsen  

 i ordningerne har fået et tilsagn om fremtidige ydelser af en vis størrelse  

 på grundlag af de aftalte indbetalinger.
Sådanne tilsagn er juridisk bindende  

 og kan derfor ikke formindskes, hvilket ville blive resultatet for nogle  

 medlemmer, såfremt et krav om anvendelse af fælleskønsgrundlag blev indført  

 med virkning for allerede indgåede aftaler.
Et fælleskønsgrundlag kan give anledning til spekulation i ordningerne,  

 f.eks. ved i pensionsaftalerne at indføre sumydelser i stedet for løbende  

 ydelser.
En sådan udvikling i retning af sumydelser i stedet for løbende  

 ydelser er set i udlandet.
 Aftalefriheden på arbejdsmarkedet - også med hensyn til  

 arbejdsmarkedspensionerne - kan sikre, at en sådan udvikling ikke sker.  

 Økonomiministeren vil gøre arbejdsmarkedets parter opmærksomme på  

 problemstillingen, og i øvrigt følge udviklingen på området.
 Direktivet og lovforslaget indeholder endvidere krav om, at de øvrige  

 rettigheder og pligter - ud over spørgsmål vedrørende bidrag og ydelser - i  

 pensionsordningerne skal være ens for mænd og kvinder.
Sigtet med lovforslaget er, at der i ordningerne ikke må gøres forskel på  

 mænd og kvinder vedrørende ordningernes anvendelsesområde, betingelserne for  

 adgang til ordningerne samt rettigheder og pligter i ordningerne.
Dette vil  

 fremme ligestilling mellem mænd og kvinder.
Lovforslaget tager udgangspunkt i en implementering af direktivet som  

 foreslået af Pensionsoverførselsudvalgets flertal med de ændringer, der er en  

 konsekvens af ændringsdirektivet.
Derudover stiller lovforslaget krav om  

 anvendelse af fælleskønsgrundlag for fremtidige medlemmer af  

 pensionsordningerne.
 Lovforslaget finder anvendelse på alle ikke-lovbestemte  

 erhvervstilknyttede sikringsordninger, hvilket primært vil sige  

 arbejdsmarkedspensionsordningerne.
 Forslaget vil omfatte såvel lønmodtagere som selvstændige  

 erhvervsdrivende, og forslaget tager hensyn til, at mange af de omfattede  

 ordninger er aftalt via overenskomster, således at spørgsmål om overtrædelse  

 af lovens bestemmelser og retsvirkningerne heraf fortrinsvis skal behandles  

 af det fagretlige system, idet dog enkelte spørgsmål vil skulle søges  

 afklaret ved almindelige domstole.
Efter lovforslaget vil Finanstilsynet skulle føre tilsyn med lovens  

 overholdelse, og tilsynet vil kunne kræve de nødvendige oplysninger fra de  

 berørte parter.
Ligestillingsrådet vil ligeledes kunne undersøge forhold  

 omfattet af loven.
Der er ikke ved lovforslaget taget stilling til, hvordan eventuelle  

 finansieringsproblemer skal løses, såfremt en ordning erklæres ugyldig og  

 skal bringes i overensstemmelse med lovens krav om ligebehandling.  

 Udgangspunktet vil være, at der skal ske en fornyet opgørelse af  

 pensionsordningens tilsagn.
I øvrigt må det overlades til dansk rets  

 almindelige regler om erstatning og konsekvenserne af ugyldighed, hvad der  

 skal ske i det enkelte tilfælde.
2. Høring Betænkningens lovudkast blev allerede i 1991 sendt i høring, og nærværende  

 lovforslag har været sendt i høring i samtlige ministerier, samt  

 Advokatrådet, Akademikernes Centralorganisation, Amtsrådsforeningen i  

 Danmark, Arbejderbevægelsens Erhvervsråd, Dansk Arbejdsgiverforening, Den  

 Danske Aktuarforening, Finansrådet, Forbrugerrådet, Foreningen af  

 Firmapensionskasser, Funktionærernes og Tjenestemændenes Fællesråd,  

 Kommunernes Landsforening, Landsorganisationen i Danmark, Ligestillingsrådet,  

 Rådet for Dansk Forsikring og Pension, Sammenslutningen af Landbrugets  

 Arbejdsgiverforeninger og Sammenslutningen af Danske Andelskasser.
3. Administrative, statsfinansielle og miljømæssige konsekvenser Forslaget vil medføre en meradministration svarende til eet årsværk for  

 Finanstilsynet, dvs. 500.000 kr, idet de pensionsordninger, der i dag  

 anvender kønsopdelt grundlag, skal anmelde fælleskønsgrundlag til brug for  

 fremtidige medlemmer, og idet tilsynets arbejdsområde udstrækkes til at  

 varetage tilsynsmæssige spørgsmål om ligebehandling og til at afgive en  

 udtalelse om, hvorvidt en given pensionsordning må anses for at opfylde  

 lovens krav om ligebehandling.
 Forslaget vil ikke have miljømæssige konsekvenser.
4. Erhvervsøkonomiske konsekvenser Lovforslaget vil have økonomiske konsekvenser i form af øget  

 administration i de pensionsordninger, der både skal anvende kønsopdelt  

 grundlag og fælleskønsgrundlag som følge af, at kravet om fælleskønsgrundlag  

 kun indføres for medlemmer optaget efter 1. juli 1998.
5. Forholdet til EU-retten og andre landes lovgivning på området Lovforslaget gennemfører Rådets direktiv 86/378/EØF af 24. juli 1986, som  

 ændret ved Rådets direktiv 96/97/EF af 20. december 1996. Direktivet  

 indeholder minimumsbestemmelser vedrørende omfanget af ligebehandling og  

 fortolker for lønmodtagere Traktatens art. 119's virkning for pension aftalt  

 i ansættelsesforhold.
Lovforslaget går i § 8, stk. 1, videre end  

 minimumsbestemmelserne ved for fremtidige medlemmer af pensionsordningerne at  

 kræve anvendelse af fælleskønsgrundlag.
Efter direktivets art. 6, stk. 1,  

 litra h og i, er anvendelse af aktuarmæssige faktorer, der er forskellige for  

 de to køn, tilladt.
Rådets direktiv 86/378/EØF skulle have været gennemført senest den 30.  

 juli 1989, men da det efter nogle domme fra EF-Domstolen stod klart, at visse  

 af direktivets bestemmelser var i strid med Traktaten, og der blev rejst  

 tvivl om visse andre bestemmelser, valgte man i Danmark (med Kommissionens  

 accept) at afvente en afklaring af spørgsmålene og vedtagelsen af det  

 nødvendige ændringsdirektiv.
Rådets direktiv 96/97/EF skulle have været  

 gennemført den 1. juli 1997, men da det først blev vedtaget den 20. december  

 1996, gjorde man fra dansk side allerede da opmærksom på, at det ikke ville  

 kunne gennemføres i Danmark før ultimo 1997. Dette har dog ikke betydning for  

 beskyttelsesniveauet i Danmark, da de danske pensionsordninger er i  

 overensstemmelse med direktivets minimumsbestemmelser.
Lovforslaget og direktivet regulerer, hvorledes de erhvervstilknyttede  

 sikringsordninger må indrettes, mens det ikke indebærer en regulering af de  

 pensionsprodukter, som pensionsinstitutterne i øvrigt kan udbyde.
For  

 livsforsikringsselskaberne og de tværgående pensionskasser er dette reguleret  

 af livsforsikringsdirektiverne.
Et lovforslag, der regulerede livs- og  

 pensionsforsikringer uden for direktivets anvendelsesområde, f.eks  

 privattegnede pensionsordninger, ville kræve en ændring af  

 livsforsikringsdirektiverne.
Bemærkninger til lovforslagets enkelte bestemmelser Til § 1 Det generelle ligebehandlingsprincip fastslås i denne bestemmelse, som  

 følger af direktivet.
Loven gælder for alle erhvervstilknyttede  

 sikringsordninger og for hele arbejdsstyrken inkl. arbejdsløse samt  

 pensionerede og invalide arbejdstagere, jf. direktivets art. 3. Loven gælder  

 også ved frivillig deltagelse i de erhvervstilknyttede sikringsordninger.
 Bestemmelsen fastlægger sammen med §§ 4-6 lovens anvendelsesområde, jf.  

 direktivets art. 2. § 1, stk. 2 giver de væsentligste karakteristika for de  

 ordninger, der omfattes af loven.
Loven vil ofte, men ikke udelukkende omfatte forsikringsbaserede  

 ordninger.
Således vil også opsparing i pensionsøjemed i pengeinstitutter  

 være medtaget.
En nærmere afgrænsning kan kun ske i praksis.
 Stk. 3 definerer personkredsen til at omfatte alle personer, der har ret  

 til ydelser fra ordningerne, dvs. ikke blot lønmodtagerne eller de  

 selvstændige erhvervsdrivende, men også de pårørende, der har ret til ydelser  

 som f.eks. ægtefælle- eller børnepension.
 Stk. 4 følger direktivets art. 5.2. Dog er det fundet nødvendigt at  

 præcisere, at man ligestiller adoption med svangerskab og fødsel.
 Stk. 5 følger direktivets art. 9a.
 De i stk. 4 og 5 nævnte bestemmelser henviser til bestemmelser i de  

 aftaler, vedtægter og regulativer m.v., der ligger til grund for de  

 erhvervstilknyttede sikringsordninger.
Til § 2 Bestemmelsen fastslår det såkaldte subsidiaritetsprincip, som man også  

 kender fra ligelønsloven og lov om ligebehandling med hensyn til  

 beskæftigelse og barselsorlov.
I modsætning til disse love er  

 subsidiaritetsprincippet her konkretiseret til bestemmelserne i §§ 7, 8, 10,  

 11, 12 og 14, idet lovens øvrige bestemmelser ikke vedrører forhold, der kan  

 forhandles via kollektiv overenskomst.
 I praksis betyder subsidiaritetsprincippet, at de omhandlede bestemmelser  

 i loven kun finder anvendelse på lønmodtagere, i det omfang lønmodtageren  

 ikke er indrømmet tilsvarende eller bedre beskyttelse efter en kollektiv  

 overenskomst.
Til § 3 Bestemmelsen svarer til § 12 i lov om ligebehandling af mænd og kvinder  

 med hensyn til beskæftigelse og barselorlov m.v. (lovbekendtgørelse nr. 875  

 af 17. oktober 1994) og skal sikre, at en person, der ikke er blevet  

 behandlet i overensstemmelse med denne lov, ikke kan blive mødt med  

 indsigelse om stiltiende eller udtrykkeligt at have givet afkald på sin ret  

 efter loven.
Sådanne afkald er efter § 9 ugyldige.
Til § 4 I denne bestemmelse afgrænses indholdet af de erhvervstilknyttede  

 sikringsordninger, der er omfattet af loven.
Bestemmelsen følger artikel 4 i  

 direktivet.
Denne bestemmelse gælder dog i direktivet kun lønmodtagere og  

 ikke selvstændige erhvervsdrivende.
I lovforslaget foreslås imidlertid, at  

 bestemmelsen gælder såvel lønmodtagere som selvstændige erhvervsdrivende.
Loven omfatter således erhvervstilknyttede sikringsordninger, der giver  

 ydelser til den selvstændige eller arbejdstageren i form af egenpension  

 (alders- og invalidepension) samt arbejdsskade- og arbejdsløshedsforsikring  

 og erhvervstilknyttede sikringsordninger, der giver visse andre ydelser,  

 herunder ægtefælle- og børnepension.
Ordet »alder« i stk. 1, nr. 5,  

 omfatter både egentlig alderspension og andre aldersbestemmelser vedrørende  

 f.eks. adgang til fremskyndelse eller udskydelse af pensionsudbetalingerne.
 Det bør bemærkes, at loven ikke omfatter de lovbestemte sikringsordninger,  

 herunder den lovbestemte arbejdsskadeforsikring og arbejdsløshedskasserne  

 anerkendt efter arbejdsløshedsforsikringsloven, jf. § 5, stk. 1, nr. 1.
Til § 5 Denne bestemmelse opregner de områder, der ikke er omfattet af loven, jf.  

 direktivets art. 2.1. og 2.2.
 De i bestemmelsens stk. 1, nr. 1 - 3 nævnte ordninger og bestemmelser er  

 omfattet af direktiv 79/7 om ligebehandling med hensyn til social sikring,  

 art. 3, og er således ikke omfattet af direktiv 86/378 og dermed ej heller af  

 denne lov.
Blandt de i stk. 1, nr. 1, nævnte ordninger kan nævnes de ordninger, der  

 følger a) lov om dagpenge ved sygdom eller fødsel, b) lov om social pension, c) lov om delpension, d) lov om arbejdsskadeforsikring, e) lov om arbejdsmarkedets tillægspension, f) lov om arbejdsformidling og arbejdsløshedsforsikring og g) lov om tjenestemandspension.
 Uanset denne lovs bestemmelser finder lov nr. 102 af 14. marts 1941 om  

 bevarelse af enkepensionsret ved separation og skilsmisse med senere  

 ændringer anvendelse.
Stk. 2 følger af direktivets art. 2, stk. 2, litra d.
Bestemmelsen  

 betyder, at såfremt der i en ordning er mulighed for individuelt at vælge  

 supplerende ydelser eller at foretage et valg mellem forskellige ydelser, er  

 disse supplerende/valgfrie ydelser ikke omfattet af lovens anvendelsesområde.
 Stk. 3 følger af direktivets art. 2, stk. 2, litra e.
Til § 6 Der er her tale om en geografisk afgrænsning af lovens anvendelsesområde.  

 Det fastlægges, at arbejdsaftalen bliver styrende for lovens anvendelse på en  

 tilknyttet sikringsordning.
Afgrænsningen sikrer, at erhvervstilknyttede  

 sikringsordninger, hvor arbejdsforholdet hovedsageligt udføres i Danmark, er  

 omfattet af loven.
Til § 7 Denne bestemmelse præciserer de forhold, hvori forskelsbehandling ikke må  

 finde sted i erhvervstilknyttede sikringsordninger, jf. direktivets art. 5.  

 Der omtales bestemmelser i ordningerne i bred forstand, idet disse  

 bestemmelser kan forefindes i såvel de overenskomster og aftaler, som  

 ordningerne måtte være oprettet i medfør af, som i vedtægter og regulativer i  

 de pensions-, forsikrings- og pengeinstitutter, ordningerne måtte være  

 etableret i.
 Direktivets artikel 5, stk. 2, og artikel 6, stk. 1, litra g, om  

 svangerskab, fødsel og barselorlov er implementeret ved § 1, stk. 3.
Til § 8 Denne bestemmelse præciserer konsekvenserne af ligebehandlingsprincippet  

 for beregningen af bidrag og ydelser.
 Stk. 1 indebærer, at der stilles krav om anvendelse af fælleskønsgrundlag  

 for medlemmer, der optages i pensionsordningerne efter den 1. juli 1998, jf.  

 dog muligheden for overgangsordning i § 20, stk. 3.
Stk. 2-5 vedrører de eksisterende medlemmer af pensionsordningerne.
For  

 disse medlemmer vil anvendelse af kønsopdelt grundlag stadig være tilladt.  

 Stk. 2-4 indeholder de i direktivets artikel 6, stk. 1, litra h og litra i,  

 angivne bestemmelser, og stk. 5 følger af direktivets artikel 6, litra d og  

 litra j.
For hovedparten af sikringsordningerne er de i stk. 4 omtalte  

 beregningsgrundlag reguleret af lov om forsikringsvirksomhed eller lov om  

 tilsyn med firmapensionskasser.
De i stk. 4, 2. pkt, omtalte ydelser, der kan  

 udbetales i stedet for de oprindeligt aftalte ydelser, er ydelser som f.eks.  

 sumydelser, der udbetales ved konvertering af løbende ydelser til  

 engangsydelser, beløb, der udbetales ved udtræden eller overførsel til anden  

 pensionsordning, eller løbende ydelser, der er ændret i forhold til det  

 aftalte som følge af en valgt ændring af udbetalingsperioden.
Til § 9 Efter denne bestemmelse er aftaler m.m. ugyldige, hvis de er i strid med  

 loven, jf. også artikel 7 i direktivet, der ønsker ugyldighedsvirkning for  

 alle aftaler m.m., der er i strid med ligebehandlingsprincippet.
Bestemmelsen har et bredt anvendelsesområde, idet den omfatter alle typer  

 af aftaler, vedtægter, reglementer m.v.
Bestemmelsen skal desuden ses i  

 sammenhæng med forbuddet mod aftale om fravigelse af loven i § 3.
Til § 10 Såfremt en ordning eller en aftale er ugyldig, jf. § 9, skal den selvsagt  

 ændres, således at den opfylder lovens regler.
I princippet burde det ske  

 uden videre.
Men af praktiske grunde må der sættes en frist, da en række  

 praktiske arrangementer, bl.a. af beregningsmæssig art, kan være påkrævede.  

 Fristen efter § 10 er sat til 6 måneder.
Denne frist er fastsat under  

 hensyntagen til, at overtrædelser hurtigt bør bringes til ophør, og at en  

 længere frist kan udløse næsten uoverskuelige opgørelsesproblemer,  

 erstatningskrav m.v.
Fristen på 6 måneder løber fra det tidspunkt, hvor ugyldigheden fastslås  

 ved aftale eller en endelig afgørelse af Finanstilsynet, en domstol, en  

 voldgiftsret eller Erhvervsankenævnet.
Bestemmelsen om ugyldighed regulerer  

 ikke fastsættelse af krav om efterbetaling eller erstatning i tilfælde af, at  

 en ordning kendes ugyldig. § 12 giver en forældelsesfrist desangående, men  

 loven regulerer ikke i øvrigt fastsættelse af størrelsen af sådanne krav.
Til § 11 Artikel 11 i direktivet foreskriver, at der skal være beskyttelse mod  

 afskedigelse på grund af klage over forhold vedrørende  

 ligebehandlingsprincippet i erhvervstilknyttede sikringsordninger.
En del lønmodtagere vil allerede i dag være beskyttet mod urimelig og  

 usaglig afskedigelse efter bestemmelserne i funktionærloven.
For de  

 overenskomstdækkede gælder tilsvarende beskyttelse, jf. f.eks. hovedaftalen.  

 Da der imidlertid kan forekomme tilfælde, der ikke eller kun utilstrækkeligt  

 er beskyttede, er det fundet hensigtsmæssigt at indsætte bestemmelsen direkte  

 i loven.
 Krav efter stk. 3 behandles ad fagretlig vej, idet man her griber ind på  

 et område, der er overenskomstdækket.
 Bestemmelsen svarer til § 15 i lov om ligebehandling af mænd og kvinder  

 med hensyn til beskæftigelse og barselsorlov m.v. (lovbekendtgørelse nr. 875  

 af 17. oktober 1994).
Til § 12 Denne lov kan udløse efterbetalinger.
Det er derfor nødvendigt at begrænse  

 krav på efterbetaling mod pensionsinstitutterne og/eller arbejdsgiverne.  

 Dette bør præciseres i loven, således at forældelse ikke afhænger af en  

 fortolkning af forældelsesloven af 1908. Der indføres en dobbelt  

 forældelsesfrist, nemlig dels en regel om en 2-årig forældelsesfrist, dvs. en  

 forældelsesfrist, som udløber 2 år efter udløbet af det kalenderår, i hvilket  

 den sikrede har fået kundskab om sit krav og om det er forfaldet, dels en  

 regel om en 5-årig forældelsesfrist, dvs. en forældelsesfrist som udløber  

 efter at kravet er forfaldet.
Tilsvarende bestemmelse gælder for andre krav  

 grundet i forsikringsaftalen, jf. forsikringsaftalelovens § 29 og  

 firmapensionskasselovens § 9.
Til § 13 Under henvisning til formålet med at oprette erhvervstilknyttede  

 sikringsordninger er det fundet nødvendigt udtrykkeligt at præcisere, at  

 krav, der støttes på § 9 og § 11, aldrig kan rettes mod den eller de sikrede  

 i form af krav om tilbagebetaling af allerede udbetalte ydelser.
Om der i  

 kraft af andre regler er et tilbagesøgningskrav, behandler § 13 ikke.
Til § 14 Bestemmelsen fastslår de klagemuligheder, som den enkelte person har ret  

 til, jf. artikel 10 i direktivet.
 Det slås her fast, at spørgsmål om ligebehandling efter denne lov henhører  

 under de almindelige domstole, dog undtaget de spørgsmål, som afgøres af  

 Finanstilsynet, jf. § 15.
Såfremt spørgsmål om ligebehandling i erhvervstilknyttede  

 sikringsordninger ikke rejses i medfør af denne lov, men i medfør af en  

 kollektiv overenskomst, skal det derimod behandles på den for  

 overenskomstmæssige krav sædvanlige måde, d.v.s. ad fagretlig vej.
Herudover  

 kan der efter § 17 være klagemulighed vedrørende Finanstilsynets afgørelser.
Til § 15 Efter stk. 1 fører Finanstilsynet tilsyn med lovens overholdelse, og der  

 gælder de samme bestemmelser vedrørende Finanstilsynets beføjelser og  

 tavshedspligt, som fremgår af §§ 237-241 i lov om forsikringsvirksomhed.  

 Bestemmelserne omhandler Finanstilsynets struktur med et Forsikringsråd, at  

 de ansatte i Finanstilsynet er underlagt visse begrænsninger med hensyn til  

 udøvelse af anden virksomhed, Finanstilsynets årlige beretning og en  

 bestemmelse om begrænsning af klageadgang.
Vigtigst er henvisningen til  

 bestemmelsen om Finanstilsynets tavshedspligt.
Bestemmelsen i stk. 2 giver Finanstilsynet bemyndigelse til at indhente de  

 oplysninger, som er nødvendige for Finanstilsynets virksomhed efter denne  

 lov.
Finanstilsynet kan efter denne bestemmelse f.eks. kræve detaljerede  

 oplysninger om tekniske detaljer i en pensionsaftale for at kontrollere, at  

 loven er overholdt.
Til § 16 Bestemmelsen giver Finanstilsynet hjemmel til at fastsætte nærmere  

 retningslinier, bl.a. med hensyn til regler for beregning af bidrag og  

 ydelser og med hensyn til indberetning til tilsynet.
Til § 17 Erhvervsankenævnet er indsat som den endelige administrative klageinstans  

 for afgørelser truffet af Finanstilsynet.
Det svarer til, hvad der gælder  

 efter § 247 a i Lov om forsikringsvirksomhed.
Til § 18 Bestemmelsen er indsat efter forslag fra Ligestillingsrådet.
Bestemmelsen  

 skal ses som en opfølgning af lov om ligestilling mellem mænd og kvinder (lov  

 nr. 238 af 20. april 1988, som ændret ved lov nr. 374 af 20. maj 1992),  

 hvorefter Ligestillingsrådet tillægges en udvidet kompetence.
På samme måde  

 som i lov om lige løn til mænd og kvinder (lovbekendtgørelse nr. 639 af 17.  

 juli 1992) og lov om ligebehandling af mænd og kvinder med hensyn til  

 beskæftigelse og barselorlov m.v. (lovbekendtgørelse nr. 875 af 17. oktober  

 1994) indsættes Ligestillingsrådets kompetence direkte i loven.
Efter bestemmelsen har faglige organisationer og arbejdsgivere omfattet af  

 loven og virksomheder under tilsyn af Finanstilsynet pligt til at give  

 Ligestillingsrådet oplysninger, som har betydning i forbindelse med  

 behandling af spørgsmål vedrørende denne lov.
Hvis bestemmelsen overtrædes,  

 kan der pålægges straf, jf. § 19.
De oplysninger som Ligestillingsrådet modtager i medfør af loven, er  

 omfattet af tavshedspligten i § 240 c i lov om forsikringsvirksomhed.
Det  

 skal bemærkes, at Ligestillingsrådet må indhente oplysningerne fra de faglige  

 organisationer, arbejdsgiverne og virksomhederne under Finanstilsynets  

 tilsyn, idet Finanstilsynet på grund af sin tavshedspligt ikke har pligt til  

 at udlevere oplysninger til Ligestillingsrådet.
Finanstilsynet kan dog i  

 lighed med andre myndigheder afgive oplysninger til Ligestillingsrådet efter  

 bestemmelserne i offentlighedsloven og forvaltningsloven, i det omfang  

 oplysningerne ikke er omfattet af Finanstilsynets tavshedspligt.
Til § 19 Bestemmelsen giver mulighed for at straffe overtrædelse af loven eller  

 forskrifter udstedt i medfør af loven med bøde, hvis overtrædelsen sker  

 forsætligt eller groft uagtsomt.
Til § 20 Det foreslås i stk. 1, at loven træder i kraft den 1. januar 1998.
Loven har tilbagevirkende kraft for lønmodtagere efter stk. 2. Dette  

 følger af art. 2 i ændringsdirektivet.
Den tilbagevirkende kraft skyldes, at  

 Romtraktatens art. 119 ifølge EF-Domstolen har kunnet påberåbes direkte i  

 pensionsspørgsmål fra denne dato, hvor Barber-dommen blev afsagt.
En længere  

 tilbagevirkende kraft vil ifølge direktivet gælde for sager, hvor der inden  

 den 17. maj 1990 er anlagt søgsmål, men da sådanne søgsmål ikke er kendt, er  

 denne mulighed ikke medtaget i lovforslaget.
Stk. 3 indeholder en dispensationsadgang med hensyn til fristen i § 8,  

 stk. 1, til den 1. juli 1998 for indførelse af fælleskønsgrundlag for nye  

 medlemmer; dog senest til den 1. januar 2000. Det skal bemærkes, at  

 indførelsen af fælleskønsgrundlag er mere vidtgående end direktivet.
Der kan  

 være ordninger, hvor beregningsgrundlaget indgår i pensionsaftalen mellem  

 aftaleparterne, og hvor det ikke er muligt inden den 1. juli 1998 at ændre  

 aftalen, hvorfor fælleskønsgrundlaget først kan indføres på et senere  

 tidspunkt.
Der kan endvidere være ordninger, der af særlige administrative  

 årsager har behov for en overgangsordning.
I stk. 4 er der indsat en regel i overensstemmelse med direktivets art. 8,  

 stk. 2. Det betyder, at de pensionstilsagn, der inden revisionen er givet på  

 baggrund af hidtidige pensionsindbetalinger, ikke kan ændres/omregnes på en  

 sådan måde, at de allerede givne tilsagn forringes.
I øvrigt giver  

 bestemmelsen ikke rettigheder for den enkelte.
En pensionsordnings regler om  

 valgfrihed ændres således ikke.
Til § 21 Bestemmelsen er en konsekvens af lovforslagets § 18.
Til § 22 Da der er tale om implementering af et EF-direktiv, finder loven ikke  

 anvendelse på Færøerne og Grønland.
Skriftlig fremsættelse (30. oktober 1997) Økonomiministeren (Marianne Jelved):
 Herved tillader jeg mig for det høje Ting at fremsætte:
 Forslag til lov om ligebehandling af mænd og kvinder inden for de  

 erhvervstilknyttede sikringsordninger og om ændring af lov om ligestilling  

 mellem mænd og kvinder.
(Lovforslag nr.
L 54).
 Lovforslaget har til formål at sikre ligebehandling af mænd og kvinder.  

 Lovforslaget gennemfører Rådets direktiv nr. 86/378 af 24. juli 1986 om  

 ligebehandling af mænd og kvinder inden for de erhvervstilknyttede sociale  

 sikringsordninger, som ændret ved Rådets direktiv nr. 96/97 af 20. december  

 1996.
 Lovforslaget medfører, at for fremtidige medlemmer i ikke-lovbestemte  

 erhvervstilknyttede sikringsordninger, dvs. arbejdsmarkedspensionsordninger,  

 skal det gælde, at såvel bidrag som ydelse skal være ens for mænd og kvinder  

 (fælleskønsgrundlag).
 Derudover må der ikke gøres forskel på mænd og kvinder vedrørende de af  

 loven omfattede pensionsordningers anvendelsesområde, betingelserne for  

 adgang samt rettigheder og pligter.
 Med disse bemærkninger, og idet jeg i øvrigt henviser til lovforslaget og  

 bemærkningerne til dette, skal jeg anbefale forslaget til det høje Tings  

 velvillige behandling.
Efter 2. behandling den 5. februar 1998 Kapitel 1 Indledende bestemmelser § 1. Loven skal sikre ligebehandling af mænd og kvinder i de  

 erhvervstilknyttede sikringsordninger.
 Stk. 2. Ved erhvervstilknyttede sikringsordninger forstås  

 ordninger, der har til formål at sikre, at lønmodtagere eller selvstændige  

 erhvervsdrivende samlet inden for en virksomhed eller en gruppe af  

 virksomheder inden for en erhvervsgren eller inden for en faglig eller  

 tværfaglig branche eller organisation får ydelser, som skal supplere ydelser  

 fra lovbestemte sociale sikringsordninger eller træde i stedet for disse,  

 uanset om medlemskab af disse ordninger er obligatorisk eller ej.
 Stk. 3. Ved de sikrede forstås dem, der har ret til ydelser fra de  

 erhvervstilknyttede sikringsordninger.
 Stk. 4. Loven er ikke til hinder for bestemmelser om beskyttelse  

 af kvinder i forbindelse med graviditet, fødsel og adoption.
 Stk. 5. Loven er ikke til hinder for bestemmelser om fleksibel  

 pensionsalder på samme vilkår for mænd og kvinder.
 § 2. §§ 7, 8, 10, 11, 12 og 14 finder ikke anvendelse, i det  

 omfang en tilsvarende pligt til ligebehandling følger af en kollektiv  

 overenskomst, jf. dog § 11, stk. 3.
 § 3. Lovens bestemmelser kan ikke fraviges ved aftale til ugunst  

 for den eller de sikrede.
Kapitel 2 Lovens anvendelsesområde § 4. Loven finder anvendelse på alle erhvervstilknyttede  

 sikringsordninger, der vedrører 1) arbejdsulykker og erhvervssygdomme, 2) sygdom, 3) invaliditet, 4) arbejdsløshed eller 5) alder.
 Stk. 2. Loven omfatter endvidere erhvervstilknyttede  

 sikringsordninger, der vedrører andre natural- eller kontantydelser, herunder  

 ydelser til efterladte og familieydelser.
§ 5. Loven finder ikke anvendelse på 1) lovbestemte sikringsordninger, 2) regulativer, vedtægter og reglementer for reglementsansatte og  

 kommunale tjenestemænd, hvorefter der tilvejebringes en retsstilling for  

 disse svarende til den for statens tjenestemænd gældende, 3) offentligretlige bestemmelser om social beskyttelse, i det omfang disse  

 skal supplere eller træde i stedet for de i nr. 1 og 2 nævnte ordninger, 4) individuelle aftaler for selvstændige erhvervsdrivende, 5) ordninger for selvstændige erhvervsdrivende, hvori kun een person  

 deltager, eller 6) lønmodtageres pensionsaftaler, hvori arbejdsgiveren ikke er part.
 Stk. 2. Loven finder endvidere ikke anvendelse på valgfrie  

 muligheder i erhvervstilknyttede sikringsordninger, som deltagerne tilbydes  

 individuelt for at sikre dem supplerende ydelser og give dem adgang til valg  

 af datoen, fra hvilken de normale ydelser skal løbe, eller valg mellem flere  

 ydelser.
 Stk. 3. Loven finder endvidere ikke anvendelse på  

 erhvervstilknyttede sikringsordninger, for så vidt ydelserne finansieres af  

 frivillige lønmodtagerbidrag.
 § 6. Loven finder anvendelse på sikringsordninger, der er knyttet  

 til en arbejdsaftale, hvor arbejdstageren sædvanligvis udfører sit arbejde i  

 Danmark, også selv om arbejdstageren midlertidigt er beskæftiget i udlandet.
 Stk. 2 . Loven finder endvidere anvendelse, hvis arbejdstageren  

 ikke sædvanligvis udfører sit arbejde i et bestemt land og arbejdsgiveren har  

 hjemsted i Danmark.
 Stk. 3. Stk. 1 og 2 finder tilsvarende anvendelse på selvstændige  

 erhvervsdrivende.
Kapitel 3 Ligebehandlingens indhold § 7. I de erhvervstilknyttede sikringsordninger må der ikke gøres  

 forskel mellem mænd og kvinder vedrørende 1) ordningernes anvendelsesområde, 2) betingelserne for adgang til ordningerne, 3) rettigheder og pligter i ordningerne eller 4) rettigheder i forbindelse med udtræden og efter udtræden af  

 ordningerne, jf. dog § 8, stk. 5.
 § 8. De erhvervstilknyttede sikringsordninger må ikke indeholde  

 bestemmelser, hvorefter der finder forskelsbehandling sted på grundlag af køn  

 med hensyn til fastsættelse og beregning af bidrag og ydelser, jf. dog stk.  

 2-5.
Stk. 2. For medlemmer optaget før den 1. juli 1999 i  

 erhvervstilknyttede sikringsordninger, hvor ydelserne beregnes ud fra forud  

 fastsatte bidrag, kan ydelserne være forskellige for mænd og kvinder, i det  

 omfang beregningen baseres på aktuarmæssige faktorer, der er forskellige for  

 de to køn.
Arbejdsgivernes bidrag kan i disse ordninger fastsættes  

 forskelligt for mænd og kvinder, såfremt der herved sker en tilnærmelse af  

 ydelsesniveauerne for mænd og kvinder.
 Stk. 3. For medlemmer optaget før den 1. juli 1999 i  

 erhvervstilknyttede sikringsordninger, hvor bidragene beregnes ud fra forud  

 fastsatte ydelser, kan arbejdsgivernes bidrag være forskellige for mænd og  

 kvinder, i det omfang beregningen baseres på aktuarmæssige faktorer, der er  

 forskellige for de to køn.
Stk. 4. De i stk. 2 og 3 omtalte beregninger foretages på de  

 beregningsgrundlag, den pågældende erhvervstilknyttede sikringsordning i  

 øvrigt anvender.
I de i stk. 3 omtalte ordninger kan ydelser, der udbetales i  

 stedet for de oprindeligt aftalte ydelser, være forskellige for de to køn som  

 følge af anvendelsen af disse beregningsgrundlag.
 Stk. 5. Ved beregning af ydelser i forbindelse med udtræden og  

 efter udtræden af erhvervstilknyttede sikringsordninger for medlemmer optaget  

 før den 1. juli 1999 finder stk. 2-4 tilsvarende anvendelse.
Kapitel 4 Sanktioner og håndhævelse § 9. Bestemmelser i aftaler og i virksomheders og ordningers  

 vedtægter og reglementer m.v., som er i strid med §§ 3, 4, 6-8 eller 10-12,  

 er ugyldige.
Dette gælder også vedtagelser, samordnet adfærd og praksis i  

 strid med §§ 3, 4, 6-8 eller 10-12.
 § 10. Hvis bestemmelser i en aftale m.v. erklæres ugyldige, jf. §  

 9, skal de inden 6 måneder ændres, således at de ikke er i strid med §§ 3, 4,  

 6-8, 11 eller 12.
 § 11. Afskediges en lønmodtager, fordi denne har fremsat krav  

 efter §§ 7, 8, 9 eller 10, skal arbejdsgiveren betale godtgørelse.
 Stk. 2. Godtgørelse efter stk. 1, der ikke kan overstige 39 ugers  

 løn, fastsættes under hensyn til lønmodtagerens ansættelsestid og sagens  

 omstændigheder i øvrigt.
 Stk. 3. Stk. 1 og 2 finder tilsvarende anvendelse, hvor pligt til  

 ligebehandling følger af kollektiv overenskomst, men hvor der ikke i  

 overenskomsten gives den pågældende adgang til godtgørelse for afskedigelse,  

 der ikke er rimeligt begrundet i lønmodtagerens eller virksomhedens forhold.  

 Kravet behandles ad fagretlig vej.
§ 12. Krav på betaling som følge af §§ 9 og 11 forældes efter 2 år  

 efter udgangen af det kalenderår, i hvilket fordringshaveren fik kundskab om  

 kravet og om, at det er forfaldet, og i alt fald 5 år efter kravets  

 forfaldstid.
I øvrigt finder reglerne i §§ 1-3 i lov nr. 274 af 22. december  

 1908 om forældelse af visse fordringer anvendelse.
 § 13. Udbetalte ydelser kan ikke søges tilbagebetalt i kraft af  

 denne lov.
 § 14. En person omfattet af loven, der mener, at ligebehandling  

 efter loven ikke bliver overholdt, kan søge dette fastslået ved domstolene.
 § 15. Finanstilsynet fører tilsyn med overholdelse af denne lov.  

 Reglerne om Finanstilsynet og ansatte i Finanstilsynet i §§ 237-241 i lov om  

 forsikringsvirksomhed finder tilsvarende anvendelse.
 Stk. 2. Faglige organisationer og arbejdsgivere omfattet af loven  

 og virksomheder under tilsyn af Finanstilsynet skal give Finanstilsynet de  

 oplysninger, der er nødvendige for Finanstilsynets tilsyn efter loven.
 § 16. Finanstilsynet kan fastsætte nærmere regler om de i §§ 8 og  

 15 nævnte bestemmelser.
 § 17. Afgørelser truffet af Finanstilsynet i henhold til loven  

 eller forskrifter udstedt i medfør af loven kan indbringes for  

 Erhvervsankenævnet senest 4 uger efter, at afgørelsen er meddelt den  

 pågældende.
 § 18. Ligestillingsrådet kan af egen drift eller efter anmodning  

 undersøge forhold, der vedrører loven.
 Stk. 2. Faglige organisationer og arbejdsgivere omfattet af loven  

 og virksomheder under tilsyn af Finanstilsynet skal efter anmodning overlade  

 Ligestillingsrådet enhver oplysning, der er af betydning for  

 Ligestillingsrådets virksomhed efter loven.
 Stk. 3. De oplysninger, jf. stk. 1 og 2, som Ligestillingsrådet  

 modtager efter loven, er omfattet af tavshedspligten i § 240 c i lov om  

 forsikringsvirksomhed.
Kapitel 5 Straffebestemmelser § 19. Overtrædelse af § 3, § 7, § 8, § 15, stk. 2, eller § 18,  

 stk. 2, kan straffes med bøde, hvis overtrædelsen er begået forsætligt eller  

 ved grov uagtsomhed.
 Stk. 2 . I forskrifter, der udstedes af Finanstilsynet i medfør af  

 loven, kan der fastsættes straf af bøde, hvis overtrædelsen er begået  

 forsætligt eller ved grov uagtsomhed.
 Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
Kapitel 6 Ikrafttrædelses- og overgangsbestemmelser § 20. Loven træder i kraft den 1. marts 1998.
 Stk. 2 . For lønmodtagere har loven virkning for alle ydelser, der  

 kan henregnes til beskæftigelsesperioder efter den 17. maj 1990. For  

 selvstændige erhvervsdrivende har loven virkning for alle ydelser, der kan  

 henregnes til beskæftigelsesperioder efter den 1. marts 1998.
 Stk. 3. Finanstilsynet kan efter ansøgning tillade, at  

 bestemmelsen i § 8, stk. 1, først skal have virkning fra et senere tidspunkt,  

 dog ikke senere end den 1. januar 2002.
 Stk. 4. Rettigheder og pligter, som er omfattet af loven, og som  

 vedrører en periode for medlemskab af en ordning, der ligger forud for den  

 17. maj 1990, er fortsat undergivet de bestemmelser i ordningen, som var  

 gældende for den pågældende periode.
 § 21. I lov nr. 238 af 20. april 1988 om ligestilling mellem mænd  

 og kvinder, som ændret ved lov nr. 374 af 20. maj 1992, affattes  § 2,  

 stk. 2, således:
»Stk. 2. Ligestillingsrådet afgiver udtalelse m.v. efter lov  

 om ligebehandling af mænd og kvinder med hensyn til beskæftigelse og  

 barselorlov m.v., lov om lige løn til mænd og kvinder og lov om  

 ligebehandling af mænd og kvinder inden for de erhvervstilknyttede  

 sikringsordninger.« § 22. Loven gælder ikke for Færøerne og Grønland.
 (* 1) Loven indeholder bestemmelser, der gennemfører Rådets direktiv nr.  

 86/378 af 24. juli 1986, EF-Tidende 1986 L 225/40, som ændret ved Rådets  

 direktiv nr. 96/97 af 20. december 1996, EF-Tidende 1997 L 46/20.
