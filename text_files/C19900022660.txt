A.
Indledning 1. Lovens formål og baggrund Lov nr. 379 af 13. juni 1990 om kommunal beskæftigelsesindsats afløser  

 lov om beskæftigelsesmuligheder for unge m.v., jf. lovbekendtgørelse nr. 79  

 af 15. februar 1988, som ændret ved lov nr. 839 af 21. december 1988.
 Ansvaret og kompetencen er med denne lov overgået til amtskommuner og  

 kommuner.
 Loven angiver kun rammerne for beskæftigelsesindsatsen, og det er  

 (amts)kommunernes ansvar at udfylde disse rammer efter de lokale forhold.  

 Sigtet er naturligvis stadig at forbedre de lediges muligheder for en fast  

 tilknytning til det ordinære arbejdsmarked.
 Loven indebærer også en regelforenkling, idet mange af den tidligere lovs  

 betingelser om alder, personkreds, tilskudsperioder osv. er ophævet.
 Der bliver hermed bedre mulighed for at tage hensyn til den lediges  

 særlige forudsætninger og tilpasse beskæftigelsesindsatsen i kombination med  

 foranstaltninger inden for andre ministeriers områder.
 Den centrale styring ophæves på en række punkter, og detailstyringen  

 overlades til (amts)kommunerne.
 Koordinering af den regionale beskæftigelsesindsats foregår i  

 arbejdsmarkedsnævnene.
 Arbejdsformidlingens kontrol med, at lovens betingelser bliver overholdt,  

 bliver således afskaffet.
 Den kommunale pligtbeløbsordning ophæves fra og med 1991. Ordningen  

 omlægges for at tilskynde kommunerne til en aktiv indsats over for unge  

 ledige i stedet for, at de unge får udbetalt kontanthjælp.
Der oprettes en pulje, hvorfra kommunerne modtager tilskud til  

 beskæftigelsesindsatsen.
Tilskuddene til kommunerne vil fremover være  

 afhængig af omfanget af den aktivitet for ledige, som kommunerne iværksætter,  

 jf. punkt 9 i Vejledningen.
 I puljen indgår et beløb svarende til kommunernes hidtidige pligtbeløb  

 samt en del af den statslige bevilling, som hidtil har været afsat til  

 beskæftigelsesmuligheder for unge m.v.
 Kriterierne for fordeling af puljen fastsættes af Indenrigsministeriet.  

 Indenrigsministeriet fordeler puljen til kommunerne.
Den nuværende pligtbeløbsordning for amtskommunerne ophæves.
Samtidig vil  

 den del af den statslige bevilling til beskæftigelsesmuligheder for unge  

 m.v., som amtskommunerne hidtil har modtaget, fremover blive udbetalt til  

 amtskommunerne via de generelle tilskud.
 Efter den nye lov kan der iværksættes følgende foranstaltninger, der  

 indgår i den samlede indsats mod arbejdsløsheden:
1. Beskæftigelsesprojekter 2. Ansættelse i private virksomheder med løntilskud 3. Iværksættelse af uddannelser mod betaling.
 2. Målgruppe.
 Målgruppen er med virkning fra den 1. januar 1991 unge og særligt udsatte  

 grupper af ledige.
 Hermed ophæves den hidtidige aldersgrænse på 30 år, og (amts)kommunerne  

 bestemmer selv bl.a. på baggrund af arbejdsmarkedsnævnets redegørelse ud fra  

 et lokalt skøn deltagerkredsen af særligt udsatte grupper af ledige.
Der kan f.eks. være tale om personer, der på grund af lokale  

 beskæftigelsesforhold er vanskeligt stillet, ufaglærte kvinder, flygtninge og  

 indvandrere, personer der tidligere var omfattet af de såkaldte § 97a  

 foranstaltninger, dvs. den kategori ledige, som uden at falde ind under  

 revalideringens område på grund af alder, svagelighed, lettere handicaps  

 eller andre personlige forhold er vanskelige at skaffe arbejde eller hjælpe  

 på anden måde.
Hertil kommer de ledige musikere og artister, som har optrådt  

 på pleje~ og ungdomshjem.
B.
Vejledning til de enkelte bestemmelser 1. Beskæftigelsesprojekter Som eksempler på beskæftigelsesprojekter, der kan iværksættes, kan  

 nævnes:
Grønne områder, plantning, rensning og såning Vandløbsrensning Kunstregistrering og kartoteksarbejde Møllerestaurering Naturpleje Genbrugscentre Økologisk landbrug Naturskole Arkæologiske udgravninger Kommunikationsværksted EDB-værksted Teaterrenovering og kostumefremstilling Reparation af legepladser og legeredskaber Skovarbejde, offentligt og privat Kystsikring Redskabsskure til fritidsfiskere Restaurering af gamle, offentlige bygninger Textilprojekt.
1.1. Målgruppe (ad § 1) Efter den tidligere lov skulle den, der ansættes på projekter enten være  

 mellem 18 og 30 år eller tilhøre en særligt udsat gruppe af ledige.
De tidligere aldersgrænser er ophævet, og målgruppen er nu unge og  

 »særligt udsatte grupper af ledige«.
Formålet med at ophæve  

 aldersbetingelsen er at give (amts)kommuner mulighed for at udøve et konkret  

 skøn over den lediges beskæftigelses- og uddannelsesbehov.
1.2. Iværksættere (ad § 2, stk. 1) Bestemmelsen medfører ingen ændringer i forhold til tidligere lovgivning.  

 Det er således fortsat kommuner, amtskommuner, statsinstitutioner,  

 statslignende institutioner og organisationer med flere, der kan iværksætte  

 beskæftigelsesprojekter, dog skal de offentlige projekter så vidt  

 muligt overlades til udførelse hos private, jf.
Vejledningens punkt 1.3.
(Amts)kommuner Kommunerne og amtskommunerne kan iværksætte beskæftigelsesprojekter.
Statsinstitutioner Ved statsinstitutioner forstås enheder, der udfører aktiviteter, hvis  

 driftsudgifter er finansieret med 75 pct. eller mere over finansloven.
Statslignende institutioner Ved statslignende institutioner forstås institutioner, der er  

 statsstøttede, men ikke opfylder 75 pct.-kravet, eller institutioner, der i  

 øvrigt ligner statsinstitutioner.
 Som eksempler herpå kan nævnes museer og Det danske Hedeselskab.
 Organisationer m.fl.
 Ved organisationer, foreninger, selskaber og lignende forstås enheder,  

 der udfører aktiviteter med et formål, der kommer en bredere kreds af borgere  

 til gode.
 Eksempelvis kan følgende områder nævnes:
 Projekterne kan også oprettes i samarbejde mellem de ovennævnte,  

 forskellige iværksættere.
 Iværksættere må gerne tage beskæftigelseshensyn, der rækker udover  

 lokalområdet.
1.3. Privat udførelse (ad § 2, stk. 3) Efter de hidtidige regler skal beskæftigelsesprojekter så vidt muligt  

 udføres af private virksomheder.
Det fremgår, at iværksætteren af projekter  

 ved planlægning af hvert enkelt projekt skal undersøge mulighederne for, at  

 arbejdet overlades til private virksomheder, evt. gennem kontakt til  

 erhvervs- og fagorganisationer.
 Denne bestemmelse er blevet strammet op i den nye lov.
 Før et beskæftigelsesprojekt iværksættes skal private virksomheder have  

 mulighed for at udføre projektet, før det kan etableres i offentligt regie.
 Hvordan det skal foregå i praksis, er det op til kommunen og  

 arbejdsmarkedets parter at aftale lokalt/regionalt, f.eks. i  

 arbejdsmarkedsnævnet.
 Projekterne kan f.eks. udbydes ved annoncering, eller ved at der på  

 anden måde gives de private virksomheder mulighed for at gennemføre  

 projektet.
Før projektet præsenteres for private interesserede, beskriver  

 kommunen projektet og definerer betingelserne for så vidt angår  

 økonomisk grundlag, formål og målgruppe.
Det kan være forbundet med fordele  

 allerede i projekteringsfasen at drøfte projektet med arbejdsmarkedets  

 parter.
Det er kun projekter af en vis størrelsesorden (4-5 personer), der  

 skal udbydes.
Den nærmere afgrænsning må aftales lokalt mellem kommunen og  

 arbejdsmarkedets parter.
 Eksisterende projekter skal ikke udbydes.
 Privat udførelse kan f.eks. ske ved, at et bestemt arbejde  

 udbydes i entreprise eller underentreprise, eller hvor der indgås aftale med  

 en privat virksomhed om leverancer eller underleverancer.
 De ledige kan ansættes enten i den private virksomhed eller hos  

 iværksætteren af projektet.
Hvis de ledige ansættes i den private virksomhed, gælder  

 det, Hvis de ledige ansættes hos iværksætteren gælder det, I begge tilfælde gælder, at der ikke må være tale om ubillig konkurrence  

 over for andre virksomheder.
 Et beskæftigelsesprojekt betragtes som gennemført i privat regie,  

 hvis det produkt eller den ydelse, der kommer ud af projektet, er leveret af  

 en privat virksomhed.
1.4. Konkurrence (ad §§ 3, 4, 5 og 18, stk. 1) Bestemmelserne medfører ingen ændringer i forhold til tidligere  

 lovgivning.
 Formålet med bestemmelserne er at forhindre offentlige og offentligt  

 støttede beskæftigelsesprojekter i at fortrænge anden produktion fra private  

 virksomheder på grund af offentlig støtte.
 (Amts)kommunen skal, inden der gives godkendelse påse, at  

 reglerne i loven overholdes, dvs.:
- at der skal være tale om arbejde, der ellers ikke ville blive  

 udført - at der er tale om en beskæftigelsesmæssig nødvendig produktion  

 med afsætning på markedsvilkår, og - at beskæftigelsesprojekter ikke må fortrænge anden produktion fra  

 allerede eksisterende virksomheder.
Arbejde, der ellers ikke ville blive udført Herved forstås arbejde, som ikke ville blive udført uden tilskud efter  

 loven eller i det hele taget som kommunal beskæftigelsesaktivitet.
 Betingelsen anses for opfyldt, når der er tale om en væsentlig tidsmæssig  

 fremrykning i forhold til vedtagne budgetter eller investeringsoversigter,  

 eller en helt ny opgave, eller når beskæftigelsesprojektet har skabt en ny  

 arbejdsplads.
En tidsmæssig fremrykning alene på 1 år opfylder ikke betingelsen om en  

 væsentlig tidsmæssig fremrykning.
Et projekt kan ikke »spares« væk  

 og derefter gennemføres under ordningen.
 Det er ikke meningen med ordningen, at iværksætterens normale  

 »virksomhed« skal kunne gennemføres med tilskud.
Produktion og afsætning Ved produktion forstås både produktion af varer og  

 tjenesteydelser.
 Ved afsætning forstås levering af produktionen til private  

 virksomheder og personer og til andre offentlige myndigheder, også efter  

 støtteperiodens ophør.
 Kravet om afsætning på markedsvilkår betyder, at denne ikke må få  

 en utilsigtet virkning i form af fortrængning af produktion fra  

 allerede eksisterende virksomheder.
 Der skal svares moms ved afsætning af va-rer og afgiftspligtige ydelser,  

 men der skal ik-ke udbetales moms af tilskud udbetalt til priva-te  

 arbejdsgivere, der udfører projekter for (amts)kommunerne.
Eksisterende virksomheder Ved eksisterende virksomheder forstås virksomheder, der eksisterer ved  

 projektets oprettelse.
Der er ikke tale om fortrængning overfor virksomheder,  

 der begynder en produktion efter beskæftigelsesprojektets start.
 Arbejdet i beskæftigelsesprojekter må ikke fortrænge anden  

 produktion fra allerede eksisterende virksomheder.
 (Amts)kommunernes afgørelse om 1) arbejde, der ellers ikke ville blive  

 udført, 2) hvornår der må produceres og afsættes, og 3) hvornår der er tale  

 om fortrængning af eksisterende produktion, kan indbringes for  

 arbejdsmarkedsnævnet, der træffer den endelige administrative afgørelse, jf.  

 dog arbejdsministerens bemyndigelse til på eget initiativ at tage en  

 nævnsafgørelse op til nærmere undersøgelse og afgørelse i lovens § 18, stk.  

 2.
1.5. Andre iværksættere end kommuner og amtskommuner (ad § 6) Efter den tidligere lov var det arbejdsmarkedsnævnene, der fordelte de  

 statslige beskæftigelsesmidler til amtskommuner, kommuner og andre ved at yde  

 et timetilskud til beskæftigelsesprojekter samt godkendte projekter, når  

 amtskommuner og kommuner ikke deltog i finansieringen, og godkendte  

 projekter, der producerede og afsatte produkter.
De hidtidige statslige beskæftigelsesmidler til kommunerne vil fremover  

 blive givet som tilskud fra puljeordningen.
Til amtskommunerne udbetales  

 midlerne via de generelle tilskud.
Der bliver derfor ikke længere tale om et  

 særligt timetilskud til projekter, som oprettes alene af en kommune eller i  

 et samarbejde mellem kommuner og amtskommuner.
Projekter, der oprettes af andre end (amts)kommuner skal fremover  

 søge om tilskud hos disse.
Muligheden for at give tilskud op til 120 pct. af  

 den faktiske lønudgift svarer til den hidtidige støttemulighed, hvor der  

 udover den faktiske lønudgift ydes maksimalt 20 pct. af den faktiske  

 lønudgift til materialeudgifter m.v.
Når (amts)kommunen vurderer om den vil give tilskud til sådanne projekter,  

 skal den samtidig påse, at lovens betingelser er overholdt, herunder  

 de særlige betingelser der gælder, hvis der produceres og afsættes produkter  

 fra beskæftigelsesprojektet.
Disse betingelser er identiske med de hidtidige.
 Som vilkår for tilskud kan kommunen f.eks. bestemme, hvem  

 der skal ansættes på beskæftigelsesprojektet.
 For alle beskæftigelsesprojekter iværksat af andre end (amts)kommuner  

 gælder, at konkurrencebestemmelserne finder tilsvarende anvendelse.
 I følge forvaltningslovens regler skal (amts)kommunen altid  

 begrunde et afslag på ansøgning om oprettelse af et  

 beskæftigelsesprojekt.
1.6. Betingelser for ansættelse (ad §§ 7-9) Målgruppe Målgruppen er nu unge og særligt udsatte grupper af ledige.
 Efter loven ophæves de tidligere aldersgrænser og erstattes af et  

konkret skøn, der foretages af (amts)kommunen selv på  

 ansættelsestidspunktet inden for særlig udsatte grupper.
Rådighed Rådighedsforpligtelsen for den ansatte er uændret i forhold til den  

 tidligere lov.
Det gælder ligeledes undtagelserne herfra.
 Efter loven er kravet om 3 måneders ledighed og tilmelding hos AF  

 bortfaldet.
Løn og arbejdsvilkår (Amts)kommuner, der iværksætter beskæftigelsesprojekter, står for  

 ansættelsen af de ledige.
 Løn- og arbejdsvilkår skal fortsat være overenskomstmæssige eller  

 sædvanlige ved tilsvarende arbejde.
Dog kan (amts)kommunen bestemme arbejdstiden for personer ansat på  

 et beskæftigelsesprojekt, som er berettiget til ungdomsydelse efter afsnit  

 III A i lov om social bistand.
Arbejdstiden kan således afpasses efter  

 ungdomsydelsen, jf.
Vejledningens pkt. 3.3. om ungdomsydelse.
Projektløn Når det drejer sig om lønvilkår henvises til aftale af 19.  

 marts 1990 om projektløn, der er indgået mellem KTO og de kommunale  

 arbejdsgivere med virkning fra den 1. april 1990:
»§ 1 Stk. 1 Aftalen omfatter personer, der ansættes i beskæftigelsesprojekter i  

 (amts)kommuner i henhold til lovbekendtgørelse nr. 79 af 15. februar 1988  

 samt tilsvarende beskæftigelsesprojekter.
Stk. 2 Aftalen omfatter ikke:
- Modtagere af arbejdsløshedsunderstøttelse fra en A-kasse, herunder  

 langtidsledige samt - holdledere og instruktører.
Stk. 3 Aftalen omfatter alene personer, der ansættes i egentlige  

 beskæftigelsesprojekter.
Personer der ansættes i ordinære institutioner som  

 overtallig arbejdskraft er ikke omfattet af aftalen.
§ 2 Stk. 1 Ansatte i henhold til aftalen aflønnes efter skalatrin 1.
Stk. 2 Ansættelsesvilkår i øvrigt fastsættes i henhold til de respektive  

 overenskomster bortset fra bestemmelser om tillægsbetalinger, idet der dog  

 ydes arbejdstidsbestemte tillæg.
Stk. 3 Aflønning i henhold til aftalen kan for den enkelte ansatte maximalt  

 finde sted for en uafbrudt periode på 12 måneder.
 Bemærkning:
Parterne er enige om at pege på det formålstjenlige i, at der gives de  

 unge mulighed for uddannelse i forbindelse med ansættelse på  

 beskæftigelsesprojekterne.
Mulighed for uddannelse bør drøftes mellem  

 kommunen og de relevante, lokale personaleorganisationer, hvis der fremsættes  

 anmodning herom.
§ 3 Med virkning fra aftalens udsendelse skal (amts)kommunen orientere KTO  

 (adresse: Hostrups Have 50, 5., 1954 Frederiksberg C) om alle projekter, der  

 oprettes efter dette tidspunkt, og hvor aftale om projektløn finder  

 anvendelse.
Orientering gives i forbindelse med underretning af  

 arbejdsformidlingen med oplysninger svarende til (evt. ved kopi af) blanket  

 nr. 191 vedrørende underretning om beskæftigelsesprojekter.
§ 4 Stk. 1 Aftalen finder alene anvendelse for personer, der ansættes i  

 beskæftigelsesprojekter den 1. april 1990 eller senere.
Stk. 2 Aftalen kan opsiges skriftligt med 3 måneders varsel, dog tidligst til  

 den 31. marts 1991.« Praktik/aflønning Bestemmelserne tilsigter ingen ændringer i forhold til tidligere  

 lovgivning.
 Under praktik i tilknytning til ansættelse på et beskæftigelsesprojekt er  

 ansættelses- og lønforholdene uændret.
 Formålet med praktik er at forbedre den pågældendes fremtidige  

 beskæftigelses- eller uddannelsesmuligheder.
2. Tilskud til ansættelse i private virksomheder 2.1. Løntilskud (ad § 10) Målgruppen er den samme som nævnt under 1.1.
 Efter den tidligere lovs bestemmelser er der administrativt fastlagt  

 regler for, hvor lang tid en virksomhed kan få løntilskud, og hvor stort  

 løntilskuddet må være.
 For at øge antallet af ansættelser med løntilskud i private virksomheder  

 og samtidig tilgodese kommunernes behov for lokalt at kunne tilpasse  

 indsatsen er disse vilkår lempet.
Kommunerne kan nu variere tilskudsperiodens længde (max. 12  

 måneder) og løntilskuddets størrelse, dog fastsætter arbejdsministeren et  

 maksimum for tilskuddets størrelse.
Den 1. juli 1990 udgør det maksimale  

 tilskud 40,- kr./time.
 Med den nye lov er arbejdsformidlingens opgaver med administrationen af  

 løntilskud overladt til kommunerne.
 Arbejde med løntilskud kan tilbydes på en almindelig arbejdsplads, i en  

 privat virksomhed eller i koncessionerede selskaber.
 Private husholdninger kan ikke betragtes som en almindelig arbejdsplads.
Løntilskudsperioden Kommunen kan give løntilskud i op til 12 måneder, og løntilskudstimerne  

 indgår i grundlaget for udbetaling af midlerne fra puljen, jf.
Vejledningens  

 pkt. 9.
2.2. Betingelse for ansættelse (ad § 11) Forudgående ledighed I lighed med hvad der gælder for beskæftigelsesprojekterne, er kravet om  

 tilmelding hos AF og om en forudgående ledighedsperiode på 3 måneder ophævet.
 Arbejdsministeren kan dog administrativt genindføre ledighedskravet.
Ubillig konkurrence Kravet om, at der skal ske en nettoudvidelse af antallet af ansatte, er  

 ændret til, at tilskuddet ikke må medføre ubillig konkurrence over for andre  

 virksomheder.
Herved forstås, at der ikke bør ydes tilskud til en  

 ansættelse, som virksomheden alligevel ville have foretaget, idet  

 virksomheden ellers vil få en konkurrencefordel på andre virksomheders  

 bekostning.
Løntilskudsordningen må således ikke virke konkurrenceforvridende.
Det må  

 afgøres ud fra en konkret vurdering, hvorvidt etableringen af en virksomhed  

 med mange ansatte med offentlig støtte, kan accepteres.
Løntilskudsordningen  

 er ikke i sig selv en iværksætterordning.
 Det er ikke hensigtsmæssigt for beskæftigelsesindsatsen, at det lokale  

 erhvervsliv oplever, at det sættes i en konkurrencesituation af de kommunale  

 initiativer.
Det primære hensyn ved ansættelse med løntilskud skal fortsat være  

 hensynet til beskæftigelsen af den (unge) ledige.
Der bør således også  

 stilles krav til kvaliteten af indholdet af løntilskudsansættelsen.
Ændringen tilsigter endvidere en parallellitet i forhold til  

 bestemmelsen om konkurrenceforvridning fra beskæftigelsesprojekter, men  

 tilsigter i øvrigt ikke større realitetsændringer i forhold til den tidligere  

 lovgivning.
Det er de samme hensyn, som fortsat skal varetages.
 Klage over ubillig konkurrence kan indbringes for arbejdsmarkedsnævnet,  

 hvis afgørelse ikke kan indbringes for anden administrativ myndighed, jf. dog  

 arbejdsministerens bemyndigelse til på eget initiativ at tage nævnets  

 afgørelse op til nærmere undersøgelse og afgørelse.
Løn og arbejdsvilkår Løn- og arbejdsvilkår skal fortsat være overenskomstmæssige eller  

 sædvanlige ved tilsvarende arbejde.
 For personer, der er berettiget til at modtage ungdomsydelse efter  

 bistandsloven bestemmer kommunen arbejdstiden (på beskæftigelsesprojekter og)  

 ved ansættelse i løntilskud.
 Tvister om løn- og arbejdsvilkår afgøres af sædvanlig fagretlig vej.
Kommunerne skal ikke ved ansættelse af ledige med løntilskud foretage en  

 vurdering af virksomhedernes økonomi og kan heller ikke bruge tilskuddet som  

 erhvervsstøtte.
Derimod bør der ved fastsættelse af støtteperiodens længde og  

 støttebeløbets størrelse tages hensyn til den lediges situation, herunder den  

 tid det vil tage at tilpasse den ledige til arbejdslivets krav, virksomhedens  

 krav til arbejdskraften og den lediges kvalifikationer.
Ansættelse Hidtil har AF anvist eller henvist til ansættelse med løntilskud.
 Dette er nu ændret, så kommunen placerer de ledige direkte.
Det forudsættes, at der regionalt/lokalt træffes samarbejdsaftaler  

 mellem kommuner og arbejdsformidling, jf.
Rammeaftalen mellem  

 arbejdsformidlingen og (amts)kommunerne.
3. Administration 3.1. Kommunernes og amtskommunernes ansvar (ad § 12) (Amts)kommunerne har ansvaret for administration af  

beskæftigelsesprojekter.
Kommunerne har ansvaret for administration af  

løntilskud i modsætning til tidligere, hvor arbejdsformidlingen  

 forestod lovens administration.
 Af hensyn til AF's overvågning af arbejdsmarkedet, opretholdes  

 (amts)kommuners indberetningspligt til arbejdsformidlingen om iværksættelse  

 af og ansættelse af ledige på beskæftigelsesprojekter samt kommuners  

 indberetningspligt om ansættelse med løntilskud i private virksomheder.
 Arbejdsministeren kan fastsætte nærmere regler om beskæftigelsesprojekter  

 og ansættelse med løntilskud samt om indberetning.
3.2. Tilbagebetaling (ad § 13) En arbejdsgiver skal for at kunne opnå tilskud på begæring give  

 nødvendige oplysninger til brug for administrationen af ordningerne efter  

 denne lov.
 Ved overtrædelse af lovens bestemmelser om tilskud til ansættelse i  

 private virksomheder, f.eks. hvis lønnen eller arbejdsvilkårene i øvrigt er  

 overenskomststridige, eller hvis tilskuddet medfører ubillig konkurrence over  

 for andre virksomheder, kan kommunen fratage arbejdsgiveren retten til at  

 ansætte med løntilskud.
 Da kommunen godkender en arbejdsgivers ret til at opnå tilskud efter  

 loven, er det kommunen, der fratager denne retten til tilskud, såfremt lovens  

 betingelser ikke overholdes.
 F. eks. når arbejdsgiveren har 1) afgivet urigtige oplysninger  

 eller 2) forsætligt har fortiet forhold af betydning.
 Efter den tidligere lovs § 23 lå denne beføjelse hos arbejdsformidlingen  

 og Arbejdsdirektøren.
Eksempelvis kan nævnes, at en arbejdsgiver i et ansættelsesforhold  

 med løntilskud efter den tidligere lov havde afgivet urigtige oplysninger  

 over for arbejdsformidlingen og kommunens beskæftigelsessekretariat, idet han  

 havde oplyst, at den ansatte ville blive aflønnet efter en bestemt  

 overenskomst.
Rent faktisk blev den ansatte aflønnet efter en anden  

 overenskomst, således at arbejdsgiveren udbetalte en mindre løn end forudsat  

 ved godkendelsen.
Da arbejdsgiveren ikke ville udbetale den ansatte  

 løndifferencen, endte sagen med, at Arbejdsdirektøren bemyndigede kommunen  

 til at søge det udbetalte løntilskudsbeløb tilbage fra virksomheden.
Klager over (amts)kommunens afgørel-ser kan indbringes for  

 arbejdsmarkedsnævnet, hvis afgørelse ikke kan indbringes for anden  

 administrativ myndighed.
Dog har arbejdsministeren en bemyndigelse til, inden  

 4 uger efter at arbejdsmarkedsnævnets afgørelse er meddelt, på eget initiativ  

 at tage nævnets afgørelse op til nærmere undersøgelse og afgørelse.
3.3. Ungdomsydelse (ad § 14) Unge under 20 år, der er berettiget til at modtage ungdomsydelse efter  

 afsnit III A i lov om social bistand (ungdomsydelsesordningen), kan deltage i  

 tilbud efter lov om kommunal beskæftigelsesindsats, jf.
Socialministeriets  

 vejledning af 4. juli 1990 om ungdomsydelse m.v.
 Kommunen kan fastsætte arbejdstiden på beskæftigelsesprojekter og  

 ved ansættelse med løntilskud for personer, der deltager i  

 ungdomsydelsesordningen, hvor beskæftigelsen skal have et omfang på  

 gennemsnitlig 20 timer om ugen.
 Lønnen udgør en forholdsmæssig del af lønnen for fuldtidsarbejde.
Der udbetales projektløn til deltagere på egentlige  

 beskæftigelsesprojekter, jf. aftalen om projektløn af 19. marts 1990 mellem  

 Kommunale Tjenestemænd og Overenskomstansatte (KTO) og de kommunale  

 arbejdsgivere.
Denne aftale forudsætter, at øvrige vilkår er  

 overenskomstmæssige, bortset fra tillægsbetalinger.
 Aftalen om projektløn gælder også i forbindelse med ansættelse på deltid i  

 beskæftigelsesprojekter i ungdomsydelsesordningen.
4. Uddannelse (ad § 15) 4.1. Iværksættere For at styrke den uddannelsesmæssige del af indsatsen mod ledigheden er  

 der givet mulighed for, at (amts)kommuner efter denne lov kan købe  

 uddannelser mod betaling.
Mulighederne for at iværksætte (købe) uddannelsesaktiviteter efter loven  

udvides.
Efter den hidtidige lov har der alene været mulighed for at  

 købe kurser under arbejdsmarkeds-uddannelserne (AMU). Efter loven vil  

 (amts)kommuner af det generelle tilskud frit kunne købe kurser m.v.  

 som led i beskæftigelsesindsatsen.
 Der kan f.eks. købes uddannelser i Under-visningsministeriets regie,  

 (tekniske skoler og handelsskoler), Kulturministeriets regie (daghøjskoler  

 m.v.), og hos private.
Midlerne kan f.eks. også anvendes til specialarbejderuddannelsen,  

 efteruddannelsen af faglærte, arbejdsmarkedsuddannelser for andre grupper  

 (kap.
V), erhvervsforberedende uddannelser samt til de særligt tilrettelagte  

 kurser for specielle grupper, som flygtningekurser og særlige forløb for  

 kvinder.
 Arbejdsministeren kan inden for arbejdsmarkedsuddannelserne bestemme, at  

 dette skal ske mod reduceret betaling, jf. § 15, stk. 2.
4.2. Finansiering Kommuner og amtskommuner kan selv aftale, hvorledes de i fællesskab vil  

 dele udgifterne til finansiering af uddannelse, herunder evt.  

 godtgørelse til deltagerne.
 Ordinære kurser kan enten finansieres som hele hold eller for individuelle  

 kursister.
 Køb skal ske på de vilkår, som gælder for indtægtsdækket virksomhed, jf.  

 Finansministeriets cirkulære af 22. september 1988 om adgangen til at udføre  

 indtægtsdækket virksomhed.
 Ved prisfastsættelsen for arbejdsmarkedsuddannelser henvises desuden til  

 Arbejdsmarkedsstyrelsens (AMU-direktoratets) vejledning af 15. december 1988  

 for etablering af indtægtsdækket virksomhed.
Her følges de almindelige regler for indtægtsdækket virksomhed, dog  

 således at der kun beregnes tillæg for de omkostninger, der fremgår af  

 skolens budget/regnskab.
Der skal ikke tillægges skolens omkostningsberegning  

 et beløb, der svarer til 10 pct. af kursets pris.
Der skal således ikke  

 afregnes 10 pct. af omsætningen med staten.
 Der gælder imidlertid særlige regler for dækningsbidraget, som lægges til  

 de direkte omkostninger, idet det er forudsat, at kurser, der finansieres som  

 indtægtsdækket virksomhed, skal udbydes til reduceret betaling.
Der skal således kun beregnes tillæg for de omkostninger, der fremgår af  

 skolens budget/regnskab.
Der skal ikke tillægges skolens omkostningsberegning  

 et beløb, der svarer til 10 pct. af kursets pris, idet skolen kan disponere  

 over hele IDV-omsætningen og ikke skal afregne 10 pct. af omsætningen med  

 staten.
Som følge heraf vil prisen ved IDV efter denne bestemmelse udgøre  

9/10 af den på sædvanligvis beregnede pris.
4.3. Praktik under uddannelse Adgangen til praktik bevares.
 Der udbetales samme ydelse i praktik under uddannelsesforløb som ved  

 forudgående uddannelse.
 Det vil f.eks. sige: ved overenskomstmæssig og sædvanlig løn udbetales  

 denne i praktikperioden.
 Praktik i tilknytning til uddannelse må højst vare 4 uger.
5. Undervisning 5.1. Undervisning (ad § 16) Bestemmelsen svarer til den tidligere lovs regler om undervisning på  

 projekter og i løntilskudsansættelse.
 Dog er den tidligere maksimumsgrænse på 3 måneder for  

 undervisningens længde ophævet.
 Arbejdsgiveren kan tillade de ansatte i beskæftigelsesforanstaltninger og  

 i løntilskudsforhold at deltage i undervisning i arbejdstiden.
 Undervisningen bør være kompetencegivende eller arbejdsrelevant eller lede  

 frem til en kompetencegivende eller arbejdsrelevant uddannelse.
Aflønning i undervisningsperioden De ledige kan i undervisningsperioden modtage:
 ad 1) Løn udbetalt i løntilskudsforhold:
 Ved udbetaling af løn i undervisningsperioden udbetales  

tilskuddet til arbejdsgiveren.
 ad 1) Løn udbetalt i beskæftigelsesprojekter:
 Der kan udbetales løn til den ansatte ved beskæftigelsesprojekter i  

 undervisningsperioden.
 ad 2) Godtgørelse/elevstøtte udbetalt såvel i beskæftigelsesprojekter, som  

 i løntilskudsforhold:
 Er der knyttet en godtgørelse/elevstøtte til undervisningen får den  

 ansatte den godtgørelse/elevstøtte udbetalt.
 Hvis godtgørelsen/elevstøtten udgør et beløb, der er mindre end det  

 maksimale tilskud efter § 10, stk. 4, suppleres godtgørelsen/elevstøtten med  

 et beløb op til tilskuddets maksimale størrelse.
 Godtgørelsen/elevstøtten udbetales via arbejdsgiveren.
 ad 3) Godtgørelse svarende til det maksimale tilskud efter loven, udbetalt  

 såvel i beskæftigelsesprojekter, som i løntilskudsforhold:
 Er der ikke knyttet en godtgørelse/elevstøtte til  

 undervisningen får den ansatte udbetalt en godtgørelse svarende til det  

 maksimale tilskud efter loven.
 Denne godtgørelse udbetales via arbejdsgiveren.
Godtgørelsen/elevstøtten udbetales af arbejdsgiveren på samme måde som  

 arbejdslønnen.
Der betales ikke feriegodtgørelse eller ATP-bidrag af  

 godtgørelsen.
 Aflønningen i undervisningsperioden er ikke afhængig af selve  

 foranstaltningen, men afhængig af om arbejdsgiveren udbetaler løn eller  

 ej eller, om der er knyttet en godtgørelse/elevstøtte til uddannelsen eller  

 ej.
 Deltagelse i undervisning er frivillig og sker efter aftale mellem den  

 ansatte og arbejdsgiveren.
 Undervisningen placeres inden for den overenskomstmæssigt normale  

 arbejdstid for det konkrete arbejde, men kan efter aftale med den ansatte  

 ligge uden for almindelig arbejdstid, f.eks. hvor der er tale om  

 transporttid.
 For ansatte på beskæftigelsesforanstaltninger kan arbejde og undervisning  

 kombineres, f.eks. ved at indlægge undervisning i  

 beskæftigelsesforanstaltninger som enkeltdage, halve dage eller lignende.
 De ledige på en beskæftigelsesforanstaltning vil ikke kunne  

 gennemføre en egentlig erhvervsuddannelse.
Arbejdsløshedsforsikring For så vidt angår de arbejdsløshedsforsikringsmæssige konsekvenser  

 sondres der mellem undervisning i tilknytning til det konkrete arbejde og  

 anden undervisning.
 Hvis undervisning skal kunne sidestilles med lønarbejde, forudsætter det,  

 at undervisningen har en tilknytning til det konkrete arbejde, og at der  

 udbetales egentlig løn.
 Endvidere, at det egentlige arbejde kan anses for at være det væsentligste  

 led i arbejdsforholdet.
Undervisning, som ikke har en egentlig tilknytning til det konkrete  

 arbejde, betragtes som ledighed i det omfang undervisningen normalt ville  

 kunne følges med bevarelse af dagpengeret, og perioden er under 4  

 ugers varighed.
Hvis undervisningsperioden er over 4 uger, tæller den  

 som død periode.
Kursusdeltagelse med dagpengeret betragtes som ledighed.
 Arbejdsministeren kan for så vidt angår undervisning i tilknytning til  

 ansættelse på beskæftigelsesprojekter og i løntilskudsforhold fastsætte  

 nærmere regler om indhold, praktik, godkendelse m.v.
Arbejdsmarkedsnævnenes redegørelse Der henvises for så vidt angår undervisning også til lovens  

 bestemmelse om arbejdsmarkedsnævnenes redegørelse med vurdering af behovet  

 for beskæftigelses- og uddannelsesaktiviteter inden for lovens rammer.
6. Arbejdsmarkedsnævnet (ad § 17) 6.1. Koordination Arbejdsmarkedsnævnet har fået tillagt en koordinerende rolle på  

 det regionale plan.
Nævnene står ikke som tidligere for en selvstændig  

 beskæftigelses- og uddannelsesindsats.
Arbejdsmarkedsnævnene skal hvert år udarbejde en redegørelse med en  

 vurdering af behovet for beskæftigelses- og uddannelsesaktiviteter inden for  

 rammerne af denne lov.
Denne redegørelse vil være et vigtigt grundlag for  

 nævnets koordinationsforpligtelse.
 Den sagkundskab om arbejdsmarkedsforhold, der findes hos  

 arbejdsformidlingen og arbejdsmarkedsnævnene, vil således fortsat kunne  

 udnyttes af kommunerne og amtskommunerne, ved planlægning og prioritering af  

 indsatsen, ved rekruttering af ledige til aktiviteterne og ved  

 tilrettelæggelsen af det virksomhedsopsøgende arbejde.
 Som et led i arbejdsmarkedsnævnenes koordinerende forpligtelse vil det  

 være nærliggende at diskutere de generelle retninglinier for indsatsen i  

 arbejdsmarkedsnævnet, herunder hvorledes samarbejdet mellem de involverede  

 myndigheder og organisationer kan tilrettelægges, og hvorledes den bedst  

 mulige kvalitet i indsatsen nås.
 Til brug for udarbejdelse af redegørelsen og til nævnenes almindelige  

 orientering vil det også være ønskeligt, at kommuner og amtskommuner  

 delagtiggør nævnene i de erfaringer, der opnås med hensyn til aktivering af  

 de ledige.
6.2. Forsøg Under hensyn til arbejdsmarkedsnævnenes koordinerende rolle og den  

 sagkundskab om arbejdsmarkedsforhold, der findes hos arbejdsmarkedsnævnene,  

 er der skabt mulighed for, at nævnene kan iværksætte aktiviteter af  

 forsøgsmæssig og koordinerende karakter, f.eks. for at afprøve effekten af  

 nye og anderledes aktiviteter både med hensyn til indhold, form og  

 organisering.
Det vil her være særligt relevant, at nævnene søger at  

 (videre)udvikle aktiviteter, der indebærer et samarbejde mellem den  

 offentlige og private sektor.
 Fordelingen af den årligt afsatte forsøgsbevilling mellem  

 arbejdsmarkedsnævnene foretages af arbejdsministeren efter indstilling fra  

 styrelseschefen i Arbejdsmarkedsstyrelsen efter høring af Landsarbejdsnævnet.
7. Klage m.v. (ad § 18) Klageadgangen er forenklet, dvs. stort set afskaffet således, at  

 (amts)kommunernes afgørelser ikke kan indbringes for anden administrativ  

 myndighed.
 Det gælder dog ikke afgørelser vedrørende konkurrencebestemmelserne  

 samt afgørelser om tilbagebetaling af løntilskud.
Disse afgørelser kan indbringes for arbejdsmarkedsnævnet.
I disse  

 undtagelsestilfælde er det fundet nødvendigt at bibeholde en klageadgang til  

 et arbejdsmarkedspolitisk organ.
 Arbejdsministeren har ifølge loven fortsat en mulighed for på eget  

 initiativ at tage en af arbejdsmarkedsnævnets afgørelser vedrørende ubillig  

 konkurrence eller tilbagebetaling af løntilskud op til undersøgelse eller  

 afgørelse.
Det tilsyn, som udøves af de almindelige kommunale tilsynsmyndigheder -  

 Indenrigsministeriet og tilsynsrådene - er alene et legalitetstilsyn.
Det  

 betyder, at de kommunale tilsynsmyndigheder kun kan gribe ind i medfør af den  

 kommunale styrelseslov over for kommunernes handlinger eller undladelser,  

 såfremt de klart er i strid med lovgivningen eller almindelige  

 offentligretlige grundsætninger.
8. Kontakten til virksomhederne (ad § 19) Det forudsættes, at der regionalt/lokalt træffes  

 samarbejdsaftaler, jf.
Rammeaftale mellem arbejdsformidlingen og  

 (amts)kommunerne, og at der sker en præcisering af hvilke grupper kommunerne  

 formidler.
 Kommunalbestyrelsen kan efter lov om kommunal arbejdsformidling anvise  

 arbejde til personer, der modtager eller søger om støtte efter afsnit III  

 eller III A i lov om social bistand til personer, der tilhører andre særligt  

 udsatte grupper af ledige.
 Kommunens ansvar vil nærmere blive præciseret i de til enhver tid gældende  

 regionalt/lokalt indgåede aftaler mellem arbejdsformidlingen og  

 (amts)kommunerne.
9. Finansiering (ad § 20) For at øge kommunernes tilskyndelse til at gøre en aktiv indsats for  

 ledige er den tidligere pligtbeløbsordning omlagt, således at der i stedet er  

 oprettet en pulje, hvorfra kommunen modtager tilskud til  

 beskæftigelsesindsatsen.
 Tilskuddene til kommunerne er fremover afhængig af den aktivitet for  

 ledige, som kommunerne iværksætter.
 I puljen indgår dels et beløb svarende til det hidtidige kommunale  

 pligtbeløb, dels den kommunale del af den hidtidige statslige bevilling til  

 beskæftigelsesmuligheder for unge.
 Puljen for 1991 fordeles til kommunerne ud fra antallet af deltagertimer i  

 beskæftigelses- og uddannelsestilbuddene.
 De nye fordelingsregler for 1991 er fastsat i Indenrigsministeriets  

 bekendtgørelse nr. 597 af 20. august 1990 om opgørelse og afregning af  

 tilskud for 1991 i henhold til lov om kommunal beskæftigelseindsats.  

 Endvidere henvises til Indenrigsministeriets vejledning af 13. august 1990.
 Aktiviteter, der er 100 pct. finansieret af staten eller amtskommunen,  

 medregnes ikke.
 Aktiviteter, der er delvist finansieret af andre statstilskud, tilskud fra  

 amtskommunen eller EF-tilskud, medregnes fuldt ud, det gælder dog ikke  

 aktivitet efter ungdomsydelsesreglerne, jf. bistandslovens § 99a.
Ved fælleskommunale projekt fordeles det samlede antal  

 deltagertimer i projektet til de enkelte kommuner ud fra deres  

 forholdsmæssige andel af udgifterne.
Hver kommune medtager egne deltagertimer  

 ved indberetningen til Indenrigsministeriet.
 Pligtbeløbsordningen for amtskommunerne er ophævet, og beløb svarende til,  

 hvad amtskommunerne hidtil har modtaget fra staten, udbetales til  

 amtskommunerne via de generelle tilskud.
 Arbejdsmarkedsnævnene tildeles et beløb til forsøgs- og  

 koordineringsaktiviteter, der fordeles af arbejdsministeren.
 Indenrigsministeriet har fastsat nærmere regler om opgørelse og afregning  

 af tilskud i henhold til lov om kommunal beskæftigelsesindsats, jf.  

 Indenrigsministeriets bekendtgørelse nr. 597 af den 20. august 1990.
Ikrafttræden Vejledningen træder i kraft den 1. januar 1991.
 Afsnit A.2. Målgruppe, afsnit B.3.3. Ungdomsydelse træder dog allerede i  

 kraft den 1. juli 1990.
