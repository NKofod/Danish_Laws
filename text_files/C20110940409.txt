Bilag 1 Cirkulære om organisationsaftale for visse bachelorer ved Danmarks Meteorologiske Institut (DMI) Generelle bemærkninger Danmarks Meteorologiske Institut, den 15. marts 2011 Peter Aakjær / Bilag 1 Organisationsaftale for visse bachelorer ved Danmarks Meteorologiske Institut (DMI) § 1. Organisationsaftalens dækningsområde § 2. Uddannelse på DMI § 3. Basisløn § 4. Lønregulering § 5. Kvalifikations- og funktionstillæg § 6. Pension § 7. Arbejdstid § 8. Deltidsbeskæftigelse § 9. Vagttjeneste og deltagelse i forsvarets øvelsesaktiviteter § 10. Udstationering § 11. Supplerende flyttegodtgørelse § 12. Ikrafttræden og opsigelse Bestemmelserne nedenfor supplerer og/eller fraviger den fra 1. april 2011 gældende fællesoverenskomst med Centralorganisationen af 2010 (CO10).
§ 1. Organisationsaftalens dækningsområde Organisationsaftalen omfatter bachelorer, jf. stk. 2, ansat ved DMI's tjenestesteder, herunder tjenesteenheder ved forsvarets tjenestesteder.
Stk. 2. Organisationsaftalen omfatter bachelorer, der har opnået bachelorgrad inden for det naturvidenskabelige område (BSc'ere), jf.
Videnskabsministeriets bekendtgørelse nr. 338 af 6. maj 2004, eller tilsvarende uddannelse, og som 1) ansættes ved DMI som meteorolog med henblik på at gennemgå den særlige uddannelse i meteorologi.
Disse BSc'ere er omfattet af organisationsaftalen fra ansættelsen eller 2) er ansat på andre vilkår ved DMI og herefter gennemgår den særlige uddannelse i meteorologi.
Disse BSc'ere omfattes af organisationsaftalen fra uddannelsens afslutning Stk. 3. Organisationsaftalen omfatter endvidere ansatte, der har gennemført tilsvarende uddannelser, som anført i organisationsaftalens § 1 og § 2, og som udfører samme arbejdsopgaver, som de øvrige af aftalen omfattede bachelorer.
§ 2. Uddannelse på DMI Den ansatte har pligt til at følge den særlige uddannelse i meteorologi, som etableres af DMI med henblik på indtræden i den operative vagttjeneste.
§ 3. Basisløn Bachelorer indplaceres i nedenstående basislønforløb efter anciennitet.
Basislønnen er angivet i grundbeløb pr. 1. oktober 1997, eksklusive pensionsbidrag (netto):
§ 4. Lønregulering Basislønnen og centralt aftalte tillæg reguleres med de generelle stigninger, der aftales centralt ved aftale- og overenskomstfornyelserne eller udmøntes via en generel reguleringsordning.
 Stk. 2. Tilsvarende gælder for lokalt aftalte kvalifikations- og funktionstillæg.
§ 5. Kvalifikations- og funktionstillæg Der kan aftales tillæg for særlige funktioner, der varetages i stillingen eller stillingsgruppen, herunder arbejdsbestemte tillæg, der ydes for de timer/det tidsrum, hvori den pågældende funktion udføres.
 Stk. 2. Der kan ligeledes aftales tillæg for kvalifikationer mv., dvs. på grundlag af den ansattes faglige og personlige kvalifikationer, kvaliteten i opgavevaretagelsen, balancen i forhold til andre stillinger på det øvrige arbejdsmarked og hensynet til rekruttering og fastholdelse.
Stk. 3. Tillæg efter stk. 1 og 2 kan aftales i form af varige eller midlertidige tillæg.
Tillæggene angives i grundbeløb (niveau 1. oktober 1997).
Stk. 4. Der kan indgås forhåndsaftaler/aftales retningslinier, hvori kriterierne og formen for lønændringer er fastlagt.
Løntillæggene udmøntes i overensstemmelse hermed, når en eller flere medarbejdere opfylder de aftalte kriterier.
 Stk. 5. Der kan herudover aftales engangsvederlag, f.eks. som honorering af særlig indsats.
§ 6. Pension Styrelsen indbetaler 18 pct. af basislønnen samt af centralt og lokalt aftalte varige og midlertidige tillæg i henhold til § 3, § 5, stk. 1-4, samt § 9, stk. 2. Endvidere kan det aftales, at der ydes pensionsbidrag af de i § 5, stk. 5, anførte engangsvederlag.
 Stk. 2. Pensionsbidraget indbetales til CO10 Pension i PFA.
 Stk. 3. Rammerne for pensionsordningens indhold fremgår af CO10-fæl-lesoverenskomstens pensionsbestemmelser og pensionsaftalen i tilknytning hertil.
§ 7. Arbejdstid De ansatte følger aftale om arbejdstid for tjenestemænd i staten.
Stk. 2. De ansatte har ingen højeste arbejdstid.
Godtgørelse for merarbejde ydes efter aftale om arbejdstid for tjenestemænd i staten.
 Stk. 3. Ansatte, der indgår i vagttjeneste, jf. § 9, følger dog de for statens tjenestemænd gældende regler vedrørende overarbejde.
 Stk. 4. Der tilkommer de ansatte fridage efter de for statens tjenestemænd gældende regler.
§ 8. Deltidsbeskæftigelse Ved ansættelse på deltid ydes løn m.v. i forhold til den nedsatte tjenestetid.
 Stk. 2. Ved ansættelse på deltid med mindre end 15 arbejdstimer pr. uge træffes forud aftale mellem DMI og Trafikforbundet.
 Ved ansættelse på deltid med 15-20 arbejdstimer pr. uge sker efterfølgende underretning fra DMI til Trafikforbundet.
§ 9. Vagttjeneste og deltagelse i forsvarets øvelsesaktiviteter De ansatte har pligt til at indgå i den ved tjenestestedet etablerede vagtordning.
Endvidere har ansatte med tjeneste på forsvarets tjenestesteder pligt til at deltage i forsvarets øvelsesaktiviteter.
 Stk. 2. Til de bachelorer, der udfører den i stk. 1 anførte vagttjeneste, ydes et pensionsgivende tillæg på 17.500 kr. i årligt grundbeløb (niveau 1. oktober 1997).
 I tillægget indgår ikke de arbejdstidsbestemte tillæg, der ydes i henhold til natpengeaftalens bestemmelser derom (natpenge m.v.).
Ved indtræden i/udtræden af vagttjenesten i løbet af en måned samt ved deltidsbeskæftigelse ydes tillægget forholdsmæssigt.
Indtræden i vagttjeneste regnes fra den første selvstændige vagt.
§ 10. Udstationering Udstationering til DMI's tjenestesteder, herunder i Grønland,kan finde sted under samme betingelser og på samme vilkår som for statens tjenestemænd.
§ 11. Supplerende flyttegodtgørelse Ved forflyttelse, jf. fællesoverenskomstens regler derom, udbetales supplerende flyttegodtgørelse som for statens tjenestemænd.
§ 12. Ikrafttræden og opsigelse Organisationsaftalen har virkning fra 1. april 2011 og kan opsiges skriftligt af parterne med 3 måneders varsel til en 31. marts, dog tidligst til den 31. marts 2013. Samtidigt ophæves organisationsaftale af 2. juli 2008 for visse bachelorer ved Danmarks Meteorologiske Institut.
