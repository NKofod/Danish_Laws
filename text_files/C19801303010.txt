 Til samtlige til eksport af fersk kød og kødprodukter autoriserede  

 virksomheder samt dyrlægerne ved disse.
 CANADA - kød og kødprodukter.
 I forbindelse med Canadas godkendelse af Danmark som kvægpest og mund- og  

 klovesyge frit område er der blevet mulighed for, udover hel- og  

 halvkonserves og smeltet talg, at eksportere kødprodukter iøvrigt, herunder  

 også saltede svinetarme samt fersk kød til Canada på følgende betingelser.
 1. Certifikat.
Vedlagte Officielt kødkontrolcertifikat for kød og kødprodukter, CDN -  

 1979, skal anvendes ved eksport af fersk kød og kødprodukter, herunder  

 saltede tarme til Canada.
Certifikatet findes kun i een udgave uden sondring  

 mellem original og kopi.
 Meat products betyder i den canadiske sprogbrug alle produkter  

 indeholdende kød inkl. fersk kød og saltede tarme.
 1.2. Stempelfarve.
 Canada godkender ikke metylviolet som stempelfarve, ligesom  

 brændestemplingen eller kontrolmærkning af fersk kød alene ved mærkning af  

 den udvendige karton heller ikke godkendes, men det er oplyst, at de  

 canadiske myndigheder på anmodning vil være indstillet på at tage afgørelsen  

 om brændestempling op til overvejelse.
 Da man således ikke for tiden kan opfylde de canadiske bestemmelser om  

 stempelfarve, kan der indtil videre ikke eksporteres fersk kød til Canada.
 1.3. Trikinkontrol.
 Der er ikke krav om trikinkontrol, men kødprodukter der indeholder  

 muskelvæv af svin og som sædvanligvis spises uden forudgående stegning eller  

 kogning, skal være behandlet ved en metode (varmebehandling, kuldebehandling  

 og/eller saltning), der dræber trikiner på tilsvarende måde som for U.S.A.
 1.4. Vægt.
 Nettovægten skal angives og være anført i kilogram.
 1.5. Tillægscertifikat.
 1.5.1. Avlskvæg.
 Det danske karantænesystem for import af levende dyr er godkendt af de  

 canadiske myndigheder, ligesom der er truffet foranstaltninger for at sikre,  

 at de pågældende dyr ikke slagtes på et eksportautoriseret slagteri inden 90  

 dage efter frigivelsen fra karantænen.
 1.5.2. Returvarer m.v.
 Der er truffet aftale om, at danske returvarer fra kvægpest og mund- og  

 klovesyge inficerede lande kan returneres til oprindelsesvirksomheden på  

 betingelse af at det sikres, at de pågældende produkter ikke reeksporteres  

 til Canada, hvorfor veterinærkontrollen og virksomheden anmodes om at drage  

 omsorg for, at eventuelle returvarer ikke reeksporteres til Canada eller  

 kommer i kontakt med varer, som skal eksporteres til Canada.
 Opmærksomheden skal i denne forbindelse henledes på U.S.A.-bestemmelserne  

 for returvarer, jf. cirkulæreskrivelse af 4. september 1979, K.K. 3249-1979.
 Tillægscertifikatet kan afgives fra frysehuse (kontrolstationer) på  

 tilsvarende betingelser som ved eksport til U.S.A.
1.5.3. Forsegling Containere m.v. skal forsegles, og indtil videre skal benyttes Tyden seal og forseglingsnummeret skal anføres på  

 certifikatet.
 1.5.4. Kødets oprindelse og autorisationsnumre på certifikatet.
 Ved eksport direkte fra produktionsvirksomheden  

 (slagteri/forarbejdningsvirksomhed) skal dennes autorisationsnummer anføres i  

 rubrikkerne »Identification marks on products and containers« (1),  

 »Establishment number« (2), »Official seal« (3),  

 »Origin of the meat« (4) og »Official seal« (5).
 Da det forudsættes, at produktionsvirksomheden sikrer, at betingelserne  

 for eksport af produkterne til Canada er opfyldte, er der ikke behov for  

 særskilt at angive slagteriets aut. nr. i (4), selvom produktionsvirksomheden  

 er en forarbejdningsvirksomhed.
 Ved eksport efter oplægning på anden virksomhed (frysehus) skal  

 produktionsvirksomhedens aut. nr. angives i rubrikkerne (1) og (4), medens  

 oplægningsvirksomhedens aut. nr. skal fremgå af (2), (3) og (5).
Ved eksport via anden virksomhed uden oplægning herpå, men alene en  

 sammenlæsning i samme container skal rubrikken »Sealed with official  

 seal number(s)» udfyldes med »xxxx«.
I stedet for skal den  

 pågældende rubrik (4) anføres på den åbne plads nederst på  

 tillægscertifikatet, ligesom der også her skal anføres dato, embedsstempel,  

 underskrift og titel på dyrlægen ved samlevirksomheden.
 2. Tilsyn med produktion af kødprodukter.
 Der henvises til veterinærdirektoratets cirkulæreskrivelse af 22. april  

 1974 angående kontrol med kødkonserves, der eksporteres til Canada samt til  

 veterinærdirektoratets vejledning af 22. april 1974, K.K. 22-1974.
 3. Godkendelse af produktet, fremstillingen og etiketter.
Til brug ved ansøgning om godkendelse af produkt m.v. samt etiketter og  

 emballager skal anvendes vedlagte ansøgningsformular HA 54 L (902.7(12/79)),  

 samt vejledningen til denne, hvortil henvises.
Endvidere vedlægges Key to  

 type of labels.
Koden for Danmark er 06.
 Opmærksomheden skal henledes på, at der i forbindelse med  

 godkendelsesproceduren kræves vareprøver for forarbejdede kødprodukter, men  

 ikke for saltede tarme og fersk kød.
 4. Tilbagekaldelse.
 Cirkulæreskrivelse af 20. maj 1977, K.K. 567-1977, vedrørende Canada,  

 tilbagekaldes herved og eventuelt restoplag af veterinærcertifikat, form.  

 K.K. 4301-1976, bedes makuleret.
 P.V.V.
K.
Hermansen (Officielt kødkontrolcertifikat for kød og kødprodukter) (Sted)----------------(By)------------- (Land)-----------(Dato)---- Jeg attesterer herved, at nedenfor beskrevne kød/kødprodukter, hidrørende  

 fra husdyr, som i virksomheder, der er godkendt til import af deres produkter  

 i Canada, er underkastet veterinærundersøgelse såvel umiddelbart før som  

 umiddelbart efter slagtningen, er behandlet på en hygiejnisk måde og  

 fremstillet under stadigt tilsyn af en tilsynsførende (dyrlæge eller  

 tilsynsassistent), der står under kontrol af det nationale kødkontrolsystem,  

 og at omhandlede kød/kødprodukter ikke er uegnet (adulterated) til  

 menneskeføde eller fejlmærket (misbranded) som defineret i bestemmelse for  

 kødkontrol fastsat af »Agriculture Canada«, og at de iøvrigt er i  

 overensstemmelse med krav, der mindst svarer til kravene i »Canada Meat  

 Inpesction Act« og tilhørende bestemmelser.
 Jeg attesterer endvidere, at alle heri beskrevne produkter, der er således  

 tilberedt, at de sædvanligvis spises uden forudgående kogning og indeholder  

 muskelvæv af svin, er behandlet med henblik på uskadeliggørelse af trikiner  

 som foreskrevet i »the Meat Inspection Regulations of Agriculture  

 Canada«.
 (Veterinærkontrolmærker på varer og emballager).....................
 (Virksomhedens aut. nr.)............................................
 (Navn på den kompetente person autoriseret af de danske myndigheder til at  

 udstede kontrolcertifikater for kød og kødprodukter, der eksporteres til  

 Canada).
Jeg attesterer herved, at slagteriet ikke har tilladelse til at modtage dyr, som hidrører fra,  

 eller har opholdt sig (herunder blevet transporteret) i lande, som af Canada  

 anses for inficeret med kvægpest eller mund- og klovesyge, medmindre dyrene  

 er importeret gennem det danske karantænesystem og derefter har opholdt sig  

 her i landet i mindst 90 dage, at slagteriet ikke har tilladelse til at modtage kød eller andre animalske  

 produkter af drøvtyggere eller svin, som hidrører fra lande, der af Canada  

 anses for inficeret med kvægpest eller mund- og klovesyge, eller kød eller  

 andre animalske produkter fra et kvægpest og mund- og klovesyge frit land  

 transporteret gennem et kvægpest eller mund- og klovesyge inficeret land,  

 bortset fra transport i containere, som er forseglet med nummereret  

 foreseglingsmateriale i det ikke inficerede oprindelsesland, at kødet eller andet animalsk produkt, som er omfattet af dette  

 certifikat, hidrører fra dyr, som er født og opvokset i et kvægpest og mund-  

 og klovesyge frit land, samt at kødet eller andet animalsk produkt aldrig har  

 været i et land, hvor kvægpest eller mund- og klovesyge forekommer eller fra  

 dyr, som er importeret gennem det danske karantænesystem og derefter har  

 opholdt sig her i landet i mindst 90 dage, at kødet eller andet animalsk produkt er blevet fremstillet, opbevaret og  

 transporteret på en sådan måde, at sammenblanding eller kontakt med kød eller  

 andre animalske produkter, som ikke opfylder betingelserne i dette  

 certifikat, ikke er forekommet.
 Navn og autorisationsnummer for den godkendte virksomhed:
------------------------------------------------------------------- Forseglet med nummer:.................................
