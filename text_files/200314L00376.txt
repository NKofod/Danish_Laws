Betænkning afgivet af Udvalget for Fødevarer, Landbrug og  

 Fiskeri den 24. marts 2004 Betænkning over Forslag til lov om hold af dyr [af fødevareministeren (Mariann Fischer Boel)] 1. Udvalgsarbejdet Lovforslaget blev fremsat den 26. november 2003 og var til 1.  

 behandling den 10. december 2003. Lovforslaget blev efter 1. behandling  

 henvist  

 til behandling i Udvalget for Fødevarer, Landbrug og Fiskeri.
Møder Udvalget har behandlet lovforslaget i 10 møder.
Sammenhæng med andre forslag Lovforslaget skal ses i sammenhæng med lovforslag nr.
L 101 om  

 dyrlæger, som ligeledes har været behandlet i Udvalget for Fødevarer,  

 Landbrug  

 og Fiskeri.
Høring Et udkast til lovforslaget har inden fremsættelsen været sendt i  

 høring, og fødevareministeren sendte den 15. oktober 2003 dette udkast til  

 udvalget, jf. alm. del  bilag 47. Den 26. november 2003 sendte  

 fødevareministeren de indkomne høringssvar samt et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget 1  

 skriftlig henvendelse fra Nepenthes.
Fødevareministeren og Miljøministeren  

 har  

 over for udvalget kommenteret den skriftlige henvendelse til udvalget.
Spørgsmål Udvalget har stillet 16 spørgsmål til fødevareministeren og 4  

 spørgsmål til miljøministeren til skriftlig besvarelse, som disse har  

 besvaret.  

 6 af udvalgets spørgsmål og ministrenes svar herpå er optrykt som bilag 2 til  

 betænkningen.
2. Indstillinger og politiske bemærkninger Indstillinger Et  

  

 flertal  

  

 i udvalget  

 (udvalget med undtagelse af EL og KD) indstiller lovforslaget til  

  

 vedtagelse uændret.
 Et  

  

 mindretal  

  

 i  

 udvalget (EL og KD) indstiller lovforslaget til  

  

 forkastelse  

  

 ved 3. behandling.
Politiske bemærkninger Et flertal i udvalget (udvalget med undtagelse af V og KF)  

 noterer sig, jf.
L 100  bilag 8, at fødevareministeren vil tage kontakt  

 til  

 EU-Kommissionen med henblik på at undersøge muligheder og betingelser for en  

 eventuel dispensation fra EU-reglerne, således at Danmark vil kunne få  

 dispensation  

 fra 20-dages-reglen for mærkning og registrering af kvæg, svin, får og geder.
 Det har nemlig vist sig, at øremærkning af kalve kan være  

 direkte farligt for en forvalter, enten fordi kalvene opholder sig i større  

 kuperede eller bevoksede terræner og er vanskelige at finde, eller fordi  

 moderen har en stærk beskyttertrang over for sin kalv.
Hertil kommer, at de skrappe veterinærregler ifølge  

 miljøministerens besvarelse af spørgsmål 14, jf.
L 100  bilag 15, kan  

 blive en  

 hindring for opfyldelsen af Danmarks forpligtelser i forhold til EFs  

 habitatdirektiv og EFs fuglebeskyttelsesdirektiv (Natura 2000-områder).  

 Dette  

 kan blive et resultat af, at der fremover kan blive et øget behov for at  

 sikre  

 græssende dyr ad anden vej end den traditionelle.
Af miljøministerens svar på spørgsmål 19, jf.
L 100  bilag 20,  

 fremgår det desuden, at hvis øremærkningsreglerne viser sig at være til  

 hinder  

 for, at Nordjyllands Amt kan foretage naturpleje med vildkvæg andre steder i  

 amtet, vil denne nødvendige pleje ikke blive udført.
Det er dels et resultat  

 af  

 utilstrækkelige økonomiske midler til naturforvaltning og dels et resultat  

 af,  

 at det i stigende grad er vanskeligt at finde alternative græsningsdyr til  

 naturarealer.
Resultatet vil derfor være, at naturområderne gror til.
Dispensationer fra reglerne eksisterer allerede.
Bisonkalve kan  

 vente 9 måneder med at blive øremærket, og Spanien har fået dispensation fra  

 reglerne i visse utilgængelige bjergegne.
Hertil kommer, at Portugal, Holland  

 og Italien har søgt om dispensation.
For mindre organisationer og private personer er  

 øremærkningsreglerne allerede så snærende, at naturpleje med kvæg er umulig  

 eller vanskelig at udføre.
Det viser erfaringer fra Vestjylland og fra  

 Tyskland. Øremærkningsreglerne modvirker derfor sandsynligvis inddragelse af  

 befolkningen i natur- og landskabsforvaltningen og er formentlig en hæmsko  

 for,  

 at private græsningslav kan opstå flere steder. Øremærkningsreglerne må  

 således  

 siges at være til hinder for, at den danske natur kan blive græsset  

 ordentligt,  

 og er derfor også til hinder for, at regeringens målsætning om at stoppe  

 nedgangen i den biologiske mangfoldighed inden år 2010 kan opfyldes.
 Derfor er en dispensationsadgang påkrævet, og flertallet  

 opfordrer således fødevareministeren til at søge dispensation fra  

 øremærkningsreglerne for naturområder i Danmark i lighed med Spaniens  

 dispensationsadgang  

 for nogle bjergfyldte og øde områder.
Et mindretal i udvalget (V og KF) har noteret sig  

 fødevareministerens svar på spørgsmål 17 vedrørende lovforslagets § 66, stk.  

 3,  

 jf.
L 100  bilag 19. Af svaret fremgår, at der kun på to specifikke  

 områder  

 med relation til samarbejdet om sygdomsbekæmpelse mellem de offentlige  

 myndigheder og erhvervets organisationer bliver behov for at tilpasse  

 skillelinjen mellem erhvervets medvirken og det offentliges  

 myndighedsudøvelse.  

 Mindretallet går derfor ud fra, at udformningen af § 66, stk. 3, ikke er til  

 hinder for, at samarbejdet og arbejdsdelingen mellem myndigheder og erhverv  

 kan  

 foregå som hidtil på andre områder vedrørende sygdomsbekæmpelse m.v.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i betænkningen.
Jens Kirk (V)   

  

 nfmd.  

  

    

  

 Jens Christian Larsen (V)  

    

  

 Inger Støjberg (V)  

    

  

 Henrik Vestergaard (V)  

    

  

 Christian H.
Hansen (DF)   

  

 fmd.  

  

    

  

 Jørn Dohrmann (DF)  

    

  

 Else Theill Sørensen (KF)  

    

  

 Carina Christensen (KF)  

    

  

 Mogens Nørgård Pedersen (KD)  

    

  

 Erik Mortensen (S)  

    

  

 Henrik Dam Kristensen (S)  

    

  

 Nicolai Wammen (S)  

    

  

 Ole Vagn Christensen (S)  

    

  

 Ritt Bjerregaard (S)  

    

  

 Kristen Touborg (SF)  

    

  

 Martin Lidegaard (RV)  

    

  

 Keld Albrechtsen (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 100 Bilagsnr.
Titel 1 Høringssvar og høringsnotat, fra fødevareministeren 2 Udkast til tidsplan for udvalgets behandling af  

 lovforslaget 3 Spm. 1, om ministeren vil redegøre for, hvilke krav man  

 skal opfylde over for CHR-registeret, til fødevareministeren Spm. 2 om de overvejelser, der er gjort med hensyn til  

 øremærkning af gedekid og lam, til fødevareministeren Spm. 3 om registrering af dyrene, til fødevareministeren Spm. 4 om, hvilke overvejelser ministeren har om  

 økonomien og omfanget af de foranstaltninger, der fremover skal træffes mod  

 Newcastle Disease, til fødevareministeren Spm. 5 om, hvilke tanker ministeren har med hensyn til  

 klonede dyr, til fødevareministeren 4 Tidsplan for udvalgets behandling af lovforslaget 5 Spm. 6 om de etiske overvejelser i forbindelse med en  

 udmøntning af lovforslagets § 11, til fødevareministeren Spm. 7 om indhentning af høringssvar fra Det Dyreetiske  

 Råd, til fødevareministeren 6 Svar på spm. 1 om ministeren vil redegøre for, hvilke  

 krav man skal opfylde over for CHR-registeret, fra fødevareministeren Svar på spm. 2 om de overvejelser, der er gjort med  

 hensyn til øremærkning af gedekid og lam, fra fødevareministeren Svar på spm. 3 om registrering af dyrene, fra  

 fødevareministeren Svar på spm. 4 om, hvilke overvejelser ministeren har om  

 økonomien og omfanget af de foranstaltninger, der fremover skal træffes mod  

 Newcastle Disease, fra fødevareministeren Svar på spm. 5 om, hvilke tanker ministeren har med  

 hensyn til klonede dyr, fra fødevareministeren 7 Spm. 8 om den bemyndigelse, som tildeles ministeren i  

 forbindelse med kontrol og tilsyn, til fødevareministeren Spm. 9 om, hvordan kontrol- og tilsynsinstanserne kan  

 håndhæve reglerne, til fødevareministeren Spm. 10 om bemyndigelser, der tildeles ministeren, til  

 fødevareministeren Spm. 11 om forudsætninger og kriterier i forbindelse med  

 en godkendelsesordning for implantation af genteknologisk fremstillede  

 organismer  

 i dyr, til fødevareministeren Spm. 12 om forbud mod opdræt af bestemte arter af vildt,  

 til fødevareministeren Spm. 13 om grundlag for skærpelse af reglerne om hold af  

 visse dyrearter, til fødevareministeren 8 Svar på spm. 6 om de etiske overvejelser i forbindelse  

 med en udmøntning af lovforslagets § 11, fra fødevareministeren Svar på spm. 7 om indhentning af høringssvar fra Det  

 Dyreetiske Råd, fra fødevareministeren 9 Svar på spm. 8 om den bemyndigelse, som tildeles  

 ministeren i forbindelse med kontrol og tilsyn, fra fødevareministeren Svar på spm. 9 om, hvordan kontrol- og tilsynsinstanserne  

 kan håndhæve reglerne, fra fødevareministeren Svar på spm. 10 om bemyndigelser, der tildeles  

 ministeren, fra fødevareministeren Svar på spm. 11 om forudsætninger og kriterier i  

 forbindelse med en godkendelsesordning for implantation af genteknologisk  

 fremstillede organismer i dyr, fra fødevareministeren Svar på spm. 12 om forbud mod opdræt af bestemte arter af  

 vildt, fra fødevareministeren Svar på spm. 13 om grundlag for skærpelse af reglerne om  

 hold af visse dyrearter, fra fødevareministeren 10 Henvendelse af 5/2-04 fra Nepenthes 11 Spm. 14 om kommentar til henvendelse af 5/2-04 fra  

 Nepenthes, til miljøministeren 12 Spm. 15 om kommentar til henvendelse af 5/2-04 fra  

 Nepenthes, til fødevareministeren 13 Spm. 16 om teknisk bistand til udarbejdelse af et  

 ændringsforslag om dispensation til at flytte grænsen for øremærkning af  

 kvæg, til fødevareministeren 14 Spm. 17 om, hvilken betydning § 66, stk. 3, har for en  

 aktiv deltagelse fra landbrugets organisationer i gennemførelsen af  

 sygdomsbekæmpelse, til fødevareministeren 15 Svar på spm. 14 om kommentar til henvendelse af 5/2-04  

 fra Nepenthes, fra miljøministeren 16 Spm. 18 om, hvordan reglerne om øremærkning kan udgøre et  

 problem for et projekt i Lille Vildmose, til miljøministeren Spm. 19, om reglerne om øremærkning skaber et problem for  

 afgræsning af naturarealer i Nordjyllands Amt, til miljøministeren Spm. 20 om ændring af reglerne om øremærkning, så  

 naturplejehensyn og veterinære hensyn tilgodeses, til miljøministeren 17 Svar på spm. 16 om teknisk bistand til udarbejdelse af et  

 ændringsforslag om dispensation til at flytte grænsen for øremærkning af  

 kvæg, fra fødevareministeren 18 Svar på spm. 15 om kommentar til henvendelse af 5/2-04  

 fra Nepenthes, fra fødevareministeren 19 Svar på spm. 17 om, hvilken betydning § 66, stk. 3, har for  

 en aktiv deltagelse fra landbrugets organisationer i gennemførelsen af  

 sygdomsbekæmpelse,  

 fra fødevareministeren 20 Svar på spm. 18 om, hvordan reglerne om øremærkning kan  

 udgøre et problem for et projekt i Lille Vildmose, fra miljøministeren Svar på spm. 19, om reglerne om øremærkning skaber et  

 problem for afgræsning af naturarealer i Nordjyllands Amt, fra  

 miljøministeren Svar på spm. 20 om ændring af reglerne om øremærkning, så  

 naturplejehensyn og veterinære hensyn tilgodeses, fra miljøministeren 21 1. udkast til betænkning 22 2. udkast over betænkning Bilag 2 Nogle af udvalgets spørgsmål til fødevareministeren  

 og til miljøministeren og deres svar herpå Spørgsmål 14, 18, 19 og 20 og miljøministerens svar herpå samt  

 spørgsmål 15 og 16 og fødevareministerens svar herpå er optrykt efter ønske  

 fra  

 udvalget med undtagelse af Venstre og Det Konservative Folkeparti.
 Spørgsmål 14:
I forbindelse med behandlingen af lov om hold af dyr bedes  

 miljøministeren kommentere anbefalingerne om øremærkningsregler versus  

 naturpleje fra naturforeningen Nepenthes, jf.
L 100  bilag 10. I den  

 forbindelse bedes ministeren gøre rede for, hvorvidt de gældende og  

 foreslåede  

 regler for øremærkning af kvæg giver problemer nu eller forventes at kunne  

 give  

 problemer på længere sigt i forbindelse med den nødvendige afgræsning af  

 naturarealer.
Ministeren bedes specielt gøre rede for, hvorvidt reglerne er  

 et  

 problem eller forventes at udgøre et problem på længere sigt for Nordjyllands  

 Amts nye græsningsprojekt i Kohaven i Kronborg Statsskovdistrikt.
 Svar:
 Den centrale begrundelse for at øremærke dyrene er, at risici  

 for kogalskab og mund- og klovesyge entydigt har vist værdien af, at alle dyr  

 udstyres med et »personnummer« i form af et øremærke snarest muligt efter  

 fødslen,  

 og at veterinærmyndighedernes og EUs regler på området er skrappe, idet  

 systemet skal fungere til opsporing og indgriben overfor smittekilder.
De senere år har der imidlertid flere gange været rejst  

 spørgsmål til, om kravet om øremærkning af nyfødte kalve kunne lempes i de  

 tilfælde, hvor drægtige køer græsser i naturområder.
Udgangspunktet for disse  

 spørgsmål har været, at det er forbundet med betydelige risiko for de  

 mennesker, der skal øremærke de nyfødte kalve, idet moderdyrene vil beskytte  

 deres afkom.
Naturforeningen Nepenthes peger endvidere på, at nyfødte kalve,  

 i  

 større, kuperede eller bevoksede terræner er vanskelige at finde, ligesom  

 kalvene få dage efter fødsel er stærke nok til at flygte fra mærkningen.
Naturen er mange steder under tilgroning som følge af, at der  

 ikke er dyr nok til at sikre den nødvendige naturpleje.
Dette kan være en  

 begrundelse for, at Nordjyllands Amt har ønsket at indføre 9 vildokser af  

 heck-racen med henblik på naturplejen i Lille Vildmose.
Det skal nævnes, at  

 Lille Vildmose ikke er beliggende på Kronborg Statsskovdistrikt, sådan som  

 det  

 fremgår af spørgsmålet fra udvalget.
Men det er korrekt, at der på Kronborg  

 distrikt findes en kohave, nemlig Hellebæk Kohave.
Det har gennem mange år været Skov- og Naturstyrelsens erfaring,  

 at det er muligt at leve op til de skrappe veterinærkrav i forbindelse med  

 naturplejen på styrelsens arealer uanset om dette skete gennem forpagtninger  

 eller med egne dyr.
Dette er blandt andet sket ved, at styrelsen ikke har  

 accepteret,  

 at der sættes højdrægtige køer ud i store naturområder  og i hvert fald  

 ikke  

 hvis dette umuliggør dagligt opsyn.
Men udviklingen kan gradvis føre til, at flere skov- og  

 naturarealer i kuperet terræn ønskes afgræsset, hvilket som nævnt kan medføre  

 problemer i forbindelse med øremærkning.
Dette kombineret med det fortsatte  

 fald i antallet af græsningsdyr, kan komme til at påvirke Skov- og  

 Naturstyrelsens  

 arealforvaltning.
Med de forpligtelser, der er navnlig i forbindelse med Natura  

 2000 områderne, vil styrelsen formentlig over tid opleve et stigende behov  

 for  

 at sikre græssende dyr ad anden vej end den traditionelle.
Ligesom  

 Nordjyllands  

 Amt i tilfældet Lille Vildmose.
Det kan derfor ikke udelukkes, at også  

 styrelsen på sigt kan få vanskeligheder i forhold til overholdelsen af de  

 skrappe veterinærregler.
 Spørgsmål 15:
Ministeren bedes kommentere anbefalinger om øremærkningsregler  

 versus naturpleje fra naturforeningen Nephentes, jf.
L 100  bilag 10.  

 Ministeren bedes desuden redegøre for de faglige begrundelser, som måtte  

 ligge  

 til grund for ministerens holdning til Nephentes forslag.
 Svar:
 I henhold til Fødevaredirektoratets bekendtgørelse nr. 759 af  

 10. september 2002 om mærkning og registrering af kvæg, svin, får og geder  

 skal  

 kvæg senest 20 dage efter fødsel og inden det forlader oprindelsesbesætningen  

 være forsynet med to godkendte øremærker, ét i hvert øre.
 Reglerne om mærkning og registrering af kvæg har til formål  

 hurtigt at give mulighed for at efterspore og begrænse spredningen af  

 husdyrsygdomme.
 Reglerne har baggrund i Rådets forordning nr. 820/97 af 21.  

 april 1997 (nu forordning nr. 1760/2000) om indførelse af en ordning for  

 identifikation og registrering af kvæg og om mærkning af oksekød og  

 oksekødsprodukter.
Der er ikke mulighed for at yde individuelle dispensationer fra  

 EU-reglerne, men derimod har medlemslandene mulighed for at søge dispensation  

 for visse områder.
Spanien har i øjeblikket en sådan dispensation for nogle  

 bjergfyldte og øde områder.
Endvidere behandler Kommissionen i øjeblikket  

 dispensationsansøgninger fra Italien, Portugal og Holland.
 I denne forbindelse vil Fødevareministeriet ligeledes tage  

 kontakt til EU-Kommissionen med henblik på at undersøge muligheder og  

 betingelser for en eventuel dispensation til Danmark.
 Spørgsmål 16:
 Ministeren anmodes om teknisk bistand til udarbejdelse af et  

 ændringsforslag, hvorefter der på besætningsniveau kan søges om dispensation  

 til at flytte 20-dages grænsen for øremærkning af kvæg til 7 måneder.
 Svar:
Vedlagt fremsendes - som teknisk bistand - et ændringsforslag  

 om, at ejeren eller den besætningsansvarlige for en kvægbesætning kan søge om  

 dispensation fra kravet om, at kvæg senest 20 dage efter fødsel, og inden det  

 føres fra oprindelsesbedriften, skal være forsynet med to godkendte  

 øremærker,  

 ét i hvert øre.
Ministeren kan forlænge fristen for mærkning i indtil 7  

 måneder  

 efter fødsel.
 Som det fremgik af mit svar på spørgsmål 15, er området  

 reguleret ved Rådets forordning om indførelse af en ordning for  

 identifikation  

 og registrering af kvæg og om mærkning af oksekød og oksekødsprodukter.
 Forordningen giver ikke medlemslandene mulighed for at yde  

 individuelle dispensationer fra reglerne, men derimod mulighed for at søge  

 dispensation for visse områder.
 På denne baggrund er det min opfattelse, at en bestemmelse som  

 den foreslåede ville være EU-stridig, og jeg kan derfor hverken af denne  

 grund  

 eller de i mit svar på spørgsmål 15 nævnte grunde støtte forslaget.
Ændringsforslag til L 100 om hold af dyr Til § 4 Af {} I § 4 indsættes efter stk. 1 som nyt stykke:
Stk. 2. Ejeren eller den besætningsansvarlige for en  

 kvægbesætning skal sørge for, at kvæg senest 20 dage efter fødsel, og inden  

 det  

 føres fra oprindelsesbesætningen, er forsynet med to godkendte øremærker, ét  

 i  

 hvert øre.
Ministeren kan efter ansøgning forlænge fristen for mærkning i  

 indtil 7 måneder efter dyrets fødsel.
 Spørgsmål 18:
Ministeren bedes i forlængelse af besvarelse af spørgsmål 14,  

 jf.
L 100  bilag 15, redegøre for, hvordan reglerne om øremærkning  

 udgør eller  

 forventes at kunne udgøre et problem for Nordjyllands Amts græsningsprojekt  

 med  

 vildokser i Lille Vildmose.
 Svar:
 Jeg har forelagt spørgsmålet for Skov- og Naturstyrelsen, der  

 efter høring i Nordjyllands Amt har udtalt følgende, hvortil jeg kan henholde  

 mig:
»I forbindelse med Nordjyllands Amts naturpleje i Vildmosen har  

 der været problemer med mærkningen af vildkvæget.
Ved import af dyr er det  

 nødvendigt, at mærkningen sker i forbindelse med ankomsten, også selvom der  

 er  

 forøget risiko for dyrene ved mærkningen på grund af de bedøvelser, som  

 dyrene  

 allerede har været igennem på grund af de veterinære prøver, der skal  

 foretages  

 i eksportlandet.
Når kalvene skal øremærkes, er det nødvendigt at bedøve  

 moderdyret og muligvis nogle af de andre dyr, da moderdyrene og flokkens dyr  

 har et stærkt beskytter-instinkt.
Dertil kommer, at de naturarealer, der  

 ønskes  

 plejet, kan være så store og uoverskuelige, at det at finde kalvene kan være  

 et  

 problem.« Spørgsmål 19:
 Ministeren bedes oplyse, om reglerne om øremærkning skaber et  

 problem for afgræsning af andre naturarealer i Nordjyllands Amt.
 Svar:
 Jeg har forelagt spørgsmålet for Skov- og Naturstyrelsen, der  

 efter høring i Nordjyllands Amt har udtalt følgende, hvortil jeg kan henholde  

 mig:
»Fra Nordjyllands Amt er det oplyst, at hvis forsøget i Lille  

 Vildmose viser sig at give for store problemer med øremærkning til, at amtet  

 vil foretage naturpleje med vildkvæg andre steder i amtet, vil det medføre,  

 at  

 betydelige arealer vil gro til, da der ikke er tilstrækkeligt med økonomiske  

 midler til alternativet i form af maskinel naturpleje til de ofte ukurante,  

 kuperede og delvis bevoksede naturarealer.
Samtidig er det i stigende grad  

 vanskeligt at finde alternative græsningsdyr til naturarealer.« Spørgsmål 20:
 Ministeren bedes oplyse, hvilke regelændringer vedrørende  

 øremærkning der vil kunne tilgodese naturplejehensyn og de veterinære hensyn.
 Svar:
 Jeg har forelagt spørgsmålet for Skov- og Naturstyrelsen, der  

 har udtalt følgende, hvortil jeg kan henholde mig:
 »De veterinære regler er Fødevareministeriets ressort, hvorfor  

 en nærmere vurdering af mulighederne for at sikre de veterinære hensyn i  

 forbindelse med en eventuel regelændring vedrørende øremærkning i forbindelse  

 med naturpleje bør gennemføres af Fødevareministeriet.
