 Medlemmet kontaktede først AF den 1. marts 1999 efter henvendelse  

 fra kassen i brev af 23. februar som medlemmet modtog den 25. februar 1999.  

 Den 26. februar gav medlemmet sin forklaring til kassen.
 Som forklaring på udeblivelsen oplyste medlemmet bl.a.,  at hun  

 havde glemt det, og mente i øvrigt at hun havde aflyst det.
 Kassen traf afgørelse om fortabelse af dagpengeretten pga.  

 manglende fremmøde den 18. februar 1999.
 Direktoratet for Arbejdsløshedsforsikringen tiltrådte kassens  

 afgørelse.
 Kassen anførte i klagen på medlemmets vegne, at medlemmet  

 havde grund til at være forvirret over sammenfaldet af mange  

 møder, at hun efterfølgende indgik i IHP, og at der burde gives  

 dispensation ud fra en proportionalitetsbetragtning.
 Ankenævnet fandt efter en konkret vurdering, at medlemmets manglende  

 fremmøde på AF ikke skulle sidestilles med udeblivelse, jvf. §  

 14, stk. 3 i bekendtgørelsen om selvforskyldt ledighed.  

 Ankenævnet lagde vægt på, at de mange sammenfaldende  

 mødeindkaldelser kunne forvirre medlemmet , at medlemmet reagerede  

 straks da hun fra kassen modtog meddelelse om indberetning, at overskridelsen  

 af vejledningens 1 uges frist var lille og at medlemmet efterfølgende  

 indgik og gennemførte sin handlingsplan.
 Medlemmet var derfor alene afskåret fra dagpenge i perioden fra den  

 18. februar til den 28. februar 1999, hvor hun ikke havde haft kontakt til  

 arbejdsformidlingen.
Ophør-vægring - Afslag på  

 individuel handlingsplan Det fremgik af sagen, at medlemmet overgik til aktivperioden den 18.  

 januar 1999.
 Det fremgik videre af sagen, at AF i brev af 9. februar 1999 indkaldte  

 medlemmet til et informationsmøde den 15. februar 1999.
 Det fremgik endvidere af sagen, at arbejdsløshedskassen indkaldte  

 medlemmet til et vejledningsmøde den 16. februar 1999.
Indkaldelse til AF Det fremgik yderligere af sagen, at AF i brev af 5. februar 1999 indkaldte  

 medlemmet til en samtale om udarbejdelse af en individuel handlingsplan den  

 18. februar 1999.
 Den 18. februar 1999 meddelte AF til arbejdsløshedskassen, at  

 medlemmet var udeblevet fra samtalen om udarbejdelse af en individuel  

 handlingsplan den 18. februar 1999.
 Arbejdsløshedskassen anmodede medlemmet i brev af 23. februar 1999  

 om at redegøre for, hvorfor hun ikke mødte til samtalen.
 Arbejdsløshedskassen modtog den 4. marts 1999 medlemmets forklaring  

 om, at hun den 18. februar 1999 var til et møde i  

 arbejdsløshedskassen og havde underrettet AF om dette.
 Det fremgik af oplysninger fra AF, at medlemmet den 1. marts 1999 rettede  

 henvendelse til AF om hendes udeblivelse fra samtalen.
Afgørelse, afdelingen Arbejdsløshedskassens afdeling traf den 12. marts 1999  

 afgørelse om, at medlemmet ikke havde en gyldig grund til at udeblive  

 fra samtalen på AF, da mødet hun refererede til i  

 arbejdsløshedskassen ikke blev afholdt den 18. februar 1999, men den  

 16. februar 1999. Arbejdsløshedskassen traf derfor afgørelse  

 om, at medlemmet var selvforskyldt ledig, da udeblivelsen fra samtalen skulle  

 sidestilles med et afslag.
Arbejdsløshedskassen traf videre  

 afgørelse om, at hun mistede retten til dagpenge og først var  

 berettiget til dagpenge igen, når hun havde haft 1924  

 løntimer.
Klage Medlemmet klagede over afdelingens afgørelse til  

 arbejdsløshedskassens hovedledelse i brev af 22. marts 1999.
Medlemmet anførte, at hun på grund af forvirring og flytterod  

 fik blandet nogle datoer sammen, hvor hun skulle til forskellige  

 møder.
Medlemmet oplyste, at hun samtidig modtog tre indkaldelser, en  

 til et møde den 16. februar 1999 i arbejdsløshedskassen, en til  

 den 16. februar 1999 på AF og endelig en til et møde den 18.  

 februar 1999 på AF.
Medlemmet oplyste videre, at hun aflyste  

 mødet den 16. februar 1999 på AF under henvisning til  

 mødet samme dag i arbejdsløshedskassen, hvor hun i  

 øvrigt også skulle have været til tandlæge.  

 Medlemmet oplyste endvidere, at hun i forvirringen over alle disse  

 møder glemte mødet den 18. februar 1999 på AF, som  

 medlemmet mente, at hun havde aflyst.
Medlemmet anførte videre, at da hun vistnok modtog brevet fra  

 arbejdsløshedskassen den 25. februar 1999, hvor  

 arbejdsløshedskassen anmodede om en skriftlig redegørelse for  

 årsagen til hendes udeblivelse, var hun stadig i god tro, hvorfor hun  

 skrev, som hun gjorde.
Medlemmet oplyste, at hun straks kontaktede AF og fik  

 aftalt et nyt møde med henblik på udarbejdelse af en  

 handlingsplan, hvilket skete den 5. marts 1999. Medlemmet oplyste videre, at  

 hun kontaktede arbejdsløshedskassen, fordi hun ville afholde ferie.  

 Medlemmet oplyste endvidere, at efter hun havde afholdt ferie, startede hun  

 den 15. marts 1999 på første del af sin handlingsplan med et  

 14-dages kursus, hvilket hun stadig var tilmeldt, selv om hun var usikker  

 på, om hun overhoved måtte deltage, når hun ikke var  

 dagpengeberettiget.
 Medlemmet anførte endelig, at hun havde vanskeligt ved at  

 forstå, at det at tage fejl af en enkelt dato kunne tolkes som et  

 afslag på at medvirke til at udarbejde en individuel handlingsplan,  

 når hun allerede var i gang med at afvikle en sådan.
 I brev af 23. marts 1999 stillede hun arbejdsløshedskassen nogle  

 uddybende spørgsmål og fremkom med nogle uddybende  

 oplysninger.
Medlemmet oplyste bl.a., at hun i efteråret 1998 var flyttet fra  

 Jylland til Sjælland for at forbedre sine muligheder for at få  

 arbejde.
Medlemmet oplyste videre, at hun havde fået arrangeret noget  

 undervisning til sensommeren, hvilket hun forventede at kunne leve af.
 Medlemmet anførte, at hun var klar over, at hun kunne være et  

 rodehoved, men at hun indtil nu aldrig havde modtaget nogen klager over  

 hendes arbejde nogle af de steder, hvor hun havde været ansat.
 Medlemmet anførte endelig, at hun inderligt håbede på  

 en hurtig afgørelse, da hun var bragt i en fuldstændig uholdbar  

 situation.
Afgørelse, hovedledelsen Arbejdsløshedskassens hovedledelse traf den 29. april 1999  

 afgørelse om, at medlemmet var selvforskyldt ledig, fordi hendes  

 udeblivelse fra mødet på AF om udarbejdelse af en individuel  

 handlingsplan skulle sidestilles med et afslag på at medvirke til at  

 udarbejde en handlingsplan uden en gyldig grund.
 Arbejdsløshedskassen begrundede afgørelsen med, at  

 forglemmelser eller misforståelser af mødedatoer ikke  

 ansås for en gyldig grund.
 Arbejdsløshedskassen oplyste, at man dog kunne tage stilling til om  

 en udeblivelse i den konkrete sag skulle sidestilles med et afslag, hvis  

 medlemmet havde henvendt sig til AF eller arbejdsløshedskassen for at  

 få aftalt et nyt møde, indenfor en uge efter at medlemmet var  

 udeblevet fra samtalen.
 Arbejdsløshedskassen anførte, at man desværre ikke  

 havde mulighed for at dispensere for reglerne i hendes sag, da hun ikke havde  

 henvendt sig til AF indenfor 1 uge, efter at hun udeblev fra  

 mødet.
 Arbejdsløshedskassen traf herefter afgørelse om, at hun  

 havde mistet retten til dagpenge fra den 18. februar 1999.
Klage Medlemmet klagede over hovedledelsens afgørelse til Direktoratet  

 for Arbejdsløshedsforskringen i brev af 24. maj 1999.
Medlemmet anførte, at hun ikke på noget tidspunkt havde  

 ønsket at modarbejde en handlingsplan, men udelukkende havde  

 misforstået en dato.
Medlemmet mente derfor, at  

 arbejdsløshedskassens afgørelse var enøjet og urimelig.  

 Medlemmet oplyste, at hun ikke kunne finde brevet med indkaldelsen til  

 mødet den 18. februar 1999 og derfor var begyndt at tvivle på,  

 om hun overhovedet havde modtaget den.
Medlemmet anførte videre, at  

 eftersom AF ikke sendte mødeindkaldelser som anbefalede breve, var der  

 vel ingen, der kunne bevise, at hun havde modtaget brevet.
Medlemmet  

 anførte endvidere, at hun ikke havde stillet sig vrangvillig eller  

 nægtet at deltage i andre møder, at hun på et senere  

 tidspunkt havde fået udarbejdet en individuel handlingsplan, og at hun  

 desuden havde fået et arbejde fra september 1999. Medlemmet  

 anførte endelig, at hun ikke løj og ønskede at leve af  

 sit eget arbejde, og hun håbede, at direktoratet så positivt  

 på hendes klage, da mangt og meget afhang af en for hende positiv  

 udgang på sagen.
 Arbejdsløshedskassen oversendte medlemmets klage til direktoratet i  

 brev af 15. juni 1999 og oplyste, at arbejdsløshedskassen fastholdt  

 den trufne afgørelse.
 Arbejdsløshedskassen anførte, at man ikke skulle udtale sig  

 imod, at direktoratet fandt det muligt at anvende dispensationsreglen i  

 vejledningen til § 14 i den konkrete sag, idet der hensås til den meget  

 beskedne overskridelse af 1 ugesfristen samt det forhold, at hun  

 efterfølgende fik udarbejdet en individuel handlingsplan.
Sagsoplysning, direktoratet Direktoratet rettede telefonisk henvendelse til AF den 1. juli 1999.  

 Direktoratet fik oplyst, at medlemmet ikke havde meldt afbud til mødet  

 den 15. februar 1999 eller til mødet den 18. februar 1999.  

 Direktoratet fik videre oplyst, at hun først henvendte sig til AF den  

 1. marts 1999 vedrørende udeblivelserne fra mødet den 15.  

 februar 1999 og mødet den 18. februar 1999.
Direktoratet skrev til medlemmet den 1. juli 1999. Direktoratet anmodede  

 hende om hendes eventuelle bemærkninger til; at hun havde oplyst, at 2 af møderne lå samme dag, og at det  

 fremgik af sagen, at møderne lå henholdsvis den 15. februar  

 1999, den 16. februar 1999 og den 18. februar 1999, at hun videre havde oplyst, at hun over for AF meldte afbud til et  

 møde, og at hun troede, at det var mødet den 18. februar 1999,  

 hun havde meldt afbud til, og at AF havde oplyst, at hun ikke havde meldt  

 afbud til nogen af møderne, at hun endvidere havde oplyst, at hun straks efter den 25. februar 1999  

 rettede henvendelse til AF, og AF havde oplyst, at hun først rettede  

 henvendelse den 1. marts 1999 vedrørende udeblivelserne, at hun i brev af 22. marts 1999 havde oplyst, at hun modtog 3 indkaldelser  

 til møder, herunder mødet den 18. februar 1999 om udarbejdelse  

 af en individuel handlingsplan på AF, og at hun i brev af 24. maj 1999  

 havde oplyst, at hun ikke kunne finde indkaldelsen og derfor var begyndt at  

 tvivle på, om hun overhovedet havde modtaget indkaldelsen.
Direktoratet  

 modtog hendes bemærkninger i telefax af 5. juli 1999.
Bemærkninger fra medlemmet Medlemmet oplyste, at hun ikke var blevet mindre forvirret af at få  

 at vide, at der slet ikke var noget møde på AF den 15. februar  

 1999, og at hun ikke havde meldt afbud til nogen af møderne på  

 AF.
 Medlemmet anførte, at det stod helt fast, at hun havde meldt afbud  

 til et møde på AF, der skulle finde sted mellem den 15. og 18.  

 februar 1999.
Medlemmet anførte videre, at arbejdsløshedskassens  

 afgørelse kom helt bag på hende, og at hun skrev sin  

 første anke den 22. marts 1999, mens hun var i gang med et kursus som  

 led i hendes handlingsplan.
Medlemmet anførte endvidere, at hun netop  

 var i gang med en handlingsplan og havde meldt afbud til et møde  

 på AF i god tro.
 Medlemmet anførte yderligere, at da hun ikke havde gemt diverse  

 indkaldelser fra AF og arbejdsløshedskassen, var hendes oplysninger om  

 datoerne for møderne, hvad hun nu kunne huske efter 1 ½ måned.  

 Medlemmet anførte også, at fakta var, at hun skulle til 3  

 møder imellem den 15. og den 18. februar 1999, at to af dem var i AF  

 og et af dem var i arbejdsløshedskassen, at hun var til et møde  

 i arbejdsløshedskassen, at der ikke var mødepligt til et af  

 møderne på AF, at hun mente, at to af møderne lå  

 den samme dag, og at hun meldte afbud til et af møderne på AF,  

 uanset hvad en medarbejder på AF sagde.
 Medlemmet anførte endelig, at hun stadig ikke var i besiddelse af  

 indkaldelsespapirerne og derfor ikke kunne bekræfte, om hun havde  

 modtaget indkaldelsen til mødet den 18. februar 1999.
Medlemmet oplyste, at hun den 25. eller 26. februar 1999 modtog et brev  

 fra arbejdsløshedskassen, hvor man anmodede hende om en forklaring  

 på sin udeblivelse fra mødet den 18. februar 1999, og at hun  

 fejlagtigt skrev, at hun var til møde i arbejdsløshedskassen  

 den samme dag.
Medlemmet oplyste videre, at hun den 26. februar 1999 sendte  

 forklaringen til arbejdsløshedskassen, og at hun hverdagen  

 derpå, den 1. marts 1999, kontaktede AF og aftalte tid til et nyt  

 møde.
Medlemmet oplyste videre, at hun overgik til aktivperioden den 18. januar  

 1999, 18 dage efter at folketingets beslutning om at afkorte dagpengeperioden  

 trådte i kraft.
Medlemmet oplyste endvidere, at hun fik meddelelsen om  

 overgangen til aktivperioden i brev af 30. januar 1999 fra  

 arbejdsløshedskassen.
Medlemmet anførte, at  

 arbejdsløshedskassen skulle indkalde til et møde om rettigheder  

 og pligter i aktivperioden 2 måneder før, at medlemmet overgik  

 til aktivperioden og altså dermed gøre medlemmet opmærksom  

 på, at medlemmet faktisk overgik til aktivperioden på det  

 tidspunkt.
Medlemmet anførte, at arbejdsløskassen først  

 indkaldte til dette møde den 16. februar 1999, 3 måneder senere,  

 end man skulle ifølge loven og med alvorlige konsekvenser for hende.  

 Medlemmet anførte videre, at det netop var et af de 3 møder,  

 der havde skabt hele postyret, og at i hvert fald to af møderne  

 lå så tæt, fordi arbejdsløskassen var langt bagud  

 med mødeindkaldelser o. lign.
Medlemmet anførte endvidere, at  

 det jo netop under disse skærpede omstændigheder var  

 særdeles risikofyldt at forlade sig på et telefonisk afbud, da  

 det jo ikke kunne bevises, hvis ikke medarbejderen på AF eller i  

 arbejdsløshedskassen havde noteret afbudet i edb-systemet.
Medlemmet  

 anførte endelig, at hun følte sig retsløs i forhold til  

 dagpengesystemet, efter at dette var sket.
 Medlemmet vedlagde brevet en kopi af arbejdsløshedskassens brev af  

 31. januar 1999 og en erklæring fra et møde den 16. februar  

 1999.
 Det fremgik af brevet af 30. januar 1999, at arbejdsløshedskassen  

 havde indberettet til AF, at hun var overgået til aktivperioden den 18.  

 januar 1999.
Arbejdsløshedskassen oplyste, at hun i aktivperioden havde ret og  

 pligt til et aktiveringstilbud, og at hun mistede retten til dagpenge, hvis  

 hun afslog at medvirke til at udarbejde en handlingsplan, afslog at revidere  

 en handlingsplan og afslog et aktiveringstilbud, som hun skulle  

 påbegynde ifølge en handlingsplan.
Arbejdsløshedskassen  

 oplyste endvidere, at arbejdsløshedskassen havde pligt til at afholde  

 en samtale med medlemmerne, inden de overgik til aktivperioden.
 Arbejdsløshedskassen oplyste yderligere, at det ikke have  

 været muligt at afholde en samtale med hende, før hun overgik  

 til aktivperioden, og at hun derfor snarest ville blive indkaldt til en  

 samtale.
 Medlemmet kontaktede telefonisk direktoratet den 8. juli 1999 og oplyste,  

 at hun vidste, at hun havde meldt afbud til informationsmødet på  

 AF den 15. februar 1999, og at hun i øvrigt troede, at mødet  

 var den 16. februar 1999. Medlemmet oplyste videre, at hun var i tvivl om,  

 hvorvidt hun havde modtaget indkaldelsen til mødet til den 18. februar  

 1999 på AF, da hun ikke kunne finde indkaldelsen.
Medlemmet oplyste endvidere, at hun var varsom med de breve, som hun  

 modtog, da hun havde fået at vide, at det var vigtigt.
Medlemmet  

 oplyste yderligere, at hun godt kunne være forvirret, men at hun aldrig  

 havde problemer med det, når hun var i arbejde.
Medlemmet oplyste  

 endelig, at hun i forbindelse med udarbejdelsen af en handlingsplan den 5.  

 marts 1999 havde været til en samtale med henblik på  

 jobtræning.
Direktoratet traf den 14. juli 1999 afgørelse.
Direktoratet var  

 enig med arbejdsløshedskassen.
 Det betød, at medlemmet havde mistet dagpengeretten fra den 18.  

 februar 1999.
 Medlemmet kunne igen få ret til dagpenge, når hun havde haft  

 1924 løntimer inden for de sidste 3 år.
 Direktoratet havde lagt til grund, at medlemmet befandt sig i  

 aktivperioden.
 Det fremgik af § 14, stk. 1, i direktoratets bekendtgørelse nr.  

 1073 af 21. december 1998 om selvforskyldt ledighed, at et medlem er  

 selvforskyldt ledig, hvis medlemmet i aktivperioden afslår at medvirke  

 til at udarbejde eller revidere en handlingsplan uden en gyldig grund, jf. §  

 22.
Det fremgik videre af § 14, stk. 3, i bekendtgørelsen, at dette  

 også gælder i situationer, der kan sidestilles med afslag.
Det  

 sidestilles fx med afslag, hvis et medlem udebliver fra en samtale på  

 AF om udarbejdelse eller revision af en individuel handlingsplan.
 Hvis et medlem udebliver fra en samtale om udarbejdelse af en individuel  

 handlingsplan eller uddannelsesplan, men henvender sig til AF eller  

 arbejdsløshedskassen vedrørende udeblivelsen inden for 1 uge  

 efter, at medlemmet er udeblevet fra samtalen, for at få aftalt et nyt  

 møde, kan arbejdsløshedskassen på baggrund af medlemmets  

 forklaring om årsagen til udeblivelsen konkret tage stilling til, om  

 udeblivelsen skal sidestilles med et afslag.
 Ovennævnte fremgik af direktoratets praksis som var kommet til  

 udtryk i direktoratets vejledning nr. 238 af 21. december 1998 om  

 selvforskyldt ledighed til § 14, stk. 3, i bekendtgørelsen.
 Direktoratet havde i afgørelsen lagt vægt på, at AF  

 skriftligt indkaldte hende til et møde om udarbejdelse af en  

 individuel handlingsplan den 18. februar 1999.
 Direktoratet havde videre lagt vægt på, at hun ikke  

 mødte til samtalen den 18. februar 1999.
 Direktoratet havde endvidere lagt vægt på, at grunden til, at  

 hun ikke mødte til samtalen, var, at hun havde blandet nogle datoer  

 sammen, da hun var indkaldt til 3 forskellige møder.
 Direktoratet havde endelig lagt vægt på, at hun ikke  

 kontaktede AF eller arbejdsløshedskassen omkring udeblivelsen inden 1  

 uge efter, at mødet skulle være afholdt.
 Direktoratet mente herefter, at hendes udeblivelse fra mødet den  

 18. februar 1999 om udarbejdelse af en individuel handlingsplan skulle  

 sidestilles med et afslag, jf. § 14, stk. 3, i bekendtgørelsen.
 Medlemmet mistede derfor retten til dagpenge, jf. § 28, stk. 1, i  

 bekendtgørelsen.
 Medlemmet kunne igen få dagpenge, når hun havde haft 1924  

 løntimer inden for de sidste 3 år, jf. § 28, stk. 2, i  

 bekendtgørelsen.
Sagsbehandlingen Arbejdsløshedskassen skal holde møde med et medlem,  

 hvor, medlemmet vejledes om overgangen til aktivperioden.
Mødet skal  

 senest holdes i forbindelse med, at arbejdsløshedskassen indberetter  

 medlemmet til Arbejdsformidlingen, jf. § 163, stk. 1 og 2, i  

 Arbejdsmarkedsstyrelsens bekendtgørelse om en aktiv  

 arbejdsmarkedsindsats, jf. § 23, stk. 1, i direktoratets  

 bekendtgørelsen nr. 1070 af 18. december 1998 om en  

 arbejdsløshedskasses pligt til at vejlede m.v.
 Medlemmet havde anført, at arbejdsløshedskassen først  

 indkaldte hende til et møde om hendes rettigheder og pligter i  

 aktivperioden, efter at hun var overgået til aktivperioden.
Den 1. januar 1999 blev dagpengeperioden afkortet og aktivperioden blev  

 dermed rykket frem for nogle medlemmer.
Da loven om dagpengeperiodens  

 afkortning først blev vedtaget i slutningen af december 1998, var det  

 ikke muligt for arbejdsløshedskasserne at afholde samtaler om  

 overgangen til aktivperioden i tide med de medlemmer, der blev berørt  

 af lovændringen.
 Direktoratet havde lagt vægt på, at  

 arbejdsløshedskassen i brev af 30. januar 1999 gjorde medlemmet  

 opmærksom på, at der gjaldt særlige regler i aktivperioden,  

 og at et afslag på et tilbud i aktivperioden betød, at hun  

 mistede dagpengeretten.
 Direktoratet havde videre lagt vægt på, at  

 arbejdsløshedskassen oplyste, at hun snarest muligt ville blive  

 indkaldt til en samtale i arbejdsløshedskassen.
 Direktoratet havde endvidere lagt vægt på, at hun blev  

 indkaldt til et møde i arbejdsløshedskassen den 16. februar  

 1999, hvor hun blev vejledt om aktivperioden.
 Direktoratet havde endelig lagt vægt på, at hun udeblev fra  

 mødet den 18. februar 1999, efter at hun var blevet vejledt af  

 a-kassen.
 Direktoratet mente, at medlemmets arbejdsløshedskasses  

 sagsbehandling ikke gav anledning til kritik.
 Direktoratet mente videre, at hun på tidspunktet for udeblivelsen  

 fra mødet på AF var blevet vejledt om hendes rettigheder og  

 pligter i aktivperioden.
 Arbejdsløshedskassen klagede den 27. august 1999 på  

 medlemmets vegne over direktoratets afgørelse.
Arbejdsløshedskassen anførte, at den fortsat fandt det  

 muligt at dispensere i den konkrete sag, da den tidsmæssige  

 overskridelse var beskeden.
Endvidere henviste arbejdsløshedskassen  

 til, at medlemmet havde mødt til alle tidligere aftaler, og at 3  

 mødeindkaldelser til næsten de samme dage ikke kunne undgå  

 en vis forvirring.
 Arbejdsløshedskassen henviste yderligere til, at medlemmet fik  

 udarbejdet og rent gennemførte en handlingsplan, og at der ikke var  

 grundlag for at antage, at det gennemførte forløb ville have  

 haft indhold, hvis medlemmet var mødt den 18. februar og ikke den 5.  

 marts 1999.
 Efter kassens opfattelse var konsekvenserne i den konkrete sag gået  

 langt udover end hvad reglerne om rådighed tilsigter.
 Direktoratet fandt ved oversendelse af sagen til ankenævnet den 20.  

 september 1999 til ankenævnet ikke grundlag for at ændre  

 afgørelsen.
 Ankenævnet ændrede delvist direktoratets afgørelse af  

 14. juli 1999.
