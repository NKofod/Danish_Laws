Uddannelsesstøtte gives kun til EF-borgere, der er kommet hertil som  

 arbejdstagere eller som børn af en sådan arbejdstager.
Støtte gives ikke til  

 arbejdstagerens ægtefælle.
 Ankenævnets brev af 28. september 1990:
 I et brev af 21. november 1989 har De klaget over, at Styrelsen for  

 Statens Uddannelsesstøtte har afslået at tildele Dem uddannelsesstøtte på  

 lige fod med danske statsborgere.
 Som begrundelse for styrelsens afslag af 8. november 1989 er angivet, at  

 De ikke opfylder betingelserne for at få tildelt uddannelsesstøtte efter  

 samme regler som danske statsborgere, da De ikke har dokumenteret 2 års  

 ophold i Danmark med mindst halvtids erhvervsarbejde umiddelbart før  

 ansøgningstidspunktet, jf. § 9 i Undervisningsministeriets bekendtgørelse nr.  

 178 af 20. marts 1989 om uddannelsesstøtte.
 De har i klagen redegjort nærmere for grunden til, at De er flyttet til  

 Danmark i maj 1987, og for de omstændigheder, der ligger bag Deres ønske om  

 at få en uddannelse her i landet.
SU-styrelsen afgav i anledning af Deres klage en udtalelse i et brev af 4.  

 maj 1990, hvoraf De fik tilsendt en kopi.
Styrelsen henviser heri til det  

 tidligere givne afslag.
De har ikke haft erhvervsarbejde her i landet, og der  

 foreligger efter styrelsens opfattelse ikke ganske særlige  

 tilknytningsforhold til Danmark.
Endelig opfylder De ikke betingelserne for i  

 overensstemmelse med EF-retten at få uddannelsesstøtte på samme vilkår som  

 danske statsborgere.
 Denne sidste del af udtalelsen bad ankenævnet den 22. maj 1990 styrelsen  

 om at begrunde nærmere, og styrelsen har herefter den 21. juni 1990 afgivet  

 en udtalelse, som De også fik tilsendt i kopi, og hvortil De i et brev af 4.  

 juli 1990 har fremsat Deres kommentarer.
 I udtalelsen redegør styrelsen for de retningslinier, den følger ved  

 behandlingen af ansøgninger fra EF-borgere om uddannelsesstøtte i Danmark.  

 Styrelsens konklusion er, at De ikke opfylder betingelserne for at få  

 uddannelsesstøtte i overensstemmelse med EF-retten, idet De ikke kan  

 betragtes som arbejdstager, da De ikke har udøvet erhvervsmæssig  

 beskæftigelse i Danmark, før De begyndte på HA-uddannelsen.
 Ankenævnet er enig i styrelsen afgørelse, således som den nu er begrundet.  

 De opfylder ikke reglerne i bekendtgørelsens § 9, da De ikke har haft  

 erhvervsarbejde i Danmark, og med godt 2 års ophold her i landet pr. 1.  

 august 1989 foreligger der heller ikke de ganske særlige tilknytningsforhold,  

 der kunne føre til en ligestilling med danske statsborgere.
Den danske uddannelsesstøttelovgivning er baseret på, at der kræves dansk  

 statsborgerskab.
Kun i nogle ganske få og klart afgrænsede tilfælde gives  

 dansk uddannelsesstøtte til udenlandske statsborgere.
De falder ikke ind  

 under disse undtagelsestilfælde.
Den i bekendtgørelsens § 7, stk. 2, nævnte mulighed for at få støtte i  

 overensstemmelse med EF-retten er heller ikke anvendelig i Deres tilfælde,  

 idet uddannelsesstøtte kun gives til EF-borgere, der er kommet hertil som  

 arbejdstagere, eller som er børn af en sådan arbejdstager.
Arbejdstagerens  

 ægtefælle er derimod ikke omfattet.
Der er ikke dirkete fastsat regler om  

 retten til udenlandsk uddannelsesstøtte til EF-borgere, men denne ret udledes  

 af reglerne i rådsforordning nr. 1612/68/EØF af 15. oktober 1968 om  

 arbejdskraftens frie bevægelighed inden for Fællesskabet.
 Da det er ankenævnet bekendt, at Holland giver uddannelsesstøtte til  

 hollandske statsborgeres uddannelse i udlandet, må nævnet anbefale Dem at  

 undersøge nærmere, om De ikke opfylder betingelserne for at få tildelt  

 hollandsk uddannelsesstøtte.
 Ankenævnet har forståelse for de synspunkter, De har fremført som  

 begrundelse for Deres ønske om at få uddannelsesstøtte fra den danske stat,  

 men det ligger uden for nævnets kompetence at fravige de gældende regler.
