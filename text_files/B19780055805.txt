§ 1 I bekendtgørelse nr. 540 af 3. december 1969 om tilvirkning, forhandling,  

 udførsel og indførsel af ost og smelteost m.m. som senest ændret ved  

 bekendtgørelse nr. 93 af 14. marts 1978 foretages følgende tilføjelse:
 I § 3 indsættes efter stk. 1 som nyt stykke:
Stk. 2.  Ved tilvirkning af ostesorter, der omfattes af  

 § 8, må ikke anvendes mælk, jfr. § 1, stk. 1, der har været underkastet  

 koncentrering ved ultrafiltrering, medmindre statskontrollen efter  

 forhandling med De danske Mejeriers Fællesorganisation på nærmere fastsatte  

 betingelser, herunder opretholdelse af den enkelte ostesorts karakteristik,  

 har meddelt tilladelse dertil.
Ved ultrafiltrering af mælk forstås i denne  

 bekendtgørelse en koncentrering af mælkens tørstof ved delvis fjernelse af  

 vand, mælkesukker og salte.
§ 2 Bekendtgørelsen træder i kraft ved offentliggørelsen i Lovtidende.
