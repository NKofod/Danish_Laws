§ 1 I bekendtgørelse nr. 902 af 29. november 1993 om mælkeprodukter m.v. og  

 margarine m.v. foretages følgende ændringer:
 1. § 40 affattes således:
» § 40.  Konsummælk defineres som anført i  

 forordning nr. 2597/97 af 18. december 1997 om supplerende regler til den  

 fælles markedsordning for mælk og mejeriprodukter med hensyn til konsummælk.  

 Forordningen er optrykt som bilag C til denne bekendtgørelse.
I forordningen  

 fastsættes desuden bestemmelser vedrørende krav til konsummælk.
 Stk. 2.  Tilsætning af mineralsalte eller vitaminer til  

 mælk som anført i artikel 3, stk. 2, litra b, i forordning 2597/97 er  

 forbudt.
 Stk. 3.  Behandling af konsummælk som anført i artikel  

 3, stk. 2, litra c, i forordning 2597/97 kan foretages i overensstemmelse med  

 de i tilsætningsstofbekendtgørelsen anførte bestemmelser.
 Stk. 4.  Tilsætning af mælkeproteiner som anført i  

 artikel 3, stk. 2, litra b, i forordning 2597/97 kan foretages seks måneder  

 efter, at tilsætningen er anmeldt til Veterinær- og Fødevaredirektoratet.
 Stk. 5.  Det er dog en forudsætning for tilsætningen  

 efter stk. 4, at direktoratet ikke forinden har nedlagt forbud mod den  

 anmeldte tilsætning.
 Stk. 6.  Direktoratet kan tillade, at tilsætningen efter  

 stk. 4 iværksættes tidligere end seks måneder efter anmeldelsen.
 Stk. 7.  En anmeldt tilsætning må kun foretages i  

 overensstemmelse med anmeldelsen.
 Stk. 8.  Direktoratet kan fastsætte vilkår for den  

 anmeldte tilsætning og kan herunder bestemme, at tilsætningen kun må  

 foretages i en begrænset periode.
Stk. 9.  Ved anmeldelsen i henhold til stk. 4 skal den  

 fremgangsmåde følges og den dokumentation fremlægges, som følger af  

 positivlistens afsnit om individuelle tilladelser for tilsætning af  

 næringsstoffer i henhold til tilsætningsstofbekendtgørelsen.
Anmeldelsen skal  

 endvidere indeholde en beskrivelse af den anvendte tilsætningsproces.
 2. Efter § 40 indsættes:
 § 40 a.  Konsummælkprodukter omfatter følgende:
 3. § 41, stk. 1 og 2 , ophæves.
 Stk. 3  og 4 bliver herefter stk. 1 og 2.
4. § 41, stk. 4, der bliver stk. 2, affattes således » Stk. 2.  Konsummælk, der er syrnet, skal betegnes  

 således:
 5. § 44, stk. 2, affattes således:
» Stk. 2.  Koncentrerede konsummælkprodukter, der  

 ikke er syrnet, skal efter den anvendte koncentreringsmåde betegnes  

 »konsummælk x pct. med koncentreret mælkeprotein« eller  

 »konsummælk x pct. med koncentreret mælketørstof«, hvor »x  

 pct.« angiver mindsteindholdet af mælkefedt i produktet.
I stedet for  

 betegnelsen »konsummælk x pct.« kan anvendes betegnelserne  

 »sødmælk«, »letmælk« eller »skummetmælk«,  

 såfremt det koncentrerede produkt opfylder de i bilag C anførte definitioner  

 på henholdsvis sødmælk, letmælk eller skummetmælk.
Er mælkefedtindholdet  

 mindst 9 pct., betegnes det koncentrerede konsummælkprodukt »fløde x  

 pct. med koncentreret mælkeprotein« eller »fløde x pct. med  

 koncentreret mælketørstof«, hvor »x pct.« angiver  

 mindsteindholdet af mælkefedt i produktet.' § 2 Bekendtgørelsen træder i kraft den 1. august 1998.
Veterinær- og Fødevaredirektoratet, den  

 30. juni 1998 Ole Kopp Christensen / Kit Eisner (* 1) Bekendtgørelsen indeholder bestemmelser, der gennemfører dele af - Rådets direktiv nr. 76/118/EØF, EF-Tidende 1976, L 24 s. 49, som ændret  

 ved Rådets direktiv nr. 83/683/EØF, EF-Tidende 1983, L 357 s. 37, - Rådets direktiv nr. 83/417/EØF, EF-Tidende 1983, L 237 s. 25, og - Rådets direktiv nr. 92/46/EØF, EF-Tidende 1992, L 268 s. 1.
I bekendtgørelsen er endvidere gengivet som bilag C Rådets forordning (EF)  

 Nr. 2597/97 af 18. december 1997 om supplerende regler til den fælles  

 markedsordning for mælk og mejeriprodukter med hensyn til konsummælk,  

 EF-Tidende 1997, L 351 s. 49. Ifølge artikel 189 i EF-traktaten gælder en  

 forordning umiddelbart i hver medlemsstat.
Gengivelse af disse bestemmelser i  

 bekendtgørelsen er således udelukkende begrundet i praktiske hensyn og  

 berører ikke de nævnte forordningers umiddelbare gyldighed i Danmark.
