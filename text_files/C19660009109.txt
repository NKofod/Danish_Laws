(Til myndigheder og virksomheder, der  

 har adgang til at foranledige foretaget ekspropriation efter  

 ovennævnte lov) Da det er forekommet, at der er foretaget ekspropriation af  

 fredskovspligtige arealer, uden at vedkommende myndigheder forud for  

 ekspropriationsindgrebet har haft lejlighed til at gøre sig bekendt med det  

 forestående indgreb i fredskovspligten og varetage deres interesser under  

 ekspropriationssagen, fastsætter ministeriet for offentlige arbejder herved  

 efter stedfunden forhandling med landbrugsministeriet følgende regler for  

 ekspropriation vedrørende fredskovspligtige arealer efter reglerne i lov nr.  

 186 af 4. juni 1964 om fremgangsmåden ved ekspropriation vedrørende fast  

 ejendom:
 Anlægsmyndigheden bør, når det erfares, at fredskovspligtige arealer  

 berøres af et under udarbejdelse værende projekt, så tidligt på  

 projektstadiet som muligt optage forhandling med landbrugsministeriet eller  

 skovtilsynet om spørgsmålet.
Det påhviler anlægsmyndigheden ved forelæggelse af en ekspropriationssag for ministeriet for offentlige arbejder så vidt muligt at oplyse, hvorvidt fredskovspligtige arealer berøres af projektet.
Arealfortegnelsen, der med bistand af den ledende landinspektør af anlægsmyndigheden udarbejdes og tilsendes vedkommende kommissarius som grundlag for ekspropriationsforretningen, skal oplyse, hvorvidt fredskovspligtige arealer berøres.
Har anlægsmyndigheden ført forhandling med landbrugsministeriet eller skovtilsynet i sagen, meddeler anlægsmyndigheden ministeriet for offentlige arbejder, henholdsvis vedkommende kommissarius dette samt resultatet af den førte forhandling.
 Ministeriet for offentlige arbejder, den  

 25. april 1966.
 Kai Lindberg.
/J.
Bang Christensen.
