Fremsat den 2. december 1998 af  

 skatteministeren (Ole Stavad) Forslag til Lov om ændring af  

 ligningsloven (Gratisaktier) § 1 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, som senest ændret  

 ved § 30 i lov nr. 485 af 1. juli 1998, foretages følgende  

 ændring:
 1. I § 7A, stk. 2, ændres »6.000 kr.« til:  

 »8.000 kr.«.
§ 2 Stk. 1. Loven træder i kraft dagen efter  

 bekendtgørelsen i Lovtidende og har virkning fra og med  

 indkomståret 1999.
Bemærkninger til lovforslaget Almindelige bemærkninger Lovforslaget fremsættes som et led i  

 finanslovsaftalen for 1999 mellem Regeringen og Venstre, Det Konservative  

 Folkeparti, Centrum-Demokraterne og Kristeligt Folkeparti.
 Det foreslås, at grænsen for den årlige  

 tildeling af gratisaktier forhøjes fra 6.000 kr. til 8.000 kr.
Gratisaktieordningen går ud på, at selskabet  

 enten udsteder gratis aktier til medarbejderne eller udlodder gratis aktier  

 fra selskabets beholdning af egne aktier.
Aktierne båndlægges i 7  

 år efter udløbet af det kalenderår, hvori aktierne  

 udloddes/tildeles.
Medarbejderen beskattes ikke af tildelingen.  

 Indkomstskattefritagelsen omfatter dog højst aktier til en værdi  

 af 6.000 kr. pr. medarbejder årligt.
Ved et senere salg af aktierne  

 behandles fortjeneste og tab efter reglerne i aktieavancebeskatningsloven.  

 Aktierne anses for anskaffet til handelsværdien på  

 tildelingstidspunktet.
 Arbejdsgiveren har fradragsret for værdien af de  

 udloddede/udstedte aktier.
 Grænsen på de 6.000 kr. er fastsat i 1987, jf.  

 lov nr. 360 af 10. juni 1987. Såfremt grænsen var blevet  

 reguleret efter lønudviklingen, ville grænsen i dag  

 udgøre ca. 8.000 kr.
 På denne baggrund foreslås det, at  

 grænsen for tildeling af gratisaktier forhøjes fra 6.000 kr. til  

 8.000 kr., således at ordningen får et indhold, der svarer til  

 den oprindelige realværdi.
Provenumæssige konsekvenser Forhøjelsen af grænsen for den årlige  

 tildeling af gratisaktier i LL § 7 A, stk. 2, vurderes rent  

 skønsmæssigt at medføre et provenutab i  

 størrelsesordenen 5 mill. kr. årligt, hvoraf ca. 3 mill. kr.  

 vedrører kommunerne.
Dette svarer til, at forhøjelsen giver  

 anledning til yderligere udstedelser af sådanne aktier til et  

 årligt beløb på ca. 10 mill. kr.
Administrative konsekvenser Lovforslaget skønnes ikke at have  

 nævneværdige administrative konsekvenser.
Erhvervsøkonomiske konsekvenser Forhøjelsen af grænsen for den årlige  

 tildeling af gratisaktier vil gøre ordningen mere attraktiv for  

 medarbejderne og dermed også for virksomhederne.
Administrative konsekvenser for erhvervslivet De foreslåede regler skønnes ikke at have  

 administrative konsekvenser for erhvervslivet, idet reglerne blot  

 indebærer en forhøjelse af grænsen for tildeling af  

 gratisaktier.
Miljømæssige konsekvenser Lovforslaget skønnes ikke at have  

 miljømæssige konsekvenser.
Forholdet til EU-retten Lovforslaget skønnes ikke at have EU-retlige  

 konsekvenser.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Ingen Forslaget skønnes at medføre et provenutab  

 på ca. 5 mio. kr. årligt, hvoraf ca. 3 mio. kr. vedrører  

 kommunerne Administrative konsekvenser for stat, kommuner og  

 amtskommuner Ingen Ingen Økonomiske konsekvenser for erhvervslivet Gratisaktieordningen gøres mere attraktiv for  

 virksomhederne.
Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Ingen EU-aspekter Bemærkninger til lovforslagets  

 enkelte bestemmelser Til § 1 Til nr. 1 Det foreslås at forhøje grænsen for  

 tildeling af gratisaktier i ligningslovens § 7A, stk. 2, fra de  

 gældende 6.000 kr. til 8.000 kr.
Til § 2 Det foreslås, at forhøjelsen af grænsen  

 for tildeling af gratisaktier skal have virkning fra og med  

 indkomståret 1999.
Lovforslaget sammenholdt med gældende  

 formulering Gældende formulering Lovforslaget § 1 I lov om påligningen af indkomstskat til staten  

 (ligningsloven), jf. lovbekendtgørelse nr. 819 af 3. november 1997,  

 som senest ændret ved § 30 i lov nr. 485 af 1. juli 1998,  

 foretages følgende ændringer:
 § 7 A.
 1.
 Stk. 2.
