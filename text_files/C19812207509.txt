(Til forstanderne ved  

 håndarbejdsseminarierne) I henhold til bekendtgørelse nr. 333 af 6. juli 1979 om uddannelse af  

 håndarbejdslærere m.fl. § 20, stk. 5, fastsætter direktoratet følgende  

 bestemmelser:
 Almindelige bestemmelser.
§ 1.  Forstanderen forestår prøvernes afholdelse i  

 overensstemmelse med reglerne i bekendtgørelsen og de nedenfor fastsatte  

 bestemmelser.
Såfremt det i særlige tilfælde er nødvendigt at fravige  

 bestemmelserne på grund af uforudsete omstændigheder, skal forstanderen  

 straks indberette sagen til direktoratet, som træffer de afgørelser, der er  

 nødvendige i denne forbindelse.
§ 2.  Forstanderen sørger for, at alle godkendte  

 eksamenspensa meddeles de pågældende lærere.
Fagets lærer(e) har pligt til at  

 meddele de studerende det godkendte eksamenspensum og oplyse dem om de til  

 eksamen tilladte hjælpemidler.
§ 3.  Forstanderen sørger ved tydeligt opslag for, at  

 de studerende får mulighed for at gøre sig bekendt med dette cirkulære i hver  

 eksamenstermin.
Studerende skal ved henvendelse til seminariets kontor kunne  

 få udleveret et eksemplar af dette cirkulære.
Til hver tilsynsførende  

 udleveres et eksemplar af dette cirkulære.
 § 4.  De studerende må selv sørge for at gøre sig  

 bekendt med reglerne for prøvernes afholdelse, samt med oplysninger om  

 mødetidspunkter m.v.
 Bestemmelser vedrørende opgaven stillet af direktoratet.
 § 5.  Direktoratet stiller opgaven ved den skriftlige  

 prøve i pædagogik, psykologi og undervisningslære på grundlag af indstilling  

 fra opgaveudvalget.
 Opgaven sendes af direktoratet til seminariets forstander i så god tid, at  

 den er denne i hænde senest 3 dage før den pågældende prøves afholdelse.
 Det påkrævede antal eksemplarer af hver opgave, mindst 3 ud over  

 eksaminandernes antal, pakkes i en uigennemsigtig konvolut, der lukkes med  

 oblat.
Straks efter modtagelsen af opgavepakken kontrollerer forstanderen, at  

 tidsangivelserne på de modtagne opgavekonvolutter er i overensstemmelse med  

 skemaet for skriftlig eksamen, og det på opgavekonvolutterne anførte antal  

 eksemplarer er tilstrækkeligt, hvorefter opgavekonvolutterne anbringes i  

 seminariets boks.
Skulle der være indløbet en fejl, må forstanderen straks  

 underrette direktoratet herom.
 Bestemmelser vedrørende tilsyn.
 § 6.  Den skriftlige prøve.
----------------------------------------------------------------- Forstanderen udpeger det nødvendige antal tilsynsførende, der skal sørge  

 for, at alt er i orden før prøvens begyndelse.
Der skal være mindst 2  

 tilsynsførende i hvert lokale, i større lokaler dog mindst 3. tilsynet udøves  

 fortrinsvis af lærere.
En ved seminariet ansat lærer eller dennes pårørende  

 kan dog normalt ikke føre tilsyn i det fag, hvori læreren selv underviser.
 Eksaminanderne skal placeres i så stor afstand fra hinanden, at ingen  

 eksaminand kan gøre sig bekendt med indholdet i noget af det materiale, der  

 findes på de øvrige eksaminanders pladser.
De tilsynsførende må være til stede 20 minutter før prøvens begyndelse for  

 at anvise eksaminanderne deres pladser.
De tilsynsførende skal under prøven  

 have deres opmærksomhed henvendt udelukkende på eksaminanderne, og de  

 tilsynsførende skal omhyggeligt undgå på nogen måde at forstyrre  

 eksaminanderne i deres arbejde.
Ingen tilsynsførende må meddele eksaminanderne nogen som helst oplysning  

 vedrørende opgaven, dens forståelse eller besvarelse.
Det påhviler de  

 tilsynsførende at kontrollere, at ingen eksaminand anvender ikke-tilladte  

 hjælpemidler.
 Må en eksaminand forlade lokalet under prøven, må den tilsynsførende, der  

 ledsager den pågældende, nøje påse, at tilladelsen ikke misbruges.
På det fastsatte klokkeslæt åbner forstanderen i eksamenslokalet  

 opgavekonvolutten og fordeler opgaverne til eksaminanderne.
Såfremt der ved  

 den pågældende prøve anvendes flere lokaler, åbner forstanderen på sit kontor  

 eller i et andet centralt lokale i overværelse af en tilsynsførende fra hvert  

 af lokalerne 5 minutter inden det fastsatte klokkeslæt opgavekonvolutten, og  

 optæller det nødvendige antal eksemplarer til hvert eksamenslokale.
De  

 tilsynsførende bringer dem herefter til samtlige lokaler.
Når de  

 tilsynsførende på det fastsatte klokkeslæt har omdelt opgaverne, sikrer de  

 sig, at hver eksaminand har fået, hvad han/hun skal have.
Overskydende  

 eksemplarer opbevares af tilsynet indtil prøvens afslutning.
Ved prøvens afslutning afhenter de tilsynsførende besvarelserne fra  

 eksaminandernes pladser.
De tilsynsførende påser, at hver eksaminand forinden  

 afleveringen har mærket papirerne med navn og studienummer, kontrollerer  

 antallet af bilag og skriver derefter deres navn på afleveringsmappen.
 Efter at alle besvarelser er samlet, skal tilsynet straks indpakke dem  

 forsvarligt tillige med et eksemplar af opgaven og en fortegnelse over  

 eksaminanderne med angivelse af, om nogen af disse har været fraværende.  

 Pakken afsendes straks anbefalet under forstanderens ansvar til den  

 pågældende censor.
 Anvendt kladdepapir, annullerede besvarelser og lignende opbevares på  

 seminariet, indtil eksamensperioden er afsluttet.
 De mundtlige prøver.
--------------------------------------------------------------------- Forstanderen drager omsorg for, at der er behørigt tilsyn ved  

 eksaminandernes eventuelle forberedelse i forbindelse med mundtlig eksamen.
Der må ikke meddeles eksaminanderne nogen som helst oplysning vedrørende  

 opgaven, dens forståelse eller udførelse.
Det kontrolleres, at ingen  

 eksaminand anvender ikke-tilladte hjælpemidler.
 Attestation.
 § 7.  Ved eksamen skal den studerende fremlægge  

 lærerens (ernes) attestation for deltagelse i den pågældende undervisning.
 Sygeeksamen.
§ 8.  Studerende, der ikke kan gennemføre eksamen på  

 grund af sygdom eller graviditet, må drage omsorg for, at der fra egen læge  

 snarest muligt tilsendes seminariet sygemelding.
Indtræder sygdommen under  

 selve prøven, må seminariets forstander underrettes, og eksaminanden skal i  

 øvrigt ved fremskaffelsen af lægeattest forholde sig som angivet ovenfor.
 Hvis en eksaminand trods sygdom eller graviditet gennemfører en opgave,  

 vil vedkommende ikke kunne opnå tilladelse til at aflægge sygeeksamen i det  

 pågældende fag.
 For studerende, der på grund af sygdom eller graviditet, der er  

 dokumenteret ved lægeattest, ikke gennemfører eksamen, kan der afholdes  

 sygeeksamen uden for den ordinære eksamenstermin.
 Mødetidspunkt.
§ 9.  Ved den skriftlige prøve åbnes eksamenslokalet  

 15 minutter før det til prøvens begyndelse fastsatte tidspunkt.
Samtlige  

 eksaminander har pligt til at være på plads 5 minutter før prøvens  

 begyndelse.
Møder en eksaminand ikke til det fastsatte tidspunkt, skal  

 han/hun i reglen ikke have adgang til at deltage i prøven, men der kan dog  

 gives den pågældende adgang under forbehold af direktoratets sanktion, når  

 forstanderen skønner, at der foreligger fyldestgørende grund for  

 forsinkelsen, og der ikke foreligger grund til at antage, at den pågældende  

 kan have skaffet sig kendskab til opgaven.
Uanset tilfældigt indtrufne  

 omstændigheder må den skriftlige prøves varighed ikke for nogen eksaminands  

 vedkommende udstrækkes over det for prøvens afslutning fastsatte tidspunkt.
Ved mundtlige prøver, ved hvilke der eventuelt gives forberedelsestid,  

 meddeler seminariet ved opslag tidspunktet for den enkelte eksaminands  

 fremmøde til forberedelsen.
Uanset tilfældigt indtrufne omstændigheder må  

 forberedelsestiden ikke udstrækkes over det for eksaminationens påbegyndelse  

 fastsatte tidspunkt.
 Hjælpemidler.
 § 10.  Enhver eksaminand får udleveret det til den  

 skriftlige prøve nødvendige materiale, men skal selv medbringe skrive- og  

 tegnerekvisitter og lignende.
 Det tillades eksaminander, der fremsætter ønske herom, at benytte egen  

 skrivemaskine ved besvarelsen af skriftlige opgaver.
 Eksaminander, der anvender støjende maskiner, må ikke anbringes i samme  

 lokale som øvrige eksaminander.
 Tobaksrygning.
 § 11.  Tobaksrygning må ikke finde sted i  

 eksamenslokalerne, medmindre der kan stilles særlige lokaler til rådighed for  

 eksaminander, der ønsker at ryge.
 Afbrydelse.
 § 12.  Under den skriftlige prøve og ved forberedelsen  

 til mundtlig prøve må eksaminanderne ikke henvende sig til andre end de  

 tilsynsførende. Ønsker en eksaminand at henvende sig til tilsynet, markerer  

 han/hun dette.
Eksaminanderne må i reglen ikke forlade lokalet, før den skriftlige  

 besvarelse er afleveret, eller forberedelsen til den mundtlige prøve er  

 afsluttet.
Skulle en afbrydelse under en prøve imidlertid være nødvendig, kan  

 en sådan tillades, men den, der ledsager eksaminanden, må nøje påse, at  

 tilladelsen ikke misbruges.
 Aflevering.
§ 13.  Inden aflevering af den skriftlige besvarelse  

 til den tilsynsførende skal eksaminanden kontrollere, at alle løsblade er  

 forsynet med navn og studienummer.
De enkelte løsblade skal nummereres, og  

 antal bilag noteres på afleveringsmappen.
 Anvendt kladdepapir, annullerede besvarelser m.v. afleveres ligeledes.
 Aflevering af besvarelserne sker ved, at de tilsynsførende afhenter disse  

 fra eksaminandernes pladser.
 Efter aflevering skal eksaminanden forlade lokalet.
 Afleverer eksaminanden besvarelsen før prøvens afslutning, må han/hun ikke  

 medtage den udleverede opgave, når han/hun forlader eksamenslokalet.
 Uregelmæssigheder.
 § 14.  Konstateres det, at en eksaminand uretmæssigt  

 skaffer sig hjælp ved udarbejdelsen af en skriftlig opgave eller ved  

 forberedelsen til en mundtlig prøve, eller at der anvendes ikke-tilladte  

 hjælpemidler dertil, skal forstanderen straks bortvise ham/hende fra eksamen.  

 Skulle der være tvivl om berettigelsen af bortvisning, må eksaminanden  

 fortsætte eksamen, men forstanderen skal da efter prøven eksaminanden  

 fortsætte eksamen, men forstanderen skal da efter prøven skriftligt  

 indberette sagen til direktoratet.
 Bortvisning fra eksamen medfører, at den studerende afskæres fra at  

  deltage i de resterende prøver i den pågældende eksamenstermin, og  at  

 karaktererne i de allerede aflagte prøver i eksamensterminen  bortfalder.  

 Eksaminanden henvises til at gå uddannelsesåret om.
 P.d.v.
