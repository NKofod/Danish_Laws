Efterløn,  

 væsentligt omfang, selvstændig, 2-års-reglen, maksimumsats, fradrag pension,  

 sæson, sommerhuskøbmand, beskæftigelseskrav Ankenævnet har behandlet Deres klage for A på møde den  

 28. oktober 2004.
Nævnet traf denne A F G Ø R E L S E A opfylder ikke kravet om at have drevet selvstændig  

 virksomhed i væsentligt omfang i 2 år efter modtagelse af efterlønsbeviset  

 den  

 4. oktober 2001.
 Derfor har han ikke ret til maksimumsatsen for efterløn ved  

 overgang til efterløn den 26. januar 2004.
B E G R U N D  

 E L S E Ankenævnet lægger til grund, at A har drevet  

 sæsonvirksomhed som købmand, og at virksomheden havde åbent fra april til  

 oktober hvert år.
 Ankenævnet lægger videre til grund, at A har haft en omsætning  

 eksklusive moms på henholdsvis 2.320.428 kr. i 2001, 2.245.493 kr. i 2002 og  

 2.200.000 kr. i 2003, og at hans ugentlige arbejdstid i virksomheden i  

 sommersæsonen udgjorde 55 timer.
 Ankenævnet finder imidlertid, at kravet om, at den selvstændige  

 virksomhed skal være drevet i væsentligt omfang i mindst 2 år efter  

 modtagelse  

 af efterlønsbeviset, ikke er opfyldt, fordi der ved opgørelse af  

 beskæftigelseskravet for selvstændige erhvervsdrivende højst kan medregnes et  

 timetal, der svarer til den almindeligt gældende, fulde arbejdstid inden for  

 det offentlige område (37 timer) for en uge.
 Det vil sige, at da virksomheden hvert år var lukket uden for  

 sommersæsonen, er betingelsen om, at virksomheden blev drevet i væsentligt  

 omfang, ikke opfyldt.
 Derfor har A ikke ret til efterløn med maksimumsatsen.
R E G L E R Ankenævnet henviser til lov om arbejdsløshedsforsikring  

 m.v., jf. lovbekendtgørelse nr. 708 af 13. august 2002 § 74 j,  

 stk. 5, Arbejdsdirektoratets bekendtgørelse nr. 594 af 22. juni 2001 om  

 fleksibel efterløn § 11, stk. 1 og 2, og Arbejdsdirektoratets  

 bekendtgørelse nr. 504 af 16. juni 2003 om beskæftigelseskrav og  

 dagpengeperiode § 5, stk. 1 og 5.
 Ankenævnet tiltræder således Arbejdsdirektoratets afgørelse af 14.  

 juni 2004.
På ankenævnets vegne De kan læse om afgørelsens faktiske og retlige grundlag  

 på de følgende sider.
 Kopi til:
Arbejdsløshedskassen  

  

 Arbejdsdirektoratet 1. Sagsforløb Arbejdsdirektoratet fremstillede sagen på denne måde:
 Den 4. oktober 2001 har a-kassen sendt Deres klient et  

 efterlønsbevis, hvoraf det fremgår, at såfremt Deres klient udskyder  

 overgangen  

 til efterløn med mindst 2 år og dokumenterer at have drevet selvstændig  

 virksomhed i væsentligt omfang i denne periode, opnår han visse rettigheder,  

 herunder  

 mulighed for at få den maksimale sats i efterløn.
På væsentlighedserklæring af 23. januar 2004 har Deres klient  

 oplyst,   

 	  

 at Deres klient har  

 drevet sæsonvirksomhed som købmand,   

 	  

 at Deres klient har  

 drevet forretningen hvert år i perioden fra den 15. marts til den 31.  

 oktober,   

 	  

 at forretningens  

 daglige åbningstid har været 7.00 til 19.00,   

 	  

 at Deres klients  

 gennemsnitlige ugentlige arbejdstid har været 55 timer,   

 	  

 at Deres klients  

 opgaver i forretningen har været indkøb, kundebetjening og administration,   

 	  

 at virksomhedens  

 omsætning i regnskabsåret 2001 har været 2.320.428,- kr. eksklusiv moms,   

 	  

 at virksomhedens  

 omsætning i regnskabsåret 2002 har været 2.245.493,- kr. eksklusiv moms, og   

 	  

 at virksomhedens  

 omsætning i regnskabsåret 2003 har været 2.200.000,- kr. eksklusiv moms.
Den 4. marts 2004 har a-kassen truffet afgørelse om, at Deres  

 klient har ret til efterløn fra den 26. januar 2004 til den 31. oktober 2006,  

 samt at Deres klient ikke opfylder 2-års-reglen og derfor ikke har mulighed  

 for  

 at få de fordele, der følger heraf.
A-kassen har begrundet afgørelsen med, at  

 Deres klients virksomhed har været drevet som sæsonvirksomhed, og at Deres  

 klient derfor ikke har arbejdet i 2 fulde år efter modtagelse af  

 efterlønsbeviset.
 Ved brev af 22. marts 2004 har De på Deres klients vegne klaget  

 over a-kassens afgørelse af 4. marts 2004. De har i klagen anført, at Deres  

 klient opfylder 2-års-reglen, idet arbejdstiden i virksomheden udgør et fuldt  

 arbejdsår, bestående af 254 arbejdsdage, der blot er koncentreret i en  

 kortere  

 periode end kalenderåret.
Den 30. marts 2004 har a-kassen fastholdt sin afgørelse af 4.  

 marts 2004 og sendt sagen til direktoratet.
A-kassen har i  

 oversendelsesbrevet  

 anført, at selv om opgørelsen af Deres klients arbejde udvides med en periode  

 i  

 hver ende af sæsonen, vil det ikke medføre, at der samlet foreligger 2 år med  

 drift af selvstændig virksomhed i væsentligt omfang. Sekretariatet er enig i fremstillingen.
2. Arbejdsdirektoratets  

 afgørelse Direktoratet traf den 14. juni 2004 denne afgørelse:
Vedr.
Deres klient A Deres klient opfyldte den 26. januar 2004 ikke 2-års-kravet.
Begrundelse Det fremgår af § 11, stk. 1, i bekendtgørelse  

 nr. 594 af 22. juni 2001 om fleksibel efterløn, at et medlem, som tidligst  

 overgår til efterløn mindst 2 år efter tidspunktet for efterlønsbevis, og som  

 i  

 denne periode har drevet selvstændig virksomhed i væsentligt omfang, har ret  

 til at få en række fordele (opfyldelse af 2-års-kravet).
 Det fremgår af ovennævnte bekendtgørelse, at arbejde til at  

 opfylde 2-års- kravet opgøres og dokumenteres efter reglerne om optjening af  

 beskæftigelseskravet i bekendtgørelse nr. 504 af 16. juni 2003 om  

 beskæftigelseskrav og dagpengeperioder (beskæftigelseskravsbekendtgørelsen).
Det følger af beskæftigelseskravsbekendtgørelsens § 5, at  

 drift af selvstændig virksomhed medregnes til opfyldelse af  

 beskæftigelseskravet, hvis medlemmet godtgør at have udøvet virksomheden i  

 væsentligt omfang.
Ved væsentligt omfang forstås, at beskæftigelsen i den  

 selvstændige virksomhed har haft et omfang, der kan sidestilles med  

 lønarbejde  

 i over 30 timer pr. uge.
 Det fremgår af vejledningen til bekendtgørelse nr. 594 af 22. juni  

 2001, at et medlem, der driver selvstændig virksomhed, skal til opfyldelse af  

 2-års- kravet have drevet virksomheden i væsentligt omfang i hele perioden,  

 det  

 vil sige i sammenlagt 2 år, svarende til 104 uger.
 Direktoratet har ved afgørelsen lagt til grund, at Deres klient  

 fik udstedt et efterlønsbevis med virkning fra den 4. oktober 2001, samt at  

 Deres klient søgte om overgang til efterløn den 26. januar 2004. Deres klient  

 skal derfor have drevet selvstændig virksomhed i væsentligt omfang i 104 uger  

 fra den 4. oktober 2001 til den 26. januar 2004.
De har oplyst, at Deres klient har drevet sin virksomhed hvert år  

 fra den 1. april til den 30. oktober, og at han i den periode har arbejdet  

 alle  

 ugens dage.
Derudover har De oplyst, at Deres klient har brugt 20 dage på  

 klargøring inden sæsonstart samt 20 dage på nedlukning efter sæsonafslutning,  

 hvorfor Deres klient har arbejdet i alt 254 dage om året.
Deres klient har  

 således drevet selvstændig virksomhed i væsentligt omfang i 36 uger om året,  

 i  

 alt 72 uger i perioden fra den 4. oktober 2001 til den 26. januar 2004.
 Da Deres klient for at opfylde 2-års-kravet skal have drevet selvstændig  

 virksomhed i væsentligt omfang i 104 uger fra udstedelsen af efterlønsbeviset  

 den 4. oktober 2001 og frem til ansøgningen om efterløn den 26. januar 2004,  

 opfylder Deres klient ikke 2-års-kravet, da Deres klient alene har drevet sin  

 virksomhed i væsentligt omfang i 72 uger.
 Deres klient opfyldte derfor ikke 2-års-reglen ved ansøgningen om  

 efterløn den 26. januar 2004.
Det forhold, at De har anført, at Deres klient hvert år har  

 arbejdet et fuldt arbejdsår, der blot er koncentreret i en kortere periode  

 end  

 kalenderåret, finder direktoratet ikke kan føre til en ændret vurdering, idet  

 opfyldelse af 2-års-kravet med drift af selvstændig virksomhed opgøres som  

 antallet af hele uger, ikke timer, med drift i væsentligt omfang. 3. Klagen til  

 ankenævnet De skrev den 25. juni 2004:
Vedr.
A.
 For vor kunde påklages den af Arbejdsdirektoratet ved skrivelse af  

 14. juni 2004 trufne afgørelse om reduceret efterlønssats.
 Vor kunde opfylder til fulde § 11 i bekendtgørelse nr. 594 af  

 22. juni 2001, idet både 2-års-kravet og kravet om mindst 3.120 timer er  

 opfyldt.
 2-års-kravet er opfyldt, idet vor kunde fik udstedt efterlønsbevis  

 den 4. oktober 2001 og søgte efterløn 26. januar 2004.
Kravet om mindst 3.120 timers arbejde i ovennævnte periode er  

 ligeledes opfyldt, hvilket tydeligt fremgår af den opgørelse af årlig  

 arbejdsindsats, vor kunde har udarbejdet (bilag 1). Supplerende kan oplyses,  

 at  

 lønudgiften i vor kundes forretning i 2002 var kr. 89.612 og i 2003 var kr.  

 78.460 svarende til assistance i ca. 8-900 timer pr. år.
Disse timer blev  

 brugt  

 primært som supplerende arbejdshjælp på travle dage.
Som det fremgår af bilag  

 1, har vor kunde haft en årlig arbejdstid på ca. 2.500 timer, svarende til i  

 alt ca. 5.000 timer, efter at efterlønsbeviset blev udstedt 4. oktober 2001.
Er der spørgsmål, er vi til disposition. 4. Arbejdsdirektoratets  

 bemærkninger til klagen Arbejdsdirektoratet skrev den 24. august 2004:
 Direktoratet sender klage over afgørelse af 14. juni 2004.
 Der er ikke kommet nye oplysninger, der giver direktoratet  

 anledning til at ændre afgørelsen.
 Medlemmets revisor har i klagen af 25. juni 2004 anført, at  

 medlemmet opfylder både 2-års-kravet og kravet om mindst 3.120 timers  

 arbejde.  

 Medlemmets revisor har anført, at 2-års-kravet er opfyldt, idet medlemmet fik  

 udstedt  

 efterlønsbevis den 4. oktober 2001 og søgte efterløn den 26. januar 2004.  

 Medlemmets revisor har endvidere anført, at medlemmet opfylder kravet om  

 3.120  

 timers arbejde, idet medlemmet har haft ca. 5.000 timers arbejde, siden  

 efterlønsbeviset blev udstedt den 4. oktober 2001.
Direktoratet finder i den forbindelse ikke, at ovenstående kan  

 føre til en ændring af direktoratets afgørelse af 14. juni 2004, idet et  

 medlem, der har drevet selvstændig virksomhed, skal have drevet virksomheden  

 i  

 væsentligt omfang i hele 2-års-perioden, jf. § 11, stk. 1, i  

 bekendtgørelse nr. 594 af 22. juni 2001 om fleksibel efterløn.
Ifølge  

 medlemmets egne oplysninger har medlemmet kun drevet virksomheden hvert år  

 fra  

 ca. april til oktober.
 Direktoratet skal i øvrigt bemærke, at kravet om arbejde i mindst  

 3.120 timer gælder for et medlem, der har haft enten lønmodtagerarbejde eller  

 har drevet selvstændig virksomhed som kombinationsforsikret, jf.  

 bekendtgørelsens  

 § 11, stk. 1.
 Bilagsfortegnelse og alle bilag i sagen vedlægges.
Kopi af brevet er sendt til medlemmet og a-kassen. 5. Nyt efter  

 klagen Intet nyt.
6. Regler Lov om  

 arbejdsløshedsforsikring m.v., jf. lovbekendtgørelse nr. 708 af 13. august  

 2003 § 74 b.
Stk. 3.  

  

 Et medlem,  

 som har fået udstedt et efterlønsbevis, har ret til at få beregnet efterløn  

 på  

 grundlag af mindst det beregningsgrundlag, jf. § 51, som medlemmet havde  

 på det tidspunkt, hvor efterlønsbeviset fik virkning.
Beregningsgrundlaget  

 reguleres med satsreguleringsprocenten, jf. lov om en satsreguleringsprocent.
 § 74 j.
 Stk. 5.  

  

 Et medlem,  

 som tidligst overgår til efterløn mindst 2 år efter, at efterlønsbeviset har  

 virkning, og som i denne periode har haft lønarbejde i mindst 3.120 timer, et  

 deltidsforsikret medlem dog mindst 2.496 timer, eller har drevet selvstændig  

 virksomhed i væsentligt omfang, har ret til efterløn med et beløb, der svarer  

 til den dagpengesats, medlemmet ville være berettiget til i tilfælde af  

 ledighed på overgangstidspunktet, jf. dog § 74 b, stk. 3. Det er en  

 betingelse, at medlemmet ikke har fået udbetalt delpension efter lov om  

 deltidspension.
Arbejdsdirektoratets  

 bekendtgørelse nr. 594 af 22. juni 2001 om fleksibel efterløn § 11.  

  

 Et  

 medlem, som tidligst overgår til efterløn mindst 2 år efter bevistidspunktet,  

 og som i den periode har haft lønarbejde eller selvstændig virksomhed som  

 kombinationsforsikret i mindst 3.120 timer, et deltidsforsikret medlem dog  

 mindst 2.496 timer, eller drevet selvstændig virksomhed i væsentligt omfang,  

 har ret til:
1)  

 	  

 at få efterløn med  

 den dagpengesats, medlemmet ville være berettiget til i tilfælde af ledighed,  

 dog mindst satsen i efterlønsbeviset, 2)  

 	  

 at få fradrag for  

 pension m.v. i efterlønnen udelukkende efter § 22, og 3)  

 	  

 at optjene en  

 skattefri præmie efter § 12.
 Stk. 2.  

  

 Arbejde til  

 at opfylde kravet i stk. 1 gøres op og dokumenteres efter reglerne om  

 optjening af beskæftigelseskravet i bekendtgørelse om beskæftigelseskrav,  

 dagpengeperiode og aktivperiode samt i bekendtgørelse om  

 kombinationsforsikring, jf. dog stk. 3 og 4. Medlemmets status som  

 fuldtids-  

 eller deltidsforsikret medlem på bevistidspunktet er afgørende for opgørelsen  

 af kravet i stk. 1.
Arbejdsdirektoratets  

 bekendtgørelse nr. 504 af 16. juni 2003 om beskæftigelseskrav og  

 dagpengeperiode § 5.  

  

 Selvstændig virksomhed medregnes til opfyldelse af beskæftigelseskravet, hvis  

 medlemmet godtgør at have udøvet virksomheden i væsentligt omfang.
Ved  

 væsentligt omfang forstås, at beskæftigelsen i den selvstændige virksomhed  

 har  

 haft et omfang, der kan sidestilles med lønarbejde i over 30 timer pr. uge.
 ...
 Stk. 5.  

  

 For  

 medlemmer, der er forsikret efter lovens § 45 (kombinationsforsikring),  

 og  

 medlemmer, der udøver selvstændig virksomhed i væsentligt omfang, kan der for  

 en uge højst medregnes et timetal, der svarer til den almindeligt gældende,  

 fulde arbejdstid inden for det offentlige område.
