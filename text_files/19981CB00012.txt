Vedtaget af Folketinget ved 2. (sidste) behandling den 18.  

 december 1998 Folketingsbeslutning om ændring af forsikringsaftaleloven Folketinget pålægger justitsministeren at  

 nedsætte et udvalg, der skal udarbejde forslag til ændringer af  

 forsikringsaftaleloven med henblik på en præcisering af de  

 regler, der vedrører forsikringsselskabernes ansvar, for så vidt  

 angår ulykkesforsikringer og sygeforsikringer, jf.  

 forsikringsaftalelovens kapitel IV.
Med lovændringen bør det  

 enten i forsikringsaftaleloven præciseres, at forsikringsselskabet skal  

 bære risikoen for sygdomme, der endeligt er diagnosticeret i  

 forsikringstiden, selv om sygdommen er opstået og de første  

 symptomer har vist sig før forsikringens tegning, eller der bør  

 anvises andre alternative løsninger, der sikrer større klarhed  

 over, hvilken forsikringsdækning der ydes.
 Forslag om ændring af forsikringsaftaleloven i  

 overensstemmelse med ovenstående skal kunne fremsættes i  

 folketingsåret 1999-2000.
 Det foreslåede udvalg skal endvidere gennemgå  

 forsikringsaftaleloven generelt med henblik på en samlet revision.  

 Udvalget forventes at kunne afslutte den del af arbejdet inden år  

 2002.
