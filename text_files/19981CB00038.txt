Vedtaget af Folketinget ved 2. (sidste) behandling den 6.  

 maj 1999 Folketingsbeslutning om regelforenkling gennem obligatorisk vurdering af  

 erhvervsrelevante lovforslags administrative konsekvenser Med henblik på at forenkle den offentlige  

 administration, nedbringe og forenkle regelmængden samt lette de  

 administrative byrder opfordrer Folketinget regeringen til at effektivisere  

 og systematisere brugen af Erhvervsministeriets testpanel ved at stille testpanelet til rådighed for Folketinget med henblik  

 på at vurdere de administrative konsekvenser af al erhvervsrelevant  

 lovgivning, at samtlige ministerier tilknyttes ordningen, at gøre brugen af testpanelet, fokuspaneler eller  

 ekspertvurderinger obligatorisk, så alle lovforslag, der har betydning  

 for erhvervslivet, konsekvensvurderes for administrative byrder, inden de  

 fremsættes i Folketinget, og at forpligte det lovforberedende ministerium til at medtage  

 vurderingerne af de administrative konsekvenser i bemærkningerne til  

 lovforslagene og herunder give en vurdering af de administrative byrder for  

 erhvervslivet set i forhold til lovens formål.
