I medfør af § 2, litra b, d, 1. pkt., § 5, stk. 3, 1. pkt., § 7, stk. 4,  stk. 6 og stk. 7 i lov om indkøbsforeninger for  

 mindre jordbrugere, jf. lovbekendtgørelse nr. 566 af 3. august 1990, fastsættes:
 § 1.  Indkøb for en forenings midler må kun ske til  

 medlemmer, der er ejere eller brugere af en landbrugsejendom, hvis areal ikke  

 overstiger 50 ha, eller hvis grundværdi ikke overstiger 500.000 kr. ved den  

 20. almindelige vurdering pr. 1. januar 1996.
§ 2.  Til et medlem af en indkøbsforening må der højst  

 anvendes 100.000 kr.
Til 2-5 medlemmer, der foretager indkøb i fællesskab, og  

 som hæfter solidarisk, kan der dog anvendes indtil 125.000 kr. pr. medlem.
 § 3.  Til indkøb til en fælles mekaniseringsforening  

 kan højst anvendes 1.125.000 kr., og højst 75.000 kr. pr. medlem.
 § 4.  En indkøbsforening kan optage lån i  

 pengeinstitutter til indkøb til foreningens medlemmer efter §§ 1-3.
Stk. 2.  Hvis foreningen optager lån efter stk. 1, skal  

 de medlemmer, for hvem foreningen foretager indkøb, efter at låneoptagningen  

 er sket, tegne garanti for foreningens forpligtelser på det maksimale beløb  

 efter loven.
Nytegnede garantier skal udformes i overensstemmelse med et  

 standardkoncept for medlemsgarantier, der fastsættes af Strukturdirektoratet  

 for Landbrug og Fiskeri ( Strukturdirektoratet).
 Stk. 3.  Før låneoptagelse efter stk. 1 skal foreningens  

 vedtægter ændres i overensstemmelse med retningslinier herfor, som udstedes  

 af Strukturdirektoratet.
 § 5.  Så længe statskassen har et tilgodehavende i en  

 forening, kan foreningen kun optage lån efter § 4, stk. 1, på følgende  

 vilkår, der skal fremgå tydeligt af lånedokumentet:
 Stk. 2.  Strukturdirektoratet kan give den i stk. 1, nr.  

 2, nævnte tilladelse i særlige tilfælde, hvis det skønnes, at den ønskede  

 individualforfølgning ikke vil få betydning for statens tilgodehavende hos  

 foreningen.
 § 6.  Hvis en forening optager lån efter § 4, stk. 1,  

 skal foreningens reservefond, senest fra det tidspunkt, hvor det første  

 private lån bevilges, udgøre mindst 25 pct. af summen af restgælden af de  

 private og statslige lån.
 Stk. 2.  Hvis foreningen efterfølgende ikke opfylder  

 kravet i stk. 1, påhviler det foreningen inden 6 måneder fra dette forholds  

 indtræden at opfylde kravet.
 Stk. 3.  Hvis foreningens bestyrelse eller den daglige  

 ledelse må formode, at foreningen ikke længere kan opfylde kravet efter stk.  

 1 til reservefondens størrelse, skal foreningen omgående foretage  

 indberetning herom til Strukturdirektoratet og fremlægge en plan, der  

 sandsynliggør, at foreningen inden for den i stk. 2 nævnte frist vil kunne  

 opfylde det i stk. 1 nævnte krav.
 Stk. 4.  Hvis foreningen ikke fremlægger en plan efter  

 stk. 3, eller hvis Strukturdirektoratet finder, at planen ikke sandsynliggør,  

 at foreningen kan opfylde kravet efter stk. 1, kan foreningens virksomhed  

 standses i henhold til lovens § 8.
 § 7.  Strukturdirektoratet kan tillade udlån af midler  

 fra en indkøbsforening til samvirksomheden Danske Indkøbsforeninger til  

 videreformidling af midlerne til en fælles mekaniseringsforening inden for  

 det område, der dækkes af den pågældende indkøbsforening.
 § 8.  Vedtægtsændringer i henhold til loven skal  

 stadfæstes af Strukturdirektoratet.
 § 9.  Samvirksomheden Danske Indkøbsforeningers og de  

 enkelte indkøbsforeningers bøger og regnskaber skal revideres af en  

 statsautoriseret revisor eller registreret revisor for foreningens regning.
 Stk. 2.  Strukturdirektoratet fastsætter i en revisions-  

 og regnskabsinstruks nærmere regler for den stk. 1 anførte revision.
 § 10.  Det i henhold til lovens § 7 nedsatte  

 tilsynsudvalg overvåger, at de enkelte indkøbsforeninger og samvirksomheden  

 Danske Indkøbsforeninger anvender lånene på vedtægtsmæssig måde og i det hele  

 virker i overensstemmelse med de i loven fastsatte regler og de stadfæstede  

 vedtægter.
 Stk. 2.  Tilsynsudvalget aflægger hvert år en samlet  

 beretning til Landbrugs- og Fiskeriministeriet og til Finansministeriet om  

 indkøbsforeningernes og samvirksomheden Danske Indkøbsforeningers virksomhed  

 i det forløbne regnskabsår og om de enkelte indkøbsforeningers og  

 samvirksomheden Danske Indkøbsforeningers status ved regnskabsårets udgang.
 Stk. 3.  Strukturdirektoratet er sekretariat for  

 tilsynsudvalget.
 § 11.  Bekendtgørelsen træder i kraft den 1. november  

 1996.
 Stk. 2.  Bekendtgørelsen nr. 625 af 20. juli 1995 om  

 indkøbsforeninger for mindre jordbrugere ophæves.
