Til samtlige selvejende specialarbejderskoler, statens specialarbejderskoler, Træningsskolen og revisorer ved de selvejende specialarbejderskoler I henhold til Bekendtgørelse om statens regnskabsvæsen af 10. september  

 1984 er ministerier og styrelser, der er underkastet statens bevillings-,  

 budget- og regnskabsforskrifter forpligtet til at lade beregning og anvisning  

 af lønninger, honorarer m.v. foretage gennem Statens Centrale Lønanvisning  

 (SCL), hvorfor følgende retningslinier fastsættes:
 1. Samtlige lønninger, honorarer m.v. til udefra  

 kommende personer skal betragtes som A-indkomst med deraf følgende skattetræk  

 i medfør af kildeskattelovens § 43, stk. 1, jfr. bl.a., at indkomsten  

 berettiger den pågældende til feriepenge, eller at vedkommende nødvendigvis  

 må forudsættes at stå i et tjenesteforhold til skolen, der bestiller  

 foredrags-/undervisningsemnet.
 2. Undtaget herfra er dog indkomstmodtagere, der i  

 henhold til lov om merværdiafgift er momsregistrerede, og at den pågældende  

 ydelse er faktureret med tillæg af moms.
Såfremt indkomstmodtageren hører til de under pkt. 2 nævnte skal skolen  

 anmode om dokumentation for momsregistreringen.
Fremvises denne ikke skal  

 indkomstmodtageren betragtes som under pkt. 1 nævnt med deraf følgende  

 skattetræk.
 P.D.V.
 E.B.
