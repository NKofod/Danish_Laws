Cirkulæreskrivelse om syn ved vejsiden  

 ("§77-syn") af tunge køretøjer med henblik på  

 undersøgelse for fejl og mangler Til Statens Bilinspektion og politiet På baggrund af bestemmelserne i "Europaparlamentets og Rådets  

 direktiv 2000/30/EF af 6. juni 2000 om syn ved vejsiden af  

 erhvervskøretøjer, der kører på  

 Fællesskabets område", og efter forhandling med  

 Justitsministeriet, politiet og Statens Bilinspektion fastsættes  

 følgende om gennemførelse af syn af  

 erhvervskøretøjer ved vejsiden ("§77-syn") med henblik på  

 undersøgelse for fejl og mangler.
 Til orientering vil syn ved vejsiden, som de som hovedregel hidtil har  

 været udført her i landet med henblik på  

 undersøgelse af tunge køretøjer for fejl og mangler, i  

 al væsentlighed opfylde direktivets krav.
Dog indebærer direktivet, og dermed dette cirkulære  

 følgende nye bestemmelser - 	krav om udpegning af en ansvarlig national myndighed, - 	udpegning af en national kontaktperson, - 	indberetningspligt til EU-Kommissionen af antal udførte syn, - 	krav til udformning af undersøgelsesrapporten, samt - 	krav til luftforureningskontrolmetoden (svarende til kontrolmetoden,  

 som anvendes ved alm. periodiske syn i synshal).
 Politiets kontrol ("§77-syn") af køretøjer for fejl og  

 mangler, som den almindelige kørekortindehaver selv bør kunne  

 konstatere (lygter, dæk mv.), og som sker som led i den almindelige  

 færdselskontrol uden Statens Bilinspektions medvirken, er ikke omfattet  

 af direktivet eller af denne cirkulæreskrivelse.
Ikrafttræden Bestemmelserne træder i kraft den 01.04.2002 Formål Bestemmelsernes formål er - 	at sikre trafiksikkerheden, miljøbeskyttelsen og den loyale  

 konkurrence ved anvendelse af erhvervskøretøjer, -  	at opretholde erhvervskøretøjers overensstemmelse med  

 de tekniske forskrifter mellem de periodiske syn samt - 	at gennemføre syn ved vejsiden af  

 erhvervskøretøjer uden forskelsbehandling på grundlag af  

 nationalitet.
Køretøjer Reglerne omfatter alene syn ved vejsiden af følgende  

 køretøjer:
- 	Personbil M2 og M3, dvs. bil der er indrettet  

 til befordring af mere end 9 personer føreren medregnet, - 	lastbil N2 og N3, dvs. bil der er indrettet  

 til at benyttes til godsbefordring, og som har en tilladt totalvægt  

 på mere end 3500 kg, og - 	påhængs-/sættevogn O3 og O4,  

 dvs. påhængskøretøj med tilladt totalvægt -  

 for sættevogn og kærre samlet akseltryk - på mere end 3500  

 kg, hovedsagelig indrettet til befordring af personer eller gods.
Antal undersøgelser Der er ikke fastsat et konkret mål for antallet af undersøgte  

 køretøjer, men bestemmelserne forudsætter, at antallet af  

 foretagne tekniske undersøgelser giver tilstrækkelig synlighed  

 og dermed bevidsthed i branchen om, at myndighederne også mellem de  

 periodiske syn kontrollerer erhvervskøretøjernes  

 overensstemmelse med de køretøjstekniske forskrifter,  

 således at den mellemliggende vedligeholdelse faktisk foretages,  

 tilskyndet af oplevelsen af en reel opdagelsesrisiko.
Myndigheder Ifølge færdselslovens §77 kan politiet standse et  

 køretøj og lade det undersøge for fejl og mangler, og  

 jfr. § 71 foretager Statens Bilinspektion køretøjstekniske  

 undersøgelser, samt yder bistand til andre myndigheder.
 Politiet træffer i samråd med Statens Bilinspektion  

 afgørelse om, hvilke umiddelbare foranstaltninger der eventuelt  

 måtte være anledning til (dvs. evt. indkaldelse til syn eller  

 nummerpladeinddragelse).
 Statens Bilinspektion gennemfører i samarbejde med politiet  

 tilstrækkelig mange syn ved vejsiden til opfyldelse af  direktivets  

 mål.
 Statens Bilinspektion foretager indberetning til EU-Kommissionen hvert  

 andet år inden den 31. marts af de oplysninger, der er indsamlet  

 vedrørende de foregående to år om antallet af  

 kontrollerede erhvervskøretøjer, opdelt på  

 køretøjsart, registreringsland, kontrolpunkter og mangler i  

 henhold til rapporten om syn ved vejsiden.
 Første fremsendelse af indberetning dækker perioden på  

 to kalenderår fra den 1. januar 2003. Oplysningerne sendes i kopi til  

 Rigspolitichefen og til Færdselsstyrelsen.
 Statens Bilinspektion udpeger en national kontaktperson, og underretter  

 EU- Kommissionen, Rigspolitichefen og Færdselsstyrelsen herom.
Ved konstatering af alvorlige fejl eller mangler på et udenlandsk  

 køretøj underretter Statens Bilinspektion den modsvarende  

 udenlandske kompetente myndigheds kontaktperson.
Underretningen sker ved  

 fremsendelse af den udarbejdede rapport om synet ved vejsiden.
Med henblik  

 på at sikre, at den sigtede kan blive orientering om de samlede  

 retsfølger i sagen, meddeler Statens Bilinspektion tillige sin  

 beslutning om underretning af den udenlandske kompetente myndigheds  

 kontaktperson til den politimyndighed, som behandler straffesagen.
Ved tilsvarende underretning om fejl eller mangler konstateret ved et  

 dansk køretøj ved et syn ved vejsiden i et EU-land, vurderer  

 Statens Bilinspektion ved modtagelsen af underretningen, om der er grundlag  

 for at indkalde køretøjet til syn i medfør af  

 færdselslovens § 78, og fremsender i bekræftende fald indstilling  

 herom til politiet.
Statens Bilinspektion underretter den udenlandske  

 kompetente myndigheds kontaktperson om de eventuelt trufne  

 foranstaltninger.
Kontrollen Kontrollen består af et, to eller tre af følgende  

 punkter:
a) 	En visuel inspektion af det holdende køretøjs  

 vedligeholdelsesstand b) 	Kontrol af eventuel nylig udstedt rapport fra syn ved vejsiden  

 eller rapport fra alm. syn c) 	Egentlig inspektion af køretøjet for fejl og  

 mangler Inspektionen omfatter et, flere eller alle kontrolpunkter i rapporten om  

 syn ved vejsiden.
 Der lægges særlig vægt på kontrol af bremser og af  

 udstødningsemissioner.
 Inspektion af bremsepræstationer foretages ved hjælp af  

 skrivende decelerationsmåler (evt. vha. elektronisk registrerende  

 decelerationsmåler, som muliggør senere udskrift) og i givet  

 fald tillige ved anvendelse af særligt aktiveringsudstyr for  

 påhængskøretøjers trykluftbremser.
 Vejledende inspektion af bremsepræstation med henblik på  

 udvælgelse af køretøjer til egentlig inspektion af  

 bremsepræstationen kan udføres ved hjælp af  

 bremserullefelt.
 Inspektion af udstødningsemissioner foretages ved hjælp af  

 måleudstyr og efter samme metoder som ved periodisk syn (kontrol ved  

 hjælp af CO og lambda-måler for benzinkøretøjer  

 henholdsvis kontrol ved hjælp af opacimeter for  

 dieselkøretøjer).
 Kontrol af et punkt skal undlades, hvis kontrol af punktet er foretaget  

 inden for 3 måneder jfr. synsrapport/rapport om syn ved vejsiden, og  

 der ikke er åbenlyse fejl eller mangler.
Rapport om syn ved vejsiden Ved egentlig kontrol af køretøjet for fejl og mangler -  

 svarende til punkt c) i afsnittet "Kontrollen" ovenfor - udfylder Statens  

 Bilinspektion en rapportblanket, som mindst indeholder punkterne i  

 rapportmodellen i bilag 1 i direktiv 2000/30/EF.
 Rapporten eller kopi heraf udleveres til føreren af det  

 kontrollerede køretøj ved synets afslutning.
