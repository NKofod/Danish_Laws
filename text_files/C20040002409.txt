Cirkulære om forrentning af visse tilbagebetalingsbeløb  

1) 1. Skatte- og afgiftsmyndighederne er ved nogle domme blevet  

 tilpligtet at forrente beløb, der skal tilbagebetales, fordi beløbet har  

 været  

 opkrævet uden tilstrækkelig lovhjemmel.
Dommene vedrører situationer, der  

 ikke  

 er omfattet af lov om renter ved forsinket betaling m.v., jfr.  

 lovbekendtgørelse nr. 743 af 4. september 2002 (renteloven) eller af særlige  

 regler om forrentning i skatte- og afgiftslovgivningen.
Skatteministeriet  

 pålægges  

 at forrente tilbagebetalingskrav under hensyn til, at det under de  

 foreliggende  

 omstændigheder findes rimeligt og i overensstemmelse med almindelige  

 retsgrundsætninger, at Skatteministeriet bærer risikoen for det rentetab,  

 sagsøgeren lider ved ikke at kunne råde over det pågældende beløb.
 2. På denne baggrund er det besluttet, at staten skal  

 forrente tilbagebetalte skatter, afgifter, gebyrer m.v. inden for  

 Skatteministeriets område efter reglerne i pkt. 3-14, når tilbagebetaling til  

 borgerne finder sted på statens vegne.
 Cirkulæret omfatter således ikke tilfælde, hvor staten  

 tilbagebetaler afgifter, som er opkrævet på vegne af danske kommuner m.v.
Cirkulæret omfatter heller ikke krav, der er begrundet i en  

 formueretlig aftale med myndighederne, f. eks. løn til ansatte eller en  

 entreprenørs krav på vederlag.
Desuden er bøder ikke omfattet, uanset om  

 bøden  

 er pålagt i henhold til skatte- og afgiftslovene.
3. Hvor særlige regler om forrentning af borgernes  

 tilbagebetalingskrav fremgår af skatte- eller afgiftslovgivningen, sker  

 forrentningen efter disse særlige regler.
Dette gælder såvel bestemmelser i  

 lovene om skatter og afgifter som i andre love - herunder renteloven.
F. eks.  

 findes der særregler om forrentning ved tilbagebetaling af indkomstskat for  

 både personer og selskaber.
 4. Hvis et negativt tilsvar i henhold til opkrævningslovens  

 § 12 ikke udbetales rettidigt, og forsinkelsen ikke skyldes  

 virksomhedens  

 forhold, forrentes beløbet efter sædvane med rentelovens rentesats fra  

 udbetalingsfristens udløb og indtil udbetalingen finder sted.
 Dette cirkulære ændrer ikke den nævnte praksis.
 5. Hvis bunden opsparing i henhold til lov nr. 137 af 6.  

 april 1985 tilbagebetales efter lovens § 4, sker der i overensstemmelse  

 med lovens motiver ingen forrentning.
6. I de tilfælde, hvor det tilbagebetalingspligtige beløb  

 ikke er omfattet af pkt. 3-5, sker forrentning efter dette cirkulære.  

 Rentesatsen er den sats, der for den pågældende periode gælder efter § 5  

 i  

 renteloven.
Der beregnes ikke rentes rente.
 7. Hvis tilbagebetalingen vedrører et beløb, som er  

 indbetalt efter påkrav fra en myndighed, forrentes beløbet fra  

 indbetalingsdagen til udbetalingsdagen.
I disse tilfælde er indbetaling sket, efter at myndigheden  

 har tilkendegivet over for indbetaleren, at der efter myndighedens opfattelse  

 foreligger indbetalingspligt.
Det er ikke nødvendigt, at der er stillet krav  

 om  

 indbetaling af et bestemt beløb.
Hvis der ikke er stillet krav om indbetaling  

 af et bestemt beløb, og der er indbetalt beløb udover, hvad der følger af  

 myndighedens  

 meddelelse om indbetalingspligt, f. eks. på grund af en beregningsfejl,  

 forrentes det overskydende beløb dog efter pkt. 8. Såfremt myndighedens  

 meddelelse om indbetalingspligt hviler på indbetalerens egne oplysninger om  

 de  

 faktiske forhold, og disse senere viser sig at være urigtige, forrentes  

 tilbagebetalingskravet ligeledes efter pkt. 8.
Det er uden betydning, om der er begået fejl af  

 myndighederne.
Det er ligeledes uden betydning, om tilbagebetalingskravet  

 følger af en dom eller af en administrativ afgørelse.
8. Hvis tilbagebetalingen vedrører et beløb, som ikke er  

 indbetalt efter påkrav fra en myndighed, forrentes beløbet fra 30 dage efter  

 myndighedens modtagelse af borgerens anmodning om tilbagebetaling af et  

 allerede indbetalt beløb og indtil udbetalingssdagen.
Der skal således først  

 betales renter, når der er gået 30 dage efter den dag, myndigheden modtager  

 anmodning om tilbagebetaling.
Dette gælder også hvis der indbetales beløb udover hvad der  

 følger af et eventuelt påkrav fra myndigheder om indbetaling.
Det  

 overskydende  

 beløb forrentes først fra 30 dage efter myndighedernes modtagelse af  

 anmodningen om tilbagebetaling.
 Hvis myndigheden stiller krav om indbetaling på grundlag af  

 indbetalerens oplysninger om de faktiske forhold, og disse senere viser sig  

 at  

 være urigtige, skal et eventuelt tilbagebetalingskrav ikke forrentes fra  

 indbetalingsdagen, men først fra 30 dage efter modtagelsen af indbetalerens  

 anmodning om tilbagebetaling.
 9. Godtgørelse eller regulering af told og moms i henhold  

 til toldlovens § 36, der ikke sker rettidig, forrentes dog fra  

 reguleringsfristens udløb, medmindre forsinkelsen skyldes virksomhedens  

 forhold.
10. Forrentning af pkt. 7-9 skal finde sted, uanset om  

 indbetaleren har et retskrav på tilbagebetaling, eller om tilbagebetalingen  

 beror på en bevillingsmæssig afgørelse.
Det er således unødvendigt at sondre  

 mellem, hvorvidt tilbagebetalingen sker, fordi indbetaleren har krav herpå,  

 eller fordi tilbagebetaling sker efter myndighedernes egen beslutning.
 11. Er renten efter pkt. 6-10 opgjort til et lavere beløb  

 end 200 kr., udbetales beløbet ikke.
12. Ved betaling af renter efter pkt. 6-10 af  

 tilbagebetalinger, der finder sted efter dette cirkulæres ikrafttræden, skal  

 renteberegning og udbetaling ske på myndighedens foranledning.
Beregning og  

 udbetaling skal således finde sted uden særlig anmodning fra indbetaleren.
 13. Renter efter pkt. 6-10 af tilbagebetalinger, der er sket  

 før dette cirkulæres ikrafttræden, udbetales kun efter særskilt anmodning  

 herom, og kan ikke beregnes for perioder, der ligger mere end 5 år før denne  

 anmodning.
 14. Dette cirkulære er ikke til hinder for, at renter af  

 tilbagebetalingskrav ydes med større beløb, såfremt dette følger af  

 renteloven.
 Det kan f. eks. være tilfældet, såfremt der er anlagt retssag,  

 før der anmodes om tilbagebetaling.
 15. Dette cirkulære træder i kraft den 1. marts 2004 og  

 gælder for krav, der er forfaldet fra og med 1. august 2002.
 16. Krav, der er forfaldet inden den 1. august 2002  

 forrentes efter det ved dette cirkulære ophævede cirkulære nr. 157 af 14.  

 oktober 1987.
 Endvidere ophæves herved cirkulære nr. 10 af 30. januar 1997  

 (TSS-cirkulære 1997-2).
Told- og Skattestyrelsen, den 26. februar  

 2004 Ole Kjær /Arne Olsen 1)  

 I Told- og Skattestyrelsens interne nummerrække har cirkulæret 2004-07.
