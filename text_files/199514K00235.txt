Nr BTL 235 Betænkning over Forslag til lov om ændring af lov om  

 arbejdsløshedsforsikring m.v. (Optagelse, dagpenge i forbindelse med  

 ansøgning om social pension, kontingent for unge, mindstesats for  

 efterlønsmodtagere)   

 Nr L 235 1995-96, 1. samling Afgivet af Arbejdsmarkedsudvalget Afgivet: 19960502 Udvalget har behandlet lovforslaget i nogle møder.
 Herefter indstiller udvalget lovforslaget til vedtagelse  

 uændret.
Et mindretal (Socialistisk Folkepartis medlem af udvalget) finder det  

 positivt, at man nu finder en løsning på det problem, som bl.a.
SF har  

 påpeget, at professionelle idrætsudøvere ikke har kunnet blive medlemmer af  

 en arbejdsløshedskasse qua deres arbejde.
Derimod forekommer det urimeligt og  

 ufornuftigt, at man ikke blot opfører professionelle fodboldspillere og andre  

 professionelle idrætsudøvere på en positivliste i en arbejdsløshedskasse på  

 linje med andre lønmodtagergrupper.
 Det er endvidere godt, at der udfyldes et hul i den aftale, som regeringen  

 indgik med De Konservative om, at social pension først udbetales, når den er  

 bevilget.
 Socialistisk Folkeparti kan også støtte udbygningen af satspuljeaftalen,  

 så det ikke kun er fremtidige selvstændige og lønmodtagere, der får 82 pct.s  

 dækning ved overgang til efterløn, men også mennesker, der allerede er i  

 efterlønsordningen, og som nu får 70 pct.
Endelig er det ikke mindst godt, at der nu bliver 1/2 a-kasse-kontingent  

 for unge, der kun kan få halve dagpenge.
Dette svarer næsten til det forslag,  

 som SF har fremsat (L 231).
Børge Bakholt (S) fmd.
Ole Vagn Christensen (S) Poul Erik Dyrlund (S)  

 Lone Møller (S) Jens Peter Vernersen (S) Aage Frandsen (SF) nfmd.  

Vibeke Peschardt (RV) Jette Gottlieb (EL) Peter Duetoft (CD) Helge Sander  

 (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Annette Just (FP)  

 Dansk Folkeparti havde ikke medlemmer i udvalget.
