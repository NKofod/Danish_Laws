Bekendtgørelse om  

 bivirkningsovervågning af lægemidler1) I medfør af § 19, stk. 1-3, § 19 b, stk. 1 og  

 2, og § 44, stk. 2, i lov om lægemidler, jf.  

 lovbekendtgørelse nr. 656 af 28. juli 1995, som ændret senest  

 ved lov nr. 297 af 15. maj 2002, fastsættes:
 Anvendelsesområde, definitioner m.v.
 § 1. Denne bekendtgørelse omfatter  

 lægemidler til human og veterinær brug, som er godkendt ved en  

 markedsføringstilladelse fra Lægemiddelstyrelsen, jf.  

 lægemiddellovens § 13, samt homøopatiske  

 lægemidler.
 Stk. 2. Denne bekendtgørelse berører ikke  

 anvendelsesområdet for forordning (EØF) nr. 2309/932) , afsnit II, kapitel 3, og afsnit III,  

 kapitel 3, eller for forordning (EF) nr. 540/953) .
 § 2. Ved en bivirkning forstås en skadelig  

 og utilsigtet reaktion fremkaldt af et lægemiddel, som indtræder  

 ved sådanne doser, der normalt anvendes til mennesker eller dyr med  

 henblik på forebyggelse, diagnosticering eller behandling af sygdom  

 eller til retablering, korrektion eller ændring af fysiologiske  

 funktioner.
 Stk. 2. Ved en eksponeringsreaktion forstås en skadelig  

 og utilsigtet reaktion, som indtræder hos mennesker efter kontakt med  

 et veterinært lægemiddel.
 Stk. 3. Ved en alvorlig bivirkning fremkaldt af et  

 lægemiddel til human brug forstås en bivirkning, som er  

 dødelig, livstruende, kræver hospitalsindlæggelse eller  

 forlængelse af hidtidig hospitalsindlæggelse, eller som  

 resulterer i vedvarende eller betydelig invaliditet eller uarbejdsdygtighed,  

 eller som er en medfødt anomali eller fødselsskade.
 Stk. 4. Ved en alvorlig bivirkning fremkaldt af et  

 lægemiddel til veterinær brug forstås en bivirkning, som er  

 dødelig, livstruende eller medfører betydelig invaliditet,  

 produktionsnedsættelse eller uarbejdsdygtighed, er en medfødt  

 anomali eller fødselsskade, eller som resulterer i vedvarende eller  

 langvarige symptomer hos det behandlede dyr.
 Stk. 5. Ved en uventet bivirkning forstås en bivirkning  

 fremkaldt af et lægemiddel, hvis art, alvor eller resultat ikke er  

 nævnt i produktresumeet.
 Stk. 6. Ved sikkerhedsundersøgelse efter tilladelse til  

 markedsføring forstås en farmako-epidemiologisk  

 undersøgelse eller et klinisk forsøg, der udføres i  

 overensstemmelse med betingelserne i markedsføringstilladelsen, og som  

 gennemføres med henblik på at identificere og undersøge  

 en sikkerhedsrisiko i forbindelse med et godkendt lægemiddel.
 Stk. 7. Ved misbrug af lægemidler forstås  

 vedvarende eller sporadisk, tilsigtet overdrevent brug af humane  

 lægemidler, som ledsages af skadelige fysiske eller psykologiske  

 virkninger.
 Stk. 8. Ved ikke foreskrevet anvendelse forstås  

 anvendelse af et veterinært lægemiddel, som ikke er i  

 overensstemmelse med produktresumeet, herunder forkert brug og alvorlig  

 misbrug af lægemidlet.
 § 3. En detaljeret vejledning i indsamling,  

 kontrol og udformning af fortegnelser over bivirkninger, herunder tekniske  

 krav til elektronisk udveksling af oplysninger om  

 lægemiddelovervågning, er udarbejdet af Europa-Kommissionen.  

 Disse retningslinjer er offentliggjort af Kommissionen i "Bestemmelser  

 om Lægemidler i Den Europæiske Union, bind 9".
Krav til indehavere af  

 markedsføringstilladelser § 4. Indehaveren af  

 markedsføringstilladelsen skal have en person, der er  

 tilstrækkeligt sagkyndig inden for lægemiddelovervågning  

 til sin rådighed.
 Stk. 2. Den sagkyndige person er ansvarlig for:
 1)	Oprettelse og drift af et system, der sikrer, at alle oplysninger om  

 formodede bivirkninger, som indberettes til virksomhedens ansatte, herunder  

 salgspersonale og lægemiddelkonsulenter, samles og behandles, så  

 de er tilgængelige mindst ét sted i Den Europæiske  

 Union/Det Europæiske Økonomiske Samarbejdsområde.
 2)	Udarbejdelse af de i §§ 5-8 omhandlede fortegnelser.
 3)	Sikring af, at eventuelle anmodninger fra Lægemiddelstyrelsen,  

 kompetente myndigheder i andre EU/EØS-lande eller Det Europæiske  

 Agentur for Lægemiddelvurdering (herefter benævnt agenturet) om  

 tilvejebringelse af yderligere oplysninger til vurdering af fordele og risici  

 ved et lægemiddel besvares hurtigt og fuldstændigt, herunder  

 oplysninger om, hvor stort salget er.
 4)	Fremsendelse til Lægemiddelstyrelsen, kompetente  

 myndigheder i andre EU/EØS-lande eller agenturet af enhver oplysning,  

 der er relevant for vurderingen af fordele og ulemper ved et  

 lægemiddel, herunder relevante oplysninger om  

 sikkerhedsundersøgelser, der er gennemført, efter at der er  

 givet tilladelse til markedsføring.
 § 5. Indehaveren af  

 markedsføringstilladelsen skal føre detaljerede fortegnelser  

 over alle formodede bivirkninger og alle formodede  

 eksponeringsreaktioner.
 § 6. Indehaveren af  

 markedsføringstilladelsen skal til Lægemiddelstyrelsen  

 indberette alle formodede alvorlige bivirkninger og alle formodede  

 eksponeringsreaktioner set i Danmark, som meddeles denne af en  

 sundhedsperson, en dyrlæge eller dyrets ejer, eller som indehaveren af  

 markedsføringstilladelsen med rimelighed må formodes at have  

 kendskab til fra videnskabelig litteratur eller  

 sikkerhedsundersøgelser, straks og under alle omstændigheder  

 senest 15 kalenderdage efter modtagelsen af disse oplysninger.
 Stk. 2. Indehaveren af markedsføringstilladelsen skal  

 desuden indberette de i stk. 1 nævnte oplysninger til den  

 kompetente myndighed i det EU/EØS-land, der er referenceland, på  

 de tidspunkter, der er aftalt med denne, for så vidt angår  

 lægemidler, der:
1)	er blevet behandlet efter direktiv 87/22/EØF4) , 2)	er gensidig anerkendt efter procedurerne i artikel 17, artikel 18 og  

 artikel 28, stk. 4, i direktiv 2001/83/EF5)  eller artikel 21, artikel 22 og artikel  

 32, stk. 4, i direktiv 2001/82/EF 6) ,  

 eller 3)	har været henvist til procedurerne i artikel 32, artikel 33 og  

 artikel 34 i direktiv 2001/83/EF eller artikel 36, artikel 37 og artikel 38 i  

 direktiv 2001/82/EF.
 Stk. 3. Stk. 2 finder ikke anvendelse, såfremt  

 Danmark er referenceland efter bestemmelserne i det nævnte stykke.
 § 7. Indehaveren af  

 markedsføringstilladelsen skal til Lægemiddelstyrelsen og til  

 agenturet indberette alle formodede alvorlige uventede bivirkninger og alle  

 formodede eksponeringsreaktioner set i et tredjeland, som meddeles denne af  

 en sundhedsperson, en dyrlæge eller dyrets ejer, straks og under alle  

 omstændigheder senest 15 kalenderdage efter modtagelsen af disse  

 oplysninger.
§ 8. Medmindre andre krav er fastsat i  

 forbindelse med udstedelsen af markedsføringstilladelsen eller, for  

 så vidt angår lægemidler til human brug, efter udstedelsen,  

 skal indehaveren af markedsføringstilladelsen forelægge de i  

 § 5 nævnte fortegnelser for Lægemiddelstyrelsen i form af  

 periodiske sikkerhedsopdateringer, så snart denne anmoder herom,  

 eller 1)	hver sjette måned i de første to år efter  

 udstedelsen af markedsføringstilladelsen, 2)	én gang om året i de følgende to år, 3)	på tidspunktet for den første fornyelse af  

 markedsføringstilladelsen, og derefter 4)	hvert femte år sammen med ansøgningen om fornyelse af  

 markedsføringstilladelsen.
 Stk. 2. Den periodiske sikkerhedsopdatering skal omfatte en  

 videnskabelig vurdering af fordele og ulemper ved lægemidlet.
 Stk. 3. Efter udstedelsen af markedsføringstilladelsen  

 kan indehaveren af markedsføringstilladelsen anmode om ændringer  

 af de perioder, der er nævnt i stk. 1, i henhold til den  

 procedure, der er fastsat i forordning (EF) nr. 541/957) , i det omfang denne finder anvendelse.
 § 9. Lægemiddelstyrelsen kan fastsætte  

 nærmere regler om udformning af de fortegnelser, som er nævnt i  

 §§ 5-8. Reglerne udarbejdes på grundlag af de i § 3  

 nævnte retningslinjer.
Anvendelse af bivirkningsdata § 10. Lægemiddelstyrelsen skal straks  

 og under alle omstændigheder senest 15 kalenderdage efter modtagelsen  

 af indberetninger om formodede alvorlige bivirkninger og indberetninger om  

 eksponeringsreaktioner set i Danmark stille disse til rådighed for  

 agenturet, de øvrige EU/EØS-lande og indehaveren af  

 markedsføringstilladelsen.
 § 11. Hvis Lægemiddelstyrelsen som  

 følge af en evaluering af bivirkningsovervågningsdata finder, at  

 en markedsføringstilladelse bør suspenderes, ændres eller  

 tilbagekaldes, skal den straks underrette agenturet, de øvrige  

 EU/EØS-lande og indehaveren af markedsføringstilladelsen  

 herom.
 § 12. Lægemiddelstyrelsen sammenholder de  

 oplysninger vedrørende bivirkninger, som indberettes til  

 Lægemiddelstyrelsen, med foreliggende oplysninger om  

 lægemiddelforbruget, om manglende effekt, ikke foreskrevet anvendelse,  

 forkert brug og misbrug, undersøgelser af, hvorvidt  

 tilbageholdelsestiden er tilstrækkelig lang, og af potentielle  

 miljøproblemer i forbindelse med brug af lægemidlerne, som kan  

 have betydning for vurderingen af fordele og ulemper ved disse.
Straf § 13. Med bøde straffes den, der  

 overtræder §§ 4-5, § 6, stk. 1 og 2, § 7 samt  

 § 8, stk. 1 og 2.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 Stk. 3. I forskrifter, der udstedes i henhold til denne  

 bekendtgørelse, kan der fastsættes straf af bøde for  

 overtrædelse af bestemmelserne i forskrifterne.
Ikrafttrædelse § 14. Bekendtgørelsen træder i kraft  

 den 1. august 2002.
 Stk. 2. Bekendtgørelse nr. 164 af 13. marts 1995 om  

 bivirkningsovervågning af lægemidler ophæves.
Indenrigs- og Sundhedsministeriet, den 28.  

 juni 2002 Lars Løkke Rasmussen /J.
Bartels Petersen 1)   Bekendtgørelsen indeholder  

 bestemmelser, der gennemfører dele af Kommissionens direktiv  

 2000/37/EF (EF-Tidende 2000 nr.
L 139 s. 25) om ændring af kapitel VIa,  

 lægemiddelovervågning, i Rådets direktiv 81/851/EØF  

 om indbyrdes tilnærmelse af medlemsstaternes lovgivning om  

 veterinærlægemidler og Kommissionens direktiv 2000/38/EF  

 (EF-Tidende 2000 nr.
L 139 s. 28) om ændring af kapitel Va,  

 lægemiddelovervågning, i Rådets direktiv 75/319/EØF  

 om indbyrdes tilnærmelse af medlemsstaternes lovgivning om  

 lægemidler.
Direktiv 81/851/EØF om indbyrdes tilnærmelse  

 af medlemsstaternes lovgivning om veterinærlægemidler med senere  

 ændringer er kodificeret ved Europa-Parlamentets og Rådets  

 direktiv 2001/82/EF om oprettelse af en fællesskabskodeks for  

 veterinærlægemidler (EF-tidende 2001 nr.
L 311 s. 1) og direktiv  

 75/319/EØF om indbyrdes tilnærmelse af medlemsstaternes  

 lovgivning om lægemidler med senere ændringer er kodificeret ved  

 Europa-Parlamentets og Rådets direktiv 2001/83/EF om oprettelse af en  

 fællesskabskodeks for humanmedicinske lægemidler (EF-tidende 2001  

 nr.
L 311 s. 67).
2)   Rådets forordning nr. 2309/93 af  

 22. juli 1993 om fastlæggelse af fællesskabsprocedurer for  

 godkendelse og overvågning af human- og veterinærmedicinske  

 lægemidler og om oprettelse af et europæisk agentur for  

 lægemiddelvurdering (EF-Tidende 1993 nr.
L 214 s. 1).
3)   Kommissionens forordning nr. 540/95 af  

 10. marts 1995 om ordninger for indberetning af formodede uventede  

 bivirkninger, som ikke er alvorlige, og som har vist sig i Fællesskabet  

 eller i et tredjeland, ved human- og veterinærlægemidler, der er  

 godkendt i overensstemmelse med Rådets forordning (EØF) nr.  

 2309/93 (EF-Tidende 1995 nr.
L 55 s. 5).
4)   Rådets direktiv af 22. december  

 1986 om indbyrdes tilnærmelse af medlemsstaternes foranstaltninger  

 vedrørende markedsføring af højteknologiske  

 lægemidler fremstillet ved bioteknologiske metoder (EF-Tidende nr.
L 15  

 s. 38).
5)   Europa-Parlamentets og Rådets  

 direktiv af 6. november 2001 om oprettelse af en fællesskabskodeks for  

 humanmedicinske lægemidler (EF-Tidende 2001 nr.
L 311 s. 67).
6)   Europa-Parlamentets og Rådets  

 direktiv af  6. november 2001 om oprettelse af en fællesskabskodeks for  

 veterinærlægemidler (EF-Tidende 2001 nr.
L 311 s. 1).
7)   Kommissionens forordning af 10. marts  

 1995 om behandling af ændringer af betingelserne i  

 markedsføringstilladelser, som er udstedt af medlemsstaternes  

 kompetente myndigheder (EF-Tidende 1995 nr.
L 55 s. 7).
