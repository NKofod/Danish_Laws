Oplysninger til bevillingskontrollen for  

 finansåret 2000 (BK-cirkulæret) Til alle ministre Oplysninger til bevillingskontrollen for finansåret 2000 1.  Ifølge rigsrevisorlovens § 17, stk. 1  

 (lovbekendtgørelse nr. 3 af 7. januar 1997), skal rigsrevisor afstemme  

 statsregnskabet med særregnskaberne og sammenholde bevillings- og  

 regnskabstal (bevillingskontrol). Rigsrevisionen afgiver en beretning til  

 statsrevisorerne om revisionen af statsregnskabet, hvori der redegøres  

 for den udførte bevillingskontrol.
Statsrevisorernes årlige beretning om revisionen af  

 statsregnskabet indeholder herudover en redegørelse for den  

 udførte revision for hvert enkelt ministerområde.
Endvidere vil  

 en række tværgående emner blive behandlet i  

 beretningen.
 2.  Til brug for bevillingskontrollen for finansåret  

 2000 bedes ministeriet sende de i pkt. 5-9 nævnte oplysninger  

 vedrørende samtlige hovedkonti under ministerens område til  

 Rigsrevisionen senest den 25. april 2001.
Tværgående emner til beretningen for 2000 3.  Rigsrevisionen vil undersøge følgende  

 tværgående emner med henblik på en eventuel omtale i  

 beretningen for 2000:
i Virksomhedsregnskaber i EU-moms i Navision Stat i Bygge- og anlægsrevision i Løn i Tipsfonde i Intern revision i Statslige indkøb.
 Rigsrevisionen vil rette henvendelse til de relevante  

 ministerier og institutioner, hvis der til undersøgelsen af de  

 tværgående emner er behov for særlige oplysninger.
Regnskabsmæssige forklaringer 4.  For hovedkonti, der indgår i et  

 virksomhedsregnskab for 2000, skal alle de i pkt. 5-9 omtalte  

 regnskabsmæssige forklaringer indgå i virksomhedsregnskabet.
5. For hovedkonti, hvor der er opstillet mål i  

bevillingslovene, skal der redegøres for  

 væsentlige afvigelser mellem de opstillede mål, fx aktivitets-,  

 service- og produktivitetsmål, og de opnåede resultater.
For  

 hovedkonti, som ikke er omfattet af et virksomhedsregnskab, afgives der  

 oplysninger om de opnåede resultater i en form, der muliggør  

 sammenligning med oplysningerne i bevillingslovene.
 For hovedkonti, hvor der aflægges  

virksomhedsregnskab, skal der endvidere i virksomhedsregnskabet  

 redegøres for væsentlige afvigelser mellem de i  

 virksomhedsregnskabet gengivne mål og de opnåede resultater.
 Hvis der er tvivl, bør der afgives  

 regnskabsmæssig forklaring.
 Der redegøres tillige i de regnskabsmæssige  

 forklaringer for ministeriets overvejelser vedrørende forholdet mellem  

 de opstillede mål og de faktiske resultater.
6. Der skal endvidere på hovedkontoniveau afgives  

 regnskabsmæssig forklaring for alle bevillingstyper for  

 væsentlige afvigelser mellem bevillingstallene, som de fremgår af  

 bevillingslovene, og statsregnskabstallene.
For hovedkonti med  

 bevillingsafregning bedes de regnskabsmæssige forklaringer tage  

 udgangspunkt i årets overskud.
Ved vurdering af om en afvigelse er væsentlig,  

 må såvel den procentvise som den beløbsmæssige  

 afvigelse tages i betragtning.
Hvis der er tvivl, bør der afgives  

 regnskabsmæssig forklaring.
 De regnskabsmæssige forklaringer skal bl.a.  

 indeholde oplysninger om, hvilke ændringer i  

 budgetteringsforudsætningerne, herunder aktivitetsændringer,  

 afvigelserne dækker over, baggrunden for disse ændringer samt  

 hvordan ændringerne relaterer sig til de realiserede udgifter og  

 indtægter.
 For driftsbevillinger, anlægsbevillinger og  

 statsvirksomheder gives der forklaring i følgende tilfælde:
 a.
For driftsbevillinger hvis der er  

 væsentlige afvigelser mellem bevillings- og regnskabstal for den  

 samlede nettoudgiftsbevilling eller for lønsumsbevillingen.
Der skal  

 således ikke afgives forklaring, hvis underkonti eller standardkonti  

 inden for hovedkontoen udviser afvigelser.
Forklaring på afvigelser for  

 hele hovedkontoen kan dog tage udgangspunkt i mer- eller mindreforbrug  

 på underkonti eller standardkonti.
 b.
For anlægsbevillinger i form af  

 projektbevilling afgives regnskabsmæssig forklaring ved  

 væsentlige afvigelser mellem bevillings- og regnskabstal for det  

 enkelte projekt, eller hvis der i øvrigt er væsentlige  

 projektændringer eller væsentlige ændringer med hensyn til  

 totaludgift og færdiggørelsestidspunkt, jf.
Budgetvejledning  

 1996, pkt. 21.31.
 For anlægsbevillinger, hvor dele af bevillingen er  

 afsat som rådighedspulje, afgives der regnskabsmæssig forklaring  

 ved merforbrug og væsentligt mindreforbrug af rådighedspuljen i  

 forhold til det bevilgede.
 c.
For statsvirksomheder redegøres for  

 afvigelser ud over de tilladte akkumulerede udsving i nettotallet.
Der  

 afgives en oversigt over det akkumulerede udsving i forhold til nettotallet  

 for de sidste 4 år, og der afgives forklaring, hvis det akkumulerede  

 udsving er negativt 4 år i træk, jf.
Budgetvejledning 1996, pkt.  

 21.51.
 7. For hovedkonti, som ikke er omfattet af  

 virksomhedsregnskabsordningen, skal der ved  

videreførselsbeløb større end 5 mio. kr.,  

 og som samtidig udgør mere end 10 % af bruttoudgifterne, gives en  

 redegørelse for, hvorledes og hvornår den overskydende  

 videreførsel planlægges anvendt.
 8. Hvis Finansministeriet i finansårets løb  

 har givet ministeriet tilladelse til at foretage dispositioner, hvortil der  

 ikke normalt er hjemmel, herunder fx overførsler mellem hovedkonti,  

 bedes ministeriet vedlægge kopi af korrespondance mv.
 9. Der afgives endvidere regnskabsmæssige  

 forklaringer, hvis der er sket ændringer i regnskabsmæssige  

 principper, eller hvis der har været andre forhold, der har betydning  

 for vurderingen af regnskabet for 2000, herunder fx væsentlige saldi  

 eller ændringer i saldi på statuskonti.
 10. Yderligere eksemplarer af denne  

 cirkulæreskrivelse kan rekvireres ved henvendelse til Rigsrevisionen  

 på tlf. 33 92 84 00, lokal 28416. Cirkulæreskrivelsen findes  

 også på Rigsrevisionens hjemmeside: www.rigsrevisionen.dk.
