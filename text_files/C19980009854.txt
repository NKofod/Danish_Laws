(Til Kommunalbestyrelsen m.fl.) Hermed meddeles, at følgende bestemmelser i lov om aktiv socialpolitik  

 træder i kraft den 1. juli 1998 samtidig med lovens øvrige bestemmelser:
- § 16, stk.2, nr. 2 og 3, om jobtræning og individuel jobtræning, - § 51, stk. 2, og §§ 60-62 om helt eller delvist løntilskud til  

 arbejdsgiveren, når revalidenden er under optræning eller uddannelse og om  

 tilskud til forsørgelse i forbindelse med start af selvstændig virksomhed som  

 led i revalidering samt - § 70, om fleksjob og skånejob med løntilskud.
Ikrafttrædelsesbekendtgørelsen vedlægges i fortryk. (* 1) For så vidt angår bestemmelser om løntilskud til private virksomheder som  

 led i optræning eller uddannelse af revalidender skal det præciseres, at der  

 kun undtagelsesvis og i en kort begyndelsesperiode vil kunne afholdes et  

 beløb svarende til den fulde lønudgift, samt at løntilskuddet nedtrappes i  

 takt med revalidendens forøgede arbejdspræstation, således at lønsupplementet  

 nedtrappes i løbet af revalideringsperioden.
Løntilskuddet under det samlede  

 revalideringsforløb bør ikke overstige 50 pct. af lønnen.
 Videre kan det meddeles, at støtte til etablering af selvstændig  

 virksomhed som led i revalidering fra 1. juli 1998 skal følge EUs de  

 minimis-regel.
 Efter de minimis-reglen kan der ydes (stats)støtte til virksomheder inden  

 for et mindre maximumsbeløb pr. virksomhed på ca. 730.000 kr. over en treårig  

 periode.
Der henvises i øvrigt til vedlagte bilag 1 og 2 om deminimis-reglen. (* 2) Kommunerne skal iagttage følgende, når de minimis-reglen anvendes:
 - De minimis-reglen skal alene anvendes på forløb med selvstændig  

 etablering af revalidender, der etableres fra 1. juli 1998.
 - Underrette revalidenden om, at støtten anses for statsstøtte til  

 pågældendes virksomhed, og at støtten ydes i henhold til de minimis-reglen.
 - Sørge for at revalidenden underskriver en erklæring på tro og love om,  

 at pågældende ikke udover revalideringsstøtten vil modtage støtte efter de  

 minimis-reglen, som sammenlagt med revalideringsstøtten vil overskride  

 støtteloftet efter denne regel (730.000 kr. over tre år).
 - Påse, at der kun ydes revalideringsstøtte til personer, der etablerer  

 virksomhed, inden for de sektorer, som er omfattet af de minimis-reglen (se  

 bilag 1).
 Socialministeriet kan herudover til orientering oplyse følgende om  

 løntilskudsordninger efter revalideringsbestemmelserne:
Efter § 60 i lov om aktiv socialpolitik kan revalidender få tilbud om at  

 blive optrænet eller uddannet med løn, hvis de Unge er derfor som hovedregel ikke omfattet af målgruppen.
 Det er Socialministeriets opfattelse, at revalidender, der ved lovens  

 ikrafttræden er i gang med optræning/uddannelse med helt eller delvis  

 løntilskud, kan fortsætte optræningen eller uddannelsen under henvisning til  

 § 60, stk. 1, nr. 2.
Karen Jespersen /Eva Pedersen - - - - - - - - Bilag 1 Beskrivelse af EU's de minimis-regel.
Efter de minimis-reglen kan der inden for et mindre maximumsbeløb - ca.  

 730.000 kr. over en treårig periode - ydes statsstøtte til en virksomhed uden  

 Kommissionens godkendelse.
Baggrunden herfor er, at tilskud af denne  

 størrelsesorden ikke mærkbart forrykker konkurrencevilkårene mellem  

 medlemslandene.
 1. Det maksimale støttebeløb efter de minimis-reglen  

 til virksomheden udgør 100.000 ECU (ca. 730.000 kr.) over en tre-årig  

 periode, der begynder ved udbetalingen af den første de minimis- støtte.
2. Det er den samlede offentlige støtte, der ydes  

 efter de minimis-reglen, der ikke må overskride grænsen.
Dvs. ydes der til  

 virksomheden støtte efter de minimis-reglen til andet formål, er det den  

 samlede støtte, der ikke må overskride de 100.000 ECU over en tre-årig  

 periode.
 Anden støtte ydet efter ordninger, der er godkendt af kommissionen (dvs.  

 både godkendte nationale ordninger samt EU's egne fonde/ordninger), indgår  

 ikke i maximumsbeløbet.
 3. Maksimumsbeløbet omfatter alle støttekategorier -  

 uanset form og formål - med undtagelse af eksportstøtte, som ikke er omfattet  

 af reglen.
 4. Der kan ikke ydes støtte efter de minimis reglen  

 til følgende sektorer:
Kommissionens meddelelse om de minimis-reglen indeholder ikke nærmere  

 angivelse af, hvordan de undtagne sektorer afgrænses.
Socialministeriet kan  

 imidlertid anbefale, at der lægges følgende fortolkninger til grund for  

 administrationen af igangsætningsydelse efter de minimis-reglen.
Ad a) Landbrug og fiskeri Begrundelsen for, at landbrug- herunder gartneri - og fiskeri ikke kan  

 modtage støtte efter de minimis-reglen er, at disse sektorer i forvejen  

 modtager tilskud fra EU's strukturfonde.
Det er kun det primære erhverv indenfor landbrug - herunder gartneri - og  

 fiskeri, der ikke kan modtage de minimis- støtte.
Planteavl, husdyravl (og  

 blandet drift), og fiskeri betragtes således som primære erhverv«.
 Følgevirksomheder, som forarbejder, bearbejder, konserverer mv. produkter  

 fra det primære erhverv, kan modtage støtte.
Ad b) Transport Der kan ydes støtte til transport af lokal karakter.
Den nærmere  

 afgrænsning af lokal« må i de enkelte tilfælde bero på en konkret  

 fortolkning.
Ad c) Skibsværfter Da skibsbygningsindustrien er reguleret af EU-retsakter og internationale  

 aftaler, kan skibsværfter ikke modtage støtte efter de minimis-reglen.
Ad d) Kul og stålindustrien I Danmark er det kun Stålvalseværket, der falder ind under traktaten, og  

 dermed er undtaget fra at kunne modtager støtte efter de minimis-reglen.
