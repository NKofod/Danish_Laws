En forældrebestyrelses mulighed for at klage over Arbejdstilsynets afgørelse angående en kommunal daginstitution Arbejdsmiljøklagenævnet har på møde den 25. marts 2008 taget stilling til, om Arbejdsmiljøklagenævnet vil behandle forældrebestyrelsens klage over Arbejdstilsynets afgørelse af den 20. november 2007, hvor Arbejdstilsynet har forlænget efterkommelsesfristen for påbud om akustikregulering i Børnehaven [navn udeladt].
Nævnet traf følgende A F G Ø R E L S E Arbejdsmiljøklagenævnet vil behandle forældrebestyrelsens klage.
B E G R U N D E L S E Arbejdstilsynet gav den 25. april 2007 [navn udeladt] Kommune påbud om at træffe foranstaltninger, som sikrer, at de ansatte i Børnehaven [navn udeladt] ikke udsættes for unødig støj, herunder at de akustiske forhold er tilfredsstillende.
Børnehaven [navn udeladt] har siden ændret navn til Børnehaven [navn udeladt].
 Arbejdstilsynet gav [navn udeladt] Kommune frist til den 6. august 2007 for efterkommelse af påbudet.
 Den 9. maj 2007 ansøgte kommunen om forlængelse af efterkommelsesfristen.
 Den 10. maj 2007 meddelte Arbejdstilsynet, at fristen var forlænget til den 1. december 2007.
Den 8. november 2007 søgte kommunen igen om forlængelse af efterkommelsesfristen.
Ansøgningen blev begrundet med et ønske om støjmåling fra et eksternt firma.
Støjmålingen kunne først gennemføres i midten af november.
Herefter skulle kommunen indgå aftaler med håndværkere og arbejdet skulle udføres.
 Arbejdstilsynet traf den 20. november 2007 afgørelse om at forlænge fristen til den 1. marts 2008. Arbejdstilsynet bemærkede i afgørelsen, at Arbejdstilsynet ville lægge vægt på, at fristen blev overholdt.
 Børnehavens forældrebestyrelse har den 7. december 2007 klaget over Arbejdstilsynets afgørelse af den 20. november 2007.
Forældrebestyrelsen er forundret over kommunens langsommelighed, herunder at efterkommelsesfristen forlænges på grundlag af en telefonopringning.
Forældrebestyrelsen mener, at forholdene i børnehaven er til gene for både ansatte og børn.
Klage over en afgørelse truffet af Arbejdstilsynet i henhold til arbejdsmiljøloven kan indbringes for Arbejdsmiljøklagenævnet inden fire uger efter, at afgørelsen er meddelt den pågældende.
Det fremgår af arbejdsmiljølovens § 81, stk. 1 samt § 1, stk. 1 og § 3, stk. 1 i bekendtgørelse om forretningsorden for Arbejdsmiljøklagenævnet.
 Det er Arbejdsmiljøklagenævnets praksis, at betragte private, som har en speciel, direkte interesse i en afgørelse som klageberettigede i forhold til Arbejdstilsynets afgørelser efter arbejdsmiljøloven.
 Arbejdsmiljøklagenævnet finder, at forældrebestyrelsen har en sådan speciel, direkte interesse i Arbejdstilsynets afgørelse om fristforlængelse for påbud om akustikregulering i Børnehaven [navn udeladt].
 Arbejdsmiljøklagenævnet har i den forbindelse lagt vægt på, at forældrebestyrelsens opgave bl.a. er at fastsætte rammerne for institutionens dagligdag, og således herunder også støjforholdene i institutionen, jf. § 2, stk. 4 i styrelsesvedtægten for forældrebestyrelser i [navn udeladt] Kommune.
 Forældrebestyrelsen vil få besked, når nævnet har taget stilling til forældrebestyrelsens klage, hvilket forventes at ville ske i slutningen af april 2008.
R E G L E R Arbejdsmiljøklagenævnet henviser til  § 81, stk. 1 i lov om arbejdsmiljø, jf. lovbekendtgørelse nr. 268 af 18. marts 2005  § 1, stk. 1 og § 3, stk. 1 i bekendtgørelse nr. 825 af 13. november 1998 om forretningsorden for Arbejdsmiljøklagenævnet.
O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet samt styrelsesvedtægten for forældrebestyrelser i [navn udeladt] Kommune gældende fra 1. januar 2007.
På klagenævnets vegne Kopi til Arbejdstilsynet, Tilsynscenter 3, Postboks 1228, 0900 København C.
[Adressat udeladt] [Adressat udeladt] [Adressat udeladt] De kan læse om afgørelsens retlige grundlag på de følgende sider.
1. Regler Lov om arbejdsmiljø, jf. lovbekendtgørelse nr. 268 af 18. marts 2005 Kapitel 14 Klageadgang § 81. Klage over en afgørelse truffet af Arbejdstilsynet i henhold til denne lov, jf. dog stk. 6, kan indbringes for Arbejdsmiljøklagenævnet inden fire uger efter, at afgørelsen er meddelt den pågældende.
 Stk. 2.
Arbejdsministeriets bekendtgørelse nr. 825 af 13. november 1998 om forretningsorden for Arbejdsmiljøklagenævnet § 1. Arbejdsmiljøklagenævnet behandler klager over afgørelser truffet af Arbejdstilsynet i medfør af lov om arbejdsmiljø (arbejdsmiljøloven), herunder forvaltningsretlige spørgsmål der knytter sig hertil.
 Stk. 2.
 § 3. Fristen for at indgive klage efter § 1, stk. 1, er fire uger, efter at afgørelsen er meddelt den pågældende.
 Stk. 2.
