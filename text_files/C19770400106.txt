FORELØBIG PRØVNINGSMETODE FOR INDBYGGEDE, SPECIELLE TILBAGESUGNINGSSIKRINGER MARTS 1977 Prøven har til formål at kontrollere, om indbyggede  

 tilbagesugningssikringer kan forhindre tilbagesugning af forurenet vand  

 gennem tilbagesugningssikringen ved undertryk i vandinstallationen.
 Prøven anvendes på andre tilbagesugningssikringer end kontraventiler eller  

 vacuumventiler, som det ikke er relevant at afprøve efter godkendelses- og  

 prøvningsbetingelser for disse.
Prøvningens udførelse På tilbagesugningssikringerne herunder luftgab, hvis dimensioner ikke kan  

 bestemmes, udføres følgende prøve:
 Prøveobjektet, hvori tilbagesugningssikringen er indbygget, tilsluttes et  

 system ved hjælp af hvilket, prøveobjektet kan tilsluttes enten vandtilførsel  

 med et tryk på mindst 600 kN/kvadratmeter (6 kp/kvadratcentimeter) målt ved  

 tilslutningspunktet ved maksimal vandstrøm eller vacuum med et undertryk på  

 80 kN/kvadratmeter (0,8 kp/kvadratcentimeter), se fig. 2. I tilslutningen er  

 der så tæt ved prøveobjektet som muligt indsat et stykke transparent rør.
 Systemet skal være konstrueret således, at vandtrykket synker til 0 på  

 højest 0,1 sek., og undertrykket når sit maksimum på højest 0,1 sek.
 Hvis tilbagesugningssikringen består af flere sikringer, der kan fungere  

 uafhængigt af hinanden, prøves hver enkelt med de andre ude af funktion.
Specielt for apparater 1 Hvis tilbagesugningssikringen er indbygget i et apparat, der under  

 brugen er helt eller delvist fyldt med vand, startes apparatet, indtil  

 maksimal vandstand er nået, hvorefter vandet farves.
Specielt for armaturer Er prøveobjektet et armatur, tilsluttes dette systemet.
Udløbet,  

 hvorigennem tilbagesugning kan finde sted, (f.eks. udløbstud eller  

 tilslutning til bruserslange) forbindes til en tranparent slange, som dykkes  

 i farvet vand.
 2 Er armaturet forsynet med mere end eet udløb, (f.eks. kar/bruser  

 armatur) monteres dette således, at laveste udløb, hvorigennem luft kan  

 indsuges, er placeret 20 mm over overfladen af det farvede vand.
 3 Er armaturet forsynet med eet udløb (f.eks. tapventil med  

 slangeforskruning), monteres dette over overfladen af det farvede vand,  

 således at man er i stand til at måle en opsugningshøjde på mindst 400 mm.
 Prøvningen for objekter under pkt. 1 og 2 udføres ved, at vandtilførslen  

 til prøveobjektet afbrydes, og 2 plus/minus 0,2 sek. efter, at trykket er  

 sunket til 0, tilsluttes prøveobjektet vacuumsystemet, fig. 1. Undertrykket  

 skal være mindst 50 kN/kvadratmeter (0,5 kp/kvadratcentimeter) i mindst 5  

 sek.
 Endvidere udføres prøvning ved langsomt at øge undertrykket fra 0 til 20  

 kN/kvadratmeter (0,2 kp/kvadratcentimeter). Indgår der i  

 tilbagesugningssikringen bevægelige dele, skal disse aktiveres før denne  

 prøvning.
 For objekter under pkt. 3 udføres prøven kun med tilslutning af vacuum  

 uden forudgående vandtilførsel.
Undertrykket måles i det rør, som forbinder prøveobjektet med  

 vacuumsystemet og så nær prøveobjektet som muligt.
Røret, som forbinder  

 prøveobjektet med vacuumsystemet, må ikke begrænse luftstrømmen gennem  

 prøveobjektet.
For at kontrollere dette, sammenholdes trykket ved manometret  

 P1 med trykket ved manometret P 2 på vacuumtanken.
Forbindelsesrøret anses  

 kun for at være acceptabelt, hvis undertrykket målt ved P1 og P2 falder på  

 samme måde, fig. 3. Hvis trykket P1 og P2 ikke falder på samme måde, f.eks.  

 som fig. 4, kan forbindelsesrøret ikke accepteres.
Krav For prøveobjekter under pkt. 1 og 2 anses kravet til sikkerhed med  

 tilbagesugning at være opfyldt, hvis der ikke suges farvet vand tilbage  

 gennem tilbagesugningssikringen og over i det transparente rør under eller  

 efter prøven.
 For prøveobjekter under pkt. 3 anses kravet til sikkerhed mod  

 tilbagesugning at være opfyldt, hvis den maksimale opsugningshøjde af væske  

 ikke overstiger 300 mm (spidsvædi).
Denne prøve er for prøveobjekter under pkt. 1 overensstemmende med  

 Appendix 1 til CEE (311/321 - W.G.
Water Supply) Secr. 14 og med prøve i -  

 Regler før Typgodkænnande av Diskmaskiner och Tvættmaskiner med tilhørande  

 Anordningar, december 1973. For prøveobjekter under pkt. 3 er prøven  

 overensstemmende med - DVGW Arbeitsblatt W 377, juli 1967, Richtlinien fuer  

 Bau, Betrieb und Prufueng von Rohrbelueftern, Teil 11 stk. 5.
