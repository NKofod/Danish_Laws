 I medfør af lov om museer m.v., jf. lovbekendtgørelse nr. 584 af 31.
august 1989, § 11, stk. 3, § 17, stk. 2, § 19, stk. 1, § 21, § 24, § 34, stk. 4, og § 39 fastsættes:
Tilskudsberettigede museer Vedtægter § 1.  Museets vedtægter skal indeholde bestemmelser om  

 museets navn og ejerforhold, om formål og ansvarsområde, om bestyrelsens  

 sammensætning og valgmåde, om museets lokaler, om budget, regnskab, revision,  

 om vedtægtsændringer og om en eventuel ophørs-situation.
 Stk. 2.  Vedtægter for museer, der modtager tilskud  

 efter museumslovens § 12, skal godkendes af den kommune eller amtskommune,  

 der driver museet eller er hovedtilskudsyder.
 Stk. 3.  Ved hovedtilskudsyder forstås den lokale  

 amtslige eller kommunale myndighed, der yder det største årlige  

 driftstilskud.
 Stk. 4.  Såfremt en flerhed af stedlige myndigheder  

 betaler lige store tilskud, aftales det mellem de pågældende, hvem der skal  

 godkende vedtægterne.
 Stk. 5.  Er der ingen lokal myndighed, der driver eller  

 yder tilskud til museet, skal vedtægterne godkendes af Kulturministeriet.
 Stk. 6.  Vedtægter for museer, der alene modtager  

 tilskud efter lovens § 13, godkendes af Kulturministeriet.
§ 2.  Museets ansvarsområde skal være afgrænset  

 emnemæssigt, tidsmæssigt og så vidt muligt geografisk.
Før Statens  

 Museumsnævn udtaler sig herom, skal spørgsmålet om museets ansvarsområde af  

 nævnet forelægges for de museer og museumsråd, der berøres af forslaget.  

 Statens Museumsnævn kan tage spørgsmålet om regulering af ansvarsområdet op,  

 f.eks. som følge af nye museumsinitiativer.
En sådan regulering forudsætter  

 forhandling med de berørte museer og museumsråd.
For så vidt angår  

 varetagelsen af arkæologiske opgaver i henhold til museumslovens kapitel 6  

 indhenter museumsnævnet en udtalelse fra det Arkæologiske Nævn, jf.  

 bestemmelsen i lovens § 30, stk. 2.
§ 3.  Museets bestyrelse skal bestå af mindst 5  

 medlemmer, heraf mindst 1 repræsentant for de lokale tilskudsgivende  

 myndigheder.
Bestyrelsens medlemmer vælges for højst 4 år ad gangen.  

 Bestyrelsen kan ikke selv udpege medlemmer til bestyrelsen.
 Stk. 2.  Drives museet af en museums- eller  

 venneforening, eller vælger en sådan forening medlemmer til museets  

 bestyrelse, skal foreningen være åben for alle, og foreningens bestyrelse kan  

 ikke selv udpege medlemmer til foreningsbestyrelsen.
 Stk. 3.  Museets personale kan ikke være medlem af  

 bestyrelsen, medmindre der er tale om valgt personalerepræsentation.
 Stk. 4.  Bestemmelserne i stk. 1 og stk. 3 er ikke til  

 hinder for, at museets stifter indsættes i vedtægterne som medlem af  

 museumsbestyrelsen.
Samlinger § 4.  Udskillelse af genstande fra samlingerne kan ske  

 til statslige museer eller statsstøttede museer.
Stk. 2.  Kulturministeren kan efter forelæggelse for  

 Statens Museumsnævn give tilladelse til udskillelse til andre, når der  

 foreligger særlige omstændigheder, som taler derfor.
Tilladelse til kassation  

 gives af Statens Museumsnævn.
 Stk. 3.  Udskillelse omfatter gave, bytte, salg og  

 kassation.
 Stk. 4.  Deponering af genstande fra samlingerne kan ske  

 til offentlige institutioner.
 Stk. 5.  Deponering af genstande fra samlingerne til  

 andre kan ske efter forelæggelse for Statens Museumsnævn.
 Stk. 6.  Genstande eller samlinger, der er behæftet med  

 klausuler, må ikke modtages uden forelæggelse for Statens Museumsnævn.
Daglig ledelse § 5.  Museets leder skal have en akademisk uddannelse  

 i et fag, der er museumsrelevant og relevant i forhold til museets  

 ansvarsområde, eller lederen skal på anden måde have erhvervet sig  

 tilsvarende kvalifikationer.
Det påhviler museet at underrette Statens  

 Museumsnævn om, hvem der varetager den daglige ledelse.
Skoleelevbesøg § 6.  Vederlagsfri skoleelevbesøg som led i  

 undervisningen omfatter elever i grund- og gymnasieskolen, HF-elever,  

 EFG-elever samt elever i efterskoler.
Museet kan kræve, at sådanne besøg  

 anmeldes forud, og at de begrænses til en nærmere fastsat del af museets  

 åbningstid.
Arbejdsplan, budget, regnskab og beretning § 7.  I det første år i en ny kommunal valgperiode  

 udarbejder museet en arbejdsplan efter retningslinjer fastsat af Statens  

 Museumsnævn.
Arbejdsplanen sendes til det pågældende museumsråd inden for den  

 af rådet fastsatte frist.
Arbejdsplanen sendes endvidere senest den 15.  

 december til Statens Museumsnævn og til den myndighed, der godkender museets  

 vedtægter, jf. § 1.
§ 8.  Regnskabsåret er kalenderåret.
Budget med  

 tilhørende budgetkommentarer, årsregnskab og årsberetning sendes årligt til  

 den myndighed, der godkender museets vedtægter, jf. § 1, idet dog museer, der  

 modtager tilskud efter både § 12 og § 13 i museumsloven, også skal sende  

 materialet til Kulturministeriet.
 Stk. 2.  Alle museer, der påregner at modtage tilskud  

 efter lovens § 12, indsender årsregnskab til Statens Museumsnævn med henblik  

 på beregning af statstilskud.
Stk. 3.  Årsregnskab skal være indsendt inden den 15.  

 august det efterfølgende år.
For kommunale og amtslige museer er fristen dog  

 15. november det efterfølgende år.
Stk. 4.  Regnskabet skal være påtegnet af museets  

 bestyrelse og den daglige leder samt af museets revision.
Museets revision  

 skal udføres enten af den kommunale revision eller af en statsautoriseret  

 eller registreret revisor.
Revisors påtegning skal angive, at revisionen er  

 udført i overensstemmelse med den af Kulturministeriet fastsatte  

 revisionsinstruks for museer, der modtager statstilskud efter museumsloven.
 Stk. 5.  I øvrigt skal regnskab udarbejdes efter de  

 retningslinjer, der fastsættes af Statens Museumsnævn.
Statstilskudsberegningen Samarbejde mellem primærkommuner om museumsdrift § 9.  Statens Museumsnævn beregner det årlige  

 almindelige statstilskud til godkendte museer inden for rammerne af den på  

 finansloven afsatte bevilling til formålet.
Statstilskuddet til det enkelte  

 museum beregnes på grundlag af de ikke-statslige tilskud til museets drift,  

 idet huslejeudgifter, prioritetsrenter og afdrag forinden fratrækkes i disse.  

 Tilskudsberegningen sker på grundlag af revideret regnskab for det  

 regnskabsår, der ligger 2 år forud for bevillingsåret.
Stk. 2.  Der fastsættes årligt på finansloven et  

 maksimum for, hvor stort et beløb statstilskuddet til de museer, der er  

 omfattet af lovens § 12, kan udgøre.
I forbindelse hermed fastsættes et  

 maksimalt tilskudsgrundlag, som anvendes ved beregningen af statstilskuddet  

 til hvert enkelt museum.
Det maksimale tilskudsgrundlag fastsættes således,  

 at 40 pct. af dette beløb er lig med det på finansloven fastsatte  

 maksimumbeløb.
Det faktisk udbetalte maksimumbeløb for det enkelte finansår  

 vil afhænge af årets tilskudsprocent, jf. stk. 1.
Stk. 3.  For at opnå og bevare tilskud efter  

 bestemmelsen i museumslovens § 12, stk. 4, skal der foreligge en aftale  

 mellem de primærkommuner, der indgår i samarbejdet, om det økonomiske  

 grundlag for driften af museet.
Den nævnte særlige tilskudsbestemmelse  

 indebærer, at tilskuddet fra hver af de deltagende primærkommuner betragtes  

 særskilt.
Bestemmelserne i lovens § 12, stk. 1, stk. 3 og stk. 5 om et  

 almindeligt statstilskud til museumsdriften finder således anvendelse på  

 såvel museets hjemkommunes, som en samarbejdskommunes tilskud.
Eventuelle  

 huslejeudgifter, prioritetsrenter og afdrag fratrækkes i hjemkommunens  

 tilskud.
Bortset fra de tilskud, der ydes af en samarbejdskommune, indgår  

 ikke-statslige tilskud i beregningsgrundlaget sammen med hjemkommunens  

 tilskud.
Der henvises til beregningseksempel i bilaget.
Museumsråd § 10.  Sammensætningen af museumsrådene i amterne er  

 fastsat i museumslovens § 17.
§ 11.  Museumsrådet for Københavns og Frederiksberg  

 kommuner består af 1 repræsentant for hvert af de statslige og statsstøttede  

 museer i de to kommuner samt af 2 repræsentanter for Københavns kommune og 1  

 repræsentant for Frederiksberg kommune.
Endvidere har følgende museer hver 1  

 repræsentant i rådet: Davids Samling og Bakkehusmuseet.
 § 12.  Museumsrådene vælges for 4 år ad gangen.  

 Funktionsperioden indledes 3 måneder efter hver ny kommunal valgperiodes  

 begyndelse.
Stk. 2.  Det påhviler det enkelte museumsråd at drage  

 omsorg for konstitueringen af det efterfølgende råd.
Det nye museumsråds  

 sammensætning meddeles Statens Museumsnævn senest den 1. april.
Rådet vælger  

 blandt medlemmerne en formand og fastsætter selv sin forretningsorden.
§ 13.  Museumsrådet udarbejder i det første år i en ny  

 funktionsperiode en samlet arbejdsplan på grundlag af de arbejdsplaner, der  

 modtages fra museerne i amtet.
Planen udarbejdes efter retningslinjer fastsat  

 af Statens Museumsnævn og sendes til nævnet inden den 15. december.
§ 14.  Museumsrådene sender årligt budget til Statens  

 Museumsnævn inden den 15. oktober. Årsregnskab og årsberetning sendes til  

 nævnet inden den 15. juni.
Budget, regnskab og beretning udarbejdes i den  

 form, der fastsættes af Statens Museumsnævn.
Associerede museer § 15.  De museer i amtet, som ikke er repræsenteret i  

 museumsrådet efter bestemmelsen i museumslovens § 17, stk. 1, kan efter  

 museumsrådets beslutning indtræde i rådet med indtil 2 repræsentanter, hvis  

 de opfylder følgende bestemmelser:
 § 16.  Museer i København og Frederiksberg kommuner,  

 som ikke er repræsenteret i museumsrådet for disse kommuner, kan efter  

 museumsrådets beslutning indtræde i rådet med hver 1 repræsentant, hvis de  

 opfylder de bestemmelser, der er nævnt i § 15.
Statens Museumsnævn § 17.  Statens Museumsnævn vælges for 4 år ad gangen.  

 Funktionsperioden indledes 6 måneder efter hver ny kommunal valgperiodes  

 begyndelse.
 Stk. 2.  Ved valg af museumsrådenes repræsentanter i  

 Statens Museumsnævn anvendes følgende fremgangsmåde:
 § 18.  Fordeling af den på de årlige finanslove  

 opførte rådighedssum til de i museumslovens § 34, stk. 2, anførte formål  

 besluttes på grundlag af ansøgninger fra de statslige museer, der er omfattet  

 af museumsloven, samt de museer, der modtager tilskud i henhold til  

 museumslovens § 12 eller § 13.
 Stk. 2.  De museer, der i henhold til bestemmelserne i  

 lovens § 17, stk. 2, er optaget i det lokale museumsråd som associeret  

 museum, kan søge om tilskud til projekter, der gennemføres i samarbejde med  

 statslige museer, der er omfattet af museumsloven, eller museer, der modtager  

 tilskud i henhold til museumslovens § 12 eller § 13.
 § 19.  Statens Museumsnævn orienterer efter samråd med  

 berørte museumsråd de kommunale myndigheder om, til hvilke museer der skal  

 rettes henvendelse i de tilfælde, som er omtalt i lovens § 36 a.
Ikrafttræden § 20.  Bekendtgørelsen træder i kraft den 8. juni  

 1991.
 Stk. 2.  Bekendtgørelse nr. 25 af 15. januar 1986 om  

 museer ophæves.
Kulturministeriet, den 30. maj 1991 Grethe F.
Rostbøll / Anne Julie Schmitt Jensen Bilag Beregningseksempel til § 9 (* 1) om samarbejde mellem primærkommuner om museumsdrift, jf. museumslovens § 12, stk. 4.
--------------------------------------------------------------------~ --------------------------------------------------------------------~ (* 1) Regneeksemplet vedrører finansåret/regnskabsåret 1990, hvor  

 tilskudsprocenten blev beregnet til 37,6 pct., og hvor det maksimale  

 statstilskud er fastsat til 673.754 kr. svarende til 40 pct. af det maksimale  

 tilskudsgrundlag på 1.684.385 kr.
 (* 2) Ved beregningen af statstilskuddet medregnes kun 1.684.385 kr., jf.  

 note 1.
 (* 3) Omfatter kun de kommunale tilskud fra den pågældende kommune, idet  

 øvrige statstilskudsberettigede tilskud indgår i beregningsgrundlaget sammen  

 med hjemkommunens tilskud.
