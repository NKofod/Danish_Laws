Nr LSF 22 Forslag til Lov om ændring af lov om kommunal aktivering (Ændring af  

 ydelser og tilbud m.v.) Fremsat af socialministeren (Karen Jsepersen) den 4. oktober 1995 Vedtaget ved tredjebehandling den 15. december 1995 Lov nr. 1112 af 20/12/1995 § 1 I lov om kommunal aktivering, jf. lovbekendtgørelse nr. 150 af 8. marts  

 1995, som ændret ved lov nr. 434 og § 23 i lov nr. 449 af 14. juni 1995,  

 foretages følgende ændringer:
 1. Overskriften til kapitel 2 affattes således:
 »Rådgivning og vejledning samt individuel  

 handlingsplan«. 2. § 3, stk. 1, 2. pkt., affattes  

 således:
»Kommunalbestyrelsen skal i den forbindelse lægge særlig vægt på at  

 vejlede kontanthjælpsmodtagere om, hvordan de kan forbedre deres  

 beskæftigelsesmuligheder ved at deltage i uddannelse.« 3. I § 3 indsættes efter stk. 1 som nye stykker:
»Stk. 2. Kommunalbestyrelsen har for kontanthjælpsmodtagere,  

 der er fyldt 25 år, pligt til at udarbejde en individuel handlingsplan senest  

 efter en sammenhængende periode med 6 måneders kontanthjælp.
For  

 kontanthjælpsmodtagere under 25 år kan kommunalbestyrelsen udarbejde en  

 handlingsplan ud fra en vurdering af det individuelle behov.
Stk. 3. En handlingsplan skal indeholde en beskrivelse af  

 kontanthjælpsmodtagerens beskæftigelsesmål.
Det skal tillige med udgangspunkt  

 i kontanthjælpsmodtagerens ønsker og forudsætninger og under hensyntagen til  

 arbejdsmarkedets behov angives, hvilke arbejdsmarkedspolitiske eller andre  

 aktiviteter der kan bidrage til opfyldelse af målet.
I en handlingsplan for  

 en kontanthjælpsmodtager under 25 år skal der lægges vægt på at angive,  

 hvilke uddannelsesaktiviteter der kan bidrage til opfyldelse af  

 beskæftigelsesmålet.
Stk. 4. Kommunalbestyrelsen skal hver 6. måned tage en  

 handlingsplan op for at vurdere, om der er behov for ændringer.
Der skal i  

 den forbindelse lægges vægt på en vurdering af kontanthjælpsmodtagerens  

 muligheder for at komme i ordinær beskæftigelse eller uddannelse.« Stk. 2 bliver herefter stk. 5.
 4. I § 4, stk. 1, indsættes efter 1. pkt. som nyt punktum:
»Tilbud om jobtræning kan dog ikke gives til kontanthjælpsmodtagere  

 under 25 år, der er overgået til kontanthjælp på grund af afslag på tilbud om  

 uddannelse efter § 32 a i lov om en aktiv arbejdsmarkedspolitik.« 5. I § 6 indsættes som stk. 3:
»Stk. 3. Socialministeren kan efter forhandling med arbejdsministeren  

 og undervisningsministeren fastsætte nærmere regler om  

 uddannelsesinstitutionernes pligt til at underrette og afgive oplysninger til  

 kommunalbestyrelsen om kontanthjælpsmodtagere, der deltager i en  

 uddannelsesaktivitet efter stk. 1 eller § 8, stk. 2.« 6. I § 8 indsættes som stk. 2:
»Stk. 2. Kontanthjælpsmodtagere, der er fyldt 25 år, og som i  

 en sammenhængende periode på 6 måneder har modtaget kontanthjælp eller  

 ydelser efter denne lov, kan deltage i voksen- eller efteruddannelse, der er  

 optaget på positivlisten for uddannelsesorlov.
Deltagelse i uddannelsen er  

 betinget af, at uddannelsen indgår i handlingsplanen efter § 3, stk. 2 og 3,  

 og at der ikke er rimelig udsigt til, at kontanthjælpsmodtageren vil blive  

 tilbudt stabil og ustøttet beskæftigelse inden for den planlagte  

 uddannelsesperiode.
Det er endvidere en betingelse, at deltagerprisen ikke er  

 urimelig i forhold til værdien for kontanthjælpsmodtagerens senere  

 beskæftigelsesmuligheder.« 7. I § 9, stk. 2, ændres »§ 3, stk. 2« til:  

 »§ 3, stk. 5«.
 8. I § 10, stk. 1, ændres »6 måneder« til:  

 »18 måneder«.
 9. I § 10, stk. 1, indsættes som 2. pkt.:
»Har kontanthjælpsmodtageren gennemført en uddannelse, der berettiger  

 til optagelse i en arbejdsløshedskasse, skal tilbudet være på mindst 30 timer  

 om ugen og have en varighed på 6 måneder.« 10. I § 11 indsættes efter 1. pkt. som nyt punktum:
»Bestemmelsen i § 4, stk. 1, 2. pkt., gælder ikke i forbindelse med  

 afgivelsen af det nye tilbud.« 11. § 12 ophæves.
 12. § 15, stk. 2, 1. pkt., affattes således:
»Der ydes et beskæftigelsestillæg, der udgør 8,19 kr. pr. time for  

 kontanthjælpsmodtagere under 25 år og 15,36 kr. pr. time for  

 kontanthjælpsmodtagere, der er fyldt 25 år.« 13. I § 18 ændres »§ 3, stk. 2« til: »§ 3,  

 stk. 5«, og », i særligt tilrettelagte aktiverende forløb efter §  

 7« udgår.
 14. I § 18 indsættes efter »ulønnede aktiviteter«  

 ordene: »eller i voksen- eller efteruddannelse«.
 15. I § 18 indsættes efter stk. 1 som nyt stykke:
»Stk. 2. Til kontanthjælpsmodtagere, der deltager i særligt  

 tilrettelagte aktiverende forløb efter § 7, udbetales aktiveringsydelse efter  

 stk. 1. Indgår der i forløbet perioder med beskæftigelse, der selvstændigt  

 ville kunne etableres som jobtræning eller individuel jobtræning, skal der  

 dog i disse perioder udbetales løn eller ydelser efter reglerne i §§ 14 og  

 15.« 16. I § 20, stk. 1, ændres »§ 3, stk. 2« til:  

 »§ 3, stk. 5«.
 17. § 21, stk. 1 og 2, ophæves, og i stedet  

 indsættes:
»Kommunalbestyrelsen kan træffe beslutning om udbetaling af  

 igangsætningsydelse til kontanthjælpsmodtagere, der ønsker at etablere og  

 drive selvstændig virksomhed, og som i en sammenhængende periode på 6 måneder  

 har modtaget kontanthjælp eller ydelser efter denne lov.« Stk. 3 og 4 bliver herefter stk. 2 og 3.
 18. § 21, stk. 3, der bliver stk. 2, affattes således:
»Stk. 2. Igangsætningsydelsen udgør en fast månedlig ydelse  

 på 50 pct. af den kontanthjælp, som pågældende ville være berettiget til på  

 tidspunktet for udbetalingen af ydelsen.
Ydelsen kan gives i op til 21/2  

 år.« 19. I § 23, stk. 1, 1. pkt., udgår »eller udbetaling  

 af igangsætningsydelse efter § 21, stk. 1«.
 20. I § 23, stk. 1, 2. pkt., indsættes efter »§ 2,  

 stk. 3«: », § 8, stk. 2«.
 21. I § 24, stk. 1, ændres »§ 3, stk. 2« til:  

 »§ 3, stk. 5«.
 22. I § 24, stk. 3, ændres »§§ 5-7 og vejlednings- og  

 introduktionsprogram efter § 3, stk. 2« til: »§§ 5-7 og § 8, stk.  

 2, i vejlednings- og introduktionsprogram efter § 3, stk. 5«.
§ 2 Stk. 1. Loven træder i kraft den 1. april 1996. § 3 træder dog i  

 kraft dagen efter bekendtgørelsen i Lovtidende.
Stk. 2. § 1, nr. 4, 8 og 15, har virkning for  

 kontanthjælpsmodtagere, der påbegynder et tilbud om aktivering den 1. april  

 1996 eller senere.
Er tilbudet påbegyndt inden lovens ikrafttræden, finder de  

 hidtil gældende regler fortsat anvendelse indtil afslutningen af tilbudet.
§ 3 Kommunalbestyrelsen skal senest den 15. februar 1996 give en orientering  

 om indholdet af de nye ydelsesregler til de kontanthjælpsmodtagere under 25  

 år, der deltager i et tilbud om individuel jobtræning, der først afsluttes  

 efter lovens ikrafttræden.
Oprindeligt fremsat forslag § 1 I lov om kommunal aktivering, jf. lovbekendtgørelse nr. 150 af 8. marts  

 1995, som ændret ved lov nr. 434 og § 23 i lov nr. 449 af 14. juni 1995,  

 foretages følgende ændringer:
 1. I § 2, stk. 3 ændres »§§ 5-8« til: »§ 5,  

 § 6 og § 8«.
 2. Overskriften til Kapitel 2 affattes således:
 » Rådgivning og vejledning samt individuel handlingsplan«  

 .
 3. § 3, stk. 1, 2. pkt. affattes således:
 »Kommunalbestyrelsen skal i den forbindelse lægge særlig vægt på at  

 vejlede kontanthjælpsmodtagere om, hvordan de kan forbedre deres  

 beskæftigelsesmuligheder ved at deltage i uddannelse.«.
 4. I § 3 indsættes efter stk. 1 som nye stykker:
» Stk. 2. Kommunalbestyrelsen har pligt til at udarbejde en  

 individuel handlingsplan for kontanthjælpsmodtagere.
Planen skal indeholde en  

 beskrivelse af kontanthjælpsmodtagerens beskæftigelsesmål.
Det skal tillige  

 med udgangspunkt i kontanthjælpsmodtagerens ønsker og forudsætninger og under  

 hensyntagen til arbejdsmarkedets behov angives, hvilke  

 arbejdsmarkedspolitiske eller andre aktiviteter der kan bidrage til  

 opfyldelse af målet.
I handlingsplanen for en kontanthjælpsmodtager under 25  

 år skal der lægges særlig vægt på at angive, hvilke uddannelsesaktiviteter  

 der kan bidrage til opfyldelse af beskæftigelsesmålet.
 Stk. 3. Handlingsplanen efter stk. 2 skal for  

 kontanthjælpsmodtagere under 25 år udarbejdes senest efter en sammenhængende  

 periode med 13 ugers kontanthjælp, jf. dog § 9, stk. 2 og 3. For  

 kontanthjælpsmodtagere, der er fyldt 25 år, skal planen udarbejdes senest  

 efter en sammenhængende periode med 6 måneders kontanthjælp.
Stk. 4. Kommunalbestyrelsen skal hver 6. måned tage  

 handlingsplanen op for at vurdere, om der er behov for ændringer.
Der skal i  

 den forbindelse lægges vægt på en vurdering af kontanthjælpsmodtagerens  

 muligheder for at komme i ordinær beskæftigelse eller uddannelse.«.
 Stk. 2 bliver herefter stk. 5.
 5. I § 4, stk. 1, indsættes som 2. pkt. :
 »Tilbud om jobtræning kan dog kun gives til kontanthjælpsmodtagere  

 under 25 år, som har gennemført en uddannelse, der berettiger til optagelse i  

 en arbejdsløshedskasse, eller som har afsluttet et tilbud om aktivering af 18  

 måneders varighed, jf. § 10, stk. 1, 1.pkt.«.
 6. I § 6 indsættes som stk. 3:
 »Stk. 3. Socialministeren kan efter forhandling med arbejdsministeren  

 og undervisningsministeren fastsætte nærmere regler om  

 uddannelsesinstitutionernes pligt til at underrette og afgive oplysninger til  

 kommunalbestyrelsen om kontanthjælpsmodtagere, der deltager i en  

 uddannelsesaktivitet efter stk. 1 eller § 8, stk. 2.«.
 7. § 7 ophæves.
 8. I § 8 indsættes som stk. 2 :
» Stk. 2. Kontanthjælpsmodtagere, der er fyldt 25 år og som i  

 en sammenhængende periode på 6 måneder har modtaget kontanthjælp eller  

 ydelser efter denne lov, kan deltage i voksen- eller efteruddannelse, der er  

 optaget på positivlisten for uddannelsesorlov.
Deltagelse i uddannelsen er  

 betinget af, at uddannelsen indgår i handlingsplanen efter § 3, stk. 2-3, og  

 at der ikke er rimelig udsigt til, at kontanthjælpsmodtageren vil blive  

 tilbudt stabil og ustøttet beskæftigelse inden for den planlagte  

 uddannelsesperiode.
Det er endvidere en betingelse, at deltagerprisen ikke er  

 urimelig i forhold til værdien for kontanthjælpsmodtagerens senere  

 beskæftigelsesmuligheder.«.
 9. I § 9, stk. 2, ændres »§ 3, stk. 2« til:  

 »§ 3, stk. 5«.
 10. I § 10, stk. 1, ændres »6 måneder« til:  

 »18 måneder«.
 11. I § 10, stk. 1, indsættes som 2. pkt. :
»Har kontanthjælpsmodtageren gennemført en uddannelse, der berettiger  

 til optagelse i en arbejdsløshedskasse, skal tilbudet være på mindst 30 timer  

 om ugen og have en varighed på 6 måneder.« 12. § 12 ophæves.
 13. § 15, stk. 2, 1. pkt., affattes således:
 »Der ydes et beskæftigelsestillæg, der udgør 8 kr. pr. time for  

 kontanthjælpsmodtagere under 25 år, og 15 kr. pr. time for  

 kontanthjælpsmodtagere, der er fyldt 25 år.«.
 14. I § 18 ændres »§ 3, stk. 2« til: »§ 3,  

 stk. 5«, og », i særligt tilrettelagte aktiverende forløb efter §  

 7« udgår.
 15. I § 20, stk. 1, ændres »§§ 6-8« til: »§  

 6 og § 8«, og »§ 3, stk. 2« ændres til: »§ 3, stk.  

 5«.
 16. § 21, stk. 1 og 2 ophæves, og i stedet indsættes:
 »Kommunalbestyrelsen kan træffe beslutning om udbetaling af  

 igangsætningsydelse til kontanthjælpsmodtagere, der ønsker at etablere og  

 drive selvstændig virksomhed, og som i en sammenhængende periode på 6 måneder  

 har modtaget kontanthjælp eller ydelser efter denne lov.«.
 Stk. 3 og 4 bliver herefter stk. 2 og 3.
 17. I § 23, stk. 1, 1. pkt., udgår »eller udbetaling  

 af igangsætningsydelse efter § 21, stk. 1«.
 18. I § 23, stk. 1, 2. pkt., indsættes efter »§ 2,  

 stk. 3«: », § 8, stk. 2«.
 19. I § 24, stk. 1, ændres »§§ 5-8« til: »§  

 5, § 6, § 8«, og »§ 3, stk. 2« ændres til: »§ 3, stk.  

 5«.
 20. I § 24, stk. 3, ændres »§§ 5-7« til: »§  

 5, § 6, § 8, stk. 2«, og »§ 3, stk. 2« ændres til: »§ 3,  

 stk. 5«.
§ 2 Stk. 1. Loven træder i kraft den 1. april 1996. § 3 træder dog i  

 kraft dagen efter bekendtgørelsen i Lovtidende.
Stk. 2. § 1, nr. 5, 7 og 10 har virkning for  

 kontanthjælpsmodtagere, der påbegynder et tilbud om aktivering den 1. april  

 1996 eller senere.
Er tilbudet påbegyndt inden lovens ikrafttræden, finder de  

 hidtil gældende regler fortsat anvendelse indtil afslutningen af tilbudet.
§ 3 Kommunalbestyrelsen skal senest den 15. februar 1996 give en orientering  

 om indholdet af de nye ydelsesregler til de kontanthjælpsmodtagere under 25  

 år, der deltager i et tilbud om individuel jobtræning, der først afsluttes  

 efter lovens ikrafttræden.
Bemærkninger til lovforslaget Almindelige bemærkninger Lovforslaget fremsættes som led i regeringens samlede udspil om en  

 styrkelse af den aktive arbejdsmarkedsindsats og forbedring af  

 uddannelsesmulighederne for både unge og voksne.
I regeringens udspil indgår initiativer om tilrettelæggelse af en  

 sammenhængende ungdomsindsats, der bl.a. indeholder forslag om, at alle  

 dagpengeberettigede unge under 25 år uden erhvervskompetencegivende  

 uddannelse efter 6 måneders ledighed inden for 9 måneder skal have ret og  

 pligt til uddannelse i mindst 18 måneder.
Efter forslaget om denne  

 fremrykkede uddannelsesaktivering skal den unge ved erhvervsuddannelser  

 aflønnes som andre elever, og ved de SU-berettigende uddannelser modtage SU.  

 Når der er tale om andre uddannelsesforløb, skal den unge modtage en ydelse  

 på 5.600 kr. månedlig.
Kommunerne har med de gældende regler i loven om kommunal aktivering  

 rådighed over en bred vifte af aktiveringstilbud for at få  

 kontanthjælpsmodtagerne ind på eller tilbage til arbejdsmarkedet.
Tilbudene  

 omfatter såvel de arbejdsmarkedsrelaterede tilbud i form af jobtræning og  

 individuel jobtræning som de uddannelsesrelaterede tilbud i form af særligt  

 tilrettelagte uddannelsesaktiviteter.
 Det er på baggrund af regeringens forslag om en forstærket og mere  

 målrettet uddannelsesindsats hensigten, at der også i aktiveringsindsatsen  

 over for kontanthjælpsmodtagerne skal lægges større vægt på det  

 uddannelsesmæssige element i form af en udvidelse af mulighederne for at  

 modtage uddannelse som aktiveringstilbud.
 Med det foreliggende lovforslag stilles der derfor forslag om en  

 nyorientering og tilpasning af aktiveringsreglerne for kontanthjælpsmodtagere  

 på følgende områder:
Styrkelse af vejledningsindsatsen Som led i en forstærket uddannelses- og arbejdsmarkedsmæssig indsats skal  

 kontanthjælpsmodtagere i højere grad end i dag motiveres til at gå i gang med  

 uddannelse, der kan give dem øgede kvalifikationer og dermed forbedrede  

 beskæftigelsesmuligheder.
 Der foreslås derfor en styrkelse af rådgivnings- og vejledningsindsatsen,  

 så kommunerne i forbindelse med den generelle vejledningsforpligtelse efter  

 aktiveringsloven specielt skal lægge vægt på at vejlede  

 kontanthjælpsmodtagere om mulighederne for at deltage i ordinær uddannelse  

 som alternativ til et aktiveringstilbud.
Udarbejdelse af individuel handlingsplan for alle  

 kontanthjælpsmodtagere Reglerne om de individuelle handlingsplaner for kontanthjælpsmodtagere  

 foreslås udbygget, således at pligten til udarbejdelse af en handlingsplan  

 udvides til også at omfatte kontanthjælpsmodtagere under 25 år.
Der skal for  

 de unge lægges særlig vægt på, at planen indeholder en angivelse af, hvilke  

 uddannelsesaktiviteter der kan være med til at opfylde den unges  

 beskæftigelsesmål.
For de unge under 25 år skal handlingsplanen være udarbejdet senest ved  

 udløbet af visitationsperioden, dvs. i almindelighed senest efter 13 ugers  

 kontanthjælp.
For kontanthjælpsmodtagere over 25 år skal det som hidtil  

 gælde, at planen skal være udarbejdet senest efter 6 måneders kontanthjælp.
Samtidig foreslås det, at kommunerne får pligt til hver 6. måned at tage  

 handlingsplanen op til revision med henblik på eventuelle justeringer.
Der  

 skal som led heri foretages en fornyet vurdering af de muligheder, som  

 kontanthjælpsmodtageren på basis af den forløbne del af aktiveringstilbudet  

 har for at komme ind på det almindelige arbejdsmarked eller i uddannelse.
Det  

 er på baggrund af kontanthjælpsmodtagerens rådighedsforpligtelse under  

 deltagelsen i aktiveringstilbudet af væsentlig betydning at sikre, at der med  

 faste mellemrum foretages en sådan vurdering af mulighederne for ordinær  

 beskæftigelse og uddannelse.
Dette gælder ikke mindst under hensyn til  

 forslaget om at udvide varigheden af aktiveringstilbud fra 6 til 18 måneder  

 for de unge under 25 år.
Afgrænsning af målgruppen for jobtræning I forbindelse med opprioriteringen af uddannelsesindsatsen for de ledige  

 foreslås der en begrænsning i adgangen til at give tilbud om jobtræning til  

 unge kontanthjælpsmodtagere under 25 år.
Jobtræning skal efter forslaget kun  

 kunne etableres for den gruppe af unge, der enten har en  

 erhvervskompetencegivende uddannelse eller som allerede har gennemført et  

 aktiveringstilbud på 18 måneder.
Unge under 25 år uden en  

 erhvervskompetencegivende uddannelse vil således ikke kunne få tilbud om  

 jobtræning som det første aktiveringstilbud, men først når den unge har  

 deltaget i et af lovens øvrige aktiveringstilbud af 18 måneders varighed.
Udvidelse af aktiveringsperioden for kontanthjælpsmodtagere under 25  

 år Med henblik på at harmonisere aktiveringsindsatsen for unge  

 dagpengeberettigede og unge kontanthjælpsmodtagere stilles der forslag om en  

 forlængelse af aktiveringsperioden, således at kontanthjælpsmodtagere under  

 25 år uden en erhvervskompetencegivende uddannelse efter 13 uger får ret og  

 pligt til et aktiveringstilbud på 18 måneder.
For den gruppe af unge, der har  

 gennemført en erhvervskompetencegivende uddannelse, skal tilbudet som i dag  

 have en varighed på 6 måneder.
En kontanthjælpsmodtager er som hidtil forpligtet til under deltagelse i  

 aktiveringstilbudet at stå til rådighed for formidlet ordinært arbejde.
Med  

 et tilbud om aktivering på 18 måneder er det af stor betydning at sikre, at  

 tilbudet løbende følges nøje, så deltageren ikke unødigt bliver fastholdt i  

 aktiveringssystemet.
Tilbudet skal også ses i sammenhæng med forslaget om, at  

 handlingsplanen skal tages op til revision hver 6. måned med henblik på  

 vurdering af mulighederne for ordinær beskæftigelse og uddannelse.
Ændring af beskæftigelsestillægget i individuel jobtræning Der foreslås en ændring af ydelserne til kontanthjælpsmodtagere i  

 individuel jobtræning med henblik på at sikre, at ydelsesniveauet for unge  

 under 25 år ikke ligger højere end den foreslåede månedlige ydelse på 5.600  

 kr. til unge dagpengeberettigede i uddannelsesaktivering.
Tilpasningen mellem  

 ydelserne foreslås gennemført ved at nedsætte beskæftigelsestillægget til de  

 unge fra 15 kr. til 8 kr. i timen.
For kontanthjælpsmodtagere over 25 år  

 opretholdes beskæftigelsestillægget på 15 kr. pr. time.
Kontanthjælpsmodtageres adgang til voksen- og efteruddannelse Som led i regeringens samlede forslag om en øget indsats på voksen- og  

 efteruddannelsesområdet foreslås det at give kontanthjælpsmodtagere over 25  

 år, der ofte er blandt de uddannelsesmæssigt svagest stillede, en mulighed  

 for at deltage i voksen- og efteruddannelse, når de har modtaget kontanthjælp  

 eller ydelser efter aktiveringsloven i 6 sammenhængende måneder.
Deltagelse i  

 uddannelse skal indgå som en aktivering efter aktiveringsloven og med  

 udbetaling af aktiveringsydelse svarende til kontanthjælpen.
Efter forslaget skal deltagelse i voksen- og efteruddannelse være betinget  

 af, at uddannelsen indgår i den handlingsplan, der udarbejdes for  

 kontanthjælpsmodtageren.
Kommunerne skal have mulighed for at afslå ønsket om  

 deltagelse i uddannelse, hvis der er sandsynlighed for, at  

 kontanthjælpsmodtageren i løbet af uddannelsesperioden vil blive tilbudt  

 stabil og ustøttet beskæftigelse.
Omlægning af igangsætningsydelsen Ordningen om igangsætningsydelse foreslås på samme måde som  

 etableringsydelsen for de dagpengeberettigede omlagt fra en overvejende  

 retsbestemt ydelse til en skønsbaseret ydelse.
Igangsætningsydelse skal kunne  

 tildeles kontanthjælpsmodtagere, som efter en periode med 6 måneders  

 kontanthjælp eller ydelser efter aktiveringsloven ønsker at etablere og drive  

 selvstændig virksomhed.
Kommunerne kan ved beslutningen om at tildele ydelsen  

 lægge vægt på, om der ud fra en vurdering af markedsmuligheder og  

 kontanthjælpsmodtagerens personlige kvalifikationer er rimelig udsigt til, at  

 den påtænkte etablering vil føre til en levedygtig virksomhed.
Med forslaget  

 bliver igangsætningsydelsen et tilbud på lige fod med de øvrige  

 aktiveringstilbud efter aktiveringsloven.
Afskaffelse af aktiveringstilbud i form af særligt tilrettelagte  

 aktiverende forløb Kommunerne kan i dag efter aktiveringslovens § 7 give tilbud om aktivering  

 i form af særligt tilrettelagte aktiverende forløb.
Disse forløb kan f.eks.  

 indeholde vejlednings- og praktikforløb, erhvervsmodnende kurser og andre  

 lignende forløb, hvor der er tale om en kombination af beskæftigelse og  

 kursus/uddannelse.
Muligheden for at kunne etablere sådanne forløb var ved  

 gennemførelsen af aktiveringsloven bl.a. begrundet i, at såvel ydelserne som  

 finansieringen var forskellig for de enkelte delforløb.
Adgangen til at etablere særligt tilrettelagte aktiverende forløb foreslås  

 nu afskaffet som følge af, at der med den forenkling af lovens ydelses- og  

 finansieringsregler, der trådte i kraft den 1. juli 1995, ikke længere er  

 behov for at opretholde dette aktiveringsredskab.
Forslaget skal endvidere  

 ses i sammenhæng med den foreslåede udvidelse af kontanthjælpsmodtageres  

 mulighed for at deltage i uddannelsesforløb.
Økonomiske konsekvenser De samlede økonomiske konsekvenser af de foreslåede ændringer skønnes med  

 nogen usikkerhed til en merudgift på ca. 62,5 mio. kr. i 1996, ca. 105 mio.  

 kr. i 1997, ca. 100 mio. kr., i 1998 og ca. 95 mio. kr. i de følgende år.  

 (PL-1995).
 Heraf skønnes ændringen vedrørende anvendelsen af jobtræning med  

 løntilskud at medføre en merudgift på ca. 75 mio. kr. i 1996, ca. 110 mio.  

 kr. i 1997, ca. 105 mio. kr. i 1998 og ca. 100 mio. kr. i de følgende år.
 Udvidelsen fra 6 til 18 måneders aktivering af unge under 25 år uden en  

 erhvervskompetencegivende uddannelse skønnes at medføre en merudgift på ca.  

 25 mio. kr. i 1996, og ca. 40 mio. kr. i de følgende år.
 Forslaget om nedsættelse af beskæftigelsestillægget i individuel  

 jobtræning for unge under 25 år skønnes at medføre en mindreudgift på 45 mio.  

 kr. i 1996 og ca. 55 mio. kr. i de følgende år.
 Forslaget om omlægning af igangsætningsydelsen skønnes ikke at have  

 økonomiske konsekvenser.
 Endelig skønnes forslaget om adgang til at deltage i voksen- og  

 efteruddannelse for kontanthjælpsmodtagere over 25 år at medføre en merudgift  

 på ca. 7,5 mio. kr. i 1996 og ca. 10 mio. kr. i de følgende år.
 Merudgifterne ved forslagene fordeler sig med ca. 50 pct. til henholdsvis  

 staten og kommunerne.
 De økonomiske konsekvenser skal forhandles med de berørte kommunale  

 parter.
Administrative konsekvenser Lovforslaget vil medføre et vist administrativt merarbejde for kommunerne  

 i forbindelse med de foreslåede ændringer med hensyn til tilbuds- og  

 ydelsesreglerne samt reglerne om udarbejdelse af handlingsplaner.
Erhvervsøkonomiske og miljømæssige konsekvenser Lovforslaget forventes ikke at have erhvervsøkonomiske eller miljømæssige  

 konsekvenser.
Forholdet til EU-retten I bemærkningerne til det samtidig af Arbejdsministeriet fremsatte  

 lovforslag om ændring af lov om en aktiv arbejdsmarkedspolitik er der  

 redegjort for, at privat jobtræning i sin tid efter aftale med EU blev  

 udformet som en 3-årig forsøgsordning, der nu foreslås forlænget i endnu 3  

 år.
Arbejdsministeriets lovforslag skal notificeres for EU-Kommissionen efter  

 EU's statsstøtteregler, jf.
EU-traktatens artikel 93, stk. 3. Kommissionens  

 godkendelse skal foreligge, før den notificerede lov kan træde i kraft.  

 Tilsvarende forhold gør sig gældende for det foreliggende lovforslag.
Bemærkninger til lovforslagets enkelte bestemmelser Til § 1 Til nr. 1 Forslaget er alene af redaktionel karakter.
Til nr. 2 Forslaget om at ændre overskriften til kapitel 2 er en følge af forslagets  

 § 1, nr. 4.
Til nr. 3 Med forslaget sker der en styrkelse af den rådgivning og vejledning, som  

 kommunerne skal tilbyde kontanthjælpsmodtagere forud for afgivelse af tilbud  

 om aktivering.
Forslaget indebærer, at kommunerne over for  

 kontanthjælpsmodtagerne skal lægge vægt på at give vejledning om de  

 uddannelsesmuligheder, der er til rådighed som alternativ til et tilbud efter  

 aktiveringsloven.
Bestemmelsen vedrører alle kontanthjælpsmodtagere, men bør  

 tillægges særlig betydning for de unge under 25 år.
Til nr. 4 Det foreslås, at den gældende regel om pligt til udarbejdelse af en  

 individuel handlingsplan for kontanthjælpsmodtagere over 25 år udvides til  

 også at omfatte de unge kontanthjælpsmodtagere under 25 år.
Samtidig  

 præciseres det med forslaget, at der i handlingsplanen for de unge skal indgå  

 en beskrivelse af de uddannelsesaktiviteter, der kan være med til at opfylde  

 det beskæftigelsesmål, der opstilles for den unge.
Handlingsplanen skal for kontanthjælpsmodtagere under 25 år udarbejdes  

 senest ved udløbet af visitationsperioden på sammenhængende 13 ugers  

 kontanthjælp, medmindre der for den enkelte er truffet beslutning om  

 forlængelse af denne periode.
For kontanthjælpsmodtagere over 25 år skal  

 handlingsplanen som hidtil udarbejdes senest efter 6 måneders kontanthjælp.
 Endelig indeholder bestemmelsen forslag om, at kommunerne får pligt til  

 hver 6. måned at tage handlingsplanen op til revision, og i den forbindelse  

 foretage en vurdering af kontanthjælpsmodtagerens muligheder for - i stedet  

 for en fortsættelse af aktiveringstilbudet - at komme i ordinær beskæftigelse  

 eller uddannelse.
Til nr. 5 Med bestemmelsen indføres der en begrænsning i den målgruppe af  

 kontanthjælpsmodtagere, der kan få tilbud om jobtræning med løntilskud hos  

 private eller offentlige arbejdsgivere.
Kontanthjælpsmodtagere under 25 år  

 vil herefter kun kunne få tilbud om jobtræning, hvis de har gennemført en  

 uddannelse, der berettiger til optagelse i en arbejdsløshedskasse  

 (erhvervskompetencegivende uddannelse), eller hvis de allerede har gennemført  

 et aktiveringstilbud af 18 måneders varighed.
Forslaget skal ses i sammenhæng  

 med det samtidige forslag om ret og pligt for unge dagpengemodtagere under 25  

 år til at deltage i uddannelsesaktivering.
Til nr. 6 Med forslaget bemyndiges socialministeren til at fastsætte regler om en  

 pligt for uddannelsesinstitutionerne til at underrette og give oplysninger  

 til kommunerne om de kontanthjælpsmodtagere, der deltager i en særligt  

 tilrettelagt uddannelsesaktivitet efter lovens § 6 eller i tilbud efter § 8,  

 stk. 2.
Til nr. 7 Forslaget indebærer en ophævelse af adgangen til at etablere særligt  

 tilrettelagte aktiverende forløb efter lovens § 7. Der henvises om baggrunden  

 for forslaget til de almindelige bemærkninger.
Til nr. 8 Efter forslaget får kontanthjælpsmodtagere over 25 år mulighed for - med  

 udbetaling af aktiveringsydelse svarende til kontanthjælpen - at deltage i  

 voksen- og efteruddannelse, når de har modtaget hjælp i sammenhængende 6  

 måneder.
Det er en forudsætning for deltagelsen, at det ønskede  

 uddannelsesforløb indgår i den handlingsplan, der efter 6 måneder skal  

 udarbejdes for kontanthjælpsmodtageren.
Herudover skal det være en  

 betingelse, at der ikke fra kommunens side skønnes at være rimelig udsigt  

 til, at kontanthjælpsmodtageren i løbet af uddannelsesperioden vil få tilbudt  

 stabil og ustøttet beskæftigelse.
En kontanthjælpsmodtager vil under  

 deltagelse i voksen- og efteruddannelse have pligt til at stå til rådighed  

 for formidlet ordinært arbejde.
Til nr. 9 Forslaget er alene af redaktionel karakter.
Til nr. 10 og 11 Forslagene indebærer, at varigheden af aktiveringstilbud udvides fra i dag  

 6 måneder til 18 måneder for kontanthjælpsmodtagere under 25 år, der ikke har  

 en erhvervskompetencegivende uddannelse.
Hermed får denne gruppe af unge  

 kontanthjælpsmodtagere ret til tilbud, der har samme varighed som det tilbud,  

 der efter ordningen om uddannelsesaktivering skal gives til unge  

 dagpengemodtagere uden en erhvervskompetencegivende uddannelse.
 For kontanthjælpsmodtagere under 25 år, der har gennemført en  

 erhvervskompetencegivende uddannelse, opretholdes det nuværende krav om, at  

 aktiveringstilbud skal vare i 6 måneder.
Til nr. 12 Forslaget om at ophæve lovens § 12 er af redaktionel karakter, idet  

 reglerne i denne bestemmelse om udarbejdelse af handlingsplan for  

 kontanthjælpsmodtagere over 25 år er foreslået indarbejdet i lovens § 3, jf.  

 forslagets § 1, nr. 4.
Til nr. 13 Forslaget har til formål at harmonisere ydelsen i individuel jobtræning  

 til kontanthjælpsmodtagere under 25 år med den ydelse på 5.600 kr. månedlig,  

 der kan udbetales til unge dagpengemodtagere i uddannelsesaktivering.
En  

 nedsættelse af beskæftigelsestillægget fra 15 kr. til 8 kr. pr. time betyder,  

 at unge under 25 år i individuel jobtræning vil modtage 5.551 kr. om måneden  

 ved tilbud med 37 timer pr. uge, og 5.308 kr. om måneden ved tilbud med 30  

 timer pr. uge.
Til nr. 14 og 15 Forslagene er alene af redaktionel karakter.
Til nr. 16 Forslaget betyder, at igangsætningsydelsen til kontanthjælpsmodtagere, der  

 ønsker at starte selvstændig virksomhed, omlægges fra en delvis retsbestemt  

 til en skønsbaseret ydelse.
Igangsætningsydelsen vil dermed fremover være et  

 tilbud på lige fod med lovens øvrige aktiveringstilbud, som kommunerne kan  

 give til kontanthjælpsmodtagere, der i en sammenhængende periode på 6 måneder  

 har modtaget kontanthjælp eller ydelser under deltagelse i andre  

 aktiveringstilbud.
Der henvises i øvrigt til de almindelige bemærkninger.
Til nr. 17 Forslaget om ændring af lovens klageregler er en konsekvens af forslaget  

 om, at igangsætningsydelsen ikke længere skal være en delvis retsbestemt  

 ydelse, men alene skal kunne tildeles efter en skønsmæssig vurdering.
Til nr. 18 Forslaget indebærer, at kommunalbestyrelsens afgørelse om en  

 kontanthjælpsmodtagers adgang til at deltage i voksen- og efteruddannelse kan  

 indbringes for de sociale klagemyndigheder.
Til nr. 19 Forslaget er alene af redaktionel karakter.
Til nr. 20 Med forslaget får kommunerne 50 pct. refusion fra staten af driftsudgifter  

 ved kontanthjælpsmodtageres deltagelse i voksen- og efteruddannelse, jf.  

 forslaget i § 1, nr. 8. Refusionssatsen svarer til den i øvrigt gældende sats  

 i loven for driftsudgifter.
Til § 2 Loven foreslås at træde i kraft den 1. april 1996. Samtidig foreslås en  

 overgangsordning med hensyn til virkningen af de forslag, der vedrører  

 ændring af adgangen til tilbud om jobtræning, ændring af varigheden af tilbud  

 samt ophævelsen af adgangen til at etablere særligt tilrettelagte aktiverende  

 forløb.
Overgangsordningen går ud på, at de aktiveringstilbud, der er  

 påbegyndt før lovens ikrafttræden, skal afsluttes efter de hidtil gældende  

 regler, således at de nævnte ændringer først finder anvendelse på de tilbud,  

 der påbegyndes efter lovens ikrafttræden.
Til § 3 Under hensyn til den foreslåede ændring af beskæftigelsestillægget i  

 individuel jobtræning pr. 1. april 1996 foreslås det, at kommunerne senest  

 den 15. februar 1996 giver ydelsesmodtagerne en orientering herom.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om kommunal aktivering, jf. lovbekendtgørelse nr. 150 af 8. marts  

 1995, som ændret ved lov nr. 434 og § 23 i lov nr. 449 af 14. juni 1995,  

 foretages følgende ændringer:
 1. I § 2, stk. 3 ændres »§§ 5-8« til: »§ 5,  

 § 6 og § 8«.
§ 2. - - - Stk. 3. Kommunalbestyrelsen skal sikre, at den samlede varighed af  

 tilbud om aktivering efter §§ 5-8 ikke overstiger 11 måneder inden for de  

 seneste 12 måneder.
Det skal tilstræbes, at den aktiveringsfri periode  

 placeres efter aftale med kontanthjælpsmodtageren.
 2. Overskriften til Kapitel 2 affattes således: »  

Rådgivning og vejledning samt individuel handlingsplan« .
 3. § 3, stk. 1, 2. pkt. affattes således:
 »Kommunalbestyrelsen skal i den forbindelse lægge særlig vægt på at  

 vejlede kontanthjælpsmodtagere om, hvordan de kan forbedre deres  

 beskæftigelsesmuligheder ved at deltage i uddannelse.«.
 4. I § 3 indsættes efter stk. 1 som nye stykker:
» Stk. 2. Kommunalbestyrelsen har pligt til at udarbejde en  

 individuel handlingsplan for kontanthjælpsmodtagere.
Planen skal indeholde en  

 beskrivelse af kontanthjælpsmodtagerens beskæftigelsesmål.
Det skal tillige  

 med udgangspunkt i kontanthjælpsmodtagerens ønsker og forudsætninger og under  

 hensyntagen til arbejdsmarkedets behov angives, hvilke  

 arbejdsmarkedspolitiske eller andre aktiviteter der kan bidrage til  

 opfyldelse af målet.
I handlingsplanen for en kontanthjælpsmodtager under 25  

 år skal der lægges særlig vægt på at angive, hvilke uddannelsesaktiviteter  

 der kan bidrage til opfyldelse af beskæftigelsesmålet.
 Stk. 3. Handlingsplanen efter stk. 2 skal for  

 kontanthjælpsmodtagere under 25 år udarbejdes senest efter en sammenhængende  

 periode med 13 ugers kontanthjælp, jf. dog § 9, stk. 2 og 3. For  

 kontanthjælpsmodtagere, der er fyldt 25 år, skal planen udarbejdes senest  

 efter en sammenhængende periode med 6 måneders kontanthjælp.
Stk. 4. Kommunalbestyrelsen skal hver 6. måned tage  

 handlingsplanen op for at vurdere, om der er behov for ændringer.
Der skal i  

 den forbindelse lægges vægt på en vurdering af kontanthjælpsmodtagerens  

 muligheder for at komme i ordinær beskæftigelse eller uddannelse.«.
 Stk. 2 bliver herefter stk. 5.
Kapitel 2 Rådgivning og vejledning § 3. Kommunalbestyrelsen skal forud for afgivelse af tilbud om  

 aktivering tilbyde kontanthjælpsmodtagere rådgivning og vejledning om,  

 hvorledes de på længere sigt kan forbedre deres beskæftigelses- og  

 uddannelsesmuligheder.
Kommunalbestyrelsen kan udarbejde en individuel  

 handlingsplan for kontanthjælpsmodtagere, jf. § 12.
Stk. 2. For kontanthjælpsmodtagere under 25 år, der har behov for  

 det, kan kommunalbestyrelsen forud for afgivelse af tilbud om aktivering  

 iværksætte et vejlednings- og introduktionsprogram af en varighed på indtil 6  

 uger.
Vejlednings- og introduktionsprogrammet skal indeholde rådgivning om  

 beskæftigelses- og uddannelsesmuligheder, mulighed for afprøvning af  

 beskæftigelsesønsker og planlægning af det videre forløb.
 5. I § 4, stk. 1, indsættes som 2. pkt. :
 »Tilbud om jobtræning kan dog kun gives til kontanthjælpsmodtagere  

 under 25 år, som har gennemført en uddannelse, der berettiger til optagelse i  

 en arbejdsløshedskasse, eller som har afsluttet et tilbud om aktivering af 18  

 måneders varighed, jf. § 10, stk. 1, 1. pkt.«.
 § 4. Kontanthjælpsmodtagere kan få tilbud om jobtræning med  

 løntilskud hos private eller offentlige arbejdsgivere, jf. §§ 12-14 i lov om  

 en aktiv arbejdsmarkedspolitik.
- - - 6. I § 6 indsættes som stk. 3:
 »Stk. 3. Socialministeren kan efter forhandling med arbejdsministeren  

 og undervisningsministeren fastsætte nærmere regler om  

 uddannelsesinstitutionernes pligt til at underrette og afgive oplysninger til  

 kommunalbestyrelsen om kontanthjælpsmodtagere, der deltager i en  

 uddannelsesaktivitet efter stk. 1 eller § 8, stk. 2.«.
 § 6. Kontanthjælpsmodtagere kan få tilbud om deltagelse i særligt  

 tilrettelagte uddannelsesaktiviteter.
 Stk. 2. Socialministeren fastsætter nærmere regler om, hvilke  

 uddannelsesaktiviteter, der kan gives tilbud om.
 7. § 7 ophæves.
 § 7. Kontanthjælpsmodtagere kan få tilbud om deltagelse i særligt  

 tilrettelagte aktiverende forløb.
 8. I § 8 indsættes som stk. 2 :
» Stk. 2. Kontanthjælpsmodtagere, der er fyldt 25 år og som i  

 en sammenhængende periode på 6 måneder har modtaget kontanthjælp eller  

 ydelser efter denne lov, kan deltage i voksen- eller efteruddannelse, der er  

 optaget på positivlisten for uddannelsesorlov.
Deltagelse i uddannelsen er  

 betinget af, at uddannelsen indgår i handlingsplanen efter § 3, stk. 2-3, og  

 at der ikke er rimelig udsigt til, at kontanthjælpsmodtageren vil blive  

 tilbudt stabil og ustøttet beskæftigelse inden for den planlagte  

 uddannelsesperiode.
Det er endvidere en betingelse, at deltagerprisen ikke er  

 urimelig i forhold til værdien for kontanthjælpsmodtagerens senere  

 beskæftigelsesmuligheder.«.
 § 8. Kontanthjælpsmodtagere kan deltage i frivillige og ulønnede  

 aktiviteter, der af kommunalbestyrelsen anses for at være af samfundsmæssig  

 betydning, eller som anses for at være af betydning for pågældendes  

 uddannelsesmæssige og beskæftigelsesmæssige situation.
 9. I § 9, stk. 2, ændres »§ 3, stk. 2« til:  

 »§ 3, stk. 5«.
§ 9. - - - Stk. 2. Deltager kontanthjælpsmodtageren i et vejlednings- og  

 introduktionsprogram efter § 3, stk. 2, forlænges perioden for påbegyndelse  

 af tilbud om aktivering til op til 19 ugers kontanthjælp.
 10. I § 10, stk. 1, ændres »6 måneder« til:  

 »18 måneder«.
 11. I § 10, stk. 1, indsættes som 2. pkt. :
»Har kontanthjælpsmodtageren gennemført en uddannelse, der berettiger  

 til optagelse i en arbejdsløshedskasse, skal tilbudet være på mindst 30 timer  

 om ugen og have en varighed på 6 måneder.« § 10. Tilbud om aktivering til kontanthjælpsmodtagere under 25 år  

 skal være på mindst 30 timer om ugen og have en varighed på 6 måneder.
- - - 12. § 12 ophæves.
§ 12. Til kontanthjælpsmodtagere, der er fyldt 25 år, har  

 kommunalbestyrelsen pligt til og modtageren ret til udarbejdelse af en  

 individuel handlingsplan.
Planen skal udarbejdes senest efter en  

 sammenhængende periode med 6 måneders kontanthjælp.
I handlingsplanen  

 beskrives kontanthjælpsmodtagerens beskæftigelsesmål.
Med udgangspunkt i  

 kontanthjælpsmodtagerens ønsker og forudsætninger og under hensyntagen til  

 arbejdsmarkedets behov angives tillige, hvilke arbejdsmarkedspolitiske eller  

 andre aktiviteter der kan bidrage til opfyldelse af målet.
 13. § 15, stk. 2, 1. pkt., affattes således:
 »Der ydes et beskæftigelsestillæg, der udgør 8 kr. pr. time for  

 kontanthjælpsmodtagere under 25 år, og 15 kr. pr. time for  

 kontanthjælpsmodtagere, der er fyldt 25 år.«.
§ 15. - - - Stk. 2. Der ydes et beskæftigelsestillæg på 15 kr. pr. time.  

 Beskæftigelsestillægget nedsættes eller bortfalder med det beløb, hvormed  

 summen af tillægget og den del af aktiveringsydelsen, der beregnes efter § 37  

 i lov om social bistand, overstiger et beløb på 65,80 kr. i timen.
Ved  

 beregningen heraf omsættes aktiveringsydelsen til et beløb pr. time ud fra  

 det antal månedlige timer, som aktiveringstilbudet omfatter.
 14. I § 18 ændres »§ 3, stk. 2« til: »§ 3,  

 stk. 5«, og », i særligt tilrettelagte aktiverende forløb efter §  

 7« udgår.
 § 18. Til kontanthjælpsmodtagere, der deltager i et vejlednings-  

 og introduktionsprogram efter § 3, stk. 2, i særligt tilrettelagte  

 uddannelsesaktiviteter efter § 6, i særligt tilrettelagte aktiverende forløb  

 efter § 7 eller i frivillige og ulønnede aktiviteter efter § 8, udbetales  

 aktiveringsydelse, som beregnes efter reglerne om kontanthjælp i §§ 37 og 37  

 a i lov om social bistand.
 15. I § 20, stk. 1, ændres »§§ 6-8« til: »§  

 6 og § 8«, og »§ 3, stk. 2« ændres til: »§ 3, stk.  

 5«.
 § 20. Kommunalbestyrelsen kan træffe beslutning om udbetaling af  

 en godtgørelse på op til 1.000 kr. månedlig, der medgår til at dække  

 kontanthjælpsmodtageres udgifter ved deltagelse i tilbud om aktivering efter  

 §§ 6-8 eller i et vejlednings- og introduktionsprogram efter § 3, stk. 2.  

 Godtgørelsen kan tilsvarende udbetales til kontanthjælpsmodtagere i  

 individuel jobtræning efter § 5, når udgifterne ved deltagelsen i  

 aktiveringstilbudet ikke i rimeligt omfang er dækket af  

 beskæftigelsestillægget efter § 15, stk. 2.
- - - 16. § 21, stk. 1 og 2 ophæves, og i stedet indsættes:
 »Kommunalbestyrelsen kan træffe beslutning om udbetaling af  

 igangsætningsydelse til kontanthjælpsmodtagere, der ønsker at etablere og  

 drive selvstændig virksomhed, og som i en sammenhængende periode på 6 måneder  

 har modtaget kontanthjælp eller ydelser efter denne lov.«.
 Stk. 3 og 4 bliver herefter stk. 2 og 3.
 § 21. Kontanthjælpsmodtagere, der ønsker at etablere og drive  

 selvstændig virksomhed, har efter en sammenhængende periode med 9 måneders  

 kontanthjælp ret til at få igangsætningsydelse.
 Stk. 2. Igangsætningsydelse efter stk. 1 kan tilsvarende udbetales  

 til kontanthjælpsmodtagere, der har modtaget kontanthjælp i en sammenhængende  

 periode på mere end 3 måneder og mindre end 9 måneder.
 Stk. 3. Igangsætningsydelsen udgør en fast månedlig ydelse på 50  

 pct. af den senest udbetalte kontanthjælp og kan gives i op til 21/2 år.
Stk. 4. Indtægterne fra den selvstændige virksomhed fratrækkes  

 ikke i igangsætningsydelsen.
Det er en forudsætning for udbetaling af  

 ydelsen, at pågældende ikke får lønindtægter ved siden af eller i stedet for  

 indtægterne fra virksomheden.
 17. I § 23, stk. 1, 1. pkt., udgår »eller udbetaling  

 af igangsætningsydelse efter § 21, stk. 1«.
 18. I § 23, stk. 1, 2. pkt., indsættes efter »§ 2,  

 stk. 3«: », § 8, stk. 2«.
§ 23. Kommunalbestyrelsens afgørelse om, hvorvidt en  

 kontanthjælpsmodtager er berettiget til tilbud om aktivering efter kapitel 3  

 eller udbetaling af igangsætningsydelse efter § 21, stk. 1, kan indbringes  

 for det sociale ankenævn og Den Sociale Ankestyrelse efter reglerne i kapitel  

 4 i lov om social bistand.
Det samme gælder kommunalbestyrelsens afgørelse  

 efter § 2, stk. 3 og § 22 samt kommunalbestyrelsens afgørelse om størrelsen  

 af ydelser efter § 15, § 18 og § 21.
 19. I § 24, stk. 1, ændres »§§ 5-8« til: »§  

 5, § 6, § 8«, og »§ 3, stk. 2« ændres til: »§ 3, stk.  

 5«.
 20. I § 24, stk. 3, ændres »§§ 5-7« til: »§  

 5, § 6, § 8, stk. 2«, og »§ 3, stk. 2« ændres til: »§ 3,  

 stk. 5«.
 § 24. Staten afholder 50 pct. af en kommunes udgifter til  

 aktiveringsydelse, beskæftigelsestillæg samt oplæringsydelse i  

 aktiveringstilbud efter §§ 5-8 og i et vejlednings- og introduktionsprogram  

 efter § 3, stk. 2. Det samme gælder en kommunes udgifter til løntilskud i  

 aktiveringstilbud efter § 4.
 Stk. 3. Staten afholder inden for et rådighedsbeløb 50 pct. af en  

 kommunes driftsudgifter i forbindelse med aktiveringstilbud efter §§ 5-7 og  

 vejlednings- og introduktionsprogram efter § 3, stk. 2, samt af godtgørelse  

 efter § 20. Rådighedsbeløbet opgøres som 9.300 kr. pr. år gange antallet af  

 kontanthjælpsmodtagere og antal personer i aktiveringstilbud efter kapitel 3.  

 Antallet opgøres som antal helårspersoner i regnskabsåret.
Efter 2. behandling den 12. december 1995 § 1 I lov om kommunal aktivering, jf. lovbekendtgørelse nr. 150 af 8. marts  

 1995, som ændret ved lov nr. 434 og § 23 i lov nr. 449 af 14. juni 1995,  

 foretages følgende ændringer:
 1. Overskriften til kapitel 2 affattes således:
 »Rådgivning og vejledning samt individuel  

 handlingsplan«. 2. § 3, stk. 1, 2. pkt., affattes  

 således:
»Kommunalbestyrelsen skal i den forbindelse lægge særlig vægt på at  

 vejlede kontanthjælpsmodtagere om, hvordan de kan forbedre deres  

 beskæftigelsesmuligheder ved at deltage i uddannelse.« 3. I § 3 indsættes efter stk. 1 som nye stykker:
»Stk. 2. Kommunalbestyrelsen har for kontanthjælpsmodtagere,  

 der er fyldt 25 år, pligt til at udarbejde en individuel handlingsplan senest  

 efter en sammenhængende periode med 6 måneders kontanthjælp.
For  

 kontanthjælpsmodtagere under 25 år kan kommunalbestyrelsen udarbejde en  

 handlingsplan ud fra en vurdering af det individuelle behov.
Stk. 3. En handlingsplan skal indeholde en beskrivelse af  

 kontanthjælpsmodtagerens beskæftigelsesmål.
Det skal tillige med udgangspunkt  

 i kontanthjælpsmodtagerens ønsker og forudsætninger og under hensyntagen til  

 arbejdsmarkedets behov angives, hvilke arbejdsmarkedspolitiske eller andre  

 aktiviteter der kan bidrage til opfyldelse af målet.
I en handlingsplan for  

 en kontanthjælpsmodtager under 25 år skal der lægges vægt på at angive,  

 hvilke uddannelsesaktiviteter der kan bidrage til opfyldelse af  

 beskæftigelsesmålet.
Stk. 4. Kommunalbestyrelsen skal hver 6. måned tage en  

 handlingsplan op for at vurdere, om der er behov for ændringer.
Der skal i  

 den forbindelse lægges vægt på en vurdering af kontanthjælpsmodtagerens  

 muligheder for at komme i ordinær beskæftigelse eller uddannelse.« Stk. 2 bliver herefter stk. 5.
 4. I § 4, stk. 1, indsættes efter 1. pkt. som nyt punktum:
»Tilbud om jobtræning kan dog ikke gives til kontanthjælpsmodtagere  

 under 25 år, der er overgået til kontanthjælp på grund af afslag på tilbud om  

 uddannelse efter § 32 a i lov om en aktiv arbejdsmarkedspolitik.« 5. I § 6 indsættes som stk. 3:
»Stk. 3. Socialministeren kan efter forhandling med arbejdsministeren  

 og undervisningsministeren fastsætte nærmere regler om  

 uddannelsesinstitutionernes pligt til at underrette og afgive oplysninger til  

 kommunalbestyrelsen om kontanthjælpsmodtagere, der deltager i en  

 uddannelsesaktivitet efter stk. 1 eller § 8, stk. 2.« 6. I § 8 indsættes som stk. 2:
»Stk. 2. Kontanthjælpsmodtagere, der er fyldt 25 år, og som i  

 en sammenhængende periode på 6 måneder har modtaget kontanthjælp eller  

 ydelser efter denne lov, kan deltage i voksen- eller efteruddannelse, der er  

 optaget på positivlisten for uddannelsesorlov.
Deltagelse i uddannelsen er  

 betinget af, at uddannelsen indgår i handlingsplanen efter § 3, stk. 2 og 3,  

 og at der ikke er rimelig udsigt til, at kontanthjælpsmodtageren vil blive  

 tilbudt stabil og ustøttet beskæftigelse inden for den planlagte  

 uddannelsesperiode.
Det er endvidere en betingelse, at deltagerprisen ikke er  

 urimelig i forhold til værdien for kontanthjælpsmodtagerens senere  

 beskæftigelsesmuligheder.« 7. I § 9, stk. 2, ændres »§ 3, stk. 2« til:  

 »§ 3, stk. 5«.
 8. I § 10, stk. 1, ændres »6 måneder« til:  

 »18 måneder«.
 9. I § 10, stk. 1, indsættes som 2. pkt.:
»Har kontanthjælpsmodtageren gennemført en uddannelse, der berettiger  

 til optagelse i en arbejdsløshedskasse, skal tilbudet være på mindst 30 timer  

 om ugen og have en varighed på 6 måneder.« 10. I § 11 indsættes efter 1. pkt. som nyt punktum:
»Bestemmelsen i § 4, stk. 1, 2. pkt., gælder ikke i forbindelse med  

 afgivelsen af det nye tilbud.« 11. § 12 ophæves.
 12. § 15, stk. 2, 1. pkt., affattes således:
»Der ydes et beskæftigelsestillæg, der udgør 8,19 kr. pr. time for  

 kontanthjælpsmodtagere under 25 år og 15,36 kr. pr. time for  

 kontanthjælpsmodtagere, der er fyldt 25 år.« 13. I § 18 ændres »§ 3, stk. 2« til: »§ 3,  

 stk. 5«, og », i særligt tilrettelagte aktiverende forløb efter §  

 7« udgår.
 14. I § 18 indsættes efter »ulønnede aktiviteter«  

 ordene: »eller i voksen- eller efteruddannelse«.
 15. I § 18 indsættes efter stk. 1 som nyt stykke:
»Stk. 2. Til kontanthjælpsmodtagere, der deltager i særligt  

 tilrettelagte aktiverende forløb efter § 7, udbetales aktiveringsydelse efter  

 stk. 1. Indgår der i forløbet perioder med beskæftigelse, der selvstændigt  

 ville kunne etableres som jobtræning eller individuel jobtræning, skal der  

 dog i disse perioder udbetales løn eller ydelser efter reglerne i §§ 14 og  

 15.« 16. I § 20, stk. 1, ændres »§ 3, stk. 2« til:  

 »§ 3, stk. 5«.
 17. § 21, stk. 1 og 2, ophæves, og i stedet  

 indsættes:
»Kommunalbestyrelsen kan træffe beslutning om udbetaling af  

 igangsætningsydelse til kontanthjælpsmodtagere, der ønsker at etablere og  

 drive selvstændig virksomhed, og som i en sammenhængende periode på 6 måneder  

 har modtaget kontanthjælp eller ydelser efter denne lov.« Stk. 3 og 4 bliver herefter stk. 2 og 3.
 18. § 21, stk. 3, der bliver stk. 2, affattes således:
»Stk. 2. Igangsætningsydelsen udgør en fast månedlig ydelse  

 på 50 pct. af den kontanthjælp, som pågældende ville være berettiget til på  

 tidspunktet for udbetalingen af ydelsen.
Ydelsen kan gives i op til 21/2  

 år.« 19. I § 23, stk. 1, 1. pkt., udgår »eller udbetaling  

 af igangsætningsydelse efter § 21, stk. 1«.
 20. I § 23, stk. 1, 2. pkt., indsættes efter »§ 2,  

 stk. 3«: », § 8, stk. 2«.
 21. I § 24, stk. 1, ændres »§ 3, stk. 2« til:  

 »§ 3, stk. 5«.
 22. I § 24, stk. 3, ændres »§§ 5-7 og vejlednings- og  

 introduktionsprogram efter § 3, stk. 2« til: »§§ 5-7 og § 8, stk.  

 2, i vejlednings- og introduktionsprogram efter § 3, stk. 5«.
§ 2 Stk. 1. Loven træder i kraft den 1. april 1996. § 3 træder dog i  

 kraft dagen efter bekendtgørelsen i Lovtidende.
Stk. 2. § 1, nr. 4, 8 og 15, har virkning for  

 kontanthjælpsmodtagere, der påbegynder et tilbud om aktivering den 1. april  

 1996 eller senere.
Er tilbudet påbegyndt inden lovens ikrafttræden, finder de  

 hidtil gældende regler fortsat anvendelse indtil afslutningen af tilbudet.
§ 3 Kommunalbestyrelsen skal senest den 15. februar 1996 give en orientering  

 om indholdet af de nye ydelsesregler til de kontanthjælpsmodtagere under 25  

 år, der deltager i et tilbud om individuel jobtræning, der først afsluttes  

 efter lovens ikrafttræden.
