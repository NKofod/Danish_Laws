 I medfør af § 128, stk. 3 og 4, i lov om rettens pleje, jf.  

 lovbekendtgørelse nr. 748 af 1. december 1989, som ændret ved lov nr. 941 af  

 27. december 1991, fastsættes:
Advokater, der yder retshjælp § 1.  Efter retsplejelovens § 128, stk. 1, skal  

 advokater, der er antaget til at udføre sager for parter, der har fri proces,  

 yde retshjælp til personer, der opfylder de økonomiske betingelser, som  

 fastsættes i medfør af § 330, stk. 3. Efter samme lovs § 128, stk. 2, kan  

 advokater, der ikke er omfattet af bestemmelsens stk. 1, ved anmeldelse til  

 den myndighed, som justitsministeren bestemmer, påtage sig en tilsvarende  

 forpligtelse.
Stk. 2.  Dommeren udarbejder og ajourfører løbende en  

 fortegnelse over de advokater i retskredsen, som yder retshjælp.
Fortegnelsen  

 ligger til gennemsyn på dommerkontoret, i kommunens social- og  

 sundhedsforvaltning, i statsamtet, i Forbrugerklagenævnet, hos lokale  

 advokatvagter og retshjælpskontorer samt på biblioteker.
Fortegnelsen kan  

 endvidere fås udleveret ved henvendelse på dommerkontoret.
De økonomiske betingelser for retshjælp § 2.  Ved afgørelser om offentlig retshjælp ved  

 advokater benyttes som indtægtsgrundlag summen af den personlige indkomst og  

 den positive kapitalindkomst, der er anvendt til beregning af 6  

 procent-indkomstskat efter personskattelovens § 8 før det deri nævnte  

 bundfradrag.
 Stk. 2.  Indtægtsgrundlag opgjort efter stk. 1 anvendes  

 med virkning for det andet kalenderår efter indkomstårets udløb.
Stk. 3.  Retshjælp gives til personer, hvis  

 indtægtsgrundlag opgjort efter stk. 1 er 168.000 kr. eller mindre.
Lever den  

 retshjælpssøgende i ægteskab eller i et andet samlivsforhold, gives  

 retshjælp, hvis summen af ægtefællernes eller de samlevendes indtægtsgrundlag  

 er 213.000 kr. eller mindre.
Stk. 4.  Beløbene i stk. 3 forhøjes med 29.000 kr. for  

 hvert barn, herunder stedbørn og plejebørn, under 18 år, som enten bor hos  

 den retshjælpssøgende eller i overvejende grad forsørges af denne.
Dette  

 gælder dog ikke børn, til hvilke den retshjælpssøgende betaler bidrag, som  

 ved skatteansættelsen helt eller delvis kan fradrages i indkomsten.
§ 3.  I sager om ægteskab eller forældremyndighed, jf.  

 retsplejelovens kapitel 42, gives retshjælp til personer, hvis  

 indtægtsgrundlag efter § 2, stk. 1, er 168.000 kr. eller mindre.
Bestemmelsen  

 i § 2, stk. 3, 2. pkt., finder ikke anvendelse.
 Stk. 2.  Beløbet i stk. 1 forhøjes med 29.000 kr. for  

 hvert barn efter reglen i § 2, stk. 4.
 § 4.  Afviger den retshjælpssøgendes aktuelle  

 indkomstforhold ifølge de foreliggende oplysninger væsentligt fra det, der er  

 lagt til grund ved opgørelsen af indtægtsgrundlaget efter § 2, stk. 1, lægges  

 de tilsvarende aktuelle indkomstforhold til grund.
 § 5.  Ved henvendelse til en advokat om retshjælp skal  

 den retshjælpssøgende forevise årsopgørelsen fra skattemyndighederne for  

 1990. Lever den retshjælpssøgende i ægteskab eller i et andet samlivsforhold,  

 skal ægtefællens henholdsvis samleverens årsopgørelse tillige forevises, jf.  

 dog § 3, stk. 1.
 Stk. 2.  Er der ikke udfærdiget årsopgørelse for den  

 retshjælpssøgende eller dennes ægtefælle henholdvis samlever, eller påberåber  

 den retshjælpssøgende sig § 4, må dokumentation for de aktuelle  

 indkomstforhold forevises.
 Stk. 3.  I særligt hastende tilfælde kan der, selv om  

 der ikke forevises dokumentation efter stk. 1 eller 2, gives retshjælp efter  

 § 6, stk. 1, hvis det må antages, at de økonomiske betingelser er opfyldt.
Retshjælpens område og omfang § 6.  Retshjælp omfatter rådgivning og udfærdigelse af  

 enkelte skriftlige henvendelser af sædvanlig art, herunder ansøgning om fri  

 proces, processkrifter i retssager, udfærdigelse af bodelingsoverenskomster,  

 enkle testamenter og ægtepagter samt deltagelse i møder.
 Stk. 2.  Foreligger der en tvist, kan advokaten give  

 yderligere retshjælp, hvis særlige forhold taler derfor, herunder især at der  

 skønnes at være udsigt til, at sagen ved yderligere bistand fra advokat vil  

 kunne afsluttes forligsmæssigt.
 Stk. 3.  Retshjælp kan ikke gives til:
 Stk. 4.  Uanset stk. 3, nr. 4, kan der dog gives  

 retshjælp til klage over en forvaltningsmyndigheds afgørelse.
§ 7.  Advokaten kan give almindelig retshjælp efter §  

 6, stk. 1, for et vederlag af indtil 610 kr. (inkl. moms). Heraf betaler  

 staten 75 pct., medens den retshjælpssøgende betaler resten.
Gives  

 retshjælpen i forbindelse med en ansøgning om fri proces, betaler staten dog  

 hele vederlaget.
Stk. 2.  Advokaten kan give udvidet retshjælp efter § 6,  

 stk. 2, for et vederlag af yderligere indtil 1.830 kr. (inkl. moms). Heraf  

 betaler staten og den retshjælpssøgende hver halvdelen.
Bestemmelsen i stk.  

 1, 3. pkt., finder tilsvarende anvendelse.
 Stk. 3.  Statens andel af vederlaget for bistand  

 udbetales, uanset om den retshjælpssøgende har betalt sin andel til  

 advokaten.
Stk. 4.  Forinden der ydes retshjælp efter § 6, stk. 1,  

 og forinden der gives yderligere bistand efter § 6, stk. 2, skal advokaten  

 orientere den retshjælpssøgende om det omtrentlige omkostningsbeløb, som i  

 det foreliggende tilfælde vil være forbundet med henholdsvis den almindelige  

 og den udvidede retshjælp.
Advokaten skal endvidere vejlede den  

 retshjælpssøgende om andre retshjælpsmuligheder.
Forskellige bestemmelser § 8.  En advokat kan nægte at yde retshjælp, såfremt  

 den retshjælpssøgendes krav findes åbenbart ubegrundet, eller såfremt  

 udførelsen af hvervet ville stride mod god advokatskik.
 § 9.  Medmindre der foreligger ganske særlige  

 omstændigheder, kan en advokat ikke få vederlag efter denne bekendtgørelse  

 for ydelse af retshjælp til mere end een part under samme sag.
 § 10.  Dommeren i den retskreds, hvor advokaten har  

 kontor, udbetaler den del af advokatens vederlag, som staten skal betale.
Stk. 2.  Advokaten udfylder en blanket til brug for  

 dommerens behandling af sagen.
Blanketten udarbejdes af Justitsministeriet.
 Stk. 3.  Dommeren kan, når der findes særlig grund  

 dertil, og navnlig når der er ydet udvidet retshjælp efter § 6, stk. 2,  

 afkræve advokaten en nærmere redegørelse om sagen, før vederlaget udbetales.
§ 11.  I Københavns Byret og ved retterne i Århus,  

 Odense, Aalborg og Roskilde udøves dommerens funktioner efter § 1 og § 10 af  

 rettens præsident.
Ved retter med administrationsordning udøves funktionerne  

 af den administrerende dommer.
Ved de øvrige retter med 2 eller 3 dommere  

 udøves funktionerne af civildommeren henholdsvis af dommeren i 3. afdeling.
 § 12.  Bekendtgørelsen træder i kraft ved  

 offentliggørelsen i Lovtidende, således at dens bestemmelser finder  

 anvendelse på retshjælp, der gives efter dette tidspunkt.
 Stk. 2.  Bekendtgørelse nr. 959 af 27. december 1991  

 ophæves.
