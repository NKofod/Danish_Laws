Bekendtgørelse om ændring af bekendtgørelse om tilskud til projekter under program for brugerdreven innovation (Pulje til medarbejderdreven innovation og krav om aftale om fordeling af immaterielle rettigheder) § 1 I bekendtgørelse nr. 241 af 20. marts 2007 om tilskud til projekter under program for brugerdreven innovation foretages følgende ændringer:
 1. I § 5, stk. 6, nr. 3, indsættes efter »stk. 2«: » og 5«.
 2. I § 8, stk. 1, ændres »programmets tre indsatsområder« til: »programmets fire indsatsområder«.
 3. I § 8, stk. 1, indsættes som nr. 4 :
»4) En indsats vedrørende medarbejderdreven innovation i den offentlige sektor.
Indsatsen skal fremme medarbejderdreven innovation som metode til bedre opgaveløsning og øget kvalitet i den offentlige sektor.
Under indsatsen kan fx igangsættes forsøgs- og demonstrationsprojekter.« 4. I § 8, stk. 2, ændres »nr. 1)« til: »nr. 1«.
 5. I § 8 indsættes som stk. 5 og 6 :
»Stk. 5. Ansøgning om tilskud under indsatsen vedrørende medarbejderdreven innovation i den offentlige sektor, jf. stk. 1, nr. 4, kan indgives til Erhvervs- og Byggestyrelsen under en nærmere fastsat frist.
Ansøgningerne forelægges en ekspertgruppe, som vurderer og prioriterer ansøgningerne.
Ekspertgruppen udvælger et antal projektansøgninger, som indstilles til programbestyrelsen.
Programbestyrelsen vurderer, om de ansøgende projekter lever op til bekendtgørelsens regler om tildeling af tilskud, herunder tildelingskriterierne i § 12.
Stk. 6. Ekspertgruppen består af 7 medlemmer. 6 medlemmer udpeges af Økonomi- og Erhvervsministeriet efter indstilling fra Finansministeriet, Akademikernes Centralorganisation, FTF, LO, Kommunernes Landsforening og Danske Regioner. 1 medlem udpeges af Økonomi- og Erhvervsministeriet.« 6. § 9, stk. 2, affattes således:
»Stk. 2. Hvis projektet medfinansieres med andre offentlige midler eller midler fra en EU-ordning, skal ansøgningen indeholde oplysning herom samt oplysning om, hvor stort et beløb medfinansieringen udgør, og hvor den stammer fra.« 7. I § 12 indsættes som stk. 2 :
»Stk. 2. Ved tildeling af tilskud under indsatsen vedrørende medarbejderdreven innovation i den offentlige sektor, jf. § 8, stk. 1, nr. 4, finder tildelingskriterierne i stk. 1, nr. 1 og 7, ikke anvendelse.
I stedet foretages en samlet vurdering af projekterne på baggrund af tildelingskriterierne i stk. 1, nr. 2-6, og følgende tildelingskriterier:
1) Udgangspunkt i medarbejderne som kilde til innovation.
Det tillægges vægt, i hvor høj grad et produkt udvikler, afprøver og formidler metoder til medarbejderdreven innovation.
Dette indebærer, at en bred gruppe af medarbejdere bidrager aktivt og systematisk til innovationsprocessen på tværs af faggrænser og organisatoriske grænser, og at medarbejdernes viden og idéer er en væsentlig kilde til innovationsprocessen og resultaterne heraf.
7) Samarbejde.
Det tillægges vægt, at der er mindst to samarbejdspartnere i et projekt, og at mindst én er en offentlig institution, som bredt inddrager medarbejderne i udviklingen af deres egne produkter eller ydelser.« 8. I § 14 indsættes som stk. 3 :
»Stk. 3. Der ydes kun tilskud til et projekt frem til prototypestadiet for et produkt.« 9. § 16, stk. 4, affattes således:
»Stk. 4. I tilsagnsskrivelsen angives det maksimale tilskuds størrelse, den maksimale støtteprocent til forskellige aktiviteter, bevillingsperioden og projektomkostningernes fordeling på perioder og eventuelle samarbejdspartnere, udbetaling af tilskud, krav om indsendelse af en aftale om fordeling af immaterielle rettigheder i projektet, hvor dette er relevant, jf. stk. 5, samt krav til statusrapporter, revision og information, herunder krav til videregivelse af relevante evalueringsdata om projekterne.
Tilsagnet kan betinges af yderligere krav.« 10. I § 16 indsættes som stk. 5 :
»Stk. 5. Ved gennemførelse af projekter, hvor der indgår både offentlige og private samarbejdspartnere, er et tilskud betinget af, at partnerne senest samtidig med indsendelsen af accepten nævnt i stk. 2 indsender en aftale om fordelingen af eventuelle immaterielle rettigheder, der opstår som led i projektgennemførelsen.« § 2 Bekendtgørelsen træder i kraft den 30. juni 2008.
