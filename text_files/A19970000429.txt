 Herved bekendtgøres lov om statsrevisorerne, jf. lov nr.  

 322 af 26. juni 1975, med de ændringer, der følger af lov nr. 461 af 1. juni  

 1994 og lov nr. 465 af 12. juni 1996.
§ 1.  Folketinget vælger mindst 4 og højst 6 lønnede  

 statsrevisorer og en stedfortræder for hver statsrevisor.
Inden for den  

 forannævnte ramme fastsættes antallet af statsrevisorer ved  

 folketingsbeslutning.
 § 2.  Statsregnskabet afgives til statsrevisorerne  

 senest 6 måneder efter finansårets udløb.
 Stk. 2.  Statsrevisorerne gennemgår det årlige  

 statsregnskab og påser, at samtlige statens indtægter er opført deri, og at  

 ingen udgift er afholdt uden hjemmel i finansloven eller anden bevillingslov.
Stk. 3.  Statsrevisorerne kontrollerer, at regnskabet er  

 rigtigt, og at de dispositioner, der er omfattet af regnskabsaflæggelsen, er  

 i overensstemmelse med meddelte bevillinger, love og andre forskrifter samt  

 med indgåede aftaler og sædvanlig praksis.
De vurderer, om der er taget  

 skyldige økonomiske hensyn ved forvaltningen af de midler og driften af de  

 virksomheder, der er omfattet af regnskabet.
Stk. 4.  Statsrevisorerne kan foretage undersøgelser og  

 afgive beretninger om Stk. 5.  Statsrevisorernes virksomhed omfatter ikke  

 Danmarks Nationalbank i dens egenskab af centralbank.
Stk. 6.  De i stk. 4 nævnte undersøgelser kan  

 gennemføres, uanset hvilke regler om regnskabsaflæggelse og revision der er  

 gældende for de pågældende institutioner m.v.
Statsrevisorerne kan anmode  

 rigsrevisor om at foretage lignende undersøgelser og afgive beretning herom  

 til statsrevisorerne.
 Stk. 7.  Statsrevisorerne bistår folketingets udvalg med  

 fremskaffelse af revisionsmæssige oplysninger.
 § 3.  Statsrevisorerne er berettiget til at lægge de  

 beretninger, der i henhold til lov om revisionen af statens regnskaber m.m.  

 afgives af rigsrevisor, til grund for deres virksomhed i medfør af § 2.
 § 4.  Statsrevisorerne kan ved besigtigelser og  

 undersøgelser på stedet søge alle regnskabsmæssige oplysninger nærmere  

 uddybet.
 Stk. 2.  De i stk. 1 nævnte regnskaber omfatter  

 årsregnskaber med eventuelle koncernregnskaber og årsberetninger, periode- og  

 delregnskaber samt relevant regnskabsmateriale, herunder bogføringsmateriale,  

 ledelsens protokoller og lignende materiale, revisors protokoller og  

 beretninger m.v., samt andet materiale og oplysninger, som efter  

 statsrevisorernes skøn er af betydning for udførelsen af deres hverv.
 Stk. 3.  Enhver, som virker i offentlig tjeneste, har  

 pligt til at meddele statsrevisorerne de oplysninger og aktstykker, som de  

 anser fornødne for udøvelsen af deres hverv.
 Stk. 4.  Såfremt der efter stk. 3 afgives dokumenter,  

 der er omfattet af bestemmelser om undtagelse af interne dokumenter fra  

 retten til aktindsigt i lov om offentlighed i forvaltningen, vil sådanne  

 dokumenter fortsat være undtaget fra aktindsigt efter afgivelsen til  

 statsrevisorerne.
 § 5.  Statsregnskabet forelægges folketinget til  

 beslutning med statsrevisorernes endelige betænkning.
Stk. 2.  Statsrevisorernes endelige betænkning over  

 statsregnskabet omfatter de i § 18, stk. 2, i lov om revisionen af statens  

 regnskaber m.m. omtalte oplysninger.
Inden afgivelse af betænkning søger  

 statsrevisorerne eventuelle tvivlsspørgsmål afklaret og redegør herfor i  

 betænkningen.
 Stk. 3.  Skønner nogen af statsrevisorerne, at en sag,  

 der omtales i den endelige betænkning, gør det påkrævet, at folketinget  

 træffer en beslutning, afgives der indstilling herom i forbindelse med  

 bemærkningerne til sagen.
 § 6.  Nærmere bestemmelser om statsrevisorernes valg  

 og virksomhed fastsættes ved folketingsbeslutning.
§ 7.  Denne lov træder i kraft samtidig med lov om  

 revisionen af statens regnskaber m.m.
Ved ikrafttrædelsen bortfalder lov nr.  

 95 af 4. april 1928 om revisionen af statsregnskabet, som ændret ved lov nr.  

 281 af 24. oktober 1953 og lov nr. 157 af 10. maj 1967. Lov nr. 461 af 1.  

 juni 1994, hvorved statsrevisorernes kompetence til at foretage undersøgelser  

 og afgive beretninger om visse institutioner m.v. udvidedes og  

 statsrevisorerne kunne anmode rigsrevisor om at foretage lignende  

 undersøgelser og afgive beretning herom til statsrevisorerne, indeholder  

 følgende ikrafttrædelses- og overgangsbestemmelser:
§ 2 Loven træder i kraft dagen efter bekendtgørelsen i Lovtidende, men finder  

 også anvendelse på regnskaber for perioder, der ligger forud for  

 ikrafttrædelsen.
Lov nr. 465 af 12. juni 1996, hvorved området for den  

 statslige revision blev udvidet med bl.a. visse selvstændige  

 forvaltningssubjekter og interessentskaber og reglerne om rigsrevisors adgang  

 til regnskabsgennemgang og regnskabsmateriale blev ændret, så rigsrevisor fik  

 direkte adgang til fuldt statsejede aktieselskaber og aktieselskaber, hvor  

 staten har bestemmende indflydelse, bortset fra børsnoterede selskaber, og  

 hvor der blev indført regler om muligt samarbejde med andre revisorer i visse  

 tilfælde samt foretaget visse ændringer med hensyn til rigsrevisors  

 rapportering og ministrenes redegørelser hertil, indeholder følgende  

 ikrafttrædelses- og overgangsbestemmelser:
§ 3 Stk. 1.  Loven træder i kraft dagen efter  

 bekendtgørelsen i Lovtidende, men finder også anvendelse på regnskaber for  

 perioder, der ligger forud for ikrafttrædelsen.
 Stk. 2.  § 1, nr. 1 og 2, gælder ikke regnskaber, for  

 hvilke der ved allerede gældende lov er fastsat særlige  

 revisionsbestemmelser.
