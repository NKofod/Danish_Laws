 INDLEDNING.
 1. Formålet med denne FKOBST er at fastlægge  

 retningslinier for bedømmelse af lægefagligt personel i forsvaret.
 2. FKOBST omfatter retningslinier for udfærdigelse af  

 forholdskarakterer, duelighedsbedømmelser, forfremmelsesbedømmelse og  

 fortrolige udtalelser for menigt lægefagligt personel, henholdsvis  

 underlæger, undertandlæger, reservelæger og reservetandlæger.
 3. Udfærdigelse af bedømmelserne sker som bestemt af  

 det værn, ved hvilket den pågældende forretter tjeneste, medmindre andet er  

 bestemt ved denne FKOBST.
 BEDØMMELSE AF MENIGT LÆGEFAGLIGT PERSONEL.
 4. Ved afslutning af/afgang fra rekrutskolen  

 udfærdiges forholdskarakter for menigt lægefagligt personel.  

 Forholdskarakteren anføres på pågældendes stamkort.
5. For menigt lægefagligt personel, der gennemgår  

 Underlægeskolen, udfærdiges forholdskarakter samtidig med, at der foretages  

 indstilling om udnævnelse til underlæger.
Forholdskarakteren anføres på  

 pågældendes stamkort.
 BEDØMMELSE AF UNDERLÆGER OG UNDERTANDLÆGER.
 6. Ved afgang fra reservelægekursus udfærdiges en  

 duelighedsbedømmelse.
Der foretages en vurdering af den pågældende underlæge omfattende  

 omfattende hovedområderne faglig dygtighed, lederdygtighed og dygtighed som  

 instruktør på grundlag af underlægens præstationer under uddannelsen på  

 kursus.
Vurderingen omfatter ikke underlægens specifikt lægefaglige evner.  

 Bemærkninger herom i nødvendigt og relevant omfang herunder om pågældende har  

 opnået jus. practicandi optages under »Eventuelle tilføjelser og  

 kommentarer«.
 Bedømmelsen skal indeholde en verbal vurdering af underlægens indstilling  

 til tjenesten som militærlæge.
 7. En måned før undertandlægen står for tur til  

 udnævnelse til reservetandlæge udfærdiger tjenestestedet duelighedsbedømmelse  

 for den pågældende.
 BEDØMMELSE AF RESERVELÆGER OG RESERVETANDLÆGER.
 8. Fortrolige udtalelser og forfremmelsesbedømmelser  

 udfærdiges i henhold til de for det pågældende værn gældende bestemmelser.
 I den forfremmelsesbedømmelse, som udfærdiges ved hjemsendelse, skal der  

 tages stilling til den pågældendes egnethed til videregående uddannelse og  

 til antagelse til rådighedstjeneste.
