 I medfør af § 4, stk. 2, § 5, stk. 1, § 6, stk. 2, og § 9, stk. 2, i lov  

 nr. 465 af 10. juni 1997 om fremskaffelse og anvendelse af humant blod og  

 blodprodukter til lægemiddelformål m.v. fastsættes:
 § 1.  Statens Serum Institut forsyner i  

 overensstemmelse med lov om fremskaffelse og anvendelse af humant blod og  

 blodprodukter til lægemiddelformål m.v. amtskommunerne og Hovedstadens  

 Sygehusfællesskab med blodprodukter til de i bilag 1 opførte priser.
 § 2.  Amtskommunerne og Hovedstadens Sygehusfællesskab  

 kan anvende de i bilag 2 nævnte blodprodukter, selvom de ikke er fremskaffet  

 af Statens Serum Institut.
 Stk. 2.  Bortset fra de i stk. 1 nævnte blodprodukter må  

 amtskommunerne og Hovedstadens Sygehusfællesskab kun anvende blodprodukter,  

 der er fremstillet eller fremskaffet af Statens Serum Institut, jf. § 4, stk.  

 1, i lov om fremskaffelse og anvendelse af humant blod og blodprodukter til  

 lægemiddelformål m.v.
 § 3.  Bortset fra de i stk. 2 og i § 6, stk. 3, i lov  

 om fremskaffelse og anvendelse af humant blod og blodprodukter til  

 lægemiddelformål m.v. nævnte tilfælde må blod og dele af blod tappet her i  

 landet samt blodprodukter fremstillet af Statens Serum Institut ud fra blod  

 tappet her i landet kun udføres fra Danmark med Lægemiddelstyrelsens  

 godkendelse og efter indhentet accept fra Bloddonorerne i Danmark, jf. § 6,  

 stk. 1, i lov om fremskaffelse og anvendelse af humant blod og blodprodukter  

 til lægemiddelformål m.v.
Stk. 2.  Blod, blodkomponenter og blodprodukter kan  

 udføres som nødhjælp uden forudgående tilladelse fra Lægemiddelstyrelsen og  

 uden accept fra Bloddonorerne i Danmark.
Lægemiddelstyrelsen og Bloddonorerne  

 i Danmark skal orienteres om sådanne nødhjælpsleverancer.
 Stk. 3.  Den, der udfører blod, blodkomponenter eller  

 blodprodukter efter stk. 2, skal give Lægemiddelstyrelsen enhver oplysning om  

 udførslen, som Lægemiddelstyrelsen anmoder om.
 Stk. 4.  Lægemiddelstyrelsen orienterer  

 Blodproduktudvalget om udførsel af blod, blodkomponenter og blodprodukter  

 efter stk. 2.
 § 4.  I særlige tilfælde kan Lægemiddelstyrelsen  

 dispensere fra reglerne i denne bekendtgørelse.
 § 5.  Med bøde straffes den, der overtræder § 3, stk.  

 3.
 Stk. 2.  Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 6.  Bekendtgørelsen træder i kraft den 1. december  

 1997.
 Stk. 2.  De i bilag 1 opførte priser finder anvendelse  

 på blodprodukter leveret fra Statens Seruminstitut til amtskommunerne og  

 Hovedstadens Sygehusfællesskab efter den 31. oktober 1997.
Lægemiddelstyrelsen, den 11. november  

 1997 Ib Bo Lumholtz / Karsten Jørgensen Bilag 1 Priser ekskl. moms på blodprodukter omfattet af lov om fremskaffelse  

 og anvendelse af humant blod og blodprodukter til lægemiddelformål m.v. ved  

 levering fra Statens Serum Institut til amtskommuner og Hovedstadens  

 Sygehusfællesskab Priser gældende indtil 31. oktober 1997:
Betalingsbetingelser aftales mellem Statens Serum Institut og modtagerne  

 af blodprodukterne.
Hvis der ikke er indgået nogen aftale, er  

 betalingsbetingelserne løbende måned plus 30 dage.
Bilag 2 Blodprodukter, der kan anvendes af amtskommunerne og Hovedstadens  

 Sygehusfællesskab, selvom de ikke er fremstillet eller fremskaffet af Statens  

 Serum Institut, jf. § 2.
