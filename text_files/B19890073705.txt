 I medfør af § 85, stk. 2, og § 152 i lov om luftfart, jf.  

 lovbekendtgørelse nr. 408 af 11. september 1985, fastsættes:
Definitioner § 1.  I denne bekendtgørelse forstås ved:
ICAO-TI § 2.  De tekniske instruktioner, der henvises til i  

 denne bekendtgørelse, betegnet som ICAO-TI, indføres ikke i Lovtidende, jf.  

 kgl. anordning nr. 727 af 27. november 1989.
 Stk. 2.  Oplysning om indholdet af forskrifterne kan fås  

 ved henvendelse til Statens Luftfartsvæsen, hvor dokumentet kan købes i  

 engelsk udgave.
Bekendtgørelsens almindelige  

 anvendelsesområde § 3.  Bekendtgørelsen gælder for transport af farligt  

 gods med luftfartøj inden for dansk område samt for transport af farligt gods  

 med dansk luftfartøj uden for dansk område.
 Stk. 2.  Et luftfartøj betragtes som dansk, når det er  

 dansk registreret, eller når det er udenlandsk registreret og opererer i  

 henhold til en dansk driftstilladelse, jf. luftfartslovens § 4, stk. 2.
 § 4.  Bekendtgørelsen gælder for alle genstande og  

 stoffer, der er klassificeret som farligt gods, jf. kapitel 5, bortset fra de  

 eksplosive stoffer samt krigsammunition, der er omfattet af Ministeriet for  

 Offentlige Arbejders bekendtgørelse nr. 98 af 17. marts 1977 om transport af  

 eksplosive stoffer, krigsmateriel og krigsammunition m.v. med civile  

 luftfartøjer.
 Stk. 2.  Bekendtgørelsen gælder dog ikke for genstande  

 og stoffer, der er klassificeret som farligt gods, men som er nødvendige om  

 bord på et luftfartøj for at opfylde luftdygtighedskrav og driftsbestemmelser  

 eller bestemt til de særlige formål, som er angivet i ICAO-TI.
Stk. 3.  Hvis genstande eller stoffer, der er beregnet  

 som erstatning for de genstande eller stoffer, der er omtalt i stk. 2,  

 medføres på et luftfartøj, skal de transporteres i overensstemmelse med de  

 bestemmelser, der er fastsat i denne bekendtgørelse.
Dette gælder dog ikke,  

 hvis transport af nævnte genstande eller stoffer er tilladt i henhold til  

 ICAO-TI.
 Stk. 4.  Genstande og stoffer, der er beregnet til  

 passagerernes eller besætningsmedlemmernes personlige brug, er ikke omfattet  

 af denne bekendtgørelse i det omfang, der er fastsat regler herom i ICAO-TI.
Tilladelse § 5.  Transport af farligt gods, der skal udføres af  

 dansk luftfartsforetagende eller af luftfartsforetagende hjemmehørende i en  

 stat, der ikke har tilsluttet sig Chicago-konventionen, kræver en forud  

 indhentet tilladelse fra Statens Luftfartsvæsen, jf. dog stk. 3. Det samme  

 gælder for ikke-erhvervsmæssig flyvevirksomhed, der udføres af en person, et  

 selskab eller andet foretagende, der er hjemmehørende i Danmark eller i en  

 stat, der ikke har tilsluttet sig Chicago-konventionen.
Stk. 2.  Ansøgning skal være Statens Luftfartsvæsen i  

 hænde senest 5 dage, inden flyvningen agtes udført.
Ansøgningen skal være  

 ledsaget af fyldestgørende oplysninger om klassificering og emballering samt  

 om den måde, hvorpå transporten agtes gennemført, jf. de bestemmelser, der er  

 fastsat i denne bekendtgørelse.
 Stk. 3.  Luftfartsforetagender, der har tilladelse til  

 at udføre rute- og/eller charterflyvning, kan uden tilladelse efter stk. 1  

 transportere farligt gods, når de bestemmelser, der i øvrigt er fastsat i  

 denne bekendtgørelse, overholdes.
Stk. 4.  Lufttransport af kræver i alle tilfælde en forud indhentet tilladelse fra Statens  

 Luftfartsvæsen.
Ansøgning indsendes til Statens Institut for Strålehygiejne.
Klassificering § 6.  En genstand eller et stof skal klassificeres i  

 overensstemmelse med de bestemmelser, der er fastsat i ICAO-TI.
Forbudt farligt gods § 7.  Genstande og stoffer, der udtrykkeligt er nævnt  

 ved navn eller ved fællesbetegnelse i ICAO-TI som genstande eller stoffer,  

 det under alle omstændigheder er forbudt at transportere med luftfartøj, må  

 ikke transporteres med luftfartøj.
§ 8.  Genstande og stoffer, som er angivet i ICAO-TI  

 som forbudte at transportere under normale omstændigheder, og levende dyr med  

 infektioner må ikke transporteres med luftfartøj.
Dette gælder dog ikke, hvis  

 det er anført i ICAO-TI, at de må transporteres i henhold til en godkendelse  

 udstedt af oprindelseslandet.
Emballering § 9.  Farligt gods skal emballeres i overensstemmelse  

 med bestemmelserne i dette kapitel og i ICAO-TI.
 Stk. 2.  Emballage til lufttransport af farligt gods  

 skal være af god kvalitet og skal være konstrueret og sikkert lukket således,  

 at lækage ikke kan opstå under normale lufttransportforhold ved forandringer  

 i temperatur, fugtighed eller tryk eller ved rystelser.
 Stk. 3.  Emballagen skal være egnet til indholdet.  

 Emballage i direkte berøring med farligt gods skal være modstandsdygtig over  

 for enhver kemisk eller anden påvirkning fra sådant gods.
 Stk. 4.  Emballagen skal opfylde materiale- og  

 konstruktionsspecifikationerne i ICAO-TI.
 § 10.  Emballage skal være afprøvet i overensstemmelse  

 med bestemmelserne i ICAO-TI.
Stk. 2.  Emballage til lufttransport af farligt gods  

 skal være typegodkendt af Emballage- og Transportinstituttet, medmindre den  

 er typegodkendt af den kompetente myndighed i andet land.
Dette gælder dog  

 ikke, hvis emballagen er omfattet af overgangsreglerne i ICAO-TI.
 Stk. 3.  Emballage, hvis hovedformål er at kunne  

 indeholde væske, skal kunne modstå de tryk, som er angivet i ICAO-TI, uden at  

 der opstår lækage.
Stk. 4.  Indvendig emballage skal være emballeret,  

 sikret eller polstret således, at skader eller lækage forhindres og således,  

 at deres bevægelser i den ydre emballage forhindres ved lufttransport under  

 normale forhold.
Støddæmpende eller absorberende materiale må ikke kunne  

 forårsage en farlig reaktion med indholdet i beholderne.
Stk. 5.  Beholdere må ikke genbruges, før de er blevet  

 kontrolleret og fundet fri for tæring eller anden skade.
Hvis en beholder  

 genbruges, skal der træffes alle nødvendige foranstaltninger for at forhindre  

 forurening af det nye indhold.
 Stk. 6.  Hvis ikke-rengjorte, tomme beholdere på grund  

 af det tidligere indhold kan udgøre en risiko, skal de lukkes tæt til og  

 behandles under hensyntagen til den risiko, de udgør.
 § 11.  Ydersiden af et kolli må ikke være forurenet  

 med en skadelig mængde af et farligt stof.
Mærkning § 12.  Hvert kolli med farligt gods skal forsynes med  

 den/de korrekte fareseddel/faresedler således, som det er angivet i ICAO-TI.
 § 13.  Hvert kolli med farligt gods skal være mærket  

 med indholdets korrekte tekniske betegnelse, herunder FN-nummer, hvis et  

 sådant findes, samt sådanne andre mærkninger, som måtte være anført i  

 ICAO-TI.
§ 14.  Emballage, som er fremstillet i  

 overensstemmelse med en af de specifikationer, der er fastsat i ICAO-TI, skal  

 være mærket herom.
Ingen emballage må forsynes med mærkning om  

 specifikationer, medmindre de opfylder de krav, der er angivet i ICAO-TI.
 § 15.  Mærkning af farligt gods skal være affattet på  

 engelsk.
Afsenders pligter § 16.  Forud for indlevering af et kolli eller en  

 sampakning med farligt gods til lufttransport skal afsenderen sikre sig § 17.  Medmindre andet er fastsat i ICAO-TI, skal  

 afsenderen af farligt gods til lufttransport udfylde og underskrive et  

 transportdokument for farligt gods, som skal indeholde de oplysninger, der er  

 krævet i ICAO-TI.
Transportdokumentet skal gives til luftfartsforetagendet.
Stk. 2.  Transportdokumentet skal indeholde en  

 erklæring, underskrevet af afsenderen af det farlige gods til lufttransport,  

 om § 18.  Transportdokumenter for farligt gods skal være  

 affattet på engelsk.
Luftfartsforetagendets pligter § 19.  Et luftfartsforetagende må ikke modtage farligt  

 gods til lufttransport, medmindre § 20.  Luftfartsforetagendet skal udarbejde og anvende  

 en kontrolliste ved modtagelse af farligt gods i henhold til § 19.
§ 21.  Kolli og sampakninger med farligt gods og  

 fragtcontainere med radioaktive stoffer skal inspiceres for tegn på lækage  

 eller skade, før de lastes på et luftfartøj eller i en container.
Kolli  

 sampakninger eller fragtcontainere, som lækker eller er beskadigede, må ikke  

 lastes på et luftfartøj.
 Stk. 2.  En container med farligt gods må ikke lastes på  

 et luftfartøj, medmindre den er inspiceret og fundet fri for ethvert tegn på  

 lækage fra eller skade på det farlige gods.
 Stk. 3.  Hvis et kolli med farligt gods, som er lastet  

 på et luftfartøj, viser sig at være beskadiget eller utæt, skal  

 luftfartsforetagendet sørge for, at det fjernes fra luftfartøjet.  

 Foretagendet skal derefter sikre sig, at resten af ladningen er i korrekt  

 tilstand til lufttransport, og at ingen andre kolli er blevet forurenet.
 § 22.  Kolli eller sampakninger med farligt gods og  

 fragtcontainere med radioaktive stoffer skal ved losningen fra luftfartøjet  

 eller containeren inspiceres for tegn på skade eller lækage.
 Stk. 2.  Hvis der konstateres skade eller lækage, skal  

 det sted i luftfartøjet, hvor det farlige gods eller containeren var  

 placeret, inspiceres for skade eller forurening.
 § 23.  Farligt gods må ikke transporteres i et  

 luftfartøjs passagerkabine, hvori der befinder sig passagerer, eller i  

 cockpittet undtagen under omstændigheder, hvor det er tilladt efter  

 bestemmelserne i ICAO-TI.
 § 24.  Enhver farlig forurening på et luftfartøj, der  

 skyldes lækage eller skade på farligt gods, skal ufortøvet fjernes.
Stk. 2.  Et luftfartøj, som er blevet forurenet af  

 radioaktivt stof, skal straks tages ud af trafik.
Det må ikke indsættes i  

 trafik igen, før strålingsniveauet på enhver tilgængelig overflade og den  

 forurening, der kan fjernes, ikke overstiger de værdier, der er angivet i  

 ICAO-TI.
 § 25.  Kolli med farligt gods, som kan forårsage en  

 farlig reaktion med hinanden eller med kolli med andet gods, skal i et  

 luftfartøj stuves på en sådan måde, at kolliene i tilfælde af lækage ikke kan  

 forårsage en farlig reaktion med hinanden.
 § 26.  Kolli med gift og smittefarlige stoffer skal på  

 et luftfartøj stuves i overensstemmelse med bestemmelserne i ICAO-TI.
 § 27.  Kolli med radioaktive stoffer skal på et  

 luftfartøj stuves således, at de er adskilt fra personer, levende dyr og  

 ufremkaldte film i overensstemmelse med bestemmelserne i ICAO-TI.
§ 28.  Når farligt gods lastes på et luftfartøj, skal  

 luftfartsforetagendet beskytte det farlige gods mod at blive beskadiget.  

 Luftfartsforetagendet skal stuve godset om bord på luftfartøjet således, at  

 kolliene ikke kan vælte eller forskubbe sig.
Kolli med radioaktive stoffer  

 skal stuves i overensstemmelse med bestemmelsen i § 27.
 § 29.  Kolli med farligt gods, som ifølge mærkningen  

 kun må transporteres med fragtluftfartøj, skal lastes på en sådan måde, at et  

 besætningsmedlem eller en anden autoriseret person kan identificere og  

 håndtere samt, hvis størrelse og vægt tillader det, adskille sådanne kolli  

 fra anden fragt under flyvningen, medmindre andet er foreskrevet i ICAO-TI.
Informationspligt § 30.  Luftfartsforetagender, afsendere eller andre,  

 som har med lufttransport af farligt gods at gøre, skal give deres personale  

 sådanne oplysninger, der gør det muligt for personalet at udføre sine pligter  

 i forbindelse med transporten af farligt gods.
Endvidere skal der gives  

 personalet instruktioner om de forholdsregler, der skal træffes, hvis der  

 opstår nødsituationer, som omfatter det farlige gods.
 Stk. 2.  Luftfartsforetagendet skal i driftshåndbogen  

 opføre de oplysninger, der er nævnt i stk. 1, 1. pkt., som vedrører  

 flyvebesætningsmedlemmerne.
 Stk. 3. »  Emergency Response Guidance for Aircraft  

 Incidents involving Dangerous Goods«, ICAO-dokument 9481-AN/928, kan  

 købes hos Statens Luftfartsvæsen.
 § 31.  Hvis et luftfartøj skal medføre farligt gods,  

 skal luftfartsforetagendet så tidligt som muligt før luftfartøjets start  

 forsyne fartøjschefen med skriftlige informationer, som angivet i ICAO-TI.
 § 32.  Ved passagertransport skal  

 luftfartsforetagendet informere passagererne om de former for gods, som det  

 ikke er tilladt dem at medføre om bord på et luftfartøj, hverken som  

 håndbagage eller som indskrevet rejsegods.
§ 33.  Hvis der opstår en nødsituation under  

 flyvningen, skal luftfartøjschefen informere vedkommende  

 lufttrafiktjenesteenhed om, at der er farligt gods om bord.
Hvis situationen  

 tillader det, bør informationerne indeholde oplysning om korrekt teknisk  

 betegnelse, klassificering, sekundære risici, som har krævet mærkning,  

 forenelighedsgruppe i klasse 1, mængde og placering om bord på luftfartøjet.
 § 34.  Hvis et luftfartøj, som medfører farligt gods,  

 lider flyvehavari, skal luftfartsforetagendet snarest muligt informere den  

 stat, hvori havariet indtraf, om, at luftfartøjet medførte farligt gods, samt  

 oplyse den korrekte tekniske betegnelse, klassificering, sekundære risici,  

 som har krævet mærkning, forenelighedsgruppe i klasse 1, mængde og placering  

 om bord på luftfartøjet.
 § 35.  Hvis et luftfartøj, som medfører farligt gods,  

 bliver indblandet i en flyvehændelse, skal luftfartsforetagendet efter  

 anmodning fra myndighederne i det land, i hvilket hændelsen skete, forsyne  

 disse med de oplysninger, som kræves for mest muligt at begrænse de risici,  

 en hvilken som helst skade på det farlige gods om bord på luftfartøjet kunne  

 fremkalde.
 § 36.  Hvis der sker en ulykke eller et uheld med  

 farligt gods, skal luftfartsforetagendet underrette vedkommende myndigheder i  

 det land, hvori ulykken eller uheldet indtraf, i overensstemmelse med disse  

 myndigheders krav.
 Stk. 2.  Indtræffer ulykken eller uheldet med farligt  

 gods inden for dansk område, skal Statens Luftfartsvæsen underrettes.
 Stk. 3.  Dansk luftfartsforetagende skal tillige give  

 Statens Luftfartsvæsen meddelelse om ulykker og uheld med farligt gods, der  

 indtræffer uden for dansk område.
Uddannelse § 37.  Der skal oprettes og ajourføres  

 uddannelsesprogrammer vedrørende lufttransport af farligt gods i  

 overensstemmelse med ICAO-TI.
Programmerne skal omfatte grunduddannelse og  

 opfriskningskurser og skal oprettes og ajourføres af eller på vegne af:
 § 38.  ICAO-materiale til undervisningsbrug kan købes  

 hos Statens Luftfartsvæsen.
Dispensation og klage § 39.  Statens Luftfartsvæsen kan i særlige tilfælde  

 dispensere fra bestemmelserne i denne bekendtgørelse, dog ikke fra § 7.
 Stk. 2.  Dispensation til transport af de genstande og  

 stoffer, der er nævnt i § 8, kan kun gives for hver enkelt transport.
 § 40.  Afgørelser truffet af Statens Luftfartsvæsen  

 efter bestemmelserne i denne bekendtgørelse kan påklages til  

 Trafikministeriet.
 Straf og ikrafttræden m.v.
 § 41.  Overtrædelse af bestemmelserne i  

 bekendtgørelsens § 4, stk. 3, § 5, stk. 1 og stk. 4, kapitlerne 5-11 og § 37  

 straffes i henhold til luftfartslovens § 149, stk. 8, med bøde, hæfte eller  

 fængsel i indtil 2 år, medmindre højere straf er forskyldt efter anden  

 lovgivning.
 § 42.  Er overtrædelsen begået af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 43.  Denne bekendtgørelse træder i kraft den 1.  

 januar 1990.
 Stk. 2.  Samtidig ophæves § 4 i bekendtgørelse nr. 98 af  

 17. marts 1977 om transport af eksplosive stoffer, krigsmateriel og  

 krigsammunition m.v. med civile luftfartøjer samt Bestemmelser for Civil  

 Luftfart (BL) 5-21, 2. udgave af 1. november 1984.
