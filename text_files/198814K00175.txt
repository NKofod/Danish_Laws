Nr BTL 175 Betænkning over Forslag til lov om ændring af lov om tilskud til  

 efteruddannelse inden for jordbrugserhvervene   

 Nr L 175 1988-89, 1. samling Afgivet af Landbrugs- og Fiskeriudvalget Afgivet: 19890308 Udvalget har behandlet lovforslaget i nogle møder og har herunder stillet spørgsmål til landbrugsministeren, som denne har besvaret skriftligt.
 Udvalget har endvidere modtaget skriftlige og/eller mundtlige henvendelser  

 fra De Danske Landboforeninger og Danske Husmandsforeninger.
 Der er af landbrugsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse med det af  

 landbrugsministeren stillede ændringsforslag.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
Ændringsforslag Til teksten Af landbrugsministeren, tiltrådt af et flertal (udvalget med  

 undtagelse af FP):
 1) Teksten affattes således:
»I lov nr. 17 af 14. januar 1987 om tilskud til efteruddannelse inden  

 for jordbrugserhvervene ændres i § 1, stk. 2, »1988 og 1989«  

 til: »1988-1991«.' Bemærkninger Til nr. 1 Da det er uvist, om overvejelserne på grundlag af det udvalgsarbejde om  

 samordning af landbrugs- og jordbrugsuddannelserne, der er iværksat på  

 kulturministerens foranledning, og eventuelle lovgivningsinitiativer til  

 opfølgning heraf kan være afsluttet inden årsskiftet 1989-90, foreslås det af  

 hensyn til planlægningen af efteruddannelsesaktiviteterne i sæsonen 1990-91  

 at forlænge lovens gyldighedsperiode til at dække hele skoleåret  

 (kursussæsonen) 1990-91.
