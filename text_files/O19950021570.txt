 Resumé  


  

 En grundejer klagede over at Miljøstyrelsen havde vurderet at udskiftning  

 af en del af en privat vandløbsledning var "regulering" der krævede  

 tilladelse efter vandløbslovens § 16 og § 17. Udskiftningen bestod i at  

 erstatte en betonledning (med  

 20 cm  

 i diameter) med en PVC-plastrørledning (med en diameter på  

 21,2 cm  

 ). Klageren henviste til at  

 dette måtte betegnes som "vedligeholdelse" af vandløbet, som ikke  

 krævede tilladelse.
Ombudsmanden lagde til grund at regulering ifølge vandløbslovens  

 § 16 forudsatte arbejder der indebar ændringer af vandløbet og dets evne til  

 at  

 lede overfladevandet.
En reparation i form af en udskiftning af en  

 eksisterende  

 rørledning måtte falde uden for området af § 16.
 Ombudsmanden mente at uanset om vandløbslovens § 32 om omlægning  

 af vandløb måtte forstås som en udvidelse af området for regulering efter §  

 16,  

 gjaldt dette kun for offentlige og ikke private vandløb.
 Grundejerens udskiftning af ledningen var efter ombudsmandens  

 opfattelse derfor et vedligeholdelsesarbejde og ikke en regulering.
 Ombudsmanden henstillede på den baggrund til Miljøstyrelsen at  

 genoptage sagen. (J. nr. 1994-163-143).
Vandløbslovens § 16 og § 17. Udskiftning af vandløbsledning.  

 Vedligeholdelse og ikke regulering Sagens nærmere omstændigheder  

 var følgende:
 En grundejer (A) udskiftede  

 en vandløbsledning af beton på ca.  

 200 m  

 med en diameter på  

 20 cm,  

 der var beskadiget af rødder, med en PVC-plastrørledning med en diameter på  

 21,2 cm.
 Kommunen og Miljøstyrelsen  

 vurderede udskiftningen som en  

  

 regulering  

  

 af vandløbet der kun måtte ske efter vandløbsmyndighedens bestemmelser, jf.  

 vandløbslovens § 17. Efter A's opfattelse var der tale om  

  

 vedligeholdelse  

  

 af vandløbet som ikke krævede tilladelse.
 Min undersøgelse af sagen  

 skete på baggrund af A's klage af 5. januar 1994 med bilag, Miljøministeriets  

 udtalelse af 21. april 1994 og A's brev af 24. maj 1994. Endvidere havde jeg  

 Miljøstyrelsens akter til gennemsyn.
 Det fremgik af sagen at A i  

 brev af 24. januar 1989 anmodede kommunen om tilladelse til udskiftning af  

 rørene.
I brev af 2. februar 1989  

 svarede kommunen at man fandt det betænkeligt at erstatte den eksisterende  

 20 cm  

 ledning med  

 21,2 cm  

 rør.
Kommunen henviste til at  

 A havde givet udtryk for at afløbsforholdene nord for den aktuelle strækning  

 modtog mere afstrømning end de eksisterende rørlagte ledninger kunne rumme.  

 Kommunen bad A fremsende oplysninger "i overensstemmelse med  

 Miljøministeriets bekendtgørelse nr. 424 af 7.9.83 § 6 og § 17, jfr.  

 medsendte  

 kopi".
I brev af 4. februar 1989 gav  

 A kommunen en række oplysninger om den påtænkte udskiftning.
Vedrørende det  

 kommunen havde bemærket om afløbsforholdene nord for den aktuelle strækning,  

 anførte A at årsagen til den lejlighedsvise underkapacitet var at kommunen  

 for  

 10-12 år siden havde etableret to nedløbsbrønde, som førte regn og smeltevand  

 fra offentlig vej gennem A's grund.
Herefter anmodede kommunen  

 Hedeselskabet om "forslag til regulering af rørlagt vandløb ved (A's  

 ejendom)." Forslaget skulle bl.a. omfatte den del af ledningen A ønskede  

 at udskifte.
Om formålet med reguleringen var i Hedeselskabets brev af 5.  

 marts 1989 til kommunen anført følgende:
 "...
 Formålet med reguleringen er  

 at øge kapaciteten af vandløbet således, at det kan klare et  

 afstrømningsbidrag fra (vejen).
 Det nuværende rørs kapacitet  

 er desuden nedsat på grund af, at der er trængt rødder ind i røret på den del  

 der ligger syd for (vejen).
..." Omkostningerne var anslået  

 til 115.000 kr.
Den del A skulle betale var sat til 49.450 kr., kommunens del  

 til 60.950 kr., og resten - 4.600 kr. - skulle udredes af ejeren af A's  

 naboejendom.
Blandt de bilag A vedlagde  

 klagen, var en kopi af et brev af 30. januar 1990 fra advokat B hvori han på  

 A's vegne afviste projektet over for kommunen.
I brevet var bl.a. anført  

 følgende:
 "...
 Da det af Hedeselskabets  

 forslag fremgår, at dette er udarbejdet med det formål, at sikre afstrømning  

 fra vejen, og da min klient ikke har ønsker om en ændring af drænets  

 kapacitet,  

 skal jeg hermed præcisere min klients standpunkt til sagen således:
 Nedlæggelse/udskiftning af eksisterende rør på den af  

 min klient ønskede strækning kan ske uden særskilt tilladelse, da der er tale  

 om en vedligeholdelsesforanstaltning.
 Såfremt (kommunen) ikke er enig heri, bedes oplyst  

 hvilken hjemmel et forbud eller påbud måtte have.
 Såfremt (kommunen) ønsker Hedeselskabet's forslag af  

 15/3 1989 realiseret, vil (min) klient modsætte sig betaling af beløbet kr.  

 49.450,00 og kræve erstatning for sit indkøb af rør i dimensionen  

 212 mm  

 med ialt kr. 11.112,49 incl. moms.
 Som baggrund for min klients  

 standpunkter henviser jeg til det faktum, at afvanding fra vejen udgør ca.  

 53%  

 af den totale beregnede vandmængde i rørene.
..." Af et referat af 12. februar  

 1991 fra et møde i kommunen, teknisk forvaltning, den 5. februar 1991  

 vedrørende "Vandløbssag ved (A's ejendom)" fremgik bl.a. at  

 Hedeselskabets forslag ikke var blevet iværksat, men at A delvist havde  

 foretaget udskiftning af rørene.
I referatet var anført følgende om kommunens  

 holdning:
 "...
 ·  

  

 	  

 at allerede omlagte ledningsstrækning  

 (200m) med  

 200 mm  

 PVC-rør accepteres - dog med forbehold for evt. konstaterede gener som følge  

 af  

 den for lille rørstørrelse (skulle være 250mm).
 ·  

  

 	  

 kommunen afholder materialemerudgiften til  

 etablering af den manglende strækning op til brønd II ved (vejen) (  

 250 mm  

 PVC rør).
 ·  

  

 	  

 kommunen anser det ikke for sandsynligt, at  

 vejafvandingen langs (vejen) medfører nævneværdig merafstrømning.
 ·  

  

 	  

 hver især afholder egne udgifter i  

 forbindelse med sagen.
 ·  

  

 	  

 indtil videre accepteres nuværende  

 afstrømningsforhold nord for (vejen), idet en senere regulering heraf kræver  

 fornyet vandløbsbehandling.
 Redegjorde for at indsigelser  

 m.v. skal være kommunalbestyrelsen i hænde inden 4 uger fra  

 besigtigelsesdatoen.
..." I løbet af de følgende år  

 fortsatte den del af vandløbssagen der vedrørte kommunens tilkobling - ved  

 nedløbsbrønde - til vandrørene over A's ejendom.
Den 28. november 1991  

 godkendte Miljøstyrelsen således en af amtet truffet afgørelse hvorved A's  

 klage over nedløbsbrøndene ikke blev imødekommet.
 Jeg meddelte A den 14. juli  

 1993 at jeg ikke kunne behandle hans klage over Miljøstyrelsens afgørelse af  

 28. november 1991 der på daværende tidspunkt var forældet i forhold til min  

 mulighed for at undersøge forholdet, jf. ombudsmandslovens § 6, stk. 2.
Først den 4. maj 1993 blev  

 der af kommunen truffet en egentlig beslutning vedrørende den del af  

 vandløbssagen der angik udskiftning/omlægning af vandrørene.
Beslutningen der  

 blev meddelt A i brev af 1. juni 1993, var sålydende:
 "...
 1. Indtil videre accepteres  

 de nuværende afstrømningsforhold nord for (vejen), idet en senere regulering  

 heraf kræver fornyet vandløbsbehandling.
 2. Den allerede omlagte  

 ledningsstrækning (ca. 200m) med  

 200 mm  

 PVC-rør accepteres - dog med forbehold for eventuelle konstaterede gener som  

 følge af den for lille dimension (burde være  

 250 mm  

 ).
 3. (A) omlægger den  

 resterende ledningsstrækning op til brønd II ved (vejen), idet kommunen  

 afholder materialemerudgiften fra 200 til  

 250 mm  

 PVC-rør.
 Arbejdet skal være afsluttet  

 senest 1.10.93.
 4. Kommunen anser det ikke  

 sandsynligt, at vejafvandingen langs (vejen) medfører nævneværdig  

 merafstrømning.
 5. Hver af parterne afholder  

 egne udgifter i forbindelse med sagen.
 Nærværende beslutning kan i  

 medfør af vandløbslovens kapitel 16 påklages til Miljøstyrelsen.
Klagefristen er 4 uger fra  

 meddelelsestidspunktet og skal fremsendes til (kommunen)." Beslutningen svarede således  

 helt til den holdning som kommunen gav udtryk for på mødet den 5. februar  

 1991.
I brev af 28. juni 1993  

 klagede A over afgørelsen til Miljøstyrelsen.
Til pkt. 1. i kommunens  

 afgørelse anførte A at han ikke kunne acceptere, at der først senere skulle  

 ske  

 en egentlig afklaring af forholdene nord for vejen.
Vedrørende punkterne 2.  

 og  

 3. anførte A at den gennemførte (punkt 2.) og planlagte (punkt 3.) udbedring  

 var almindeligt vedligeholdelsesarbejde og ikke en regulering af vandløbet.
Den 20. oktober 1993 traf  

 Miljøstyrelsen afgørelse i sagen.
Styrelsen anførte bl.a:
 "...
 Ved et forsøg på at afslutte  

 den omfangsrige vandløbssag vedrørende en række problemer omkring vandløbet,  

 blev kommunen opmærksom på, at der fortsat verserer en ubehandlet delsag,  

 idet  

 De ved brev af 24. januar 1989 har ansøgt kommunen om tilladelse til  

 udskiftning af rørene på en  

 200 m  

 lang strækning af vandløbet.
 (Kommunen) har derfor  

 efterfølgende truffet afgørelse i denne delsag, og beslutningen blev meddelt  

 Dem ved skrivelse af 1. juni 1993. Det fremgår imidlertid af afgørelsen, at  

 langt den største del af ledningstrækningen - der mangler ca.  

 25 m  

 - allerede er blevet omlagt uden  

 tilladelse, hvorfor afgørelsen indeholder en række forbehold og betingelser.  

 Der anføres blandt andet:
(Gengivelse af kommunens  

 afgørelse) ...
Miljøstyrelsens bemærkninger Miljøstyrelsen skal  

 indledningsvis bemærke, at den af Dem efterlyste helhedsløsning forudsætter,  

 at  

 der i overensstemmelse med vandløbsloven og reglerne i bekendtgørelse nr. 424  

 af 7. september 1983 om vandløbsregulering m.v., udarbejdes et tilsvarende  

 projekt, der kan godkendes af vandløbsmyndigheden.
I denne forbindelse kan  

 også  

 oplyses, at efter bestemmelserne i vandløbsloven påhviler udarbejdelse af et  

 projekt den, der har en væsentlig interesse i løsningen af det pågældende  

 problem.
 Da Deres ansøgning af 24.  

 januar 1989 om tilladelsen til udskiftning af rør, der efter omstændighederne  

 må vurderes at have indeholdt et forenklet projektforslag til regulering af  

 kun  

 en mindre strækning af vandløbet, kan Miljøstyrelsen næppe kritisere kommunen  

 for at tage stilling udelukkende til det ansøgte.
 Til det under pkt. 1 i  

 afgørelsen anførte forbehold om genoptagelse af sagen skal bemærkes, at  

 forbeholdet udelukkende må opfattes informativt, idet vandløbsmyndigheden, i  

 overensstemmelse med bestemmelserne i vandløbsloven, har ret og pligt til at  

 tage sagen op til fornyet vurdering såfremt der opstår afvandingsproblemer i  

 området.
 Med hensyn til Deres påstand  

 om, at kommunens afgørelse er truffet efter forkert lovhjemmel, kan der  

 henvises til § 32 i vandløbsloven, hvorefter vedligeholdelsen af rørlagte  

 offentlige vandløb ikke omfatter hel eller delvis omlægning af rørledninger.  

 Sager herom afgøres efter reglerne i lovens kap. 6 om regulering af vandløb,  

 hvilket efter Miljøstyrelsens opfattelse også gør sig gældende for de  

 private,  

 rørlagte vandløb.
 Ud over de egentlige klagepunkter  

 finder Miljøstyrelsen det hensigtsmæssigt også at knytte nogle kommentarer  

 til  

 den del af afgørelsen, der formelt ikke er blevet påklaget.
 Da der tilsyneladende ikke  

 forelå et komplet projektforslag til regulering af vandløbet indeholdende  

 begrundelse for projektet, de fornødne detailplaner, udgiftsfordeling og  

 tidsplanen for gennemførelse af projektet, jfr. § 17 i bekendtgørelsen, kan  

 Miljøstyrelsen ikke kritisere kommunens beslutning om dels at lovliggøre den  

 allerede omlagte ledning, dels at godkende en ny omlægning under de i  

 afgørelsen pkt. 2, 3 og 4 fremsatte forbehold og forudsætninger, der kunne  

 være  

 undgået ved en korrekt sagsfremstilling.
 Til de under pkt. 5 i  

 afgørelsen nævnte type omkostninger kan oplyses, at spørgsmålet kun kan  

 afgøres  

 ved domstolene.
 Der kan endvidere gøres  

 opmærksom på, at såfremt De eventuelt ønsker at ændre klagens indhold  

 således,  

 at der klages over kommunens afgørelse i den egentlige reguleringssag, skal  

 der, ifølge bestemmelserne i den førnævnte bekendtgørelses § 26, ved  

 indgivelse af klagen indbetales et gebyr på 6.998,- kr. for behandling af  

 sagen  

 til Miljøstyrelsen.
Miljøstyrelsens afgørelse På baggrund af foranstående  

 bemærkninger må Miljøstyrelsen afvise Deres påstand om, at omlægning af en  

 strækning af det på Deres ejendom beliggende rørlagte vandløb skal opfattes  

 som  

 vedligeholdelse af vandløb, jævnfør vandløbslovens § 35. Miljøstyrelsen er  

 hermed enig i (kommunens) vurdering, hvorefter Deres ansøgning om tilladelse  

 til omlægning af vandløbet skulle behandles efter reglerne i vandløbslovens  

 kap. 6.
..." Den 5. januar 1994 klagede A  

 til mig over at Miljøstyrelsen gav kommunen medhold i at udskiftningen af  

 rørene måtte betragtes som vandløbsregulering.
 I udtalelsen af 21. april  

 1994 anførte Miljøstyrelsen bl.a følgende:
 "...
 Ombudsmanden har særligt  

 ønsket at få belyst spørgsmålet om, hvorvidt den i ovennævnte sag omtalte  

 udskiftning af betonrørene med henvisning til vandløbsloven er at betragte  

 som  

 en vandløbsregulering.
 Klageren har uden tilladelse  

 foretaget udskiftning af betonrør, der havde en diameter på  

 20 cm  

 med PVC-plastrør (  

 21,2 cm  

 i diameter) på en  

 200 m  

 lang ledningsstrækning.
I styrelsens ovennævnte  

 afgørelse er udskiftningen af betonrørene, svarende til omlægning af  

 ledningen,  

 blevet vurderet som en regulering af vandløbet.
I afgørelsen henvises til  

 bestemmelserne i § 32 i lov om vandløb, jfr. lovbekendtgørelse nr. 404 af 19.  

 maj 1992, hvor det er præciseret, at vedligeholdelsen af rørlagte offentlige  

 vandløb ikke omfatter hel eller delvis omlægning af rørledninger.
Sager herom  

 afgøres efter reglerne i lovens kap. 6.
Det bemærkes, at det gælder  

 for alle vandløb omfattet af vandløbslovens bestemmelser, at en omlægning  

 betragtes som en regulering, der administreres efter bestemmelserne i lovens  

 §  

 16. Bestemmelsen i § 32 i vandløbsloven er en videreførelse af bestemmelsen i  

 §  

 36, stk. 5 i vandløbsloven af 1949. Bestemmelsen blev indsat i vandløbsloven  

 i  

 forbindelse med lovens revision i 1963, da amtskommuner og kommuner overtog  

 udgifterne til vedligeholdelse af offentlige vandløb.
Det var  

 Amtsrådsforeningen, der ønskede det offentliges økonomiske ansvar præciseret  

 i  

 loven.
 Denne bestemmelse for  

 offentlige vandløb sikrer blandt andet, at den for vedligeholdelse ansvarlige  

 myndighed ikke gøres økonomisk ansvarlig for gennemførelse af eksempelvis den  

 nødvendige renovering/omlægning af en gammel, nedslidt og udtjent rørledning.  

 Sådant arbejde skal i overensstemmelse med vandløbsloven bekostes af  

 grundejerne efter den nytte vandløbet har for den enkelte ejendom, jfr. § 24,  

 stk. 1 i vandløbsloven.
..." Jeg udtalte herefter  

 følgende:
 "Min undersøgelse har  

 været begrænset til spørgsmålet om hvorvidt den udskiftning af betonrørene  

 med  

 PVC-plastrørene De har foretaget uden tilladelse, må betragtes som  

  

 regulering  

  

 eller som  

  

 vedligeholdelse  

  

 af vandløbet på den  

 pågældende strækning.
 1. Retsgrundlaget.
a.
Regulering.
 Vandløbsloven (lovbek. nr.  

 404 af 19. maj 1992) indeholder i kapitel 6 i § 16 og § 17 følgende  

 bestemmelser om  

  

 regulering af vandløb:
 "...
 § 16. Ved regulering af et vandløb forstås ændring af vandløbets  

 skikkelse, herunder vandløbets forløb, bredde, bundkote og skråningsanlæg,  

 medmindre foranstaltninger er omfattet af kap 8 eller kap 10.
 § 17. Vandløb må kun reguleres efter vandløbsmyndighedens bestemmelse.
..." I bemærkningerne til § 16 er  

 bl.a. anført følgende:
 "...
 Forslaget fastlægger hvilke  

 indgreb i vandløbene, der betragtes som reguleringer og svarer til de indgreb  

 vandløbsretten kan tillade efter gældende bestemmelser i vandløbsloven, jfr.  

 vandløbslovens  

 § 20, stk. 4, hvorefter der bl.a. kan træffes bestemmelse om forandring i et  

 vandløbs dimensioner, beliggenheden af vandløbet, herunder rørlægning på  

 kortere eller længere strækninger.
..." (Folketingstidende 1981-82,  

 tillæg A, sp. 1184) § 20, stk. 4, i den tidligere  

 vandløbslov havde følgende ordlyd:
 "...
 Vandløbsretten kan træffe  

 bestemmelse om forandringer ikke blot i et vandløbs dimensioner, men også i  

 beliggenheden af vandløbet, således at der på en kortere eller længere  

 strækning graves et helt nyt løb, eller således at det åbne løb på kortere  

 eller længere strækninger erstattes af eller suppleres med en rørledning,  

 ligesom der kan træffes bestemmelse angående tilvejebringelse eller ændring  

 af  

 strømløb gennem søer, indføring af sideløb, inddigning af vandløbet eller af  

 andre vandløb i samme nedbørsområde, om fastlæggelse eller ændring af  

 vandskel  

 og afledning til nye afløb, om ændring af vandløbets udløb i havet eller  

 fjorde  

 og om andre lignende foranstaltninger ved vandløbet.
..." I bemærkningerne til  

 bestemmelsen er der (Rigsdagstidende 1946-47, tillæg A, sp. 3700) anført  

 følgende:
 "...
 I Slutningen af Stk. 4 har  

 man ved Ordene: "og om andre lignende Foranstaltninger ved  

 Vandløbet"  

 tilkendegivet, at de i Stykket nævnte Foranstaltninger ikke indeholder en  

 udtømmende Opremsning.
..." Bestemmelsen beskriver hvad  

 der falder ind under regulering, og afgrænser således de arbejder der kan  

 gennemføres som almindelig vedligeholdelse, (jf. herved Flemming Tolstrup,  

 "Vand og Vandløb", København 1970, s. 59).
b.
Vedligeholdelse.
 Lovens kapitel 7 (§§ 27-36)  

 indeholder bestemmelserne om  

  

 vedligeholdelse  

 af vandløb.  

  

 §§ 27-30 er fælles bestemmelser for offentlige og private  

 vandløb mens §§ 31-34 og §§ 35-36 indeholder de særlige bestemmelser for  

 henholdsvis  

 offentlige og private vandløb.
 Vedligeholdelsen af et  

 offentligt vandløb påhviler vandløbsmyndigheden (kommunen eller  

 amtskommunen),  

 jf. § 31, stk. 1. Vedligeholdelsen af et privat vandløb påhviler som  

 udgangspunkt ejendommens ejer, jf. § 35, stk. 1.
 Afsnittet om vedligeholdelse  

 af offentlige vandløb indeholder i § 32 følgende bestemmelse:
 "...
§ 32. Vedligeholdelsen af rørlagte offentlige vandløb omfatter ikke  

 hel eller delvis omlægning af rørledninger.
Sager herom afgøres efter  

 reglerne  

 i kapitel 6.
..." Bestemmelsen svarer til § 36,  

 stk. 5, i den tidligere vandløbslov (lov nr. 214 af 11. april 1949 med senere  

 ændringer).
§ 36, stk. 5  

  

 , blev indsat i vandløbsloven ved lov nr. 171 af 3. maj  

 1963 om ændring af vandløbsloven.
Ved lovændringen indførtes der to  

 forskellige  

 sæt regler for vedligeholdelse af henholdsvis offentlige og private vandløb,  

 jf. bemærkningerne til lovforslaget (Folketingstidende 1962-63, tillæg A, sp.  

 812). Denne opdeling er bevaret i den nugældende lov.
 Et hovedformål med lovændringen  

 i 1963 var at vedligeholdelsen af offentlige vandløb der hidtil havde  

 påhvilet  

 grundejerne, skulle overtages af det offentlige (Folketingstidende 1962-63,  

 tillæg A, sp.  

 809f  

 ).
 Bestemmelsen i § 36, stk. 5,  

 der blev til efter forslag fra Amtsrådsforeningen, skal ses på denne baggrund  

 idet det ved "nærmere at præcisere, at en hel eller delvis omlægning af  

 rørledninger ikke omfattes af den almindelige vedligeholdelse af rørlagte  

 vandløb"  

 (sp. 816), har været hensigten at disse arbejder blev holdt uden for den  

 vedligeholdelsespligt der (nu) blev det offentliges.
 2  

.
 En regulering af et vandløb  

 beskrives efter vandløbslovens § 16 og bestemmelsernes forarbejder (jf.  

 ovenfor s. 8-9) som et arbejde der indebærer en  

  

 ændring  

  

 (forbedring) af vandløbet og dets evne til at lede  

 overfladevandet.
I den tidligere vandsløbslovs  

 § 20, stk. 4, som bemærkningerne til den nugældende lovs § 16 henviser til,  

 nævnes (ny) rørføring af åbne løb som et reguleringsarbejde.
Selv om  

 bestemmelsen ikke indeholder en udtømmende opremsning af reguleringsarbejder,  

 må det efter min mening lægges til grund at en reparation i form af en  

 udskiftning af en  

  

 eksisterende  

  

 rørledning, uden at vandløbet herved ændres, falder uden for området af  

 regulering efter lovens § 16.
 3  

.
 Det fremgår ikke af  

 vandløbsloven eller lovens forarbejder hvad der nærmere skal forstås ved en  

 "omlægning" af en rørledning efter vandløbslovens § 32.
a) En snæver ordfortolkning  

 må efter min mening føre til at der ved en omlægning er tale om noget andet  

 og  

 mere end en reparation af en rørledning.
Også selv om reparationen indebærer  

 en  

 hel eller delvis udskiftning af ledningen.
 Forstået på denne måde er  

 bestemmelsen i § 32 alene en præcisering af hvad der efter § 16 er omfattet  

 af  

 vandløbsregulering.
b) Hvis "omlægning"  

 imidlertid også må antages at omfatte en hel eller delvis udskiftning af en  

 rørledning, uanset om udskiftningen alene har reparationsformål, indebærer §  

 32  

 en udvidelse af de vandløbsarbejder der skal behandles efter bestemmelserne  

 om  

 regulering.
I dette tilfælde opstår spørgsmålet om bestemmelsen i § 32, der  

 vedrører offentlige vandløb, kan anvendes analogt på omlægning af  

 rørledninger  

 i private vandløb.
 Dette er efter min opfattelse  

 ikke tilfældet:
Da bestemmelsen blev indføjet  

 i vandløbsloven ved lovændringen i 1963, blev den placeret i afsnittet om  

 vedligeholdelse af offentlige vandløb.
Denne ordning er uændret videreført i  

 den nuværende vandløbslov.
Selve den omstændighed at bestemmelsen ikke blev  

 placeret i afsnittet om fælles bestemmelser for offentlige og private vandløb  

 (1963-lovens § 35) eller (tillige) i afsnittet om private vandløb  

 (1963-lovens  

 § 37), taler imod en analog anvendelse.
 Dette skal ses i lyset af  

 bestemmelsens formål der netop kun vedrører offentlige vandløb, nemlig  

 afklaringen af at det ikke er det offentlige der skal afholde udgifterne ved  

 hel eller delvis omlægning af rørledningen.
 4  

.
Som sagen foreligger oplyst,  

 må jeg lægge til grund at den udskiftning af rørledningen De har foretaget,  

 skete for at udbedre skaden forårsaget af rødder.
Herunder må jeg lægge til  

 grund at forskellen i rørenes diameter fra  

 20 cm  

 til  

 21,2 cm  

 ikke i sig selv har indebåret  

 en egentlig ændring af vandløbets dimension.
Dette er heller ikke blevet  

 gjort  

 gældende af myndighederne.
På baggrund af det jeg har  

 anført ovenfor under 2 og 3, er det herefter min opfattelse at udskiftningen  

 af  

 rørene i vandløbslovens forstand har været et vedligeholdelsesarbejde og ikke  

 en regulering.
Jeg er derfor ikke enig i konklusionen i Miljøstyrelsens  

 afgørelse af 20. oktober 1993.
 Det skal understreges at  

 spørgsmålet om hvorvidt kommunen - efter fornyet vandløbsbehandling - kan  

 kræve  

 at der foretages en egentlig regulering for hele området, herunder det stykke  

 hvor De udskiftede rørene, ikke har været omfattet af min undersøgelse.
 Jeg har gjort Miljøstyrelsen  

 bekendt med min opfattelse og henstillet at styrelsen genoptager sagen og  

 træffer en ny afgørelse på baggrund af det jeg har anført.
..." Miljøstyrelsen genoptog sagen  

 og fulgte ved skrivelse af 12. april 1995 min fortolkning af vandløbslovens  

 bestemmelser.
