Af markedsføringslovens § 8, stk. 1 fremgår det, at en  

 erhvervsdrivende ikke må afholde konkurrencer, hvis udfald helt eller delvis  

 beror på tilfældet.
Forbrugerombudsmanden har i den forbindelse modtaget en  

 del forespørgsler om, i hvilket omfang ikke-erhvervsdrivende foreninger kan  

 afholde konkurrencer i samarbejde med erhvervsdrivende med det formål at  

 indsamle penge til brug for foreningens arbejde.
Ombudsmanden har efter  

 forhandlinger med diverse foreninger udarbejdet retningslinjer for  

 tilrettelæggelsen af sådanne arangementer.
Bilag XV Retningslinier for præmiekonkurrencer afholdt af foreninger i  

 Samarbejde med erhvervsdrivende Institutionen har modtaget en del forespørgsler om, i hvilket omfang  

 foreninger, der ikke er erhvervsdrivende, som f.eks. sportsklubber,  

 spejderkorps m.fl., kan afholde konkurrencer i samarbejde med  

 erhvervsdrivende for at samle penge ind til fordel for foreninger.
 Disse arrangementer omfatter undertiden afholdelse af bankospil i  

 forbindelse med et reklameshow eller underholdning af forskellig art.
 Ifølge markedsføringslovens § 8, stk. 1, må erhvervsdrivende ikke afholde  

 konkurrencer, hvis udfald helt eller delvis beror på tilfældet, men da  

 foreninger af den nævnte art ikke omfattes af markedsføringsloven, har de fri  

 adgang til at afholde konkurrencer og lodtrækninger.
 I det omfang det sker i samarbejde med en eller flere erhvervsdrivende og  

 kombineres med reklame for de pågældende erhvervsvirksomheder, vil det, alt  

 efter hvorledes arrangementet er tilrettelagt, indebære mulighed for, at de  

 erhvervsdrivende kommer til at indtage en så fremtrædende placering i  

 arrangementet, at det medfører, at markedsføringslovens § 8, stk. 1, bliver  

 overtrådt.
For at søge at skabe klarhed over disse forhold har jeg efter forhandling  

 med repræsentanter for Dansk Idrætsforbund, F.D.F./F.P.F., De Danske Lions  

 Klubber, Sct.
Georgsgilderne i Danmark, The International Association of Y's  

 Mens's Clubs, Det danske Spejderkorps, Det Frie Spejderkorps og K.F.U.M: og  

 K.F.U.K.-spejderne i Danmark udarbejdet nedenstående vejledende  

 retningslinier for tilrettelæggelse af sådanne arrangementer.
 1.
 Foreningen kan opfordre erhvervsdrivende til at støtte præmiekonkurrencer  

 økonomisk, herunder ved at skænke beløb til at dække omkostningerne til  

 afholdelse af arrangementer.
 2.
 Erhvervsdrivende kan yde gaver til foreninger med det formål, at gaverne  

 bortloddes.
 3.
Under præmiekonkurrencens afholdelse kan der gives følgende oplysninger om  

 de erhvervsdrivende: Navn og adresse på gavegiver samt gavens art og mængde.
Derimod må der ikke finde egentlig reklamering sted for den  

 erhvervsdrivende, f.eks. i form af anprisninger af virksomheden eller af de  

 skænkede varer.
 4.
 Ved bekendtgørelse om præmiekonkurrencens afholdelse kan foreningen i  

 annoncer, plakater og lignende anføre navn og adresse på gavegivere, samt  

 gavens art og mængde, men samtlige gavegivere bør så vidt muligt anføres på  

 ensartet måde, således at der ikke sker fremhævelse af enkelte virksomheder  

 eller af de varer, der er skænket til formålet.
 Forbrugerombudsmanden, april 1977.
