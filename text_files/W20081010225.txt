Udeblev fra møde om udarbejdelse af jobplan, 2. udeblivelse inden for 12 måneder, medlemmet ej vejledt om gentagelsesvirkningen inden den 2. udeblivelse, tilbagebetalingsspørgsmålet hjemvist, refusion Ankenævnets afgørelse vedrørende selvforskyldt ledighed:
 Ankenævnet har behandlet a-kassens klage på møde den 30. oktober 2008.
Nævnet traf denne A F G Ø R E L S E XX har ikke ret til dagpenge fra den 13. februar 2007 til den 15. februar 2007, idet han ikke kan anses for at have stået til rådighed for arbejdsmarkedet.
 XX er selvforskyldt ledig den 13. februar 2007, og han skal derfor have en karantæne på 3 uger.
 XXs udeblivelse den 13. februar 2007 kan ikke tillægges gentagelsesvirkning.
 Spørgsmålet, om XX skal betale de dagpenge tilbage, som han har modtaget i ovennævnte perioder, hjemvises til fornyet behandling og afgørelse i Arbejdsdirektoratet, idet Arbejdsdirektoratet ikke har foretaget en uagtsomhedsvurdering efter arbejdsløshedsforsikringslovens § 86, stk. 1, sidste led i deres afgørelse af den 4. marts 2008.
 Ankenævnet tiltræder således delvist Arbejdsdirektoratets afgørelse af den 4. marts 2008.
B E G R U N D E L S E Ankenævnet har lagt til grund, at  AF (nu Staten i Jobcenteret) ved brev af den 9. februar 2007 skriftligt og personligt indkaldte XX til en samtale om udarbejdelse af en jobplan hos AF den 13. februar 2007 kl. 10:15,  XX ikke mødte op til samtalen hos AF den 13. februar 2007,  XX den 16. februar 2007 kontaktede AF vedrørende udeblivelsen den 13. februar 2007,  XX har oplyst, at han ikke har modtaget AFs indkaldelsesbrev af den 9. februar 2007,  AF har oplyst, at AF ikke har fået indkaldelsesbrevet af den 9. februar 2007 retur med posten, og  Post Danmark har oplyst, at der ikke er registreret uregelmæssigheder i postgangen i februar måned 2007 i området TT.
 Rådighed:
 Et medlem kan ikke få dagpenge, så længe medlemmet uden en gyldig grund udebliver fra en samtale vedrørende udarbejdelse eller revision af en jobplan, som AF har indkaldt medlemmet til skriftligt og personligt og med angivelse af samtalens formål.
 De gyldige grunde fremgår af bekendtgørelse om selvforskyldt ledighed kap. 3.
 Et medlem kan igen få dagpenge, når medlemmet har henvendt sig til AF eller a-kassen vedrørende udeblivelsen.
 Ankenævnet finder ikke, at XX har ret til dagpenge fra den 13. februar 2007 til den 15. februar 2007.
 Der foreligger i sagen kopi af indkaldelsesbrev af den 9. februar 2007, hvor AF indkaldte XX skriftligt og personligt til samtale om udarbejdelse af en jobplan den 13. februar 2007.
 Ankenævnet har lagt til grund, at brevet er sendt til XXs korrekte adresse.
 XX har til sagen oplyst, at han ikke har modtaget AFs indkaldelsesbrev af den 9. februar 2007.
 Post Danmark har til sagen oplyst, at der ikke er registreret uregelmæssigheder i postgangen i februar måned 2007 i området TT.
 XX oplyste den 16. februar 2007 til AF, at han ikke havde navn på sin postkasse, men at han aldrig havde oplevet ikke at modtage sin post.
 XX har senest, i januar 2008, videre oplyst, at han havde haft efternavn men ikke fornavn på sin postkasse, og at hans efternavn var blevet påført postkassen den 16. september 2006, altså før hændelsen i februar 2007.
 AF har til sagen oplyst, at indkaldelsesbrevet af den 9. februar 2007 ikke er kommet retur til AF.
 Ankenævnet finder, uanset om XX i februar 2007 måtte have haft sit fulde navn på postkassen, at det med tilstrækkelig sikkerhed kan lægges til grund, at AF har sendt indkaldelsesbrevet af den 9. februar 2007 til XXs adresse, og at brevet må anses for at være kommet frem.
 Ankenævnet finder, at XX selv må bære risikoen for, om han har modtaget AFs post.
 Ankenævnet har bl.a. lagt vægt på AFs oplysning om, at eventuel returpost ville være blevet lagt på sagen.
 Ankenævnet har videre lagt vægt på Post Danmarks oplysning om, at der ikke er registreret uregelmæssigheder i postgangen i februar måned 2007 i XXs distrikt.
 Ankenævnet finder således, at XX udeblev fra samtalen om udarbejdelse af en jobplan hos AF den 13. februar 2007.
 Ankenævnet finder ikke, at XX havde en gyldig grund til at udeblive fra samtalen hos AF den 13. februar 2007.
 AF har til sagen oplyst, at AF havde åbent for personlig og telefonisk henvendelse i perioden fra den 13. februar 2007 til den 16. februar 2007.
 XX var først i kontakt med AF den 16. februar 2007 vedrørende udeblivelsen den 13. februar 2007.
 Ankenævnet finder på denne baggrund, at XX ikke havde ret til dagpenge fra den 13. februar 2007 til den 15. februar 2007.
 Selvforskyldt ledighed:
 Et medlem er selvforskyldt ledig, hvis medlemmet afslår at være med til at udarbejde eller revidere en jobplan uden en gyldig grund.
 De gyldige grunde fremgår af bekendtgørelse om selvforskyldt ledighed kap. 3.
 Det sidestilles med et afslag, hvis et medlem udebliver fra en samtale om udarbejdelse eller revision af en jobplan.
 Det er et krav, at AF har indkaldt medlemmet skriftligt og personligt til samtalen.
Det skal ikke sidestilles med et afslag, hvis et medlem ikke møder til en samtale om udarbejdelse eller revision af en jobplan, hvis det dokumenteres, at udeblivelsen skyldes et akut, udefra kommende forhold, som medlemmet ikke har kunnet forudse eller forhindre.
Det er tillige en forudsætning, at medlemmet havde vilje til at møde, og at medlemmet uden ugrundet ophold kontakter AF eller a-kassen om udeblivelsen.
 Ankenævnet finder, at XX var selvforskyldt ledig, da han udeblev fra samtalen hos AF den 13. februar 2007, idet udeblivelsen er at sidestille med et afslag på udarbejdelse af en jobplan.
Ankenævnet har i den forbindelse lagt vægt på, at det med tilstrækkelig sikkerhed kan lægges til grund, at AF har sendt indkaldelsesbrevet af den 9. februar 2007 til XXs adresse, og at brevet således må anses for at være kommet frem.
Der henvises her til afsnittet ovenfor.
 Ankenævnet har endvidere lagt vægt på, at AF indkaldte XX skriftligt og personligt til samtalen den 13. februar 2007.
 Ankenævnet finder ikke, at XX havde en gyldig grund til at udeblive fra samtalen hos AF den 13. februar 2007.
 Ankenævnet finder endvidere ikke, uanset om XX måtte have haft vilje til at møde til samtalen, at han er omfattet af undtagelsesbestemmelsen, idet der ikke, ud fra oplysningerne i sagen, er tale om et akut, udefra kommende forhold, som han ikke havde kunnet forudse eller forhindre.
 XX anses på denne baggrund for selvforskyldt ledig.
 Ankenævnet finder imidlertid ikke, at XXs udeblivelse den 13. februar 2007 skal tillægges gentagelsesvirkning, idet XX ikke var blevet vejledt om gentagelsesvirkningen forud for udeblivelsen den 13. februar 2007.
 XX pålægges derfor alene en karantæne på 3 uger.
 Spørgsmålet, om XX skal betale de dagpenge tilbage, som han har modtaget i ovennævnte periode, hjemvises til fornyet behandling og afgørelse i Arbejdsdirektoratet, idet Arbejdsdirektoratet ikke har foretaget en uagtsomhedsvurdering efter arbejdsløshedsforsikringslovens § 86, stk. 1, sidste led i deres afgørelse af den 4. marts 2008.
R E G L E R Ankenævnet henviser til  § 63, stk. 1, nr. 4 og stk. 5, og § 86, stk. 1, i lov om arbejdsløshedsforsikring mv., jf. lovbekendtgørelse nr. 874 af 11. september 2005,  § 30, stk. 1 og 2, i Arbejdsdirektoratets bekendtgørelse nr. 516 af 17. juni 2003 om rådighed, og  § 11, stk. 1, stk. 3, nr. 1, stk. 5 og stk. 7, § 36, stk. 1 og § 39, stk. 1 og stk. 2, i Arbejdsdirektoratets bekendtgørelse nr. 514 af 17. juni 2003 om selvforskyldt ledighed med de ændringer, der følger af ændringsbekendtgørelse nr. 971 af 17. oktober 2005.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet, indkaldelsesbrevet af den 9. februar 2007 indhentet fra Arbejdsdirektoratet, sekretariatets kontorrapport af den 1. oktober 2008, den 6. oktober 2008 og den 20. oktober 2008 samt brev fra Post Danmark af den 7. oktober 2008.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet XX Regler Lov om arbejdsløshedsforsikring mv., jf. lovbekendtgørelse nr. 874 af 11. september 2005:
§ 63. Dagpenge må ikke udbetales, jf. stk. 4, til et medlem, hvis ledighed skyldes, 1) at medlemmet uden fyldestgørende grund afslår et rimeligt arbejde, der er formidlet af arbejdsformidlingen, arbejdsløshedskassen eller andre efter kapitel 3 i lov om en aktiv beskæftigelsesindsats, 2) at medlemmet uden fyldestgørende grund ophører med sit arbejde, 3) at medlemmet afskediges af en grund, der væsentligst kan tilregnes medlemmet, eller 4) at medlemmet uden fyldestgørende grund afslår at medvirke til udarbejdelse eller revision af en jobplan, afslår eller afbryder et tilbud i henhold til en jobplan efter lov om en aktiv beskæftigelsesindsats eller afslår eller afbryder en uddannelse, som arbejdsformidlingen vurderer vil øge mulighederne for beskæftigelse.
Stk. 2. Bestemmelsen i stk. 1, nr. 2, finder ikke anvendelse ved ophør af selvstændig virksomhed, jf. § 57, stk. 3. I disse tilfælde udbetales dagpenge ikke for de første 3 uger efter ophøret.
Dog udbetales dagpenge efter den første uge i følgende tilfælde:
1) ved ophør på grund af konkurs, 2) ved ophør på grund af betalingsstandsning, eller 3) ved ophør på grund af tvangsauktion.
 Stk. 3. Et medlem, der nægter at medvirke til udvikling og produktion af krigsmateriel, jf. lov om krigsmateriel m.v., anses for at have fyldestgørende grund til at undlade at overtage arbejde eller ophøre med arbejdet, jf. stk. 1.
Stk. 4. Ved selvforskyldt ledighed efter stk. 1 pålægges medlemmet en karantæne på 3 uger.
Ved selvforskyldt ledighed to gange inden for 12 måneder bortfalder retten til dagpenge, indtil 1) et fuldtidsforsikret medlem har haft mere end 300 timers arbejde inden for 10 uger, 2) et deltidsforsikret medlem har haft mindst 150 timers arbejde inden for 10 uger, eller 3) et medlem i mindst 26 uger uafbrudt har drevet selvstændig virksomhed i væsentligt omfang.
 Stk. 5. Direktøren for Arbejdsdirektoratet fastsætter efter forhandling med Beskæftigelsesrådet nærmere regler for anvendelsen af bestemmelserne i stk. 1-4.
Kapitel 13 Tilbagebetaling og sanktioner § 86. Et medlem, som uberettiget har modtaget dagpenge eller andre ydelser fra kassen, skal betale ydelsesbeløbet tilbage, hvis medlemmet har givet kassen urigtige oplysninger eller fortiet omstændigheder, der er af betydning for retten til ydelserne, eller hvis medlemmet i øvrigt indså eller burde have indset, at modtagelse af beløbet var uberettiget.
Godtgørelse efter lov om godtgørelse ved deltagelse i erhvervsrettet voksen- og efteruddannelse er ikke omfattet af bestemmelsen.
Stk. 2. Et medlem, som har modtaget dagpenge eller andre ydelser fra kassen, og som senere modtager løn, pension eller andre indtægter, der dækker samme tidsrum som ydelserne fra kassen, skal betale ydelsesbeløbet tilbage, i det omfang tidligere modtagelse af de pågældende indtægter ville have medført, at ydelserne fra kassen ikke kunne udbetales med rette til medlemmet.
Forudbetalte feriedagpenge skal tilbagebetales, hvis betingelserne for retten til feriedagpengene efterfølgende ikke opfyldes.
Stk. 3. Beløb, der skal tilbagebetales efter stk. 1 og 2, forrentes med den aktuelt gældende morarente efter rentelovens § 5. Renten beregnes fra udbetalingstidspunktet.
Der tillægges dog ikke rente, hvis tilbagebetalingsbeløbet ikke overstiger højeste dagpenge for 4 uger, jf. § 47, på opgørelsestidspunktet.
Stk. 4. Hvis dagpenge eller andre ydelser, jf. stk. 1 og 15, er udbetalt med urette, har kassen ikke krav på refusion fra statskassen og skal betale udbetalt refusionsbeløb for den fejludbetalte ydelse tilbage fuldt ud, medmindre den fejlagtige udbetaling skyldes medlemmets svigagtige forhold.
Tilbagebetaling skal ske, uanset om staten har lidt økonomisk tab.
Direktøren for Arbejdsdirektoratet kan dog i ganske særlige tilfælde give tilladelse til, at kassen helt eller delvis får ret til refusion, hvis staten ikke har lidt et økonomisk tab af samme størrelse som det fejludbetalte beløb.
Direktørens afgørelse herom kan ikke indbringes for anden administrativ myndighed.
 Stk. 5. Skyldes en kasses fejlagtige udbetaling urigtige eller mangelfulde oplysninger fra en anden kasse, kan direktøren for Arbejdsdirektoratet bestemme, at denne kasse skal være ansvarlig for fejludbetalingen.
 Stk. 6. Direktøren for Arbejdsdirektoratet kan efter forhandling med Beskæftigelsesrådet fastsætte regler om administrationen af stk. 4, 1. og 2. pkt., og stk. 5 og kan herunder bestemme, at kassen skal have ret til refusion i ganske særlige situationer, selv om fejludbetalingen ikke skyldes medlemmets svigagtige forhold.
Stk. 7. Renter, jf. stk. 3, tilfalder statskassen, hvis arbejdsløshedskassen har krav på refusion for det fejludbetalte beløb.
Det samme gælder renter af beløb, for hvilke kassen ikke har krav på refusion, indtil det tidspunkt, hvor kassen har tilbagebetalt refusionsbeløbet.
Renter, der påløber efter dette tidspunkt, tilfalder arbejdsløshedskassen.
Stk. 8. Tilbagebetaling af beløb efter stk. 1 og 2 med påløbne renter kan ske ved hel eller delvis modregning i den løbende udbetaling af dagpenge og andre ydelser samt i andre krav, medlemmet har mod kassen.
Modregning kan også ske, efter at medlemmet har skiftet arbejdsløshedskasse.
Stk. 9. Direktøren for Arbejdsdirektoratet kan bestemme, at et medlem, der ikke har tilbagebetalt beløb efter stk. 1 eller 2 med påløbne renter inden en frist, som kassen har fastsat, skal slettes som medlem af kassen.
Direktøren kan endvidere efter forhandling med Beskæftigelsesrådet fastsætte regler om genoptagelse i kassen som nyt medlem.
 Stk. 10. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler om kassernes inddrivelse af beløb, som skal betales tilbage efter stk. 1 og 2 med påløbne renter, herunder om, at kassen ikke har krav på refusion fra statskassen, og at udbetalte refusionsbeløb skal betales tilbage, hvis disse regler ikke overholdes.
Stk. 11. Beløb, som skal tilbagebetales efter stk. 1 og 2, kan med tillæg af påløbne renter og omkostninger inddrives af restanceinddrivelsesmyndigheden, hvis kassen har ret til refusion fra statskassen.
Restanceinddrivelsesmyndigheden kan inddrive skyldige beløb ved udpantning og ved indeholdelse i løn m.v. efter reglerne om inddrivelse af personlige skatter i kildeskatteloven, når kravet er fastslået i en afgørelse truffet af Arbejdsdirektoratet eller Arbejdsmarkedets Ankenævn eller er sikret ved dom eller et eksigibelt forlig.
Ved restanceinddrivelsesmyndighedens inddrivelse af krav i udlandet kan en del af det inddrevne beløb anvendes til betaling af inkassoprovision.
 Stk. 12. Direktøren for Arbejdsdirektoratet kan i samråd med skatteministeren efter forhandling med Beskæftigelsesrådet fastsætte nærmere regler om anvendelsen af stk. 11, herunder regler om fremgangsmåden i forbindelse med lønindeholdelse og om straf af bøde for overtrædelse af reglerne om lønindeholdelse.
 Stk. 13. For overtrædelser efter stk. 12 kan der pålægges selskaber m.v. (juridiske personer) strafansvar efter reglerne i straffelovens 5. kapitel.
Stk. 14. Modtageren af en skattefri præmie efter § 74 k eller § 75 c, stk. 10-13 og 15, skal betale præmiebeløbet tilbage, hvis beløbet er modtaget med urette og udbetalingen skyldes medlemmets eller modtagerens urigtige oplysninger eller fortielser, eller hvis modtageren i øvrigt indså eller burde have indset, at modtagelse af beløbet var uberettiget.
Tilsvarende gælder, hvis tilbagebetaling af efterlønsbidrag, jf. § 77 a, er sket med urette.
Stk. 3-13 finder tilsvarende anvendelse på tilbagebetaling efter denne bestemmelse.
 Arbejdsdirektoratets bekendtgørelse nr. 516 af 17. juni 2003 om rådighed:
 § 30. Et medlem kan ikke få dagpenge, så længe medlemmet uden en gyldig grund, jf. bekendtgørelse om selvforskyldt ledighed, udebliver fra en formidlingssamtale eller en samtale vedrørende tilbud efter lov om en aktiv beskæftigelsesindsats eller udarbejdelse eller revision af en jobplan, som AF har indkaldt medlemmet til skriftligt og personligt og med angivelse af samtalens formål.
 Stk. 2. Medlemmet kan igen få dagpenge, når medlemmet har henvendt sig til AF eller a-kassen vedrørende udeblivelsen.
 Stk. 3. Henvender medlemmet sig til AF før samtalen eller samme dag, som samtalen skulle have været afholdt, kan medlemmet ikke få dagpenge for den dag, hvor samtalen skulle have været afholdt.
 Arbejdsdirektoratets bekendtgørelse nr. 514 af 17. juni 2003 om selvforskyldt ledighed med de ændringer, der følger af ændringsbekendtgørelse nr. 971 af 17. oktober 2005:
Afslag på en jobplan eller tilbud efter en jobplan § 11. Et medlem er selvforskyldt ledig, hvis medlemmet afslår at være med til at udarbejde eller revidere en jobplan uden en gyldig grund, jf. kap. 3.
 Stk. 2. Et medlem er også selvforskyldt ledig, hvis medlemmet afslår et tilbud efter en jobplan uden en gyldig grund, jf. kap. 3.
 Stk. 3. Det sidestilles med et afslag, jf. stk. 1 og 2, hvis et medlem:
1) melder afbud til eller udebliver fra en samtale om udarbejdelse eller revision af en jobplan eller et tilbud efter en jobplan, 2) melder afbud til eller ikke møder til en samtale om afgivelse af et tilbud efter en jobplan, 3) melder afbud til eller udebliver fra en samtale om udarbejdelse eller revision af en jobplan eller et tilbud efter en jobplan på grund af ferie, som medlemmet ikke har givet meddelelse om til AF senest 14 dage før ferien holdes, 4) melder afbud til eller udebliver fra en samtale om udarbejdelse eller revision af en jobplan eller et tilbud efter en jobplan på grund af afholdelse af en enkelt feriedag, som medlemmet ikke på tidspunktet for afsendelsen af AF's indkaldelse til samtalen eller tilbuddet har meddelt AF, eller 5) udebliver fra en samtale om udarbejdelse eller revision af en jobplan eller et tilbud efter en jobplan på grund af sygdom, som medlemmet ikke har givet besked om til AF eller arbejdsgiveren inden tidspunktet for samtalen eller tilbuddets start.
 Stk. 4. Stk. 1 og 2 gælder også andre situationer, der kan sidestilles med et afslag, herunder hvis et medlem udviser en adfærd, som gør, at medlemmet ikke får udarbejdet eller revideret en jobplan eller får et tilbud efter en jobplan.
 Stk. 5. Det er et krav, at AF har indkaldt medlemmet skriftligt og personligt til samtalen.
 Stk. 6. Det skal ikke sidestilles med et afslag, hvis et medlem ikke møder til en samtale om udarbejdelse eller revision af en jobplan eller et tilbud efter en jobplan, hvis det skyldes, at medlemmet er til en jobsamtale eller begynder arbejde samme dag.
Stk. 7. Det skal ikke sidestilles med et afslag, hvis et medlem ikke møder til en samtale om udarbejdelse eller revision af en jobplan eller et tilbud efter en jobplan, hvis det dokumenteres, at udeblivelsen skyldes et akut, udefra kommende forhold, som medlemmet ikke har kunnet forudse eller forhindre.
Det er tillige en forudsætning, at medlemmet havde vilje til at møde, og at medlemmet uden ugrundet ophold kontakter AF eller a-kassen om udeblivelsen.« Kapitel 3 Gyldige Grunde § 12. En gyldig grund skal foreligge på det tidspunkt, hvor et medlem afslår eller opsiger et arbejde eller et tilbud efter en jobplan.
 Stk. 2. Det er ikke en gyldig grund, hvis årsagen til afslaget eller opsigelsen er en afledt følge af en handling, som medlemmet har foretaget efter eget valg.
Helbred § 13. Et medlem kan afslå eller opsige et arbejde, hvis der er dokumentation fra en læge for:
1) at medlemmet på grund af sit helbred ikke eller kun med vanskelighed kan udføre arbejdet, eller 2) at arbejdet vil medføre, at der opstår eller sker en forværring af helbredsmæssige problemer, herunder problemer ved graviditet.
 Stk. 2. Ved opsigelse er det et krav, at medlemmet har prøvet at få et andet arbejde på arbejdspladsen.
 Stk. 3. Stk. 1 gælder også ved afslag på et tilbud efter en jobplan.
 Stk. 4. Stk. 1 og 2 gælder også ophør i et tilbud efter en jobplan.
Transport § 14. Et medlem kan afslå eller opsige et arbejde, hvis afstanden mellem bopæl og arbejdssted medfører, at den tid, der går til transport, er mere end, hvad der skal accepteres efter § 9 i bekendtgørelse om rådighed.
 Stk. 2. Ved opsigelse er det et krav, at medlemmet har prøvet at få en anden arbejdstid, og at opsigelsen sker i umiddelbar tilknytning til:
1) omlægning af offentlige transportmidler, 2) ændring af arbejdstidens placering, eller 3) bortfald af en privat aftale om samkørsel med personer uden for medlemmets husstand, hvor medlemmet ikke har råderet over transportmidlet.
 Stk. 3. Stk. 1 gælder også ved afslag på et tilbud efter en jobplan.
 Stk. 4. Stk. 1 og 2 gælder også ved ophør i et tilbud efter en jobplan.
Pasning af familie § 15. Et medlem kan afslå eller opsige et arbejde, hvis medlemmet ikke har pasningsmulighed for børn eller andre familiemedlemmer af husstanden, der kræver pleje.
 Stk. 2. Ved opsigelse er det et krav, at medlemmet har prøvet at få en anden arbejdstid, og at medlemmet har gjort rimelige forsøg på at skaffe en pasningsmulighed.
 Stk. 3. Stk. 1 gælder også ved:
1) afslag på at være med til at udarbejde eller revidere en jobplan, og 2) afslag på et tilbud efter en jobplan.
 Stk. 4. Stk. 1 og 2 gælder også ved ophør i et tilbud efter en jobplan.
Efterløn § 16. Et medlem kan afslå eller opsige et arbejde, hvis medlemmet ønsker at gå på efterløn, og medlemmet rent faktisk går på efterløn.
 Stk. 2. Ved afslag er det et krav, at medlemmet har søgt om at gå på efterløn i umiddelbar tilknytning til afslaget og med virkning fra ansøgningen.
 Stk. 3. Stk. 1 og 2 gælder også ved:
1) afslag på at være med til at udarbejde eller revidere en jobplan, og 2) afslag på et tilbud efter en jobplan.
 Stk. 4. Stk. 1 gælder også ved ophør i et tilbud efter en jobplan.
Deltidsforsikredes arbejdstid § 17. Et deltidsforsikret medlem kan afslå eller opsige et arbejde, hvis arbejdstiden er på over 6 timer i døgnet eller beregnet i gennemsnit for 1 måned er på over 30 timer om ugen.
 Stk. 2. Ved opsigelse er det et krav, at den ændrede arbejdstid er pålagt medlemmet af arbejdsgiveren, og at medlemmet ikke har accepteret arbejdstiden.
 Stk. 3. Stk. 1 gælder også ved:
1) afslag på at være med til at udarbejde eller revidere en jobplan, og 2) afslag på et tilbud efter en jobplan.
 Stk. 4. Stk. 1 og 2 gælder også ved ophør i et tilbud efter en jobplan.
Tab af supplerende dagpenge § 18. Et medlem kan afslå eller opsige et arbejde, hvis medlemmet mister retten til supplerende dagpenge, jf. § 60, stk. 1, og § 73, stk. 2, i loven.
 Stk. 2. Et medlem kan opsige et arbejde og fratræde inden for 26 uger efter, at retten til supplerende dagpenge er faldet bort.
Frigørelsesattest § 19. Et medlem kan afslå eller opsige et arbejde, hvis medlemmet mister retten til supplerende dagpenge, fordi arbejdsgiveren ikke vil udstede en frigørelsesattest eller kalder en frigørelsesattest tilbage.
 Stk. 2. Ved opsigelse er det et krav, at medlemmet ikke har accepteret at fortsætte i arbejdet uden samtidig at få supplerende dagpenge.
 Stk. 3. Stk. 1 gælder også ved afslag på et tilbud efter en jobplan.
 Stk. 4. Stk. 1 og 2 gælder også ved ophør i et tilbud efter en jobplan.
Arbejde i udlandet § 20. Et medlem kan opsige et arbejde, hvis arbejdet bliver udført i udlandet eller i Grønland, medmindre medlemmet:
1) under ansættelsen har bopæl i Danmark, 2) er udsendt af den danske stat, eller 3) er ansat hos en arbejdsgiver, der er skattemæssigt registreret i Danmark.
 Stk. 2. Et medlem kan afslå et formidlet arbejde, hvis arbejdet skal udføres i udlandet, på Færøerne eller i Grønland.
Produktion af krigsmateriel § 21. Et medlem kan afslå eller opsige et arbejde, hvis medlemmet ikke vil være med til at udvikle eller producere krigsmateriel, jf. lov om krigsmateriel m.v.
 Stk. 2. A-kassen skal indhente en skriftlig erklæring fra Justitsministeriet om, at den pågældende virksomhed er omfattet af lov om krigsmateriel m.v.
 Stk. 3. Stk. 1 og 2 gælder også ved:
1) afslag på et tilbud efter en jobplan, og 2) ophør i et tilbud efter en jobplan.
Støtte efter lov om social service til pasning af handicappet barn eller døende nærtstående og efter lov om dagpenge ved sygdom eller fødsel til pasning af alvorligt sygt barn § 22. Et medlem kan afslå eller opsige et arbejde, hvis medlemmet får eller straks efter begynder at få:
1) støtte efter lov om social service til at passe et handicappet barn eller nærtstående, der ønsker at dø i eget hjem, eller 2) støtte efter lov om dagpenge ved sygdom eller fødsel til at passe et alvorligt sygt barn.
 Stk. 2. Ved opsigelse er det et krav, at medlemmet har fået afslag på at få orlov fra arbejdet.
 Stk. 3. Stk. 1 gælder også ved:
1) afslag på at være med til at udarbejde eller revidere en jobplan, og 2) afslag på et tilbud efter en jobplan.
 Stk. 4. Stk. 1 og 2 gælder også ved ophør i et tilbud efter en jobplan.
Arbejdspladsen § 23. Et medlem kan opsige et arbejde, hvis almindelige arbejdsretlige principper gør, at medlemmet ikke skal fortsætte med arbejdet.
 Stk. 2. Det er et krav, at medlemmet har henvendt sig til arbejdsgiveren for at få løst de opståede problemer eventuelt gennem den faglige organisation.
 Stk. 3. Stk. 1 og 2 gælder også ved ophør i et tilbud efter en jobplan.
 Flytning som skyldes, at ægtefællen eller samleveren flytter for at overtage arbejde mv.
 § 24. Et medlem kan opsige et arbejde i forbindelse med en flytning, hvis det skyldes, at ægtefællen eller samleveren er flyttet for at:
1) overtage et arbejde af mere end 5 ugers varighed, 2) begynde på en uddannelse af mindst 18 måneders varighed, eller fortsætte i et uddannelsesforløb, hvor der er mindst 18 måneder tilbage af uddannelsesforløbet, eller 3) begynde eller flytte en selvstændig virksomhed, der udøves mere end midlertidigt og i et omfang, der kan sidestilles med lønarbejde i over 30 timer om ugen.
 Stk. 2. Det er et krav:
1) at medlemmets opsigelse og flytning sker inden 1 år efter, at ægtefællen eller samleveren er flyttet, 2) at ægtefællens eller samleverens daglige transporttid fra den hidtidige bopæl til det nye arbejde mv. er mere end, hvad der skal accepteres efter § 9 i bekendtgørelse om rådighed, og 3) at medlemmets daglige transporttid fra ægtefællens eller samleverens nye bopæl til arbejdet er mere end, hvad der skal accepteres efter § 9 i bekendtgørelse om rådighed.
 Stk. 3. Stk. 1-2 gælder også ved ophør i et tilbud efter en jobplan.
Fratrædelsesgodtgørelse § 25. Et medlem kan opsige et arbejde, hvis medlemmet ved en fratrædelse får en godtgørelse fra arbejdsgiveren, der medfører fradrag i dagpengene efter bekendtgørelse om fradrag i arbejdsløshedsdagpenge mv.
 Stk. 2. Det er et krav:
1) at godtgørelsen gives som et led i en fratrædelsesordning, og 2) at godtgørelsen sammen med løn i den periode, hvor medlemmets opsigelsesvarsel løber, mindst svarer til løn for den periode, der svarer til arbejdsgiverens opsigelsesvarsel.
Fysisk vold § 26. Et medlem kan opsige et arbejde, hvis en flytning fra en hidtidig bopæl skyldes, at en samboende ægtefælle eller samlever udøver fysisk vold mod medlemmet, når:
1) ophøret og flytningen sker inden for 2 måneder efter, at den fysiske vold er udøvet, og 2) det ved en lægeattest eller en politianmeldelse dokumenteres, at medlemmet har været udsat for fysisk vold.
 Stk. 2. Et medlem kan opsige et arbejde, selv om medlemmet ikke kan dokumentere fysisk vold, hvis det kan dokumenteres ved en politianmeldelse, at flytningen og opsigelsen skyldes en overhængende fare for medlemmets liv på grund af trusler om fysisk vold fra samboende ægtefælle eller samlevers side.
 Stk. 3. Stk. 1 og 2 gælder også ved ophør i et tilbud efter en jobplan.
Det formidlede arbejde § 27. Et medlem kan afslå et formidlet arbejde, hvis medlemmet ikke har pligt til at overtage arbejdet efter reglerne i §§ 7 og 8 i bekendtgørelse om rådighed.
Overtagelse af arbejde mv., som et medlem selv har fundet § 28. Et medlem kan afslå eller opsige et arbejde, hvis det skyldes, at medlemmet skal:
1) overtage et arbejde af mere end 5 ugers varighed, 2) begynde på en uddannelse af mindst 1 års varighed, eller 3) begynde som selvstændig erhvervsdrivende mere end midlertidigt og i et omfang, der kan sidestilles med lønarbejde i over 30 timer om ugen.
 Stk. 2. Et medlem kan opsige et arbejde, hvis medlemmet er blevet afskediget af en grund, der ikke væsentligst skyldes medlemmet, for at overtage andet arbejde, der på opsigelsestidspunktet forventes at fortsætte udover det tidspunkt, hvor medlemmet ellers skulle have været fratrådt.
 Stk. 3. Ved opsigelse af arbejde efter stk. 1, nr. 1, og stk. 2, er det et krav, at det arbejde, som medlemmet overtager, er på samme eller højere ugentligt timetal, eller af et omfang, der ikke kan give ret til supplerende dagpenge.
 Stk. 4. Et medlem kan ophøre i et tilbud efter en jobplan, hvis det skyldes, at medlemmet skal:
1) overtage et arbejde af mere end 5 ugers varighed, 2) begynde på en uddannelse af mindst 1 års varighed, eller 3) begynde som selvstændig erhvervsdrivende mere end midlertidigt og i et omfang, der kan sidestilles med lønarbejde i over 30 timer om ugen.
Overtagelse af formidlet arbejde § 29. Et medlem kan ophøre i et tilbud efter en jobplan, hvis det skyldes, at medlemmet skal overtage et arbejde, der er formidlet af a-kassen, andre aktører eller AF efter reglerne i Arbejdsmarkedsstyrelsens bekendtgørelse om en aktiv beskæftigelsesindsats.
Flere arbejdsforhold § 30. Et medlem kan opsige et af flere arbejdsforhold, der tilsammen er på mere end fagets normale arbejdstid om ugen, hvis medlemmets samlede arbejdstid efter opsigelsen ikke kommer ned på et timetal om ugen, der kan give ret til supplerende dagpenge.
Sammenfald mellem arbejde og bolig § 31. Et medlem kan opsige et arbejde, hvis arbejdsstedet og boligen er sammenfaldende, og medlemmet ikke længere kan disponere over boligen.
 Stk. 2. Det er et krav:
1) at medlemmet ikke har haft indflydelse på grunden til, at der ikke længere kan disponeres over boligen, og 2) at arbejdet ikke kan udføres fra den nye bolig.
 Stk. 3. Stk. 1 og 2 gælder også ved ophør i et tilbud efter en jobplan.
Manglende færdigheder § 32. Et medlem kan ophøre i et tilbud om uddannelse efter en jobplan, hvis uddannelsesstedet bekræfter, at medlemmet ikke har de fornødne færdigheder til at gennemføre uddannelsen.
 Rimeligt tilbud mv.
 § 33. Et medlem kan afslå eller ophøre i et tilbud efter en jobplan, hvis tilbudet ikke er rimeligt efter en afgørelse, der er truffet af det Regionale Arbejdsmarkedsråd.
 Aftjene værnepligt mv.
 § 34. Et medlem kan afslå eller opsige et arbejde for at aftjene militær eller civil værnepligt, udføre FN-tjeneste eller ligestillede opgaver, som er omfattet af lov om værnepligtsorlov og orlov til FN-tjeneste mv.
 Stk. 2. Det er et krav, at medlemmet ikke er omfattet af lov om værnepligtsorlov og orlov til FN-tjeneste mv.
 Stk. 3. Stk. 1 og 2 gælder også ved:
1) afslag på at være med til at udarbejde eller revidere en jobplan, 2) afslag på et tilbud efter en jobplan, og 3) ophør i et tilbud efter en jobplan.
Arbejde, som efter sin art normalt ikke udbydes som hovedbeskæftigelse § 35. Direktøren for Arbejdsdirektoratet kan i særlige tilfælde bestemme, at det er en gyldig grund, hvis medlemmet opsiger et arbejde, som efter sin art normalt ikke udbydes som hovedbeskæftigelse.
Kapitel 4 Sanktioner Karantæne § 36. Et medlem skal have 3 ugers karantæne, hvis medlemmet er selvforskyldt ledig efter bestemmelserne i kapitel 2, jf. dog § 39.
 Stk. 2. Er medlemmet selvforskyldt ledig efter § 7 eller § 8 anses karantænen for udstået, hvis den ikke er afviklet senest på det tidspunkt, hvor medlemmet skulle være fratrådt efter arbejdsgiverens opsigelsesvarsel.
Placering af karantænen § 37. En karantæne har virkning fra den dag, hvor et medlem afslår et arbejde eller et tilbud efter en jobplan., jf. dog stk. 3-5. Ved ophør har karantænen virkning fra dagen efter ophøret, jf. dog stk. 2-4 og stk. 6.
 Stk. 2. En karantæne får tidligst virkning efter udløbet af den periode, hvor der foretages fradrag i dagpengene, hvis et medlem i forbindelse med et ophør får en ydelse fra arbejdsgiveren, som medfører, at medlemmet ikke får udbetalt dagpenge på grund af reglerne om fradrag i dagpenge efter bekendtgørelse om fradrag i arbejdsløshedsdagpenge mv.
 Stk. 3. Bliver et medlem selvforskyldt ledig, mens medlemmet deltager i et tilbud efter en jobplan, og får medlemmet i perioden en ydelse, som ikke udbetales af a-kassen, får en karantæne tidligst virkning fra det tidspunkt, hvor medlemmet ophører med aktiviteten.
 Stk. 4. Bliver et medlem selvforskyldt ledig, mens medlemmet er på orlov efter lov om børnepasningsorlov eller lov om ligebehandling af mænd og kvinder med hensyn til beskæftigelse og barselsorlov mv., får voksenuddannelsesstøtte efter lov om statens voksenuddannelsesstøtte eller får godtgørelse efter lov om erhvervsrettet voksen- og efteruddannelse, får en karantæne tidligst virkning fra det tidspunkt, hvor medlemmet ophører med at få orlovsydelse, barseldagpenge, voksenuddannelsesstøtte eller godtgørelse, jf. dog stk. 5.
 Stk. 5. Afslår et medlem, der har pligt til at overtage formidlet arbejde, et formidlet arbejde, mens medlemmet får godtgørelse efter reglerne for ledige i lov om erhvervsrettet voksen- og efteruddannelse, får karantænen virkning fra den dag, medlemmet afslår et formidlet arbejde.
 Stk. 6. Opsiger et medlem et arbejde uden en gyldig grund, men fortsætter i det samme eller i et tilsvarende ansættelsesforhold hos arbejdsgiveren, får karantænen tidligst virkning, når medlemmet er endeligt fratrådt.
Gentagelsesvirkning og arbejdskrav § 39. Et medlem kan ikke få dagpenge, hvis medlemmet 2 gange inden for de seneste 12 måneder er blevet selvforskyldt ledig efter bestemmelserne i kapitel 2.
 Stk. 2. Et fuldtidsforsikret medlem kan igen få dagpenge, når medlemmet har haft mere end 300 timers arbejde i en periode på 10 uger.
 Stk. 3. Et deltidsforsikret medlem kan igen få dagpenge, når medlemmet har haft mindst 150 timers arbejde i en periode på 10 uger.
Stk. 4. Et medlem kan igen få dagpenge, når medlemmet i mindst 26 uger uafbrudt har drevet selvstændig erhvervsvirksomhed i et omfang, der kan sidestilles med lønarbejde i over 30 timer om ugen.
Medlemmet må ikke samtidig have modtaget offentligt tilskud til etablering og drift af selvstændig virksomhed.
Stk. 5. Direktøren for Arbejdsdirektoratet kan i ganske særlige tilfælde bestemme, at et medlem ikke mister retten til dagpenge efter stk. 1, hvis medlemmet ikke tidligere er blevet vejledt herom.
Hvis medlemmet ikke mister retten til dagpenge efter stk. 1, skal medlemmet have en karantæne efter § 36 for hver af de gange, medlemmet er blevet selvforskyldt ledig.
 Ankenævnets afgørelse vedrørende refusion:
 Ankenævnet har behandlet a-kassens klage på møde den 30. oktober 2008.
Nævnet traf denne A F G Ø R E L S E Ankenævnet har dags dato truffet afgørelse om, at XX ikke havde ret til dagpenge fra den 13. februar 2007 til den 15. februar 2007, at XX var selvforskyldt ledig den 13. februar 2007 med en karantæne på 3 uger til følge, og at spørgsmålet om tilbagebetaling blev hjemvist til Arbejdsdirektoratet til fornyet behandling og afgørelse.
 XX har således modtaget dagpenge med urette i de ovennævnte perioder.
 A-kassen har ikke ret til refusion for dagpenge udbetalt til XX i de ovennævnte perioder.
 Ankenævnet tiltræder således Arbejdsdirektoratets afgørelse af den 4. marts 2008.
B E G R U N D E L S E Ankenævnet har lagt til grund, at  XX ikke havde ret til dagpenge fra den 13. februar 2007 til den 15. februar 2007, og  XX var selvforskyldt ledig den 13. februar 2007 med en karantæne på 3 uger til følge.
En a-kasse har ikke ret til refusion, hvis den med urette har udbetalt ydelser.
Er der udbetalt refusion, skal a-kassen betale den tilbage.
 Hvis udbetalingen skyldes en skønsmæssig afgørelse, har a-kassen ret til refusion, hvis a-kassen har sikret sig et tilstrækkeligt grundlag for det udøvede skøn, og skønnet kan anses for forsvarligt.
 A-kassen vurderer, at medlemmet er uden skyld i udeblivelsen, idet a-kassen lægger til grund, at medlemmet ikke tidligere er udeblevet på grund af manglende modtagelse af post, eller der ikke tidligere har været hændelser på grund af ikke modtaget post, at medlemmet kontaktede AF så snart han kunne få fat i dem, og at medlemmet havde oplyst, at han straks ville sørge for, at der kom navn på postkassen.
 Ankenævnet har bl.a. lagt vægt på Post Danmarks oplysning om, at der ikke er registreret uregelmæssigheder i XXs område i februar måned 2007. Ankenævnet har endvidere lagt vægt på AFs oplysning om, at hverken indkaldelsesbrevet af den 9. februar 2007 eller udeblivelsesbrevet af den 13. februar 2007 er kommet retur til AF.
 Det er ud fra en samlet vurdering af oplysningerne i sagen ankenævnets opfattelse, at a-kassens skøn ikke kan anses for forsvarligt, når a-kassen, uanset Post Danmarks og AFs oplysninger, kommer frem til, at medlemmet ikke skal anses for selvforskyldt ledig.
 Ankenævnet finder dermed ikke, at a-kassen har ret til refusion for dagpenge udbetalt til XX i ovennævnte perioder.
R E G L E R Ankenævnet henviser til  § 79, stk. 1, i lov om arbejdsløshedsforsikring mv., jf. lovbekendtgørelse nr. 874 af 2005, og  § 3 og § 5, stk. 1, i Arbejdsdirektoratets bekendtgørelse nr. 587 af 26. juni 2003 om a-kassernes ret til refusion for udbetalte ydelser.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne De kan læse om afgørelsens retlige grundlag på de følgende sider.
 Kopi til:
Arbejdsdirektoratet Regler Lov om arbejdsløshedsforsikring mv., jf. lovbekendtgørelse nr. 874 af 2005:
Refusion § 79. Staten yder hver kasse refusion af de udgifter, som kassen i det foregående regnskabsår har afholdt efter kapitel 9 og 9 a, § 55, stk. 4, § 57, stk. 2, kapitel 11 a-c, § 77 a og § 84, stk. 6, jf. dog §§ 38, 79, stk. 3, 80, stk. 1, og 86, stk. 4, samt efter § 82 i lov om en aktiv beskæftigelsesindsats.
Stk. 2. Til dækning af en kasses løbende udgifter til dagpenge m.v. kan der ydes forskudsbetaling eller acontorefusion.
Direktøren for Arbejdsdirektoratet fastsætter nærmere regler herom.
 Stk. 3. Krav på refusion bortfalder, og udbetalte beløb skal tilbagebetales i det omfang, kassen ikke efter anmodning forelægger dokumentation i overensstemmelse med regler, der fastsættes af direktøren for Arbejdsdirektoratet.
 Stk. 4. Beskæftigelsesministeren kan tillade, at stk. 3 fraviges, når ganske særlige omstændigheder taler herfor.
 Stk. 5. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler om, at refusion af udgifter, jf. stk. 1, helt eller delvis bortfalder, hvis en arbejdsløshedskasse har begået fejl i forbindelse med sagsbehandlingen.
 Arbejdsdirektoratets bekendtgørelse nr. 587 af 26. juni 2003 om a-kassernes ret til refusion for udbetalte ydelser:
Ydelser udbetalt med urette § 3. En a-kasse har ikke ret til refusion, hvis den med urette har udbetalt ydelser.
Er der udbetalt refusion, skal a-kassen betale den tilbage.
 Stk. 2. A-kassen har dog ret til refusion i de i §§ 4-7 anførte tilfælde.
 § 5. Hvis udbetalingen skyldes en skønsmæssig afgørelse, har a-kassen ret til refusion, hvis a-kassen har sikret sig et tilstrækkeligt grundlag for det udøvede skøn, og skønnet kan anses for forsvarligt.
Stk. 2. En a-kasse har ret til refusion, hvis urigtige oplysninger fra arbejdsgivere, offentlige myndigheder eller en anden a-kasse er skyld i, at ydelsen er udbetalt med urette.
A-kassen har dog ikke ret til refusion, hvis den vidste eller burde vide, at oplysningerne var urigtige.
 Stk. 3. Stk. 1 og 2, finder ikke anvendelse, hvis medlemmet på grund af uagtsomhed er ansvarlig for at betale beløbet tilbage efter § 86, stk. 1, i lov om arbejdsløshedsforsikring m.v., jf. dog § 6.
